<DOC>
<DOCNO> 404411 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/01/guncel/gun04.html </URL>
<DATE> 2005/01/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Sadece haber vermiyoruz 
</HEADLINE>
<TEXT>


Milliyet, 2004'te özel ekler, kitaplar ve VCD'lerle kültür, eğitim, sağlık gibi pek çok alanda okurlarına hizmet sundu. Sürekli yayınlarımız da sizlerle buluşmaya devam etti 

İSTANBUL Milliyet 

Okuyucularına çeşitli alanlarda katkıda bulunmayı amaçlayan Milliyet, 2004 yılında kültür, eğitim ve sağlık alanlarında yayımladığı kitaplar, ekler ve VCD'lerle bu amacını taçlandırdı. Atasözleri ve deyimler sözlüğü, ilköğretim Türkçe sözlük ile yazım kılavuzunun yanı sıra, MEF Yayınları Soru Bankası Matematik - Fen - Türkçe - Sosyal VCD'leri ve Yeni Başlayanlar için İngilizce Dil Bilgisi, Çalışma ve Pratik Konuşma kılavuzları, eğitim alanında yaptığı katkıların sadece birkaçıydı. 

Kültüre büyük destek 
Sağlık konusunda da duyarlılık gösteren Milliyet Ev Reçeteleri ile Şifalı Otlar, Vitaminler, Minaraller, Dünyayı Zayıflatan Diyetler, Depresyonu Nasıl Anlarız ve Depresyona Çözüm olmak üzere bu alanda 6 kitabı kütüphanelerinize kazandırdı. Kültür ve sanat alanında ise Cumhuriyet VCD'si, Renkli Fotoğraflarla Atatürk, Nezihe Araz'ın Anadolu Evliyaları kitabı, Hikmet Altınkaynak'ın Türk ve dünya edebiyatının en seçkin eserleri ve yazarlarının yaşamöykülerinin anlatıldığı 100 Temel Eser, Milliyet 2004 Özel Albümü, Dünyanın Bütün Harikaları, Büyük Dünya Atlası Coğrafya Ansiklopedisi gibi birçok eseri yayımladı. 
Milliyet, ayrıca yayımladığı Okulöncesi Eğitim, Hastaneler, Üniversiteler, Ek Kontenjan, Turizm ve Moda özel ekleriyle de bu alanlarda önderlik yaptı. 





</TEXT>
</DOC>
