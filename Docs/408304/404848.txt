<DOC>
<DOCNO> 404848 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/19/son/sonyas04.html </URL>
<DATE> 2005/12/19/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Çocuklarınıza ilaçları, şeker veya meyve diye tanıtmayın 
</HEADLINE>
<TEXT>

     
     Recep İSTEK KAYSERİ, DHA 
     
ERCİYES Üniversitesi Çocuk Sağlığı ve Hastalıkları Ana Bilim Dalı Öğretim Üyesi ve Kayseri Tabip Odası Başkanı Prof. Dr. Selim Kurtoğlu, ilaçla zehirlenme olaylarının çocuklarda sıkça görüldüğüne dikkati çekerek, anne ve babalara yaptığı uyardı, İlaçları çocuklara, şeker veya meyve diye tanıtmayın'' dedi. 
     Çocuklarda görülen zehirlenmelerin açıkta bırakılan temizlik maddeleri ve ilaçlardan kaynaklandığını belirten Prof. Dr. Selim Kurtoğlu, kimyasal içerikli maddelerin açıkta bırakılmaması gerektiğini söyledi. Çocuk zehirlenmeleri konusunda öncelikle anne ve babalara çeşitli uyarılarda bulunan Prof. Dr. Kurtoğlu, şunları söyledi Ülkemizdeki bütün zehirlenmelerin 3’te 1’i erişkinlerde 3’te 2’si de çocuklarda görülmekte. Çocuk zehirlenmelerinin yüzde 80’ine de 6 ve altındaki yaş gruplarında meydana gelmektedir. Anne ve babalar ilacını almak istemeyen çocuklara ilacı vermek için Bu şeker veya meyve denilmemelidir. Evde kimsenin bulunmadğı zamanlarda çocuklar, ilaçları şeker veye meyve diyerek yutabilirler. Doktora danışılmadan ilaç kullanılmamalı ve çabuk iyileşsin diye ilaçların dozları artırılmamalıdır. Bütün kimyasal maddeler, zirai mücadele ilaçları veya otomobil parçaları açıkta bırakılmamalıdır.'' 
     
     OKULDA CİVAYA DİKKAT 
     Okul döneminde bazı öğrencilerin laboratuvardaki civayı evlerine götürdüğünü belirten Kurtoğlu, Öğretmenler okul laboratuvalarındaki civalara dikkat etmelidir. Civayla evinde oynayan öğrenci, civanın buharından etkilenmekte ve beyindeki sinirleri zedelemektedir. Civanın buharından etkilenen sinirlerin tedavisi de yoktur'' diyerek eğitimcileri de uyardı. 
     
</TEXT>
</DOC>
