<DOC>
<DOCNO> 408013 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/30/son/sonspo10.html </URL>
<DATE> 2005/12/30/ </DATE>
<TIME> 11.45 </TIME>
<AUTHOR>  </AUTHOR>
<HEADLINE>
Bu kavga bitmez Basketbolda Beşiktaş-Fener derbisinin yankıları sürüyor 
</HEADLINE>
<TEXT>

     Beşiktaş-Fenerbahçe derbisinin yankıları sürüyor. Siyah-Beyazlılar’ın antrenörü Murat Didin’in, Taraftarların küfürlerini duymadım'' sözlerine Nedim Karakaş FB TV’de sert yanıt verdi O lafları duymuyorsa aynen kendisine iade ediyorum. 
     
     Karakaş bombaladı 

     Beşiktaş’ın ezeli rakibi Fenerbahçe’yi 73-68 yendiği maçın ardından sahneye iki takımın teknik kadrosu çıktı. Karşılaşmadan sonra taraftarlarının küfür ettiğini duymadığını söyleyen Siyah-Beyazlılar’ın antrenörü Murat Didin’e Fenerbahçe’den büyük tepki geldi. Sarı-Lacivertliler’in Şube Direktörü Nedim Karakaş, Beşiktaş taraftarlarının küfürlerine hiçbir şey yapılmadığını belirterek, Didin, o küfürleri duymadıysa aynen kendisine iade ediyorum'' dedi. 
     
     
     Skandal’ 

     Didin’e en kısa zamanda doktora gitmesini ve kulaklarını göstermesini tavsiye ediyorum'' diyen Karakaş, Maç tek kelimeyle rezaletti, skandaldı. Bu camiada sadece hakemlerin anne-babaları saygıdeğer değil. Kendilerine en ufak küfürde maçı durdurup, anons yaptırıyorlar. Ama dün 4.5 saat Başkan Aziz Yıldırım’a, oyunculara ve bize küfür edildi, en ufak bir müdahale edilmedi'' ifadesini kullandı. Emniyet görevlilerinin de olaya karışmadığını vurgulayan Karakaş, şunları söyledi 
     
     Hakemleri unutmadı 

     İç İşleri Bakanı Abdülkadir Aksu’nun oğlu Murat Aksu’nun Beşiktaş Yönetim Kurulu’nda olması emniyeti engelliyor mu Yenilmemizin nedeni hakemler Mehmet Keseratar ve Aytuğ Ekti’dir. Eyyamcı düdüklerden vazgeçsinler. Küfürlere engel olamadılar. Herkesin annesi, babası saygı değerdir. Benim anam öleli 30 sene oldu, mezarda kemikleri tuz-buz oldu. 7 Ocak’ta aynı salonda bayanlar karşılaşacak. Bütün yetkililer gelsinler de, rezaleti kendi gözleriyle görsünler.'' 

     
</TEXT>
</DOC>
