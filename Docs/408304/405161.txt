<DOC>
<DOCNO> 405161 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/20/son/sonyas08.html </URL>
<DATE> 2005/12/20/ </DATE>
<TIME> 10.15 </TIME>
<AUTHOR>  </AUTHOR>
<HEADLINE>
Kate Moss'un sevgilisi yine tutuklandı 
</HEADLINE>
<TEXT>

     Hilal YILMAZ DHA 

      UYUŞTURUCU kullanırken çekilen fotoğraflarının basına yansıması üzerine gerek iş gerekse özel yaşamında sıkıntılı günler geçiren ünlü model Kate Moss’un rock şarkıcısı sevgilisi Pete Doherty, uyuşturucu almış halde araba sürmekten göz altına alındı. Uyuşturucu alışkanlığı yüzünden ikinci kez göz altına alınan Doherty’nin bu kez hapis cezasna çarptırılmasının beklendiği belirtildi. 
     ABD’deki bir klinikte uyuşturucu tedavisi gören manken Kate Moss’un geçtiğimiz aylarda ayrıldığı eski sevgilisi Doherty’nin sabah 09 20 sularında Londra’nın kuzeyinde trafik polisleri tarafından durudurulduğu belirtildi. Doherty’nin üzerinde az miktarda eroin ele geçiren polis, ünlü rock yıldızını Stoke Newington Polis İstasyonu’na götürdü. Üzerinde az miktarda uyuşturucu madde olduğu gerekçesiyle serbest bırakılan Doherty’nin giderken polis memurlarına ’İyi Noeller, yakın zamanda tekrar görüşürüz’ dediği öğrenildi. 
     Polis geçtiğimiz Kasım ayında uyuşturucu kullanmak ve bulundurmaktan Doherty’yi göz altına almış, ancak sanatçının evinde yapılan araştırmalar sonucu uyuşturucu madde bulunamadığı için Doherty serbest bırakılmıştı. Kate Moss tarafından terkedilen Doherty’nin uyuşturucu bulundurmak şüphesiyle tekrar göz altına alınması halinde bu kez hapis cezasına çarptırılması bekleniyor. 
     
</TEXT>
</DOC>
