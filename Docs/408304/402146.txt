<DOC>
<DOCNO> 402146 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/09/son/sontur25.html </URL>
<DATE> 2005/12/09/ </DATE>
<TIME> 13.00 </TIME>
<AUTHOR>  </AUTHOR>
<HEADLINE>
Liseli genç, kız arkadaşına tecavüze kalkışan kişiyi öldürdü 
</HEADLINE>
<TEXT>

     Antalya’nın Alanya İlçesi’nde, lise öğrencisi bir genç, kız arkadaşına tecavüz etmeye kalkıştığı iddiasıyla bir kişiyi, başına levyeyle vurarak öldürdü. 
     Alınan bilgiye göre, lise öğrencisi E.Ü. 17 , aynı okulda okuyan kız arkadaşı F.G. 17 ile otomobile binerek, gezintiye çıktı. İddiaya göre, Ulaş mevkiinde manzara seyretmek için duran iki gencin bulunduğu otomobile arka kapıdan giren bir kişi, üzerinde bulunan tabancayı çıkararak, otomobili dağlık bölgeye doğru sürmelerini istedi. Avsallar Beldesi’nin bulunduğu dağlık bölgeye geldiklerinde, liseli gençten otomobili durdurmasını isteyen kişi, genç kızı arabadan çıkararak, tecavüz etmeye kalkıştı. Bunun üzerine genç, otomobilde bulunan levyeyi alarak saldırgana vurdu. 
     Saldırganın, hareketsiz kalması üzerine olay yerinden kaçan iki genç, İncekum Jandarma Karakolu’na giderek durumu bildirdi. 
     Gençlerle birlikte olay yerine giden jandarma ekipleri, söz konusu kişinin öldüğünü belirledi. 
     İki genç, İncekum Jandarma Karakolu’nda gözaltında tutulurken, ölen 30 yaşlarındaki saldırganın kimliğinin belirlenmesine çalışılıyor. 
     
</TEXT>
</DOC>
