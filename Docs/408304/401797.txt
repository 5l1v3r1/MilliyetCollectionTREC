<DOC>
<DOCNO> 401797 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/08/son/sontur14.html </URL>
<DATE> 2005/12/08/ </DATE>
<TIME> 09.50 </TIME>
<AUTHOR>  </AUTHOR>
<HEADLINE>
Boşanmak isteyen eşini sırtından bıçakladı 
</HEADLINE>
<TEXT>

     Ali ALTUNDAŞ DHA 

      KAYSERİ’de 7 yıllık evli fırıncı ustası 29 yaşındaki Hasan Bozkurt, boşanma davası açan eşi, 21 yaşındaki Pervin Bozkurt’u sırtından bıçakladı. 
     Melikgazi İlçesi Mimarsinan Beldesi Mim-Sin Mahallesi’nde oturan Pervin Bozkurt, şiddetli geçimsizlik nedeniyle 7 ay önce, 7 yıllık eşi Hasan Bozkurt’tan boşanmak için dava açtı. Kayseri 2'nci Aile Mahkemesi’nde görülen davada mahkeme heyeti, çiftin çocukları 4 yaşındaki Edanur ve 2 yaşındaki Sılanur için yeniden bir araya gelmeleri amacıyla, 27 Aralık’a erteledi. Çocuklar için yeniden bir arada yaşamayı deneyen çiftin beraberliği bu kez 15 gün sürdü. Pervin Bozkurt, boşanma davasından vazgeçmeyeceğini söyleyince eşinin bıçaklı saldırısına uğradı. 
     Sırtına aldığı tek bıçak darbesi ile yaralanan Pervin Bozkurt, Kayseri Devlet Hastanesi Acil Servisi’ne kaldırılarak, tedavi altına alındı. Eşi Hasan Bozkurt’un kendisine sürekli şiddet uyguladığını belirten Pervin Bozkurt, şöyle dedi 
     Boşanma davasından vazgeçmeyeceğimi söyleyince eşim bir anda çılgına döndü. Sen benimsin, benden ayrılamazsın’ diyerek cebinden çıkardığı bıçakla üzerime yürüdü. Kaçmaya çalışmasaydım bıçak sırtıma değil boğazıma saplanacaktı. Kocamdan şikayetçiyim.'' astanede, sırtındaki yarasına 3 dikiş atılan Pervin Bozkurt, göğüs cerrahi servisine yatırılırken, olaydan sonra kaçan Hasan Bozkurt, jandarma tarafından kısa sürede yakalanarak gözaltına alındı. Bozkurt, sevk edildiği adliyede tutuksuz yargılanmak üzere serbest bırakıldı. 
     
</TEXT>
</DOC>
