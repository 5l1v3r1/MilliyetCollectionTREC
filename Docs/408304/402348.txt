<DOC>
<DOCNO> 402348 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/10/son/sonspo17.html </URL>
<DATE> 2005/12/10/ </DATE>
<TIME> 17.30 </TIME>
<AUTHOR>  </AUTHOR>
<HEADLINE>
Fener'de Nobre, Anelka, Selçuk ve Zafer kadroya alınmadı... 
</HEADLINE>
<TEXT>

     Turkcell Süper Ligi’nde Kayseri Erciyespor ile yarın deplasmanda karşılaşacak lider Fenerbahçe, Kayseri’ye gitti. 
     Sahiba Gökçen Havalimanı’ndan özel bir uçakla Kayseri’ye giden sarı-lacivertlilerde, sakatlıkları bulunan Nobre, Anelka ve Selçuk kafileye dahil edilmedi. 
     Uzun süren sakatlığının ardından geçen haftadan itiberen takımla birlikte çalışan Zafer’in de forvetteki eksiklere karşın Kayseri’ye götürülmemesi dikkati çekti. Bu oyuncuların yanısıra Servet, Serdar ve Kerim de İstanbul’da bırakıldı. 
     Teknik direktör Christoph Daum, Kayseri Erciyesspor maçında kadroda sakatlıklar yüzünden zorunlu değişikliğe gidecek. 
     Nobre ve Anelka’nın yokluğunda Alman teknik adamın, Mehmet ile Semih’e ilk 11’de yer vermesi bekleniyor. 
     Fenerbahçe’nin muhtemel 11’i şöyle 
     Volkan, Serkan, Önder, Luciano, Ümit, Mehmet, Aurelio, Appiah, Alex, Semih Kemal , Tuncay. 
     Büyükşehir Belediyesi Atatürk Stadı’nda saat 19.00’da başlayacak karşılaşmayı, hakem M.Selçuk Dereli yönetecek. Maç, Lig TV’den naklen yayınlanacak. 
     
</TEXT>
</DOC>
