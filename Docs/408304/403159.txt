<DOC>
<DOCNO> 403159 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/13/son/sontur14.html </URL>
<DATE> 2005/12/13/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
'Kazanova Mahmut' 22'inci eşini buldu 
</HEADLINE>
<TEXT>

     DHA 

BALIKESİR'in Edremit İlçesi'nde Kazanova Mahmut’ lakabıyla tanınan Mahmut Kaya, 22'nci eşini buldu. Aynı evi paylaşan çift, nikah için boşanma davalarının sona ermesini beklediklerini söyledi. 
     Mahmut Kaya, ilk evliliğini ortaokulda yaptı. İki sene evli kaldıktan sonra kendi deyimiyle Çocukluk hevesim bitti'' diyerek boşandı. Mahmut Kaya, o günden bu güne 6'sı resmi olmak üzere tam 21 kez dünya evine girdi. Mahmut Kaya, son evliliğini 17'inci eşi Belgin Kaya’nın 27 yaşındaki kız kardeşi Fatma Şahan ile yaptı. Evlenmeden önce çocuk sahibi olan ve aralarında 33 yaş fark bulunan çift arasında anlamazlık başgösterdi. Evlendikten 2.5 ay sonra ayrı yaşamaya başlayan çift ayrılmak için mahkemeye başvurdu. Çiftin boşanma davası halen sürüyor. 
     Ancak, Ben aşk adamıyım'' diyen Kaya, bir arkadaşının aracılığıyla internette Uygun bir eş arıyorum'' diye ilan yayınlattı. Kaya'nın yayınlattığı cep telefonunu evlenmek için bugüne kadar tam 587 gelin adayı kadın aradı. 
     Haber gazetelerde yayımlanınca televizyon programlarından çağrı alan Mahmut Kaya, çıktığı Sabah Sabah Seda Sayan’ programında, kendisini gören Ordulu 40 yaşındaki Gülhatun ile tanışıp anlaştı. Edremit’te aynı evi paylaşan çift, evliliklerini resmileştirmek için, daha önceki evliliklerinin boşanmayla sonuçlanmasını beklemeye koyuldu. 
     Resmi nikahları olmadığı için yeni eşiyle kamera karşısına geçmeyeceğini söyleyen Mahmut Kaya, programına katıldığı Seda Sayan’ı örnek aldığını belirtti. Mahmut Kaya, Seda Hanım, nikahsız yaşadığı için savcı karşısına çıkıp ifade verdi. Biz de aynı duruma düşmek istemiyoruz. Biz evimizde mutluyuz. Yeni eşimin de henüz boşanma davası sonuçlanmış değil, benim de öyle. Düğünümüzü Seda Sayan’ın programında yapacağız. Seda Hanım, bana bunun için söz verdi'' dedi. 
     
     BOŞANMAKTAN YORULDUM 

     Çok evlilik yapması konusunda da kendince bir özeleştiri yapan 7 çocuk ve 3 torun sahibi Kaya, şu görüşleri dile getirdi 
     Yaptığım evliliklerde suçlu olan sadece kadınlar değildi. Benim de hatalarım vardı. Gülhatun, benim son hayat arkadaşım olur umarım. Artık ben de evlenip boşanmaktan yoruldum. Gülhatun, beni Seda Hanım'ın programında görmüş, beğenmiş. Ordu’dan geldi. Balıkesir Otogarı’nda buluştuk, görüştük ve anlaştık. Bundan sonra hayatımızı birlikte sürdüreceğiz.'' 
     
</TEXT>
</DOC>
