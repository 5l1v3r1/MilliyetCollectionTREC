<DOC>
<DOCNO> 401733 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/08/son/sonsiy24.html </URL>
<DATE> 2005/12/08/ </DATE>
<TIME> 15.50 </TIME>
<AUTHOR>  </AUTHOR>
<HEADLINE>
Genelkurmay'dan AKP'li Tosun'un sözlerine tepki 
</HEADLINE>
<TEXT>

     Genelkurmay Başkanlığı’dan yapılan açıklamada, TBMM’deki muhafız taburunun ve bazı askeri birliklerin şehir dışına taşınması yönündeki açıklamalarla ilgili olarak, "Türk Silahlı Kuvvetleri’ni TSK , bağrından çıktığı yüce Türk Ulusu’nun önce gözünden, sonra gönlünden uzaklaştırma gayreti olarak değerlendirilen bu tür girişimler, endişe ve hayretle karşılanmakta ve münferit bir hezeyan olarak değerlendirilmektedir" denildi. 
     Genelkurmay Başkanlığı’nın resmi internet sitesinde yer alan açıklamada, bazı yazılı ve görsel basın yayın organlarında Muhafız Taburunun TBMM bölgesindeki mevcudiyetinden ve Türk Silahlı Kuvvetleri’ne TSK ait karargah ve kurumların Ankara içindeki konumlarından rahatsızlık duyanlar olduğu şeklinde haberlerin yer aldığı hatırlatıldı. 
     Geçmişte bir benzeri görülen bu tür davranış konusunda kamuoyunun daha önce bilgilendirildiği belirtilen açıklamada, şunlar kaydedildi 
     "Türk Silahlı Kuvvetleri’ni, bağrından çıktığı Yüce Türk Ulusu’nun önce gözünden, sonra gönlünden uzaklaştırma gayreti olarak değerlendirilen bu tür girişimler, endişe ve hayretle karşılanmakta ve münferit bir hezeyan olarak değerlendirilmektedir. 
     Bu davranışla Yüce Ulusumuzun gönlünde kimler tarafından ve hangi amaçlarla bir boşluk yaratılmaya çalışıldığı ve bunun olası maksadı kamuoyunun takdir ve değerlendirmelerine saygı ile sunulur." 
     
</TEXT>
</DOC>
