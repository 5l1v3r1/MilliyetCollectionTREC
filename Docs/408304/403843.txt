<DOC>
<DOCNO> 403843 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/16/ekonomi/eko00.html </URL>
<DATE> 2005/12/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Yoksulun sağlık primi devletten 
</HEADLINE>
<TEXT>


Genel sağlık sigortası uygulamasında, ödeme gücü olmayanlar, sigortalı çalışmayanlar ve aylık geliri asgari ücretin üçte birinden az olanların primlerini devlet ödeyecek. Sistem herkese eşit standartta sağlık hizmeti sağlayacak 


SSK, Bağ - Kur ve Emekli Sandığı sigortalılarının farklı kalite ve standartlarda hizmet aldığı sağlık sisteminde, köklü değişikliklere gidilecek. 
Genel sağlık sigortası sisteminde herkes gelirine göre prim ödeyerek aynı hizmetten yararlanacak. Sağlık karnesi yerine TC kimlik numarası kullanımı, sigorta kapsamında koruyucu sağlık hizmetleri sunulması, gelire göre katılım payı ödenmesi ve basamaklı sevk sistemi gibi yenilikler getirilecek. 

18'e kadar devlet ödeyecek 
Sosyal Sigortalar ve Genel Sağlık Sigortası Tasarısı'na göre, Türkiye'de ik met eden herkes zorunlu olarak genel sağlık sigortalı GSS olacak. Yurtdışında yaşayan Türk vatandaşları ile yabancı ülke vatandaşları da Türkiye'de bir yıldan fazla kesintisiz kalacaklarsa GSS kapsamına girecek. 
GSS kapsamına giren ve kendi adına veya bir işverene bağlı olarak çalışan herkes prim ödeyecek. Sigortalının çalışmayan, gelir veya aylık almayan eşi, 18 yaşından küçük çocukları ile anne - babası da GSS'den yararlanabilecek. Anne ya da babası sigortalı olmayan ya da prim ödemeyen çocukların primleri devlet tarafından ödenerek 18 yaşına, eğitimleri devam ediyorsa 24 yaşına kadar GSS'li olması sağlanacak. 

Konuyla ilgili tüm ayrıntılar Milliyet Gazetesi'nde... 

</TEXT>
</DOC>
