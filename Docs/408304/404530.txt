<DOC>
<DOCNO> 404530 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/01/01/son/sonspo11.html </URL>
<DATE> 2005/01/01/ </DATE>
<TIME> 16.35 </TIME>
<AUTHOR>  </AUTHOR>
<HEADLINE>
Diyarbakırspor, teknik direktör Kayıhan ile yollarını ayırıyor... 
</HEADLINE>
<TEXT>

     Diyarbakırspor Kulübü Menajeri İsmet Yılmaz, yeni bir teknik direktör arayışı içinde olduklarını söyledi. 
     İsmet Yılmaz, teknik direktör Ümit Kayıhan ile yaşadıkları bazı sorunlar nedeniyle yol ayrımında olduklarını ifade ederek, aralarında Oğuz Çetin'in bulunduğu bazı teknik adamlarla görüştüklerini bildirdi. 
     Bu sorunu en kısa zamanda çözmek istediklerini ifade eden Yılmaz, şöyle konuştu 
     ''Yeni bir teknik direktör arayışı içindeyiz. Bu sorunu çözdükten sonra oyuncu transfer etme yoluna gideceğiz. Oyuncu trasferi için Tunus'a gittim. Burada beğendiğimiz bazı oyuncular var. Bu arada Gaziantepspor'dan Hasan Özer ve Trabzonspor'dan Agustine ile görüşüyoruz. Gelecek hafta içinde teknik direktör sorunumuzu çözeceğimizi tahmin ediyoruz. Ardından yeni hocamızla oyuncu transferine başlayacağız.'' 
     
</TEXT>
</DOC>
