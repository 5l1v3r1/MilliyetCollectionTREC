<DOC>
<DOCNO> 405820 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/22/son/sonyas13.html </URL>
<DATE> 2005/12/22/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Hırsız kaplan kafesine saklanınca... 
</HEADLINE>
<TEXT>

     BBC TÜRKÇE 

      Güney Afrika'da bir gasp olayı zanlısı, polisten kaçarken girdiği hayvanat bahçesindeki bir kaplan tarafından öldürüldü. Polis yetkilileri, zanlının pazar günü bir çifti bıçakla gasp ettikten sonra güvenlik görevlilerini peşine takarak kaçmaya çalıştığını söylüyor. 
     Polis sözcüsüne göre, kovalamaca sonrası gidecek bir başka yeri olmayan zanlı hayvan bahçesinin tel örgülerinden atladı. 
     Ancak, saklandığı yer bir Bengal kaplanının kafesiydi. 
     Hayvanat bahçesi ziyaretçilerinden biri, kaplanın kafesinde vücudunda ısırıklar bulunan bir ceset gördüğünü görevlilere bildirince olay ortaya çıktı. 
     Kaplanın, zanlıyı öldürdüğü ama cesedi yemeye çalışmadığı belirlendi. 
     Doğa koruma yetkilileri, Güney Afrika Yayın Kuruluşu'na yaptıkları açıklamalarda, kaplanın cumartesi günü öğleden sonra beslendiğini, bu nedenle aç olmadığını söylüyor. 
     1997 yılında Max adlı bir gorilla, polisten kaçarken kendine ayrılmış bölgeye sığınan bir hırsızı etkisiz hale getirince kahraman olmuştu. 
     İki kurşun yemesine karşın bahtsız hırsızı baldırından ısırıp etkisiz hale getiren Max, geçen yıl uykusunda hayatını kaybetmişti. 
     
</TEXT>
</DOC>
