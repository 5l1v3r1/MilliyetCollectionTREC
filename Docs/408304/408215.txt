<DOC>
<DOCNO> 408215 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/31/son/sondun23.html </URL>
<DATE> 2005/12/31/ </DATE>
<TIME> 19.50 </TIME>
<AUTHOR>  </AUTHOR>
<HEADLINE>
İslami Cihad'a bağlı bazı örgütler ateşkesin sona ereceği söyledi 
</HEADLINE>
<TEXT>

     Filistin'de, İslami Cihad ve El Fetih'e bağlı silahlı örgütler, İsrail ile yapılan ateşkes anlaşmasına yeni yılda uymak zorunda olmadıklarını açıkladı. 
     Filistin lideri Mahmud Abbas ve Mısırlı arabulucular, Mart ayında ilan edilen ve bugün sona eren ateşkes süresinin uzatılması için çaba harcarken, Filistinli silahlı örgütler, 2006'da ateşkesin sona erdiğini vurgulayan açıklamalar yaptı. 
     İslami Cihad örgütünün açıklamasında, Mart ayında Kahire'de karar verilen ateşkesin süresinin bu gece sona ereceği, örgütün ateşkesin uzatılmasına desteğinin kesin olmadığı belirtildi. 
     El Fetih bağlantılı çok sayıda örgüt de, yaptıkları açıklamalarda, ateşkesin bu gece sona ereceğini vurguladı. 
     Gazze'de açıklama yapan El Aksa Şehitleri Tugayları'nın, İsrail'in Gazze'deki saldırılarının tüm anlaşmaları sona erdirdiğini öne sürdüğü, tüm militanlara İsrail'i hedef alan intihar saldırıları düzenlemeleri çağrısı yaptığı bildirildi. 
     
</TEXT>
</DOC>
