<DOC>
<DOCNO> 403771 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/15/son/sontur09.html </URL>
<DATE> 2005/12/15/ </DATE>
<TIME> 09.55 </TIME>
<AUTHOR>  </AUTHOR>
<HEADLINE>
Atatürk'ün karargahında rant gölgesi 
</HEADLINE>
<TEXT>

     Metin ÖZDEMİR DHA 

      ANKARA Büyükşehir Belediye Meclisi'nin İmar Komisyonu tarafından hazırlanan ve Alagöz Karargah Müzesi'nin de içinde bulunduğu 1 25000 ölçekli Çevre Düzeni Planı bölgesinin Ankara Sanayi Odası'nın Organize Sanayi Bölgesi olarak kullanılmasına ilişkin raporu, ihtilaf ve çekişmeye neden oldu. 
     Raporda, Alagöz Karargah Müzesi ile köy yerleşik alanının önemli bir bölümünü içine alan bölgenin Organize Sanayi Bölgesi olarak kullanılması önerildi. CHP'li Meclis üyeleri, Sakarya Savaşı'nın yönetildiği ve 1968 yılında müzeye dönüştürülen Türkoğlu Ali Ağa'ya Ali Türkoğlu ait evin Türk milletinin yazgısının dönüştüğü tarihi mekan olduğunu belirterek, bölgenin Başkent Ankara'nın tarihi misyonuna uygun düzenlenmesi gerektiğini söylediler. 
     Ankara ile Polatlı ilçesine bağlı Temelli Beldesi'ne bağlı Alagöz Köyü'nde bulunan Sakarya Savaşı Karargah Müzesi'nin büyükdedesi tarafından bağışlandığını belirten Temelli Belediye Başkanı Alaattin Türkoğlu, müzenin Anıtkabir Müze Müdürlüğü'ne, ardından da 1982 yılında Genelkurmay Başkanlığı Genel Sekreterliği'ne bağlı Anıtkabir Komutanlığı'na devredildiğini hatırlattı. Başkan Türkoğlu, Alagöz Karargah Müzesi'nin bulunduğu bölgenin Organize Sanayi Bölgesi'nden çıkarılarak milli tarihimizin Atatürk ve silah arkadaşlarının anısına kültür, teknoloji ve fuar alanı olarak gerekli plan tadilatının yaptırılmasını ve Alagöz Köyü ve Alagöz Karargah Müzesi'nin çevre düzenlemesi ve yolunun yapılmasına ilişkin imar komisyonu raporunda Organize Sanayi Bölgesi OSB alanlarının özel bir yasaya tabi olması nedeniyle talebin uygun görülmediği belirtilmiş, müzenin çevre düzenlemesi ve yolunun yapılması konusunda herhangi bir görüş belirtilmemiştir. Bu durum, Türk Kurtuluş Savaşı'nın dönüm noktası olan Sakarya Savaşı'nın idare edildiği Alagöz Karargah Müzesi'nin misyonuna ve ruhuna aykırıdır'' dedi. 
     Temelli Belediye Başkanı AKP'li Alaattin Türkoğlu, Alagöz bölgesinin Başkentin batıya açılan önemli bir rant bölgesi olduğunu, bu tartışmaların temelinde yatan düşüncenin de bu olduğunu idia etti. Ankara Büyükşehir Belediye Meclisi toplantısına katılan Temelli Belediye Başkanı Alattin Türkoğlu ile AKP'li Belediye Meclis üyesi Mesut Şen, CHP ile birlikte oy kullandılar. Ancak İmar Komisyonu raporu AKP'lilerin oy çokluğu ile kabul edildi. 
     
</TEXT>
</DOC>
