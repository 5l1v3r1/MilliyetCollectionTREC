<DOC>
<DOCNO> 401087 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/06/son/sonspo21.html </URL>
<DATE> 2005/12/06/ </DATE>
<TIME> 13.30 </TIME>
<AUTHOR>  </AUTHOR>
<HEADLINE>
Aktuğ Muhtemelen göreve devam edeceğim... 
</HEADLINE>
<TEXT>

     Trabzonspor Kulübü Başkanı Atay Aktuğ, muhtemelen görevine devam edeceğini söyledi. 
     Aktuğ, AA muhabirine yaptığı açıklamada, yönetim kurulu olarak aldıkları genel kurul kararının zamansız olduğunu belirterek, ''Bir grup arkadaş istiyordu ve böyle bir karar aldık. Yeni bir aday değilim. Bu kulübün başkanıyım ve devam edip etmeyeceğim bu hafta belli olacak. Muhtemelen de göreve devam edeceğim'' dedi. 
     Bordo-mavili kulübün yönetim kurulunun istediği takdirde tüzük doğrultusunda mali genel kuruldan seçim maddesini kaldırabileceği belirtildi. 
     
     FATİH VE HÜSEYİN'E GELEN ÖNERİLER 
     Aktuğ, Fatih ve Hüseyin'in başka bir kulübe vermek gibi bir niyetlerinin olmadığını söyledi. 
     Fatih ve Hüseyin'e Avrupa'dan gelen transfer önerileriyle ilgili olarak Aktuğ, ''Dışarıdan takıma oyuncu katmaya bakıyoruz. Gitmeleri gibi bir durum olmaz. Bunlar menajerlerin gündeme getirdikleri şeyler'' diye konuştu. 
     
     GÖKDENİZ'E CEZA YOK 
     Aktuğ, kulüp olarak Gökdeniz'e bir ceza vermeyi düşünmediklerini de söyledi. 
     Gökdeniz'in Mart ayında tekrar forma giymeye başlayacağını dile getiren Aktuğ, ''Yeteri kadar zaten ceza aldı. Gökdeniz'e ceza verilmesi gibi bir düşüncemiz yok'' diye konuştu. 
     
</TEXT>
</DOC>
