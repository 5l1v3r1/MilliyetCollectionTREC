<DOC>
<DOCNO> 407502 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/29/siyaset/axsiy01.html </URL>
<DATE> 2005/12/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Geceyarısı Ekspresi gibi 
</HEADLINE>
<TEXT>


Gül, "301'den açılan davalar Türkiye'ye 'Geceyarısı Ekspresi' filmi kadar zarar veriyor" dedi 

ANKARA Milliyet 


Dışişleri Bakanı Abdullah Gül, son dönemde yeni TCK'nın 301. maddesinden açılan davaların Türkiye'nin imajına, "Geceyarısı Ekspresi" filmi kadar zarar verdiğini belirterek, bu maddenin değiştirilebileceğini ima etti. Gül, NTV'nin sorularını yanıtladı. Gül şöyle konuştu "Yasalar eskiyebilir. Köklü değişikliklerin tam yerleşmesi için sabırlı olmak lazım. Yeni TCK çıktıktan sonra birçok mahkeme kararında h kimler AİHM kararlarına atıfta bulunmuştur. Bundan birkaç gün önce bir mahkeme 'Eleştiri ağırdır ama eleştiri hakkı vardır' diye karar verdi." 
Gül, "Yasalar dokunulmaz değildir. Yasaları gerekirse değiştiririz" dedi. 

Annan eleştirdi 
Gül, Suriye Devlet Başkanı Başar Esad'a, eski Lübnan Başbakanı Refik Hariri suikastına adı karışan 5 Suriyeli subayın Gaziantep'te yargılanmasını önerdiğini, ancak BM tarafının bu öneriye sıcak bakmadığını söyledi. 
Annan'ın kendisine ve Alman Savcı Mehlis'e danışılmadan böyle bir teklifle Şam'a gidilmesini doğru bulmadığı öğrenildi. 


</TEXT>
</DOC>
