<DOC>
<DOCNO> 405767 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/22/son/sontur04.html </URL>
<DATE> 2005/12/22/ </DATE>
<TIME> 07.30 </TIME>
<AUTHOR>  </AUTHOR>
<HEADLINE>
Kafeyi bastılar garsonu kaçırıp tecavüz ettiler 
</HEADLINE>
<TEXT>

     Gaziosmanpaşa Küçükköy’de, Fevzi Çakmak Mahallesi’nde 17 Aralık 2005 günü saat 20.00 sıralarında Emine Yılmaz’ın işlettiği Kirvem Kafe’yi döner bıçaklarıyla basan 8 kişi, kasada bulunan 180 YTL’yi gasp ederken, 22 yaşındaki garson Z.K’yi de kaçırdı. 
     Gaspçılardan ikisi Z.K’ya ormanlık alanda tecavüz etti. Zanlılar Emine Yılmaz ve Z.K’nın verdiği eşkaller doğrultusunda yakalandı. Zanlılardan M.G. yakalandıktan sonra Z.K’ya mesaj göndererek, "Bunun yanına kalacağını sanma. İçerde de olsam yapacağımı yaparım" diye tehdit etti. 
     34 LDN 10 plakalı Şahin marka otomobille işyerinden kaçırılarak tecavüz edilen Z.K, E. ve M.G. kardeşler ile tanımadığı iki kişinin daha otomobilde olduğunu belirtti. Z.K. yaşadıklarını şöyle anlattı 
     "E. ve tanımadığım kişilerden biri otomobilden indi. E. inerken ’Ben içeriye gireceğim. Kimseye benim nerde olduğumu söyleme’ dedi. Bir süre Gaziosmanpaşa civarında dolaştırdıktan sonra ormanlık alana götürdüler. M’nin arkadaşı arabadan inerek soyunmamı söyledi. Soyunmayınca, bıçağı boğazıma dayayıp ’Seni öldürürüm’ dedi. Yalvardım ama beni bırakmadılar ve dediklerini yapmak zorunda kaldım. Sonra da arkadaşı bana tecavüz etti. Yakalandıktan sonra da cep telefonuma mesaj gönderip ’Bunun yanına kalacağını sanma. İçerde de olsam yapacağımı yaparım’ dedi. En ağır cezayı almalarını istiyorum." Zanlıların, "hırsızlık", "gasp" ve "bıçakla adam yaralama" suçlarından çok sayıda sabıkaları bulunduğu belirtildi. 
     
</TEXT>
</DOC>
