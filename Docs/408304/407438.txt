<DOC>
<DOCNO> 407438 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/28/son/sontur46.html </URL>
<DATE> 2005/12/28/ </DATE>
<TIME> 16.15 </TIME>
<AUTHOR>  </AUTHOR>
<HEADLINE>
Serdar Tatlı, Fatih Altaylı'ya manevi tazminat davası da açtı 
</HEADLINE>
<TEXT>

     Turkcell Süper Ligi hakemlerinden Serdar Tatlı, "kişiliğine hakaret ettiği" gerekçesiyle, Gazeteci Fatih Altaylı aleyhine 30 bin YTL tutarında ikinci manevi tazminat davasını açtı. 
     Tatlı’nın avukatı Müslüm Akalın, Şanlıurfa Asliye Hukuk Mahkemesi’ne verdiği dilekçede, Fatih Altaylı’nın, Sabah Gazetesi’ndeki köşe yazısında, Galatasaray-Fenerbahçe karşılaşmasından sonra müvekkili aleyhine hakaret dolu ifadeler kullandığını ileri sürdü. 
     Bu ifadeler yüzünden kişilik hakları zarar gören Serdar Tatlı’nın, Altaylı aleyhine 50 bin YTL tutarında maddi ve manevi tazminat davası açtığı belirtilen dilekçede, Altaylı’nın bir süre önce Serdar Tatlı aleyhine yeniden bir yazı kaleme aldığını iddia etti. 
     Anayasa ve Basın Yasası hükümlerine göre, "basının eleştiri ve özgürlükleri" bulunduğuna dikkat çekilen dilekçede, "Yetkilerini toplum adına kullanan gazetecilerin insanlara hakaret etme özgürlükleri yoktur "denildi. 
     Dilekçede, Fatih Altaylı’nın, Serdar Tatlı’nın "kişiliğine hakaret ettiği" gerekçesiyle, 30 bin YTL tutarında cezalandırılması ve 6 ay süreyle spor konusunda yazı yazmaması talep edildi. 
     Turkcell Süper Ligi hakemlerinden Serdar Tatlı, "kişiliğine hakaret ettiği" iddiasıyla, geçen ay Gazeteci Fatih Altaylı aleyhine 50 bin YTL tutarında manevi tazminat davası açmış ve Altaylı’nın 1 yıl 
     spor konusunda yazı yazmamasını talep etmişti. 
     
</TEXT>
</DOC>
