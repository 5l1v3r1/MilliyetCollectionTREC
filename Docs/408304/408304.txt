<DOC>
<DOCNO> 408304 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/31/son/sonyas09.html </URL>
<DATE> 2005/12/31/ </DATE>
<TIME> 23.30 </TIME>
<AUTHOR>  </AUTHOR>
<HEADLINE>
İngiliz kadın Yunusla evlendi... 
</HEADLINE>
<TEXT>

     İsrail'de bir İngiliz kadını, 15 yıl önce ''ilk görüşte aşık olduğu'' yunusla evlendi. 
     İsrail'in güneyindeki Eilat'ta düzenlenen törende, 41 yaşındaki İngiliz vatandaşı gelin Sharon Tendler, dizlerinin üzerine çökerek, damat ''Cindy''ye bir öpücük kondurdu ve ona ringa balığı hediye etti. 
     Düğünden sonra Londra'ya dönen Tendler, bu hareketinin kötü niyetli bir şey olmadığını, yunusun, hayatının aşkı olduğunu söyledi. Tendler, ''Bu, kötü bir şey değil. Bunu, onu gerçekten sevdiğim için yaptım, ama bir erkeği sevdiğim gibi değil. Benim bu hayvan için hissettiklerim saf bir sevgi'' dedi. 
     Evlendiği yunusun, diğer yunuslardan ''birçok çocuğu'' olmasını dileyen Tendler'in, aşık olduğu yunusu görmek için yılda birkaç kez İsrail'e geldiği belirtildi. 
     
</TEXT>
</DOC>
