<DOC>
<DOCNO> 407114 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/27/son/sontur30.html </URL>
<DATE> 2005/12/27/ </DATE>
<TIME> 15.05 </TIME>
<AUTHOR>  </AUTHOR>
<HEADLINE>
İlkokul öğrencilerine tatbikat eziyeti 
</HEADLINE>
<TEXT>

     Zafer TOKUŞ ADAPAZARI Sakarya , DHA 

ADAPAZARI Zübeyde Hanım İlköğretim Okulu bahçesindeki yangın tatbikatını izleyen öğrenciler, ters esen rüzg r nedeniyle yangın söndürücüden çıkan kimyasal maddeler ve ateşten çıkan dumanlardan etkilenince kaçıştı. 
     Büyükşehir Belediyesi İtfaiye Müdürlüğü ekipleri, ilköğretim okullarında olası yangın ve depreme karşı okulların uygun biçimde boşaltılmasına yönelik sürdürdüğü tatbikat çalışmaları kapsamında 1720 öğrencinin eğitim gördüğü Adapazarı Zübeyde Hanım İlköğretim Okulu’nda tatbikat yaptı. Tatbikat senaryosu uyarınca itfaiye erleri zemin katta makineyle duman çıkardıktan sonra okulda sirenler çaldı. Sirenlerin çalmasıyla öğrenci ve öğretmenler 3 dakika içinde okulu boşalttı. Tatbikatın ikinci aşamasında bahçeye çıkan öğrencilere yangın söndürücünün nasıl kullanılacağı gösterilmek istendi. 
     Bu amaçla okul bahçesine ateş yakıldı. İtfaiye erleri yangın söndürücülerle ateşi söndürmek üzere harekete geçti. Bu sırada ters esen rüzg r, ateşten çıkan dumanla birlikte yangın söndürücüden yayılan kimyasal maddeleri çocukların üzerine taşıdı. Bir anda dumanların içinde kalan minik öğrenciler, kaçarak uzaklaşmak istedi. Dumandan gözleri yanan öğrencilerin ağlamaya başladı. Öğrenciler, öğretmenlerin çabalarıyla yatıştırıldıktan sonra okul binasına sokuldu. 
     Zübeyde Hanım İlköğretim Okulu Müdürü Tekin Ateş, rüzgarın ters esmesini talihsizlik olarak nitelendirirken, Yangın sadece rüzgarsız havada çıkmaz. İtfaiyenin her koşulu göz önünde bulundurması gerekirdi'' dedi. 
     
</TEXT>
</DOC>
