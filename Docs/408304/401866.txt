<DOC>
<DOCNO> 401866 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/08/son/sonyas32.html </URL>
<DATE> 2005/12/08/ </DATE>
<TIME> 21.30 </TIME>
<AUTHOR>  </AUTHOR>
<HEADLINE>
'Sema Törenleri' internette canlı yayında 
</HEADLINE>
<TEXT>

     Konya Büyükşehir Belediyesi, internet sayfasını ziyaret edenlere, Mevlana'nın Vuslat Yıldönümü etkinliklerini canlı olarak izleme imkanı sunuyor. 
     Büyükşehir Belediyesi'nden yapılan açıklamada, dün başlayan ve sema gösterileri ile Ahmet Özhan konserleri başta olmak üzere etkinliklerin yapıldığı merkez durumunda olan Mevlana Kültür Merkezi'nden, internet üzerinden canlı yayın yapıldığı bildirildi. 
     Her gün akşam saatlerinde başlayan sema törenlerinin, ''www.konya.bel.tr'' internet sayfası ziyaret edilerek, canlı olarak izlenebileceğini belirtilen açıklamada, şunlar kaydedildi 
     ''Bu yıl, 11 gün boyunca yaklaşık 60 bin kişinin izlemesi beklenen törenlere gelemeyen vatandaşlarımız, Türkiye ya da dünyanın her yerinden internet sayesinde törenleri izleyebiliyor. Bu hizmeti, önemli bir kültür hizmeti olarak görüyoruz. İlk gün akşam düzenlenen törenlerde sitemize gösterilen yoğun ilgi, insanların Mevlana'ya ve törenlere ilgisini de en güzel şekilde ortaya koyuyor. Bu ilginin artarak devam edip, 17 Aralık'taki Şeb-i Arus'ta doruğa çıkacağını tahmin ediyoruz.'' 
     
</TEXT>
</DOC>
