<DOC>
<DOCNO> 406548 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/26/ekonomi/eko01.html </URL>
<DATE> 2005/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Meclis'te 'kabir' kavgası 
</HEADLINE>
<TEXT>


ANAP'lı Özdoğan'ın Bakan Unakıtan'a oğlunun işlerini kast edip 'kabirde topuz yiyeceksiniz' sözü üzerine çıkan tartışmada milletvekilleri birbirine girdi 

ANKARA Milliyet 

TBMM Genel Kurulu'nda bütçe görüşmeleri, ANAP Erzurum Milletvekili İbrahim Özdoğan'ın, Maliye Bakanı Kemal Unakıtan'a, "Peygamberimizin yasakladığı yollardan zengin olan çocuklarınız fındıkları kırarken siz kabirde kafanıza topuzları yiyeceksiniz" demesi üzerine kavgaya sahne oldu. 
Özdoğan'ın Unakıtan ve Ulaştırma Bakanı Binali Yıldırım'ın oğullarına ilişkin, mısır ithalatı ve gemi kiralanması iddialarını anımsatarak yaptığı konuşmaya yanıt vermek üzere gelen Devlet Bakanı Mehmet Ali Şahin'e başta Bayram Meral olmak üzere CHP sıralarından itiraz geldi. 
Şahin, "Herkes kendi konumu ve karekterinin gereğini yapar" diyerek el işaretiyle gösterdiği Meral'e "Otur yerine " dedi. CHP sıralarından, "Karaktersiz sensin, terbiyesiz, sen kimsin" diye laf atılınca AKP sıralarından da karşılık geldi. Her iki gruptan ayağa kalkanlar kürsü önünde birbirine girdi, itiş kakış devam edince başkan oturuma ara verdi. Ara sırasında da küfürleşmeler ve itişmeler devam etti. 

Çocuklar tembihli 
TBMM Başkanvekili İsmail Alptekin, bakandan sözünü düzeltmesini istedi. Şahin "Çoluk çocuğumuz hep tembihlidir. Bakanlığımızın önünden dahi geçmemeleri için, dedikodu olmasın diye tembihlidir. Biz buna son derece uyan insanlarız. Kursamığımızdan haram lokma geçmemesi için çalışırız" dedi. 

Müfteri tartışması 
Meclis'te bu tartışmadan önce 'müfteri' tartışması çıktı. CHP'li Atilla Kart'ın naylon fatura ile suçlandığı dosya hakkında soru yönelttiği Unakıtan "Albaraka'nın 150 milyon dolar vergi borcu olduğunu söyledi. Böyle bir borç yok. Benim dosyam ayrıldı. İlgili yönetim kurulu üyeleriyle ilgili davalar kalktı. Bunları soracağına holding danışmanlığınızı açıklayın" dedi. 
Kart, "Dedikoduya dayalı bir ifadeyi kendi üslubunuz içinde sıkıştırıyorsunuz. Hakkımda bir suçlama varsa bunun gereğini yapabilirsiniz. Sizi müfteri olarak ilan ediyorum" dedi. Unakıtan da "Müfteri kendisidir" diye konuştu. 

Ofer tartışması gerdi Maliye Bakanlığı bütçesinin görüşülmesi sırasında, Unakıtan'la CHP'liler arasında sataşmalar yaşandı. Ofer ve Global ortaklığının aldığı Kuşadası Limanı ihalesiyle ilgili iddiaların gündeme geldiği tartışma şöyle gelişti 
Kemal Unakıtan CHP'li Mustafa Özyürek'e Değerli hocam, sabah kahvaltısından önce Cumhuriyet gazetesi okuyacağına biraz da resmi gazeteye bak. 
Öğreneceksiniz, yavaş yavaş ne yapalım Efendim neymiş falanca yatırımcı gelmiş, fişmanca gelmiş. Konuşurum tabii ya, ne var, sana mı soracağım. 

Söz düellosu 
Özyürek Öyle konuşamazsın. 
Unakıtan Konuşurum arkadaş, bu milletin Maliye Bakanıyım ben. 
Özyürek Hesap vereceksin. 
Unakıtan Hesap da veririm, hepsini veririm. 
CHP'li İnce Geceyarısı görüşmeyeceksin. Açıktan konuşacaksın. 
Unakıtan Sana mı soracağım 
Özlürek Adalete hesap vereceksin. Kapının arkasında konuşma. 
Unakıtan Benim Maliye Bakanlığı'nı bilirsiniz, oda geniş, kapının arkasında niye konuşayım ya 
Özyürek Oğlun ne bakanı 
Unakıtan Oğlumu hiç karıştırma. Şimdiye kadar ihale zarflarının nerede açıldığını gördük. ANAP'lılara O amblemi yeşile çeviriyorlar ama, kırmızıya çevirsin onlar. Benim alnım da açıktır. 
Özyürek Yazılanları oku. 
Unakıtan Yazanların tamamı yalandır. Uydurma mektuplarla kimse karşıma çıkmasın. 
Özyürek Eşinizin Hong - Kong biletini kim ödedi Kutman mektup yazdı mı sana 
Unakıtan Mali disiplin, tüm yerli ve yabancılar tarafından kabul edilmektedir. 
Özyürek Yalan rüzg rı yalan... Kim o yerli 
Unakıtan Sen hariç herkes. Bu memlekete bir çivi bile çakmadınız. 



</TEXT>
</DOC>
