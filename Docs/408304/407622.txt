<DOC>
<DOCNO> 407622 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/29/son/soneko26.html </URL>
<DATE> 2005/12/29/ </DATE>
<TIME> 13.45 </TIME>
<AUTHOR>  </AUTHOR>
<HEADLINE>
Rusya, Gazprom üzerindeki tekelini gevşetiyor 
</HEADLINE>
<TEXT>

     Rus hükümeti, devlet kontrolündeki doğalgaz şirketi Gazprom üzerindeki tekelini gevşetiyor. 
     Rus yerel ajanslarının haberine göre, Rus hükümeti, devlet kontrolündeki doğalgaz şirketi Gazprom üzerinde tekelini gevşetme yoluna gidiyor. Böylece dünyanın en büyük gaz üreticisine yabancı şirketlerin hissedar olmasına imkan tanınmış olacak. 
     Interfax Ajansı'nın haberine göre, Gazprom'u yabancı yatırımcılara açan hükümet kararı, Rusya Başbakanı Mihail Fradkov tarafından dün imzalandı. 
     Avrupa Birliği'nin doğalgaz ithalatının yaklaşık yarısını karşılayan Gazprom, özellikle yabancılar için gözde bir yatırım olmasına karşın, kısıtlamalar, az sayıda hissesinin borsada işlem görmesine olanak tanıyor. Söz konusu kısıtlamalar, yabancı yatırımcıların şirketin kontrolünü eline geçirmesine engel olamayacak kadar hisse sahibi olmasına imkan tanıyor. 
     Gazprom hisselerinin, hangi tarihte yabancı yatırımcılara açılacağı konusunda net bir bilgi verilmedi. 
     
</TEXT>
</DOC>
