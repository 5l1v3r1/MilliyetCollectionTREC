<DOC>
<DOCNO> 402551 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/11/son/sontur07.html </URL>
<DATE> 2005/12/11/ </DATE>
<TIME> 09.45 </TIME>
<AUTHOR>  </AUTHOR>
<HEADLINE>
Şehrin göbeğinde tabanca ve pompalı tüfekler konuştu 
</HEADLINE>
<TEXT>

     DHA 

      ERZURUM’un Tebrizkapı semtinde polis merkezinin hemen önünde silahlı iki grup arasında çıkan kavgada 2 kişi yaralndı. Toplam 11 kişinin gözaltına alındığı kavgada olay yerine ambulans gecikince Murat Akçelik, daha fazla kan kaybetmesin diye yaralı bacağına kemerle tampon yapıldı. 
     Bugün saat 15.00 sıralarında Taşmağazalar Caddesi'nin girişindeki Tebrizkapı Polis Merkezi'nin hemen önünde meydan gelen olayda, Mahallebaşı semtinde hurdacılık yapan Hakan Algaş, Zülküf Balcı ile esnaf Taner Özcan arasında tartışma çıktı, aniden silahlı kavgaya dönüşütü. Tabanca ve pompalı tüfekle birbirlerine ateş eden iki tarafın çatışması, bir süre devam etti. 
     Kurşunlara hedef olan Murat Akçelik ile Hakan Karakaş ambulans çağrılırken, polis merkezinden gelen Önleyici Hizmetler, Özel Haraket ve Asayiş Şubesi’nden ekipler çevrede güvenlik önlemi aldı. Kavgaya karışanlar yakalanırken, bir yandan da polis gelince çevredeki iş yerlerinin çatılarına atılan suç aletlerini bulan polis, toplam 11 kişiyi gözaltına aldı. Olayda kullanılan 14'lü 2 tabanca ve bir pompalı tüfeğe el kondu. 
     Bu arada ambulans gecikince yaralılardan Murat Akçelik uzandığı kaldırımda aşırı kan kaybetti. Akçelik daha fazla kan kaybetmesin diye çevredekiler tarafından bacağına kemerle tampon yapıldı. Yaralılar daha sonra olay yerine gelen ambulans tarfından Atatürk Üniversitesi Tıp Fakültesi Aziziye Araştırma Hastanesi Acil Servisi’ne kaldırıldı. Soruşturma sürüyor. 
     
</TEXT>
</DOC>
