<DOC>
<DOCNO> 406766 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/26/son/sontur15.html </URL>
<DATE> 2005/12/26/ </DATE>
<TIME> 10.10 </TIME>
<AUTHOR>  </AUTHOR>
<HEADLINE>
Özel İdare Müdürü, karla mücadele çalışmasına giderken öldü 
</HEADLINE>
<TEXT>

     Bitlis’in Güroymak İlçesi’nde karla mücadele çalışmasına giden İlçe Özel İdare Müdürü Cahit Çelik, Gölbaşı Beldesi girişindeki beton panonun üzerine düşmesi sonucu hayatını kaybetti. 
     Alınan bilgiye göre, Taşüstü Köyü’de doğum yapacak bir kadın olduğu ihbarını alan Güroymak İlçe Özel İdare Müdürü Çelik 38 , kar nedeniyle ulaşıma kapanan yolu açmak için Muzaffer Aylu yönetimindeki Köye Hizmet Götürme Birimi’ne ait 13 AR 142 plakalı kamyonla Güroymak’tan yola çıktı. 
     Sürücü Aylı’nın, kamyonun arka tekerleğinin kaymaması için kaldırdığı damper, Gölbaşı Beldesi girişindeki "Beldeye Hoşgeldiniz" yazılı beton panoya çarptı. Çarpma sonucu yıkılan pano, kamyonun üzerine devrildi. 
     Kazada Çelik, olay yerinde yaşamını kaybetti. Yaralanan sürücü Aylu ise Bitlis Devlet Hastanesi’nde tedavi altına alındı. 
     
</TEXT>
</DOC>
