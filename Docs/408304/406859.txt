<DOC>
<DOCNO> 406859 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/27/guncel/gun14.html </URL>
<DATE> 2005/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Zirveden birlik mesajı 
</HEADLINE>
<TEXT>


ANKARA Milliyet 

Son dönemde Van Yüzüncü Yıl Üniversitesi Rektörü Prof. Dr. Yücel Aşkın'dan yazar Orhan Pamuk davasına kadar uzanan birçok olayda ağır biçimde eleştirilen yargının zirvesindeki isimler "birlik" mesajı verdi. Yüksek yargı organlarının başkanları ile başsavcıları, bir araya geldikleri yemekli toplantıda, yargı bağımsızlığı, yargıçların özlük hakları gibi konularda yapılması gerekli düzenlemeleri tartıştılar. 

'Tüm konuları görüştük' 
Anayasa Mahkemesi Başkanı Tülay Tuğcu, Yargıtay Başkanı Osman Arslan, Danıştay Başkanı Ender Çetinkaya, Yargıtay Başsavcısı Nuri Ok ve Danıştay Başsavcısı Zafer Kantarcıoğlu, dün H kimevi'nde birlikte yemek yiyerek, yüksek yargı organlarının kuruluş yıldönümleri dışında ilk kez toplu görüntü verdiler. Basına kapalı yapılan ve 3 saat süren yemeğin ardından başkanlar ve başsavcılar adına Arslan açıklama yaptı. Arslan, "Yargıyla ilgili konuları görüştük, bu görüşmeleri-miz devam edecek" dedi. Yargıya müdahale tartışmalarının hatırlatılarak bu konunun görüşülüp görüşülmediğinin sorulması üzerine Arslan, "Yargıyla ilgili bütün konuları görüştük" dedi.Yargı organlarının başkanları ve başsavcıları, hükümetin önümüzdeki dönemde yapmayı tasarladığı Anayasa değişiklikleri yasalaşırken ortak hareket etme kararı da aldılar. 



</TEXT>
</DOC>
