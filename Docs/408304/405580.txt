<DOC>
<DOCNO> 405580 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/22/yasam/ayas.html </URL>
<DATE> 2005/12/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Topkapı'dan çaldılar camiye bıraktılar 
</HEADLINE>
<TEXT>


Hırsızlar, Topkapı Sarayı Müzesi'nin deposundan çaldıkları 8 eseri, üzerinde "Allah rızası için bu parçaları yerine teslim edin" yazılı bir notla, Fatih'te bir caminin avlusuna bıraktı 

Osman Kara 

Topkapı Sarayı Müzesi'nin depo olarak kullanılan bölümünden yaklaşık altı ay önce çalınan sekiz adet eser, bezlere sarılı şekilde Fatih'te bir caminin avlusuna bırakıldı. Eserlerin üzerinden de "Allah rızası için bu parçaları yerine teslim edin" yazılı bir not çıktı. 
Fatih Hüsam Bey Tezg hçılar Camii'nin imamı Mehmet İlhan, dün sabah avluda bezlere sarılı halde duran eserleri görünce durumu polise bildirdi. Olay yerine gelen polislerce yapılan incelemede, tarihi eser olabileceği düşünülen bazı parçalarla, üzerinde "Aldığımız eserleri eksiksiz hediye ettik. Allah rızası için bu parçaları yerine teslim edin. Ömer Faruk Serhendi" yazılı bir not buldu. 

Delil aranıyor 
Polis, Topkapı Müzesi'ni arayarak bilgi verdi. Çalınan eserlerin fotoğraflarıyla Şehit Tevfik Erciyes Polis Merkezi'ne giden müze uzmanları inceleme yaptı. Eserlerin 27 Haziran'da saat 07.30 sıralarında Topkapı Sarayı Müzesi'nin depo olarak kullanılan ve hizmete kapalı Bağdat Köşkü'nün arkasındaki 'Kavuk Odası'ndan çalındığı anlaşıldı. 
Eserler gerekli delil incelemeleri yapılmak üzere Olay Yeri İnceleme Şube Müdürlüğü'ne götürüldü. 

İşte saraydan çalınan o 8 eser 

3. derecede önemli, yazı zemini harap durumdaki I. Mahmut'un tuğrası.Harap durumda 2 adet şal.Çerçevesi ve camı kırık olan 1 adet tuğralı levha. Fetih Suresi'nden bir ayetin tuğra şeklinde yazıldığı, çerçevesi çürüme nedeniyle kırık, kenarındaki usta adı kopmuş, zemininde solma ve lekeler bulunan 1 adet tuğralı levha.K ğıtta I. Abdülhamit'in tuğrası.K ğıt üzerine yazılmış harap durumdaki 1 adet tuğra. Ahşap üzerine yapılan harap durumda 1 adet tuğra. 


</TEXT>
</DOC>
