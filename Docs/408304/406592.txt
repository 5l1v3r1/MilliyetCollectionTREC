<DOC>
<DOCNO> 406592 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/26/spor/spo15.html </URL>
<DATE> 2005/12/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Hayrettin'e Başkan engeli 
</HEADLINE>
<TEXT>


ERAYDIN AYTEKİN DHA 


Sivasspor Yönetimi, sezonun ilk yarısında sergilediği performansla büyük kulüplerin transfer listesine giren Hayrettin Yerlikaya'yı bırakmama kararı aldı. Başkan Mecnun Odyakmaz'ın, başarılı sol kanat oyuncusunun takımdan ayrılmasına onay verdiği öğrenildi. Hayrettin'i sezon sonunda yüksek bir bonservis bedeliyle satmayı planlayan kırmızı - beyazlılar transfer çalışmalarına da devam ediyor. Genel Menajer Bülent Uygun, anlaşma sağlanan Cem Can'a karşılık takım kaptanı Mohammed Ali'nin İstanbulspor'a verileceğini açıkladı. Bu arada takımdan gidecek oyuncular da belirlendi. Yedek kaleci Vedat, Mardinspor ile anlaşırken, Ertuğrul ise Bursaspor'la el sıkıştı. Yusuf Peken ile Yusuf Akbel'in de takımdan ayrılacakları vurgulandı. 


</TEXT>
</DOC>
