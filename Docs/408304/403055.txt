<DOC>
<DOCNO> 403055 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/13/son/soneko22.html </URL>
<DATE> 2005/12/13/ </DATE>
<TIME> 16.45 </TIME>
<AUTHOR>  </AUTHOR>
<HEADLINE>
Telsim'de beklenen olmadı, piyasaların morali bozuldu 
</HEADLINE>
<TEXT>

     Piyasaların yakından takip ettiği ve 5 milyar dolarlık fiyat beklediği Telsim'in tahminlerin altında bir rakama ihale edilmesi, piyasaların moralini bozdu. Borsa günün tamamında 460.49 puan gerileyerek 37,741.70 puandan kapandı. Hisse senetlerinin günlük ortalama değer kaybı yüzde 1.21 oldu. 
     
     BİRİNCİ SEANSTA 340 PUAN DÜŞTÜ 

     İMKB Bileşik Endeksi 1. seansta, dünkü 2. seans kapanışına göre 340.25 puan düşerek 37,861.94 puandan kapandı. Hisse senetlerinin ortalama değer kaybı yüzde 0.89 oldu. 
     1. seansta işlem gören toplam 306 hisse senedinden 104'ü değer kazandı, 137'si değer kaybetti, 65 hissenin fiyatında ise değişiklik olmadı. 
     Seansta 635 milyon 627 bin 255 YTL'lik işlem hacmi oluştu. 
     1. seansta Turkcell, Petkim, Doğan Holding, İş Bankası C ve Erdemir, en çok işlem gören hisse senetleri oldu. 
     
     İKİNCİ SEANSTA DAHA YATAY HAREKET HAKİMDİ 

     Borsa ikinci seansın son 1 saatlik bölümüne kadar daha yatay bir seyir izledi. Son bir saatlik bölümde ise satış baskısı daha da arttı. Endeks 2. seansta 120.24 puan azalarak 37,741.70 puandan kapandı. Hisse senetleri 2. seansta, ortalama yüzde 0.32 oranında değer kaybetti. 
     Endeks 2. seansa, 79.48 puan azalarak 37,782.46 puandan başladı. Seansın ilk yarısını 37,835.14 puandan geçen endeks, seans içinde en düşük 37,579.61 puana kadar gerilerken, en yüksek olarak 37,972.96 puanı gördü. 
     2. seansta işlem gören toplam 310 hisse senedinden 88'i değer kazandı, 155'i değer yitirdi, 67 hisse senedinin fiyatında değişiklik olmadı. 
     2. seansta, 647 milyon 668 bin 220 YTL'lik işlem hacmi kaydedildi. Günlük işlem hacmi, 1 milyar 283 milyon 295 bin 475 YTL olarak hesaplandı. 
     2. seansta Turkcell, Koza Davetiye, Petkim, Doğan Holding ve Netaş, en çok işlem gören hisse senetleri oldu. 
     
     SERBEST PİYASADA DOLAR 1.3500 YTLYE GERİLEDİ 

     Güne 1.3520 YTL seviyesinden başlayan dolar, hafif düşüşle 1.3500 seviyesine geriledi. 
     İstanbul ve Ankara serbest piyasalarında alınıp satılan döviz türlerinin, dün ve bugün itibariyle alış ve satış kapanış fiyatları şöyle 
     

İSTANBUL SERBEST PİYASA Pazartesi Alış Pazartesi Satış Salı Alış Salı Satış ABD Doları 1.3500 1.3550 1.3480 1.3500 Avro 1.6120 1.6170 1.6070 1.6100 İng. Sterlini 2.3800 2.4000 2.3750 2.3900 İsviçre Frangı 1.0410 1.0500 1.0330 1.0450      

ANKARA SERBEST PİYASA Pazartesi Alış Pazartesi Satış Salı Alış Salı Satış ABD Doları 1.3480 1.3580 1.3470 1.3550 Avro 1.6090 1.6220 1.6050 1.6150 İng. Sterlini 2.3700 2.4050 2.3730 2.4050      

     
</TEXT>
</DOC>
