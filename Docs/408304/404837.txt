<DOC>
<DOCNO> 404837 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/19/son/sontur44.html </URL>
<DATE> 2005/12/19/ </DATE>
<TIME> 18.25 </TIME>
<AUTHOR>  </AUTHOR>
<HEADLINE>
Yurtta bugün soba zehirlenmeleri 2 can aldı, 46 kişi hastanelik oldu 
</HEADLINE>
<TEXT>

     Yurtta bugün, saat 18.00 itibariyle sobadan sızan karbonmonoksit gazından zehirlenen 2 kişi öldü, 46 kişi tedavi altına alındı. 
     Sakarya’nın Kaynarca İlçesi’ndeki Merkez Mahallesi’nde Metin Akçay 22 , uzun süre banyodan çıkmadı. Bunun üzerine banyoya giren yakınları, Akçay’ı baygın buldu. Evin yakınındaki bir doktorun muayenehanesine götürülen Akçay’ın, hayatını kaybettiği anlaşıldı. 
     Akçay’ın, karbonmonoksit zehirlenmesi nedeniyle öldüğü belirlendi. 
     
     ORDU 
     Ordu’nun Kumru İlçesi’nde Atatürk Caddesi’ndeki Belediye Misafirhanesi’nde kalan ve Tapu Kadastro Müdürlüğü’nde şoför olarak çalışan evli ve 3 çocuk babası Casim Benze 42 , arkadaşları tarafından banyoda ölü bulundu. 
     Yetkililer, Benze’nin şofbenden sızan karbonmonoksit gazından zehirlendiğinin belirlendiğini söylediler. 
     
     NİĞDE 
     Niğde’de, merkez ilçeye bağlı Yıldıztepe Beldesi’nden Hacı Emin Aydoğan ve eşi Türkan Aydoğan, Selçuk Mahallesi Yaşam Kooperatifi F Blok’ta Esmanur 4 , Behice, Muhammet Ali 6 ve İbrahim Aytaç 10 , İlhanlı Mahallesi 112 Sokak’ta Aynur 10 , Emre 12 ve Havva Özkaya, Aşayağı Kayabaşı Mahallesi’nde Esra 13 , Semanur 17 
     ve Emine Büyükkahveci ile İnönü Mahallesi Setevleri mevkiinde Figen, Furkan 1 ve Berkay Turgut 5 , sobadan sızan karbonmonoksit gazından zehirlenerek, Niğde Devlet Hastanesi’nde tedavi altına alındılar. Zehirlenen 15 kişiden 13’ü, acil servis polikliniğindeki ilk müdahalelerinin ardından taburcu edildi. Hacı Emin Aydoğan ve eşi Türkan Aydoğan, hastanede gözetim altında tutuluyor. 
     
     KAYSERİ 
     AA muhabirinin Kayseri Devlet Hastanesi yetkililerinden aldığı bilgiye göre, kent merkezinde, karbonmonoksit zehirlenmesi nedeniyle akşamdan bu yana 13 kişi hastaneye başvurdu. 
     Mimarsinan Mahallesi’nde yaşayan Ayşe, İbrahim, Hamdi, Oğuzhan, Hatice, Bekir ve Nesrin Arslan, Hisarcık Beldesi’nde yaşayan Sultan, Emrah ve Hülya Polat, Erkilet Beldesi’nde yaşayan Dilber ve Ömer Gürbüz ile Yurdagül Çelik, tedavilerinin ardından taburcu edildi. 
     
     ÇORUM 
     Çorum’un İskilip İlçesi’ne bağlı Akçasu Köyü’nde Kemal Şenoğlu, eşi Sündüz ile çocukları Salim, Ebubekir ve Zümrefe Şenoğlu, evdeki sobanın yanında uyurken fenalaştı. 
     Komşuları tarafından önce İskilip Devlet Hastanesi’ne kaldırılan 5 kişi, buradaki ilk müdahalenin ardından Çorum Devlet Hastanesi’ne sevk edildi. 
     Sobadan sızan karbonmonoksit gazından zehirlendikleri belirlenen Şenoğlu ailesinin sağlık durumlarının iyi olduğu bildirildi. 
     
     SAMSUN 
     Samsun’un Havza İlçesi’nde, Memduhiye Mahallesi’ndeki evlerinde Seyfi Uyar 42 ve eşi Mukaddes Uyar 41 ile çocukları Özden Uyar 12 , kömür sobasından sızan karbonmonoksit gazından zehirlendi. 
     Havza Devlet Hastanesi’nde tedavi altına alınan Uyar ailesinin sağlık durumunun iyi olduğu bildirildi. 
     
     BURSA 
     Bursa’nın Mudanya İlçesi Burgaz Mahallesi’nde Uğur Pamuk 35 , yakınları tarafından banyoda baygın bulundu. 
     Mudanya Devlet Hastanesi’ne kaldırılan ve şofbenden sızan karbonmonoksit gazından zehirlendiği belirlenen Pamuk, Uludağ Üniversitesi Tıp Fakültesi Hastanesi’ne sevk edildi. 
     
     KONYA 
     Merkez Karatay İlçesi Taşrakaraaslan Mahallesi’ndeki evlerinde, aileleri tarafından yarı baygın halde bulunan Ömer Faruk 12 , Yunus 7 ve Adülkadir Karaca 2 , ambulansla Konya Numune Hastanesi’ne kaldırıldı. 
     Sobadan sızan karbonmonoksitten zehirlendikleri anlaşılan kardeşlerden Yunus ve Abdülkadir, Faruk Sükan Doğum ve Çocuk Hastanesi’ne sevk edildi. 
     
     ESKİŞEHİR 
     Büyükdere Mahallesi Lalebahçe Sokak’ta Sultan, Memduha ile Cemil Çetinkuş, sobadan sızan gazdan zehirlendi. 
     Çetinkuş ailesi, 112 Acil Servis sağlık ekipleri tarafından Eskişehir Osmangazi Üniversitesi Tıp Fakültesi Hastanesi’ne kaldırıldı. 
     
     AYDIN 
     Nazilli İlçesi Hamzalı Köyü’nde Hasiyet Toprak ile torunları H.T. 14 ve M.T’den 11 uzun süre haber alamayan komşuları, jandarmaya haber verdi. 
     Olay yerine gelen jandarma, Toprak ile iki torununun, sobadan sızan gazdan zehirlendiklerini tespit etti. 
     Zehirlenen 3 kişi, Nazilli Devlet Hastanesi’ne kaldırıldı. 
     
</TEXT>
</DOC>
