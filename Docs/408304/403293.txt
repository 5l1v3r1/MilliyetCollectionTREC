<DOC>
<DOCNO> 403293 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/14/yazar/uras.html </URL>
<DATE> 2005/12/14/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Telli'sini Telsiz'ini sattık Kurtulduk mu 
</HEADLINE>
<TEXT>


Telsim'i dün İngilizlere sattık. Kurtulduk. Telsim'i satın almak için yabancı sermaye gruplarının yarışmasına ve de verilen fiyata bakılır ise, Telsim iyi bir firma imiş... Onu bizim yerli bir sermaye grubu kurmamış mı idi Bu çizgiye yerli sermaye grubu getirmemiş mi idi Demek ki, biz böyle bir yatırımı gerçekleştirme, işletme ve büyütme gücüne bir zamanlar sahip imişiz. Demek ki, bizim kendi gücümüz ile ortaya çıkardığımız çağdaş teknolojiye sahip bu işletme, küresel pazarda değeri olan, alıcısı olan bir iş imiş. Bundan sonra adı, Telsim değil Vodafone olacak. İngilizler işletecek. 
Türk Telekom'u PTT'nin T'sini biz kurmuş, biz büyütmüştük. Lübnan sermaye grubu Oger'e sattık. Kurtulduk. Onu da devletin kısıtlı imk nlarıyla ortaya çıkarmış, büyütmüştük. Bundan sonra Lübnanlı Hariri ailesinin Saudi Oger firması işletecek. 
Turkcell'i de yerli sermaye grupları kurmuş, geliştirmişti. Telia-Sonera ve Alfa isimli yabancılar çoğunluk payını ele geçirdi. Ondan da kurtulduk. Şimdi İskandinav ve Rus ortaklarımız var. 

Biz kurduk, el aldı 
Aycell'i kurduk. Aycell Aria ile birleşti. Avea oldu. İtalyan TIM'in kontrolüne girecek derken Türk Telekom'u alan Lübnanlı Saudi Oger grubu şirketi ele geçirdi. Ondan da kurtulduk . 
Ondan kurtulduk, bundan kurtulduk derken Türkiye'nin iletişim sistemi, tellisi ile telsizi ile yabancıların eline geçti. 
Şimdi "eğri oturup, doğru konuşalım" ve de bir değerleme yapalım... "Bu tablo iyi bir tablo mu " 
Biz tellisi ile telsizi ile ülkenin tüm iletişim kuruluşlarını yabancılara neden sattık 
- Biz bu işi beceremiyor mu idik 
- Bunların satışından gelen para ile ülke düze mi çıkacak Borçlardan mı kurtulacağız Yeni fabrikalar mı yapacağız Gençlere okul mu açacağız Derdimiz nedir 
Bu soruları sormaya kalkanlar "Yabancı sermaye düşmanı" olarak susturuluyor. 
İşte o zaman da Türkiye'nin ne tür yabancı sermayeye ihtiyacı olduğunu tartışmaya imk n kalmıyor. 

Biz de inek besleriz 
Biz "Türkiye'de sabit sermaye yatırımı yapacak" yabancı sermaye peşinde olmalıyız. Bize yarar getirecek yabancı sermaye bizim yaptıklarımızı, yapabildiklerimizi satın almak için gelecek yabancı sermaye değil. Yeni yatırım ve üretim yapacak yabancı sermaye. Bizim sahip olmadığımız teknolojiyi getirecek, bizim yapamadığımız büyüklükte yatırım yapacak, bizim iş bulamadığımız insanlarımıza iş kapısı açacak, ürününü sadece iç pazara değil dünya pazarına da satacak yabancı sermayeye ihtiyacımız var. Açık anlatımıyla, olanı satın alacak değil, yeni fabrika kuracak yabancı sermaye istiyoruz. 
Telli ve telsiz iletişim için kurulan Türk Telekom, Turkcell, Telsim ve Avea'yı kurmak için gerekli sermayeyi biz bulmuştuk. Bunları biz kurmuştuk. Biz işletiyorduk. Bundan sonra değişen sadece "mülkiyet"... Bundan sonra telli hattan da telsiz hattan da konuştuğumuzda ödemeyi Türk lirası olarak yapacağız ama yabancılar k rlarını daha önce ülkede kalan k rları döviz olarak dışarıya çıkaracak... Değişen sadece budur. 
Bu tabloda sevinecek ne var "Mallarımız iyi para ediyor... Hangi tesisi satışa çıkarsak yabancılar alıyor" diyerek mi sevinelim İyi de... Onu sat, bunu sat... Bundan sonra biz ne yapacağız İnek besleriz, tarla ekeriz desek... Onu hiç yapamıyoruz... 



</TEXT>
</DOC>
