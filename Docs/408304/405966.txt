<DOC>
<DOCNO> 405966 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/23/son/soneko05.html </URL>
<DATE> 2005/12/23/ </DATE>
<TIME> 09.00 </TIME>
<AUTHOR>  </AUTHOR>
<HEADLINE>
Yıllık ihracat 73 milyar doları aştı 
</HEADLINE>
<TEXT>

     Türkiye’nin yıllık ihracatı ilk kez 73 milyar doları aştı. 
     Dış Ticaret Müsteşarlığı’nın ihracatçı birliklerinin ihracat kayıtlarından oluşturduğu verilere göre 1-21 Aralık günleri arasında toplam 4 milyar 671 milyon dolarlık ihracat yapıldı. İhracat geçen yılın aynı dönemine göre yüzde 13.6 oranında artarken, aralık ayındaki toplam ihracatın 7 milyar dolar düzeyinde gerçekleşebileceğinin de iyaretini verdi. 
     Türkiye’nin yıllık ihracatı da 21 Aralık itibariyle ilk defa 73 milyar dolar sınırını aşarak 73 milyar 436 milyon dolara kadar çıktı. 
     1 Ocak-21 Aralık arasındaki toplam ihracat ise geçen 
     yılın aynı döneminde yüzde 15.7 artarak 70 milyar 831 milyon dolara yükseldi. Türkiye geçen yıl aynı dönemde 61 milyar 405 milyon dolarlık ihracat gerçekleştirmişti. Yıl başından bu yana yapılan ihracatın, 60 milyar dolarlık kısmını geçen yıla göre yüzde 13.3 oranında artan sanayi ürünleri, 9.4 milyar dolarlık kısmını yüzde 28.5 artan tarım ürünleri ve 1.5 milyar dolarını da yüzde 27.1 artan madencilik ürünleri ihracatı oluşturdu. Alt sektörler itibariyle yılbaşından bu yana en syüks ek ihracatı 13.3 milyar dolarla hazırgiyim ve konfeksiyon, 12.5 milyar dolarla taşıt araçları ve yan sanayii, 9.1 milyar dolarla demir ve demir dışı metaller, 6.7 milyar dolarla elektrik-elektronik sektörü gerçekleştirdi. 
     
</TEXT>
</DOC>
