<DOC>
<DOCNO> 402547 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/11/son/sontur03.html </URL>
<DATE> 2005/12/11/ </DATE>
<TIME> 09.20 </TIME>
<AUTHOR>  </AUTHOR>
<HEADLINE>
Çalıntı otomobil kamyona arkadan çarptı 1 ölü, 4 yaralı 
</HEADLINE>
<TEXT>

     Avcılar’da meydana gelen trafik kazasında bir kişi öldü, 1’i ağır 4 kişi yaralandı. 
     Eyüp Kemerburgaz’dan çalıntı olduğu öne sürülen Gökhan Mutlu yönetimindeki 34 KAY 39 plakalı otomobil, E-5 Karayolu Avcılar Karayolları Durağı mevkiinde Nuh Dilveri idaresindeki 34 YA 7456 plakalı kamyonete arkadan çarptı. 
     Otomobil, daha sonra takla atıp yol kenarındaki bariyerlere çarptı. 
     Kamyonet de kontrolden çıkarak devrildi. 
     Kazada, otomobil sürücüsü Gökhan Mutlu 27 ile bu araçta bulunan Ersen Mutlu 25 ve Özlem Mutlu 26 , kamyonet sürücüsü Nuh Dilveri ve yanındaki Mustafa Erçelik yaralandı. 
     Özel Doğan Hastanesi’ne kaldırılan yaralılardan Özlem Mutlu, müdahalelere rağmen kurtarılamadı. 
     Yaralılardan sağlık durumu ağır olan Gökhan Mutlu ile hafif yaralı Nuh Dilveri İstanbul Üniversitesi Tıp Fakültesi Hastanesi’ne, Ersen Mutlu Bakırköy Dr. Sadi Konuk Eğitim ve Araştırma Hastanesi’ne, Mustafa Erçelik de özel bir hastaneye kaldırıldı. 
     Yaralılardan birinin, aracı sahibiyle anlaşarak satın aldıklarını, ancak devir işlemlerindeki gecikme nedeniyle sahibinin polise çalıntı müracaatında bulunmuş olabileceğini öne sürdüğü belirtildi. 
     
</TEXT>
</DOC>
