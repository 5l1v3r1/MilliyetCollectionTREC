<DOC>
<DOCNO> 406864 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/27/guncel/gun19.html </URL>
<DATE> 2005/12/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Çerkez sürgünü belgesel oldu 
</HEADLINE>
<TEXT>



Çerkez ulusunun unutulmuş sürgün hik yesinin anlatıldığı "Adige" adlı belgesel, Osmanlı Bankası Müzesi Sineması'nda, 29 Aralık saat 19.00'da gösterilecek. Belgesel Sinemacılar Birliği'nin başkanlığını da yürüten Şehbal Şenyurt'un yönettiği filmde, Ürdün Prensi Ali Bin El Hüseyin'in, farklı ülkelerden gelen ve 12 Adige Çerkez kabilesini temsil eden 12 atlıyla beraber Amman, Suriye, Türkiye ve Kafkasya'ya yaptığı yolculuk anlatılıyor. 1998'de gerçekleştirilen yolculuk sırasında görüntülenen belgeselde, Adige halkının geçmişi, söylenceleri, öyküleri ve yaşama biçimleri birlikte ele alınıyor. 
Filmin gösteriminin ardından gerçekleştirilecek "Türkiye'deki Çerkez Diasporası ve Kültürel Kimlikler" konulu söyleşiye, İstanbul Bilgi Üniversitesi Uluslararası İlişkileri Bölümü Öğretim Üyesi ve Göç Araştırma ve Uygulama Merkezi Müdürü Doç. Dr. Ayhan Kaya katılacak. 



</TEXT>
</DOC>
