<DOC>
<DOCNO> 406788 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/26/son/sontur37.html </URL>
<DATE> 2005/12/26/ </DATE>
<TIME> 16.30 </TIME>
<AUTHOR>  </AUTHOR>
<HEADLINE>
Anzerlioğlu, TRT İstanbul Haber Müdürü oldu 
</HEADLINE>
<TEXT>

     TRT’nin İstanbul Haber Müdürlüğü’ne S. Erhan Anzerlioğlu getirildi. 
     İstanbul Haber Editörü ve muhabiri olan Anzerlioğlu, Tokat’ın Zile ilçesinde 1969 yılında doğdu. Tokat Teknik Lisesi’ni birincilikle bitiren Anzerlioğlu, İstanbul Üniversitesi Siyasal Bilgiler Fakültesi Kamu Yönetimi Bölümü’nden mezun olduktan sonra aynı üniversitenin Adli Tıp Enstitüsü’nde master yaptı. 
     "TV Haberciliğinde Etik Dışı Yayınlar" konusunda dünyada geçerli olan "Master Of Art Sosyal Bilimler Yüksek Lisans Derecesi " ve yine konusunda bilirkişilik ehliyetine hak kazanan Anzerlioğlu, Başbakanlık Hazine ve Dış Ticaret Müsteşarlığı’ndaki görevinin ardından 1992 yılında TRT’de göreve başladı. 
     Bir çocuk babası olan Anzerlioğlu’nun, Genelkurmay Bosna-Hersek Türk Görev Kuvveti Komutanlığı takdir belgesi, Devlet Planlama Teşkilatı teşekkür belgesi ve Yalova Valiliği’nden takdir beratı bulunuyor. 
     Bu arada, TRT İstanbul Haber Müdür Yardımcılığı’na da Serdar Sevim’in getirildiği belirtildi. 
     
</TEXT>
</DOC>
