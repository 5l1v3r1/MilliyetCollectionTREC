<DOC>
<DOCNO> 401772 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/08/son/sonspo26.html </URL>
<DATE> 2005/12/08/ </DATE>
<TIME> 16.40 </TIME>
<AUTHOR>  </AUTHOR>
<HEADLINE>
Samsun'da Rafael'in durumu belli değil 
</HEADLINE>
<TEXT>

     Samsunspor'da Malatyaspor maçı hazırlıkları devam ederken, Kulüp Genel Kaptanı Ercan Koloğlu, ''Gençlerbirliği galibiyetinin tesadüf olmadığını göstermek için bu hafta mutlaka galip gelmeliyiz'' dedi. 
     Nuri Asan Tesisleri'nde Teknik Direktör Erdoğan Arıca gözetiminde bugün yapılan çalışmaya sakat olan Marciel dışında tüm futbulcular katıldı. 
     İdman sırasında bacağına aldığı darbe sonucu sakatlanan forvet oyuncusu Rafael çalışmayı yarıda bırakarak soyunma odasına gitti. Yetkililer bu oyuncunun durumunun MR'ı çekildikten sonra netlik kazanacağını belirtti. 
     Yaklaşık 1.5 saat süren çalışmada oyuncular kültür fizik çalışmasının ardından dar alanda kısa pas çalışması ve yarı sahada çift kale maçla idmanı tamamladı. 
     Genel Kaptan Ercan Koloğlu, idman sonrası yaptığı açıklamada son iki haftada alınan 4 puanın kendileri için çok önemli olduğunu söyledi. 
     Bu hafta Malatyaspor karşısında galip gelerek rahat bir nefes almak istediklerini ifade eden Koloğlu, ''Gençlerbirliği galibiyetinin tesadüf olmadığını göstermek için bu hafta mutlaka galip gelmeliyiz. Ayrıca ilk yarının son maçı olan Diyarbakırspor karşılaşmasına da rahat çıkma şansı yakalarız'' diye konuştu. 
     
</TEXT>
</DOC>
