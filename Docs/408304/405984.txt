<DOC>
<DOCNO> 405984 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/23/son/soneko23.html </URL>
<DATE> 2005/12/23/ </DATE>
<TIME> 12.10 </TIME>
<AUTHOR>  </AUTHOR>
<HEADLINE>
Motorlo Taşıt Vergisi için yıl sonu mesaisi... 
</HEADLINE>
<TEXT>

     Ankara, İstanbul, İzmir, Adana ve Bursa il merkezlerinde motorlu taşıtlar vergisi tahsiline yetkili vergi daireleri, yarın da açık olacak. 
     Gelir İdaresi Başkanlığı'ndan yapılan yazılı açıklamaya göre, otomobil sektöründeki satış işlemlerinin Aralık ayının son haftalarında yoğunlaştığı gözönüne alınarak, 5 büyük ildeki motorlu taşıtlar vergisini tahsile yetkili vergi daireleri, yarın normal mesai saati sonuna kadar açık bulundurulacak. 
     İş yoğunluğu dikkate alınarak diğer il merkezleri ve ilçelerdeki motorlu taşıtlar vergisini tahsile yetkili vergi dairelerinin yarın ve Pazar günü açık bulundurulması için de, İl Defterdarlıkları ve Vergi Dairesi Başkanlıklarına yetki verildi. 
     
</TEXT>
</DOC>
