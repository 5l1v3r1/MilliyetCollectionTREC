<DOC>
<DOCNO> 407428 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/28/son/sontur36.html </URL>
<DATE> 2005/12/28/ </DATE>
<TIME> 14.15 </TIME>
<AUTHOR>  </AUTHOR>
<HEADLINE>
Dışişleri İsrail'in üs ve tatbikat talebi olmadı 
</HEADLINE>
<TEXT>

     Dışişleri Bakanlığı Sözcüsü Namık Tan, İsrail’in Türkiye’den üs talebi olmadığını söyledi. 
     Haftalık basın toplantısında Tan’a, İsrail Genelkurmay Başkanı’nın ziyareti sırasında iki ülkenin Hakkari ve Bolu’da ortak tatbikat yapmaları konusunun ele alındığı ve İsrail’in Hakkari’de askeri üs talebinde bulunduğu yönünde basında bazı haberler çıktığı hatırlatıldı. 
     Tan, buna karşılık, "İsrail’in ülkemizden bu tür talepleri olmamıştır" dedi. 
     Sözcü, NATO’nun İran’daki nükleer tesisleri incelemesinin söz konusu olabileceği yönündeki haberlere ilişkin olarak da, "Bu konu da bir süredir spekülasyonlara açık şekilde gündemde tutuluyor, Türkiye’nin böyle bir konusu yok" diye konuştu. Tan, Dışişleri Bakanı ve Başbakan Yardımcısı Abdullah Gül’ün de Mısır’da bu konuya ilişkin açıklamalarda bulunduğunu hatırlattı. 
     
</TEXT>
</DOC>
