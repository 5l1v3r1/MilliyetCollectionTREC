<DOC>
<DOCNO> 400403 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/04/yasam/axyas01.html </URL>
<DATE> 2005/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan eşini çarptılar 
</HEADLINE>
<TEXT>


Kültür Bakanı Atilla Koç'un eşi Şadiye Koç'un cüzdanı, alışveriş sırasında yankesiciler tarafından çalındı. Polis, yankesicilerden birini yakaladı 

ANKARA Milliyet 

Büyük kentlerde artış gösteren hırsızlık olaylarının son kurbanı Kültür ve Turizm Bakanı Atilla Koç'un eşi Şadiye Koç oldu. Alışveriş yapan Şadiye Koç'un cüzdanı yankesiciler tarafından çalındı. 
Edinilen bilgiye göre, Şadiye Koç dün öğle saatlerinde Ulus'ta bir mağazada alışveriş yaparken çantasından cüzdanının çalındığını fark etti. Koç'un yardım isteği üzerine yankesicilerden birisi polis tarafından yakalandı. H.Ö. adlı çocuk, Anafartalar Karakolu görevlileri tarafından Çocuk Şube Müdürlüğü ekiplerine teslim edildi. Şadiye Koç'un çalınan cüzdanı bulunarak, kendisine verildi. Yankesicilerin 3 kişi olduğu, diğer ikisinin arandığı belirtildi. 


</TEXT>
</DOC>
