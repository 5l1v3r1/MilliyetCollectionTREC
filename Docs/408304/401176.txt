<DOC>
<DOCNO> 401176 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/07/astro/index.html </URL>
<DATE> 2005/12/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Dağınık bir gündeyiz 
</HEADLINE>
<TEXT>


Balık burcundaki Ay daha dağınık, hayal gücümüzü sınırlamak istemeyeceğimiz şartlara işaret ediyor, ancak yeni bir karar vermek çok kolay olmayabilir. Kendimizi gelişen düşüncelere kaptırabiliriz. Plansız hareket işimizi zora sokabilir. 
Koç'lar geçmişle bağlantılı konularda huzursuz olacaklar. Bu nedenle düşüncelerini netleştirmeli ve gereksiz endişelerden uzak kalmalılar. Boğa'lar iyimser enerjilere sahipler. Farklı planlarını ve yaratıcı yanlarını arkadaşları ile paylaşmaktan son derece memnun olacaklar. Grup çalışmalarında ise verimli olmaları çok kolay. İkizler için iyimser olmak hiç zor değil. Yeniliğe açık olmaları yarar sağlarken, iş hayatında duygusal kararlardan kaçınmaları gerek. Yengeç'ler genel olarak pozitifler. Kendi fikirlerini yabancılarla ilgili konularda ortaya koymalı ve bu alanda her türlü yeniliğe açık olmalılar. Aslan'lar maddi durumlarını bir kez daha gözden geçirmeli. Eşin parasal durumu kayıplara neden olabilir. Bu konuda önlemci olmalı ve kendi kaynaklarını dikkatli kullanmalılar. Başak'lar pek çok konuda yapıcı olabilmeli. Ortaklaşa konularda alacakları duygusal kararları onlara problem yaratabilir. Sabırlı hareket etmenin yararını görecekler. 
Terazi'ler için sorumluluklar ön planda olmalı. Detay gerektiren konular onları biraz zorlayabilir. Bugünlerde sağlıklarına gereken özeni de göstermeliler. Akrep'ler iyimserlikleri sayesinde başarıya çok yakınlar. Duygusal alanda heyecan verici olaylar beklerken aşk hayatında değişiklikler yaşayabilirler. Yay'lar biraz huzursuz olacaklar. Günlük işlerini ve evlerine ait konuları toparlamak durumundalar. Bugün sakinliklerini korumalı ve fedakarlığa açık olmalılar. Oğlak'lar haberleşme, iletişim konularında rahat sayılırlar. Alacakları haberler sevindirici olabilir ama kendi sözlerine de özen göstermeleri gerekir. Kova'lar maddi konularda yeni planlar yapabilirler. Bu konuda tutarlı hareket etmeleri gerektiğini unutmamalı ve harcamalarında dengeli hareket etmeliler. Balık'lar son derece harekete geçirici şartlara sahipler. Kişisel girimleri konusunda kararlılık göstermeleri onlara başarı sağlıyor. Duygusal olarak ise coşkulular. 


</TEXT>
</DOC>
