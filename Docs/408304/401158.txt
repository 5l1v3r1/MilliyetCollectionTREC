<DOC>
<DOCNO> 401158 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2005/12/06/son/sonyas01.html </URL>
<DATE> 2005/12/06/ </DATE>
<TIME> 04.00 </TIME>
<AUTHOR>  </AUTHOR>
<HEADLINE>
Tütün çiğnemekte kanser nedeni 
</HEADLINE>
<TEXT>

     İsveç'te Devlet Halk Sağlığı Enstitüsü'nün yaptığı araştırmalara göre, ağızda, dudak arasında tutulan ya da çiğnenen tütün, kalp-damar hastalıklarıyla birlikte, ağız ve pankreas kanserine de yol açıyor. 
     İsveç'te Devlet Halk Sağlığı Enstitüsü'nce yapılan araştırmanın sonuçları basın toplantısıyla açıklandı. 
     Araştırmada, dudak altına yerleştirilen ve ''snus'' adı verilen tütünün kansere neden olduğunun kanıtlandığı bildirildi. 
     Ağızda çiğnenen tütünün, kalp-damar sağlığının en büyük düşmanı olmasının yanı sıra ağız ve pankreas kanserinin gelişmesine de zemin hazırladığı kaydedildi. 
     Ayrıca hamilelikte dudak arasında kullanılan ya da çiğnenen tütünün, bebeğinin erken doğmasına neden olduğu belirtildi. 
     Bu arada, İsveç'te medyada büyük yankı bulan araştırma sonuçları, tütün kuruluşlarınca ''sorumsuzluk'' olarak değerlendirildi. 
     
</TEXT>
</DOC>
