<DOC>
<DOCNO> 170329 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/19/guncel/gun20.html </URL>
<DATE> 2003/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

1 trilyon dediler, 152 milyara bitti      Kırıkkale'de Bayındırlık ve İsk n İl Müdürlüğü tarafından 1 trilyon 104 milyar lira keşif bedeli çıkartılan spor kompleksini Büyükyağlı Belde Belediyesi, 152 milyar liraya bitirerek hizmete hazır hale getirdi. Çevre düzenlemesi ve bağlantı yolları yapılan kompleks, eylülde açılacak. Büyükyağlı Belediye Başkanı Yılmaz Yıldız, yaptıkları spor kompleksinin örnek bir kompleks olduğunu belirterek, "Bize 1 trilyon 104 milyar liralık bir keşif bedeli çıkartıldı. Ancak biz belediyenin imk nlarını kullanarak burayı 152 milyar liraya mal ettik. İhaleye çıkartmış olsaydık buranın maliyeti bize trilyonu bulacaktı" dedi. 
     
AKUT'çuların aracı uçuruma yuvarlandı      Arama ve Kurtarma Timi'nin AKUT bugün açılacak Kocaeli Şubesi'nin davetiyelerini dağıtan yedi kişinin bulunduğu kamyonet, 40 metrelik uçuruma yuvarlandı. Kazada yaralananlardan altısı İzmit'teki hastanelerde tedaviye alınırken, durumu ağır olan Musa Kılıç İstanbul'a gönderildi. Dün sabah erken saatlerde Kandıra'ya giden ekip, davetiyeleri bırakıp 07.30 sıralarında Erdem Akın 19 yönetimindeki AKUT'a ait çift kabinli kamyonetle İzmit'e dönmek için yola çıktı. Ancak Akın, aşırı hız ve dikkatsizlik sonucu kontrolü kaybedince, yoldan çıktı. 
     
Özok Kararımı bugün açıklayacağım      Cumhurbaşkanı Ahmet Necdet Sezer tarafından Anayasa Mahkemesi asıl üyeliğine seçilen ancak CHP üyesi olması nedeniyle "tarafsız olup olamayacağı" tartışma konusu olan Türkiye Barolar Birliği TBB Başkanı Özdemir Özok'un bugün görevden affını istemesi bekleniyor. TBB üyelerinin "devam et" diye destek verdiği Özok, "Kararımı yarın bugün açıklayacağım" dedi. Özok'un Anayasa Mahkemesi'ne herhangi bir bilgi vermediği, bildirimi toplantıdan sonra yapabileceği kaydedildi. 
     
Hizbullahçı dört kişi tutuklandı      Yasadışı Hizbullah örgütüne yönelik operasyonlarda gözaltına alınan 5 kişiden dördü tutuklandı. Terörle Mücadele ve İstihbarat Şube Müdürlükleri tarafından sürdürülen çalışmalarda, biri sahte kimlikli olmak üzere beş kişi gözaltına alındı. Sorgulamaları yapılan bu kişilerin, zekat adı altında para toplayıp eleman kazandırdıkları, İstanbul'a hicret adı altında gönderildikleri, ancak 2000'den itibaren, bu kentte sürdürülen operasyonlar nedeniyle örgütsel faaliyetlerine ara vermek zorunda kaldıkları kaydedildi. 
     
Yargı, sorumluların peşine düştü      Bingöl'de 176 kişinin öldüğü depremin ardından 20 müteahhit ve bina kontrol sorumlusu hakkında dava açıldı. Bingöl'de yaşanan 6.4 büyüklüğündeki depremde yıkılan binaların müteahhit ve sorumluları hakkında Ağır Ceza Mahkemesi'nde açılan davanın iddianamesi sanıkların, "Tedbirsizlik ve dikkatsizlik sonucu ölüme sebebiyet vermek"ten yargılanması istendi. İddianamede ayrıca, ölümlerin olduğu altı binanın kontrolörlüğünü yapan belediye görevlilerinin belirlenmesi de talep edildi. 
     
Üşümezsoy Fay yeterince kırıldı      İstanbul Üniversitesi Mühendislik Fakültesi Jeoloji Mühendisliği Bölümü öğretim üyesi Prof. Dr. Şener Üşümezsoy, "Marmara depreminde körfezdeki Çınarcık fay hattı kırılacağı kadar kırıldı. Bundan sonrası Tekirdağ ve çevresini ilgilendirir" dedi. Üşümezsoy, son günlerdeki "Çınarcık'ta deprem olacak" söylentileri nedeniyle "Depremin ne zaman olacağını konuşmaktan ziyade depreme karşı hazırlıklı olup olmadığımız tartışılmalı" açıklamasını yaptı. 
     
50 çalıntı aracın 30'u Türkiye'de çıktı      Güneydoğu Avrupa Sınırı Aşan Suçlarla Mücadele Merkezi'nin SECI 13 ülkede aynı anda başlattığı "Road Show" operasyonunda çalıntı olduğu belirlenen 50 otomobilden 30'u Türkiye'de ele geçirildi. Çalışmalar sonucunda İstanbul'da 12, Antalya'da dört, Edirne'de iki, Konya'da üç, Ardahan'da iki, Şanlıurfa, Hakk ri, Hatay, Manisa, Mersin, Bursa ve Muğla'da birer çalıntı otomobil ele geçirildi. 
     
Boğaz Köprüsü kamyonete açıldı      Boğaziçi Köprüsü, 1 Eylül'e kadar kamyonet trafiğine açıldı. İstanbul Emniyet Müdürlüğü'nden yapılan açıklamada, eğitim ve öğretim yılının sona erdiğine dikkat çekilerek, "Ekonominin canlanması, ticaret ve sanayinin gelişimine katkıda bulunması amacıyla, Boğaziçi Köprüsü'nün kamyonet trafiğine 1 Eylül'e kadar açılması, İl Trafik Komisyonu'nca uygun görülmüştür" denildi. 
     
Gri pasaport artık illerden verilecek      Emniyet Genel Müdürlüğü, yurtdışına çıkacak düşük dereceli devlet memurlarına verilen hizmet pasaportlarıyla ilgili yeni bir uygulama başlattı. Şimdiye kadar yeşil pasaport alamayan devlet memurlarına Emniyet Genel Müdürlüğü'ne yaptıkları başvuruyla verilen hizmet pasaportları, bundan böyle yeşil pasaportlar gibi il emniyet müdürlüklerinden verilecek. Bu uygulamayla, başvuru sahiplerinin yurdun çeşitli yörelerinden Ankara'ya geliş - gidişlerinde uğradıkları zaman kaybını ve gereksiz harcamaları ortadan kaldırılacak. 
     

</TEXT>
</DOC>
