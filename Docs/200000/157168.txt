<DOC>
<DOCNO> 157168 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/17/dunya/dun03.html </URL>
<DATE> 2003/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
BB, yaşlandıkça 'çirkin'leşiyor 
</HEADLINE>
<TEXT>

     DIŞ HABERLER SERVİSİ 

     Bir dönem uluslararası magazin sayfalarında "BB" olarak tanınan ünlü Fransız sinema yıldızı Brigitte Bardot, yeni yayımlanan kitabı "Cri dans le silence"da Sessizlikteki Çığlık , bilinen ırkçı ve Müslüman karşıtı görüşlerini bu kez tonunu daha da yükselterek yineleyince, insan hakları örgütlerinin büyük tepkisini çekti. Fransa İnsan Hakları Birliği, Bardot'ya dava açmaya hazırlanırken, Irkçılığa Karşı İnsanların Arkadaşlığı Hareketi, tüm Fransa'ya kitabı boykot etme çağrısında bulundu. 
     68 yaşındaki Bardot, daha önce yazdığı iki kitapta da Müslümanların kurban kesmesini eleştirmiş, açılan davalarda insanları ırkçılığa teşvik etmek suçundan mahk m olmuştu. 
     Bardot, yeni kitabında öğretmenleri, işsizleri, yasadışı göçmenleri, eşcinselleri ve hatta Paris Belediye Başkanı Delanoe'yi de hedef alıyor. Bardot, melezleri, "piç" diye tanımlarken, dilencilere ve mültecilere yönelik şu ifadeleri kullanıyor "Yasadışı mülteciler, yoksullar kiliselerimize saldırıyor, onları domuz ağılına çeviriyor." 
     Bardot, şunları yazıyor "Müslümanlar Fransa'yı işgal ediyor, Müslümanların hepsi teröristtir." 
     

</TEXT>
</DOC>
