<DOC>
<DOCNO> 185199 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/29/guncel/gun01.html </URL>
<DATE> 2003/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Silaha karşı minik kurbanların çizmeleri 
</HEADLINE>
<TEXT>

   İzmir Foça'da maganda kurşunuyla can veren Alistair, "Bireysel Silahsızlanma Günü"nün simgesi oldu 
      ELİF KORAP İstanbul 

   
   28 Eylül Bireysel Silahsızlanma Günü çerçevesinde, Umut Vakfı tarafından düzenlenen "Sessiz Ayakkabıların Yürüyüşü" etkinliği Taksim Gezi Parkı'nda yapıldı. Etkinliğe oğlu Umut Dedeman'ı bir silahtan çıkan kurşunla kaybeden vakfın kurucu başkanı Nazire Dedeman, Alistair'in annesi Özlem ve babası David, 1996'da İskoçya'da bir ilkokula düzenlenen silahlı saldırıda hayatını kaybeden 16 öğrenci arasında yeren alan Sophie'nin büyük babası Michael North katıldı. Aileler silahın tehlikesine dikkat çekmek amacıyla, şiddeti ve kanı simgeleyen kırmızı halının üzerine kaybettikleri yakınlarının ayakkabılarını bıraktılar. 
   
   1 yılda 557 kişi 
   Türkiye'de 1 yıl içinde sadece silah kazasıyla 557 kişinin can verdiğini söyleyen Dedeman, Türkiye'de 1.5 milyon ruhsatlı ve 3 milyon kaçak silah olduğunun altını çizdi ve "Yurttaşların birbirine karşı silahlanması son bulmalıdır" dedi. İstanbul Büyükşehir Belediye Başkanı Ali Müfit Gürtuna ise "Barışın en önemli ögelerinden biri silahsızlanmadır" diye konuştu. 
   
   
</TEXT>
</DOC>
