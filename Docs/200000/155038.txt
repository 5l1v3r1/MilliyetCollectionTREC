<DOC>
<DOCNO> 155038 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/07/son/sondun08.html </URL>
<DATE> 2003/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam'ın sesi ortaya çıktı 
</HEADLINE>
<TEXT>

     Avustralya'da yayınlanan The Sydney Morning Herald gazetesi, Irak'ın devrik lideri Saddam Hüseyin'e ait olduğu sanılan bir ses kaseti elde ettiklerini duyurdu. 
     Gazetedeki haberde, Katar'dan yayın yapan El Cezire televizyonuna ulaştırılmak istenen kasetteki konuşmasında devrik liderin Irak halkını ABD birliklerine karşı gizli savaş yürütmeye çağırdığı kaydedildi. 
     Haberde 2 gün önce elde edilen kasetin bir Avustralyalı dil uzmanı ile 10'dan fazla Iraklıya dinletildiği ve ses ile konuşma tarzının Saddam Hüseyin'inki ile aynı olduğu ifade edildi. 
     Iraklılara işgalcilere karşı nasıl direneceklerini ve ülkeden kovacaklarını anlatan 15 dakikalık konuşmada sesin yorgun olması ve konuşmanın öksürüklerle kesilmesi dikkat çekti. 
     Söz konusu kasetin gazete muhabirine Bağdat'ta yabancı gazetecilerin kaldığı Filistin Oteli'ne üzerinde ''basın'' yazılı bir araçla gelen 2 kişi tarafından verildiği bildirildi. 
     
</TEXT>
</DOC>
