<DOC>
<DOCNO> 158278 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/22/son/sonspo01.html </URL>
<DATE> 2003/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
En büyük PORTO 3-2 
</HEADLINE>
<TEXT>

     45. UEFA Kupası'nı finalde İskoçya'nın Celtic takımını uzatmada mağlup eden Portekiz temsilcisi kazandı. 
     UEFA Kupası'nda zafer Porto'nun oldu. İspanya'nın Sevilla kentindeki Olimpiyat Stadı'nda oynanan ve normal süresi 2 - 2 biten maçta İskoçya'nın Celtic takımını uzatmada attığı golle 3 - 2 yenen Portekiz temsilcisi tarihinde ilk kez bu kupayı müzesine götürdü. Porto 45. dakikada Derlei'nin attığı gol ile karşılaşmanın ilk yarısını 1 - 0 önde kapadı. 
     İKİNCİ devreye hızlı başlayan Celtic 47'de Larsson ile skora dengeyi getirdi. Porto 54'te Alenichev ile tekrar öne geçti. 57'de İskoç ekibi Larsson ile yeniden eşitliği sağladı ve normal süre 2 - 2 bitti. 114. dakikada Derlei'nin golü Porto'ya kupayı getirdi. 95'te Celtic'ten Balde, 120'de ise Porto'dan Valente kırmızı kart gördü. Bu arada ikinci yarı başlamak üzereyken sahaya çırılçıplak giren alkollü bir taraftarı polis dışarı çıkarttı. 
     
</TEXT>
</DOC>
