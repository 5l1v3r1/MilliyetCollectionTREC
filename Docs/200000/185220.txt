<DOC>
<DOCNO> 185220 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/29/siyaset/siy08.html </URL>
<DATE> 2003/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabri Erbakan AKP adayı mı 
</HEADLINE>
<TEXT>

   Necmettin Erbakan'ın yeğeni Müsteşar Sabri Erbakan'ın AKP İzmir Belediye Başkanlığı için aday olacağı iddia edildi 
   
   SP Genel Başkanı Necmettin Erbakan'ın yeğeni olan ve halen Bayındırlık ve İsk n Bakanlığı Müsteşarlığı görevini yürüten Sabri Özkan Erbakan'ın yerel seçimlerde AKP'den İzmir Büyükşehir Belediye Başkanlığı için adaylığını koyacağı iddia edildi. AKP yönetiminin aday göstermesi halinde Erbakan, amcası Erbakan'ın İzmir için göstereceği SP adayıyla da yarışacak. 
   Necmettin Erbakan'ın İzmir'de yaşayan kardeşi Selahattin Erbakan'ın oğlu olan Sabri Erbakan, Refahyol hükümeti döneminde Bayındırlık ve İsk n Bakanlığı Müşteşar Yardımcılığı'na getirildi. Sabri Erbakan, AKP hükümetinin kurulmasıyla Karayolları Genel Müdürü, ardından Bayındırlık ve İskan Bakanlığı Müsteşarı oldu. "Özal ekolünden" olduğunu vurgulayan Erbakan, Milli Görüş geleneğinin itiraz ettiği sekiz yıllık kesintisiz eğitim için bağışta bulunmasıyla da kamuoyu gündemine geldi. 
   
</TEXT>
</DOC>
