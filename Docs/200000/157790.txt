<DOC>
<DOCNO> 157790 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/20/son/sondun15.html </URL>
<DATE> 2003/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Rum yönetimi, "Türk İşleri İdaresi"ni hayata geçiriyor 
</HEADLINE>
<TEXT>

     Kıbrıs Rum yönetimi, Kıbrıslı Türklere yönelik 30 Nisan'da açıkladığı ''önlemler paketi''nde bulunan ''Türk İşleri Dairesi''ni hayata geçiriyor. 
     Rum basınında yer alan haberlere göre, Rum Meclisi Maliye Komitesi dünkü toplantısında, Rum kesiminde ''Türk İşleri Dairesi'' kurulması için gerekli 30 bin Kıbrıs Liralık KL bütçeyi onaylandı. Karar, Perşembe günü meclis genel kurulunda ele alınacak. 
     Meclis genel kurulundan onay çıkmasının ardından, Kıbrıslı Türklerle ilgili bütün konularla ilgilenecek bir ''Kıbrıs Türk İşleri Komiseri'' atanacak. Atama, Rum yönetimi lideri Tasos Papadopulos tarafından yapılacak ve bu makam organik açıdan Papadopulos'a bağlı olacak. 
     Onaylanan 30 bin KL'den 25 bini, atanacak komiserin ödenekleri, geriye kalan 5 bin KL ise fonksiyonel amaçlı kullanılacak. 
     ''Türk İşleri Dairesi'', Rum yönetiminin Kıbrıslı Türklere yönelik açıkladığı ''önlemler paketi''nin uygulanmasının koordine edilmesini sağlayacak ve gelişmelere göre Kıbrıslı Türkler ile ilgili Rum yönetimine önerilerde bulunacak. 
     
</TEXT>
</DOC>
