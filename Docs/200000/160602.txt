<DOC>
<DOCNO> 160602 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/02/son/sonspo34.html </URL>
<DATE> 2003/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Hasan Sönmez Trabzonspor yolunda... 
</HEADLINE>
<TEXT>

     Transfer çalışmalarını sürdüren Trabzonspor, Gençlerbirliği kalecisi Hasan Sönmez ile büyük ölçüde anlaştı. 
     Kulüp Yönetim Kurulu üyesi Ekrem İmamoğlu, Hasan Sönmez'in transfer listelerinde bulunduğunu ve bu oyuncuyla büyük ölçüde anlaştıklarını söyledi. 
     İmamoğlu, Hasan Sönmez'in transferinin tam olarak sonuçlanmadığını, ancak bu transferde bir sorun yaşacaklarını da sanmadıklarını kaydetti. 
     
     MEHMET YILMAZ GÖRÜŞMESİ 
     Ekrem İmamoğlu, Mehmet Yılmaz'ın bonservisi konusunda yaptıkları görüşmelerin olumlu geçtiğini de söyledi. 
     İmamoğlu, Sadettin Saran'da bonservisi bulunan oyuncuyu gelecek sezon da kadrolarında görmek istediklerini belirterek, ''Bu futbolcu konusunda yaptığımız görüşmelerde olumluya doğru bir gidiş var. İki taraf birbirini anlamaya başladı'' dedi. 
     Belçikalı kaleci De Vliegert'in ülkesine gittiğini dile getiren İmamoğlu, bu futbolcunun eşine danışacağını, ancak konunun tamamen kapanmadığını sözlerine ekledi. 
     
</TEXT>
</DOC>
