<DOC>
<DOCNO> 168900 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/12/spor/spo06.html </URL>
<DATE> 2003/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Emre'ye izin yok 
</HEADLINE>
<TEXT>

Chelsea'yi satın alan Roman Abramoviç, milli futbolcumuz için Inter'e 20 milyon Euro önerdi. Ancak Mavi - Siyahlılar bu teklifi geri çevirdi 
     Yıldızlara göz dikti 
     CHELSEA'Yİ satın alarak futbol dünyasına bomba gibi giren petrol milyarderi Rus Roman Abramoviç, Emre Belözoğlu'na da göz dikti. Abramoviç'in, önceki gün Inter ve Juventuslu yöneticilerle görüşmesi, İtalya'da polemiklere yol açtı. Corriere dello Sport gazetesi, Abramoviç'in, Vieri için 50 milyon Euro önermesinin yanısıra, Emre için de 20 milyon Euro vermeye hazır olduğunu öne sürdü. 
     
     Olumsuz yanıt aldı 
     36 yaşındaki Abramoviç'in, Inter'den ayrıca Cannavaro, Crespo, Recoba ile de ilgilendiği belirtildi. Ancak İtalyan ekibinin Başkanı Massimo Moratti'nin tüm teklifleri geri çevirerek, satmak istemediğini deklare ettiği öğrenildi. Juventus'a da Edgar Davids için 15 milyon Euro ve David Trezeguet için de 30 milyon Euro bonservis bedeli öneren Abramoviç, buradan da olumsuz yanıt aldı. 
     

</TEXT>
</DOC>
