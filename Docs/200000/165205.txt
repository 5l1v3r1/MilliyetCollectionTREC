<DOC>
<DOCNO> 165205 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/24/son/sonspo24.html </URL>
<DATE> 2003/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Real Madrid, Bosque'nin yerine Queıroz'u düşünüyor... 
</HEADLINE>
<TEXT>

     Real Madrid Kulübü'nün Başkanı Florentino Perez, dün gece beklenmedik bir şekilde görevine son verilen Vicente Del Basque'ın yerine Manchester United'ın yardımcı antrenörü Carlos Queiroz'un gelebileceğini açıkladı. 
     Perez, yaptığı basın toplantısında, takımın başına getirmeyi düşündükleri isimlerden biri olan Queiroz'un yönetimin istediği özelliklere sahip olduğunu söyledi. 
     Carlos Queiroz, Manchester United'da Alex Ferguson'ın yardımcılığını yapıyor. 
     Bilindiği gibi Real Madrid, geçen salı gecesi yine Manchester United'dan İngiltere Milli Takımı'nın kaptanı David Beckham'la anlaşarak, büyük sansasyon yapmıştı. 
     Kulüp, dün gece de Real Madrid'e bu sezon 29. lig şampiyonluğunu kazandıran teknik direktör Bosque'a kendisiyle sözleşme yenilemeyeceklerini belirterek, başka bir ''şok'' gelişmeye neden olmuştu. 
     
</TEXT>
</DOC>
