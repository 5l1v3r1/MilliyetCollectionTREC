<DOC>
<DOCNO> 173247 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/03/guncel/gun15.html </URL>
<DATE> 2003/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Bilinmeyen cismi sigara patlattı 
</HEADLINE>
<TEXT>

   Tarlada bulduğu cismi evine getiren Hasan Oynaş, sigarası cisme değince kızıyla beraber ağır yaralandı 
      
   Şanlıurfa'nın Viranşehir İlçesi'nde bir baba ve kızı, tarlada buldukları cismin sigarayla temas sonucu patlamasıyla yaralandı. Viranşehir'e bağlı Elgün Köyü'nde oturan Hasan Oynaş 34 ailesiyle birlikte tarlada çalışırken, kızı Azime 4 ile 15 - 20 santim uzunluğunda, 5 - 10 santim genişliğinde yuvarlak bir metal cisim buldu. Cismi evine götüren Oynaş, kızı Azime'nin kurcaladığını görünce elinden almak istedi. Bu sırada cismin Oynaş'ın ağzındaki sigarayla temas etmesi sonucu patlama meydana geldi. 
   Hastaneye kaldırılan baba ve kızının vücudunda 3. derece yanık olduğu bildirildi. Yetkililer, cismin ne olduğunun yapılacak inceleme sonucu belirleneceğini kaydetti. Vatandaşlar, cismin Irak Savaşı sırasında düşen Tomahawk füzesinin parçası olabileceğini iddia ettiler. 
   
   
</TEXT>
</DOC>
