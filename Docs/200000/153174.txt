<DOC>
<DOCNO> 153174 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/29/yazar/asik.html </URL>
<DATE> 2003/04/29/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Giderayak yalan 
</HEADLINE>
<TEXT>

     - Benim cevap veremeyeceğim hiçbir konu yok. Bana geçen gün daha görevdeyken Uğur Dündar telefon açtı. "TRT ile ilgili bir sürü yazılar yazılıyor, çiziliyor. Bu konuyu programa taşımak istiyorum, gelir misin " dedi. "Gelirim ama benimle ilgili yazı yazanları da davet edersen" dedim. İşte "Star'daki o adam, Melih Aşık, Hasan Pulur, İlker Sarıer de gelirse gelirim ama geleceklerini zannetmiyorum"dedim. İki saat sonra aradı, "Haklıymışsın, kabul etmediler" dedi. Benim karşıma çıkamazlar. Çünkü yazdıklarının hepsi yalan. 
     
     Esas yalan Yücel Yener'in bu söylediği... 
     Evet Uğur Dündar telefon açıyor... Star'dan Erdal Bilallar ile karşılıklı ekrana çıkıp çıkmayacağını soruyor. TRT Genel Müdürü kabul ediyor. Erdal Bilallar uygun görmüyor. Mesele bundan ibaret. Ne bizim adımız geçiyor konuşmada ne Hasan Pulur'un... 
     Bu sütunda Yücel Yener'le ilgili sayısız yolsuzluk ve usulsüzlük iddiası yer aldı. Yener hiçbirine ne bir açıklama gönderebildi ne tekzip.. 
     Yazdıklarımız karşısında susarak doğruluğunu kabul etti. 
     Şimdi Zaman okurlarını yanıltmaya çalışıyor. 
     
     Türban nedir 
     Bazı AKP'li hanımların başlarına, beylerin de kafalarına 
     takılı olan şeye "TÜRBAN" denir. 
Arman Salepçi 

Gazilere saygı...      Anzakların torunlarının atalarına gösterdiği saygıdan yola çıkarak geçmişe saygı konusunda duyarlılık çağrısı yapmıştık. 
     35 yıldır Avustralya - Syidney'de yaşayan Şevket Tokdoğan gönderdiği notta ilginç ve örnek bir olay aktarıyor 
     - Avustralyalılar atalarına saygıda çok içten ve titizdir. Burada üyesi bulunduğum ve bütün ülkede şubeleri bulunan "AUBURN" Returning soldiers league bir başka deyimle Muharip Gaziler Cemiyeti'nde her akşam saatler 18.00 olduğunda tüm ışıklar kararır ve Avustralya askerlerinin katıldığı tüm savaşlarda ölenlere saygı duruşu yapılır. 
     
Tuhaf tansiyon...      Dostumuz yüksek tansiyondan mustarip... Dün, bir arkadaşıyla sohbet ederken laf dönüp dolaşıp bu konuya gelince 
     - Yahu, dedi, şu tansiyonunu sen de bir ölçtürsen... Bakarsın seninki de yüksektir. 
     - Tansiyonumun yüksek olduğunu adım gibi biliyorum da... Ben kesinlikle tansiyonumu ölçtüremem ki. 
     - Niye 
     - Tansiyon aleti görür görmez benim tansiyon hemen fırlar da ondan... 
     
Kalite bürokrat..      Genelkurmay ve MİT başta olmak üzere devletin en hassas bilgilerinin saklandığı Cumhuriyet Arşivi Daire Başkanlığı'na El Ezher Üniversitesi mezunu Hüsnü Özer getirildi. Star Yazarı Saygı Öztürk, Hüsnü Özer ile telefonda konuşuyor... Özetle 
     - Siz El Ezher mezunu Hüsnü Özer değil misiniz 
     - Hüsnü Özer diye bir adam var piyasada, ben o adam yüzünden 3 - 4 defa mahkemeye gidip ifade verdim. 
     - Peki siz hangi üniversiteden mezunsunuz 
     - Ben Ankara Tarih mezunuyum... 
     - Peki o Hüsnü Özer kim 
     - Arayıp buldum sonunda, El Ezher mezunu birisi çıktı karşıma. 
     - El Ezher mezunu Hüsnü Özer siz değil misiniz 
     - Bir isim yanlışlığı var. 
     - Peki siz ne mezunusunuz 
     - En son bitirdiğim okul Ankara Sosyal Bilimler Enstitüsü'nde doktora yapıyorum. 
     - Hangi üniversiteden mezunsunuz 
     - Mezuniyetim Ezher. 
     Konuşma bir süre kesiliyor sonra devam ediyor 
     - Hangi üniversiteden mezunsunuz 
     - Ben ilahiyat mezunuyum. El Ezher mezunu değilim. 
     - Daha önce El Ezher mezunu olduğunuzu söylediniz. 
     - Oraya gidip Arapça öğrendim. 
     - El Ezher'in İlahiyat Fakültesi Tefsir bölümünden mezunsunuz değil mi 
     - Doğru El Ezher İlahiyat Fakültesi mezunuyum. 
     Türkiye'de devleti ele alan kadronun nezih bir temsilcisi Hüsnü Bey... Kalite bürokrat... 
     
     BDDK Başkanı Akçakoca, "Hortumcunun kapısından iki yıldır giremedik" demiş. 
     Öyleyse el kapılarında kredi dilenmeye devam. 
     
     Hükümet THY'ye belediyecileri dolduruyormuş. 
     Erkekseler belediye otobüsü şoförlerini de pilot yapsınlar... 
Haldun Ertem 

     Amerikan dolarının düşüşü sürüyor... Takdiri ilahi... Hep bombaları düşecek değil ya 





</TEXT>
</DOC>
