<DOC>
<DOCNO> 151843 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/23/son/sondun29.html </URL>
<DATE> 2003/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Papa 2. Jean Paul, en uzun süre görev yapan 4. Papa oluyor 
</HEADLINE>
<TEXT>

     Katolik dünyanın ruhani lideri Papa 2. Jean Paul, papalık tarihinde en uzun süre görev yapan papalar arasında 4. sıraya yükseliyor. 
     16 Ekim 1978 tarihinde göreve gelen 2. Jean Paul, yarın, görevinde 24 yıl 6 ay 8 gününü doldurarak, 4. sırayı, 1775-1799 yılları arasında papa olan Pio VI'ün elinden alacak. 
     Katolik Kilisesi tarihinde yer alan 264 papadan görevde kaldığı süre açısından 1. sırada bulunan ilk papa Aziz Pietro, resmi kayıtlara göre 25 yıl, resmi olmayan kayıtlara göre ise 34 ile 37 yıl arasında papalık yaptı. 
     Parkinson hastası olan, konuşmakta ve yürümekte zorluk çeken 83 yaşındaki Papa 2. Jean Paul'ün sağlık durumu uzun süreden beri tartışma konusu olurken, Papa'nın son haftalarda oldukça canlı görülmesi dikkat çekiyor. 
     Bu arada, barış mesajlarına devem eden Papa 2. Jean Paul, bugün Vatikan'da yapılan genel kabuldeki konuşmasında, ''Barış, sadece kurumlar arasında anlaşma yapılarak ya da insani gayretlerle sağlanmaz. Barış, Tanrı'nın kucaklanacak ve korunacak olan bir armağanıdır'' dedi. 
     





</TEXT>
</DOC>
