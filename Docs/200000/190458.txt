<DOC>
<DOCNO> 190458 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/22/son/soneko40.html </URL>
<DATE> 2003/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
JTI, Ülker ile ilişkisi olmadığını açıkladı 
</HEADLINE>
<TEXT>

     JT International JTI , Ülker Grubu ile ilişkisi olduğunu reddetti. 
     JTI'dan yapılan açıklamada, bazı internet sitelerinde bugün yayınlanan bir yazıda, JT International ile Ülker Grubu'nun TEKEL'in satın alınması amacıyla ticari ortaklık kurduğunun öne sürüldüğü, ayrıca TEKEL'in, ihaleye birlikte katılma iddiaları çerçevesinde, JTI ve Ülker'e bir ofis tahsis ettiğinin belirtildiği kaydedildi. 
     Açıklamada, JT International'ın hiçbir dayanağı olmayan bu iddiaları kesinlikle reddettiği, bununla beraber şirketin bu sürece katılım koşullarında hiçbir değişiklik olmadığı vurgulandı. 
     JT International Japon Tobacco Inc.'e JT bağlı bir kuruluş. 31 Mart 2003 tarihinde sona eren mali yılında toplam 438.2 milyar sigara hacmi ve 37.4 milyar dolar tutarında net satışı olan JT, dünyanın en büyük üçüncü sigara üreticisi. 
     Dünya pazarında en çok satılan üç marka olan Mild Seven, Winston ve Camel sigaraları ve ayrıca dünyanın önde gelen uluslararası mentollü sigara markalarından biri olan Salem de JT'nin portföyünde yer alıyor. 
     
</TEXT>
</DOC>
