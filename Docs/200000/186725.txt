<DOC>
<DOCNO> 186725 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/06/yasam/yas07.html </URL>
<DATE> 2003/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Canlı yayında Rus ruleti 
</HEADLINE>
<TEXT>

   NEVSAL ELEVLİ Londra 
   
   İngiliz sihirbaz Derren Brown, dün gece İngiliz Channel Four televizyonunda canlı yayınlanan bir programda Rus ruleti oynadı ve sağ kalmayı başardı. 32 yaşındaki Brown'ın gösterisinde, 12 bin müracaat arasından seçilen bir kişi, tabancaya, sihirbazın göremeyeceği şekilde gerçek bir mermi yerleştirdi. Sihirbaz Brown ise "karmaşık psikolojik teknikler" kullanarak bu kişinin sesinden, mermiyi altıpatların topundaki hangi yuvaya koyduğunu kestirmeye çalıştı. Silahı şakağına dayayan sihirbaz, 3 ve 4 numaralarda rahatlıkla tetiği çekti ve kurşun yoktu. Brown, 5'te olabileceğini düşünüp silahı başka yöne ateşledi ama mermi çıkmadı. 6 numaralı yuvadan sadece "tık" sesi işitildi. Brown, en son olarak 1 numaralı yuvayı, saman çuvallarının üzerine sıktı. Tabanca bu kez patladı ve Brown kurtuldu. 
   
   
</TEXT>
</DOC>
