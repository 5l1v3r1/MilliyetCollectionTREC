<DOC>
<DOCNO> 168502 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/10/son/soneko22.html </URL>
<DATE> 2003/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Çukurova Grubu, İtalyan şirketi Edisontel'in peşinde 
</HEADLINE>
<TEXT>

     İtalyan gıda şirketi Cirio Holding'e bağlı olan Cragnotti Partners Capital Investements C P ile imzaladığı niyet mektubunu resmi ortaklığa dönüştürmek için görüşmelerine devam eden Çukurova Holding, bir başka İtalyan şirketi Edison'a bağlı telekomünikasyon şirketi Edisontel'i almak için de girişimde bulundu. 
     İtalyan elektrik ve gaz şirketi Edison, bünyesinde bulundurduğu telekomünikasyon şirketi Edisontel'i satacağını açıklarken finans kaynaklarından alınan bilgilerde, biri Çukurova Holding olmak üzere şu anda iki firma ile görüşmelerin olduğu bildirildi. 
     Ağustos ayı ortasına doğru görüşmelerin sonucu ulaşacağını ifade eden kaynaklar, satışın sonuçlanmasının yıl sonunu bulacağını belirtti. 
     120 yıllık bir geçmişi olan Edison'un, elektrik ve gaz sektörüne daha fazla yoğunlaşmak için bünyesindeki diğer şirketleri satarak, toplam 9 milyar euroluk bir gelir elde etmeyi planladığı açıklandı. 
     Öte yandan Çukurova ile C P arasındaki ortaklığın sonucu bağlanmasına ilişkin görüşmeler bugün de kredi bankası Meliorbanca'nın Roma'daki şubesinde devam ederken Çukurova'dan yetkililer, ''İleriye götürülecek olan bir proje var. Yüksek düzeyde bir operasyon olduğundan açıklığa kavuşturulması gereken detaylar var'' açıklamasında bulundular. 
     
</TEXT>
</DOC>
