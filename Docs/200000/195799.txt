<DOC>
<DOCNO> 195799 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/15/son/sontur39.html </URL>
<DATE> 2003/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Şişli'de şüpheli paket fünye ile patlatıldı 
</HEADLINE>
<TEXT>

     Şişli'de, sabahki patlamanın olduğu bölgeye yakın yerde bulunan şüpheli paket fünyeyle patlatıldı. 
     Ergenekon Caddesi 175 numara önünde şüpheli paket olduğunun bildirilmesi üzerine olay yerine giden polis ekipleri, çevrede güvenlik önlemi aldı. 
     Bomba uzmanı ekiplerin yaptıkları incelemenin ardından fünyeyle patlatılan paketin boş olduğu anlaşıldı. 
     Yine patlamanın meydana geldiği Nakiye Ergül Sokağa yaklaşık 100 metre mesafedeki Osmanbey Metro İstasyonu girişine bırakılan bir çantayı gören vatandaşlar, durumu polise bildirdi. 
     Olay yerine gelen polis ekiplerinin yaptıkları incelemede çantanın boş olduğu belirlendi. 
     
</TEXT>
</DOC>
