<DOC>
<DOCNO> 177064 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/21/dunya/dun01.html </URL>
<DATE> 2003/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölmeseydi Genel Sekreter olabilirdi 
</HEADLINE>
<TEXT>

      DIŞ HABERLER SERVİSİ 

   
   Birleşmiş Milletler'deki BM 33 yıllık diplomatik kariyeri boyunca, Kosova ve Doğu Timor gibi dünyanın en tehlikeli bölgelerinde görev yapan, ancak önceki gün Bağdat'taki BM merkezine yönelik saldırıda hayatını kaybeden BM Irak Özel Temsilcisi Brezilyalı Sergio Vieira de Mello, Kıbrıs Barış Harek tı'nın ardından, Ada'daki göçmen sorunuyla da ilgilenmişti. 
   Irak'a atanmadan önce BM Genel Sekreteri Kofi Annan tarafından Mary Robinson'un yerine BM İnsan Hakları Yüksek Komiserliği'ne getirilen De Mello, Irak Savaşı'ndan sonra yine Annan'ın isteği üzerine, bu görevi istemeyerek de olsa bırakmış ve dört ay için BM Irak Özel Temsilciliği'ne atanmıştı. 
   BM şemsiyesi altında Bangladeş, Mozambik, Peru, Lübnan ve Kamboçya gibi çatışmalı bölgelerde görev yapan Mello, 1974'teki Kıbrıs harek tının ardından da göçmen sorunuyla ilgili olarak Ada'da görevlendirilmişti. 
   Ölmeden önceki açıklamalarında, birinci önceliğinin, işgal altındaki Irak'ta, Irak halkının çıkarlarını korumak" olacağını söyleyen Mello'nun, gelecekte BM Genel Sekreteri olabileceği de konuşuluyordu. 
   Annan'ın, "İnsanlığın en göze çarpan hizmetk rlarındandı" dediği De Mello'yu, BM Sözcüsü Fred Eckhard da, "BM'deki en kabiliyetli ve başarılı diplomatlardan biri" olarak nitelendirdi. 
   Sözcü, De Mello'yla son ana kadar cep telefonu aracılığıyla temas halinde olduklarını, ancak özel temsilcinin son bir saat içinde telefona cevap vermemesiyle umutların tükendiğini söyledi. 
   
   
</TEXT>
</DOC>
