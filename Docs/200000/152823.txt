<DOC>
<DOCNO> 152823 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/27/son/sonspo23.html </URL>
<DATE> 2003/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Elazığspor'da Beşiktaş yenilgisinin üzüntüsü yaşanıyor... 
</HEADLINE>
<TEXT>

     Elazığspor'da, dün oynanan Beşiktaş yenilgisinin üzüntüsü yaşanıyor. 
     Kulüp Basın Sözcüsü Faruk Çikoğlu, her iki takımında isteksiz oynadıklarını belirterek, maçın hakkının beraberlik olduğunu ve bir hatalarının rakipleri Beşiktaş'ın üç puan almasına neden olduğunu söyledi. 
     Çikoğlu, A.A muhabirine yaptığı açıklamada, Beşiktaş maçına çok iyi hazırladıklarını ancak futbolcuların rakip takım karşısında isteksiz bir oyun sergilemeleri sonucunda maçtan yenik ayrıldıklarını ifade etti. 
     Çikoğlu, şunları söyledi 
     ''Her iki takımda isteksiz bir oyun oynadı. Bu maçın hakkı beraberlikti, ancak bizim bir hatamız rakibin üç puan almasına neden oldu. Beşiktaş maçında aldığımız yenilgi ligdeki durumumuzu zora soktu. Beşiktaş maçını artık konuşmak çok yanlış olur. Rakibimiz şampiyonluğa oynayan bir ekip, biz de ligde kalmanın mücadelesi veriyoruz. Karşılaşma boyunca her iki takımda pek varlık gösteremedi. Defans ve kaleci Kingston'un zamanlama hatası nedeniyle basit bir gol yiyerek rakibimize üç puanı kaptırdık. 5 zorlu maç kaldı. Biz bu maçlarımızın tamamını alarak düşme hattından kurtulmak istiyoruz.'' Çikoğlu, futbolculara bugün izin verdiklerini ifade ederek, yarın yapacakları çift antrenmanla Samsunspor maçının hazırlıklarına başlayacaklarını sözlerine ekledi. 
     





</TEXT>
</DOC>
