<DOC>
<DOCNO> 160459 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/02/spor/spo04.html </URL>
<DATE> 2003/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon, Yusuf'un peşinde 
</HEADLINE>
<TEXT>

Transferin hızlı kulübü Bordo - Mavililer, Fener'in kadro dışı kalan futbolcusu ile temaslara başladı 
     SEZON bitimiyle birlikte transfere hızlı bir başlangıç yapan Trabzonspor, şimdi de Fenerbahçe'de kadro dışı kalan Yusuf'un peşine düştü. Yetenekli futbolcuyla ilgili görüşmelerin, Asbaşkan Erol Tuna tarafından yürütüldüğü, Samet Aybaba'nın, Sarı - Lacivertli kulüpte huzursuz olan Yusuf'un transferini çok istediği kaydedildi. Bu arada Beşiktaşlı Bayram'la ilgili de girişimlerin hızlandırılması kararı alındı. 
     YERLİ transferde Diyarbakırspor Kaptanı Deniz'i Manisa Vestel'e kaptıran Bordo - Mavililer'in, Malatyaspor'un stoperi Tolga için girişimlere başlayacağı, Altaylı Çağdaş için de çalışmalar yaptığı öğrenildi. Bu arada Mali Milli Takımı'na çağrıldığı için gelişini erteleyen, Strasbourg formasını giyen Mamadou Bagayoko'nun, Galatasaraylı Hasan Şaş gibi imza atmadığı için kadroya gidemediği ifade edildi. 
     
     Tatile çıktılar 
     TRABZONSPOR, Malatya maçının ardından tatile çıktı. Doğum yeri Osmaniye'ye gidecek olan Teknik Direktör Samet Aybaba, buradan Bodrum'a giderek bir süre dinlenecek. 24 Haziran'da Trabzon'da biraraya gelecek olan Bordo - Mavililer, sağlık kontrolünden sonra 25 Haziran'da Bolu Gerede'ye gidecek. Burada 5 Temmuz'a kadar kalacak olan futbolcular, daha sonra iki gün izin yapacak. 8-20 Temmuz tarihleri arasında da Avusturya'da kamp yapılacak. 
     

</TEXT>
</DOC>
