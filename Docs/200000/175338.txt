<DOC>
<DOCNO> 175338 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/13/ekonomi/eko09.html </URL>
<DATE> 2003/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
'Tansaş 2005 yılında k r payı dağıtabilir' 
</HEADLINE>
<TEXT>

   EKONOMİ SERVİSİ 
   
   Tansaş Yönetim Kurulu Başkanı Aclan Acar, şirketin bugünkü yapısını sürdürmesi halinde 2005 yılında k r payı dağıtır hale geleceğini söyledi. Acar, Tansaş'ın ilk yarı performansının anlatıldığı toplantıda bir soru üzerine, 35 trilyon liralık zararın 30 trilyonunun amortisman giderlerinden oluştuğunu belirterek, "Eğer hiçbir sermaye artışı yapılmaz, içerde kaynaklar biriktirilirse bu yapı 2005'te k r payı dağıtır hale gelir" dedi. Acar, kurdaki düşüşün kendilerini olumlu etkilediğini ve finansman giderlerinin 10 trilyon azaldığını bildirdi. 
   
   Verimlilik arttı 
   Tansaş Genel Müdürü Servet Topaloğlu, ilk yarıda geçen yılın aynı dönemine göre net satış alanı yüzde 7 azalırken, satışların dolar bazında yüzde 29 artarak 210 milyon dolar olduğunu, müşteri sayısının yüzde 25 yükselerek günde 190 bini geçtiğini söyledi. Topaloğlu, satış alanı verimliliğinin yüzde 41, personel verimliliğinin ise yüzde 35 arttığını vurgulayarak, "Küçülerek büyüdük" dedi. 
   Gerek bu verimliliğin, gerekse de ekonomideki olumlu rüzgarın etkisiyle ilk altı ayda 2.5 trilyon lira operasyonel k ra ulaştıklarını belirten Topaloğlu, geçen yıl bu kalemde 5.5 trilyonluk zarar olduğunu belirtti. Bütçelerini revize ettiklerini de belirten Topaloğlu, net satış hedefini 391 milyon dolarlık 480 milyon dolara yükselttiklerini açıkladı. 
   
   
</TEXT>
</DOC>
