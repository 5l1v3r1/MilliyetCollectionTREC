<DOC>
<DOCNO> 157315 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/17/son/sonspo19.html </URL>
<DATE> 2003/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor Altay'ı devirdi 2-1 
</HEADLINE>
<TEXT>

     Birinci Süper Futbol Ligi'nde Bursaspor, Altay'ı 2-1 yenerek ligde kalma umudunu artırdı. 
     Ligde kalma mücadelesi veren Bursaspor, kendisiyle aynı kaderi paylaşan rakibi karşısında ilk yarıya daha hızlı başladı. Orta alan üstünlüğünü ilk dakikalardan itibaren eline alan yeşil-beyazlı takım, bir yandan kanatlardan geliştirdiği ataklarla gol ararken, diğer yandan uyguladığı presle rakibine oyun kurdurmamaya çalıştı. Bursaspor, 34. dakikada Okan ile 1-0 öne geçti. 
     Konuk Altay ise kalesinde gördüğü gole dek beraberliğe razı bir oyun sergiledi. Savunma güvenliğini elden bırakmamaya çalışan İzmir temsilcisi, Bursaspor kalesine hızlı hücumlarla gelmeye çalıştı. 
     6. dakikadaki Bursaspor atağında, Ender'in ceza alanı dışında buluşan Fatih'in yerden ters şutunda, top kaleci Ramazan'da kaldı. 
     18. dakikada konuk ekibin atağında, İnanç'ın arapasıyla ceza alanına giren Sinan, Bursaspor savunma oyuncusu Emre'yi çalımladıktan sonra topa ters vurdu. Meşin yuvarlak yandan auta çıktı. 
     30. dakikada Sinan'ın pasıyla ceza alanında buluşan İnanç, ceza alanı dışından topa sert vurdu. Kaleci Majdan'ın son anda tokatladığı top, üst direğe de çarparak kornere çıktı. 
     34. dakikada Bursaspor aradığı golü buldu. Sağ kanattan hareketlenen Ömer, topu ceza alanı içine ortaladı. Pozisyonu iyi izleyen Okan, penaltı noktası üzerine gelen topu kafayla filelere gönderdi 1-0. 
     37. dakikada Altay 10 kişi kaldı. Bu dakikada top toplayıcı çocuğa yumruk atan Çağdaş, hakem Orhan Erdemir tarafından kırmızı kartla oyun dışı bırakıldı. 
     43. dakikada topla ceza alanında buluşan Okan'ın yerden vuruşunda, kaleci Ramazan'ı geçen top yandan az farkla auta çıktı. 
     Kalan dakikalarda taraftların çabaları sonuç getirmeyince, ilk yarıyı Bursaspor 1-0 önde tamamladı. 
     
     İKİNCİ YARI 

     Karşılaşmanın ikinci yarısında da etkili oynayan ve topa daha fazla hakim olan taraf Bursaspor oldu. Yeşil-beyazlı takım, oyuna ikinci yarıda giren Mustafa'nın golüyle 2-0 öne geçerek rahatlarken, girdiği net pozisyonlardan da yararlanamadı. 
     Bursaspor'un orta alanda kurduğu presi bir türlü kıramayan Altay ise pas organizasyonlarında çok etkili olamadı. 59. dakikada farkı 1'e indiren İzmir temsilcisi, bu dakikadan sonra Bursasopr kalesine gelmekte zorlandı. 
     46. dakikada Bursaspor'da, sakatlanarak ambulansla hastaneye kaldırılan Fatih'in yerine Mustafa xxx oyuna girdi. 
     50. dakikada Bursaspor skoru 2-0 yaptı. Okan'ın pasıyla sağ kanattan ceza alanına giren Mustafa, yerden vuruşta topu rakip takım filelerine gönderdi 2-0. 
     52. dakikada Altaylı İnanç sarı kart gördü. 
     57. dakikada Altay'da, Sinan'ın yerine Effa xx oyuna girdi. 
     59. dakikada Altay farkı 1'e indirdi. Sol kanattan hareketlenen Bülent, topu ceza alanı içine ortaladı. Pozisyonu iyi izleyen Effa, ön direğe gelen topu, ayağıyla dokunarak filelere gönderdi 2-1. 
     60. dakikada Bursaspor'da Ender, yerini Metin'e xx bıraktı. 
     62. dakikada Yakup'un yaklaşık 25 metreden sert vuruşunda, top yandan auta çıktı. 
     67. dakikada Bursaspor'da, Ömer'in yerine Bulat xx oyuna alındı. 
     69. dakikada Bursasporlu Junior sarı kart gördü. 
     70. dakikada Altay'da Bülent, yerini Oktay'a x bıraktı. 
     71. dakikada orta alandan aldığı topla ceza alanına giren Okan, topu uygun durumdaki Yakup'un önüne aktardı. Yakup, kaleciyle karşı karşıya kaldığı pozisyonda topu auta attı. 
     79. dakikada Altaylı Oktay, 89. dakikada Bursasporlu Bulat ve Metin sarı kart gördüler. 
     Bursaspor, karşılaşmayı 2-1 kazanarak ligde kalma iddiasını sürdürdü. 
     

Stat Atatürk Hakemler Orhan Erdemir xxx, Bülent Gökçü xxx, Binali Kartal xxx Bursaspor Majdan xx, Emre xxx, Erkan xx, Egemen xx, Ömer xxx, Yakup xxx, Junior xx, Fatih xx, Serkan xx, Ender xxx, Okan xxx Altay Ramazan xx, Ahmet xx, Özgür xx, Çağdaş x, Haydar x, Aytekin xx, Bülent xx, Fatih xx, Murat xx, İnanç xx, Sinan xx Gol Dk. 34 Okan Sarı Kartlar Dk. 17 Fatih Altay , Dk. 28 Serkan Bursaspor Kırmızı Kart Dk. 37 Çağdaş Altay      
</TEXT>
</DOC>
