<DOC>
<DOCNO> 164515 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/21/magazin/mag02.html </URL>
<DATE> 2003/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Emre Çapa'nın olaylı partisi 
</HEADLINE>
<TEXT>

Kız kardeşinin arkadaşını dövdü, Lara Kamhi'yi kovmaktan beter etti 
     BAYRAM KAYGUSUZ 

     EMRE Çapa, babası Celal Çapa'nın işlettiği Hammam'daki "Passion Party"nin ikincisini önceki gece gerçekleştirdi. Partide Lara Kamhi, Öykü Erdem ve Çiğdem Kayalı DJ'lik yaptı. Neşeli başlayan parti tatsız olaylarla sürdü. Emre Çapa, kız kardeşi Ceylan'ın erkek arkadaşıyla kavga ettiğini görünce yanlarına gitti. Ardından da kardeşinin arkadaşıyla yumruk yumruğa kavga etti. Kardeşinin sevgilisi olan genç, bodyguardların eşliğinde dışarı çıkarıldı. 
     
     Lara'ya müdahale 
     PARTİDE DJ'lik yapıp şarkı söyleyen Lara Kamhi de Emre Çapa'nın gazabına uğradı. Kamhi'nin şarkılarının partiyi durgunlaştırdığını düşünen Çapa, ona müdahale ederek DJ'lik denemesini yarıda kesti. Kamhi, partiden ayrılırken, "Emre bana ayıp etti. Bana 'DJ'lik yap ve şarkı söyle' dedi, ben de yaptım. Ama o şovumu yarıda kesti" dedi. 

</TEXT>
</DOC>
