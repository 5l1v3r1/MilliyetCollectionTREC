<DOC>
<DOCNO> 192082 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/29/son/sontur23.html </URL>
<DATE> 2003/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Antalya, Muğla, Marmaris ve Bodrum'a yağış uyarısı... 
</HEADLINE>
<TEXT>

     Antalya Meteoroloji Bölge Müdürlüğü, Antalya, Muğla, Marmaris ve Bodrum civarında sağanak yağış beklendiği uyarısında bulundu. 
     Meteoroloji Bölge Müdürlüğü'nden yapılan açıklamada, Antalya ve çevresinin, yarın ılık ve yağışlı havanın etkisi altına gireceği bildirildi. Açıklamaya göre, batı bölgelerinden başlayacak sağanak yağış, akşam saatlerinde şiddetini artırarak, özellikle gece Muğla, Marmaris ve Bodrum çevrelerinde etkili olacak. Yağışın, 31 Ekim Cuma günü Antalya ve çevresini etkiledikten sonra, Cumartesi günü yurdu terk etmesi bekleniyor. Azalan hava sıcaklıkları da yağışa rağmen artarak, mevsim normalleri civarında seyredecek. 
     Denizlerde de Bodrum-Fethiye arasında kuvvetli rüzgar bekleniyor. Hava parçalı bulutlu, yarın öğle saatlerinden itibaren de Bodrum-Fethiye çevresinden başlamak üzere etkili sağanak ve gök gürültülü sağanak yağışlı geçecek. Görüş uzaklığı 10, yağış sırasında da 2 ile 4 kilometre civarında olacak. 
     
</TEXT>
</DOC>
