<DOC>
<DOCNO> 173067 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/01/son/sontur22.html </URL>
<DATE> 2003/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Şişli'de tinerciler otomobillerin camlarını kırdı... 
</HEADLINE>
<TEXT>

     Şişli'de, tinerci olarak bilinen 6 kişi, 1'i polis aracı olmak üzere 3 otomobilin camını kırdı. 
     Alınan bilgiye göre, Mecidiyeköy'deki bir süpermarketin önüne gelen ve çevrede tinerci olarak bilinen 6 kişi, 2 özel otomobilin camını kırdı. Olay yerine gelen polis ekibinin otomobilinin de camını kıran bu kişilerden 2'si, bir minibüsü gasp ederek kaçtı. 
     Burada kalan 3 kişi polis tarafından gözaltına alınırken, diğeri, park halindeki bir başka minibüsün altına girdi. 
     Polisin ikna ederek aracın altından çıkarıp gözaltına aldığı bu kişiye, olaya tepki gösteren bir vatandaş tokat attı. 
     Gözaltına alınan ve yaşlarının 18'den küçük olduğu bildirilen 4 kişi, İlçe Emniyet Müdürlüğü'ne götürüldü. Çaldıkları minibüsle kaçan diğer 2 kişinin ise yakalanmasına çalışıldığı bildirildi. 
     
</TEXT>
</DOC>
