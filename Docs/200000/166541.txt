<DOC>
<DOCNO> 166541 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/01/tv/ekran.html </URL>
<DATE> 2003/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Tehlikeli final 
</HEADLINE>
<TEXT>

"Unutma Beni", son bölümüyle ekrana veda ediyor. Semai, Fedai ve Meryem'i zor saatler bekliyor 
     Şevket Altuğ, Metin Şentürk ve Ayçe Abana'yı bir araya getiren "Unutma Beni", bu akşam ekrana veda ediyor. Final bölümünde herkes için düğüm çözülürken Fedai ve Semai'yi tehlikeli gelişmeler bekliyor. 
     Aliş'ten ev adresini alan Meryem, Kırklareli'ne gider ve Asiye'yle yüzleşir. Yılların öfkesini biriktiren iki kadın için, bu karşılaşma hiç kolay olmaz. 
     
     Polis peşlerinde 
     Tefeci İskender, soygunu kimin yaptığını hemen anlamıştır ama Fedai'yle Semai'yi durduk yere suçlayamaz. Derken delil ortaya çıkar ve işler karışır. Şimdi İskender'in yanı sıra polis de kahramanlarımızın karşısındadır. 
     KANAL D 22.10 


'Ölümcül Dövüş'      Bİlgİsayar oyunu ve sinema filmiyle yoğun ilgi gören "Ölümcül Dövüş", 1998 yapımı TV dizisiyle bugünden itibaren Kanal D'de ekrana gelecek. Bir grup dövüşçünün Dünya dışı varlıklarla mücadelesini konu alan dizide, farklı yeteneklere sahip kahramanların özel dövüş tekniklerine tanık olabilirsiniz. 
     KANAL D 23.15 


Klerides'le özel röportaj      M. Alİ Birand'ın Kıbrıs özel yayını devam ediyor. Bugünkü "Manşet" programında Birand, Kıbrıs Rum Yönetimi Eski Cumhurbaşkanı Glafkos Klerides'i ağırlıyor. 
     CNN TÜRK 17.00 


Hayata tutunmak      "beşN birK", hayata tutunanların öyküsünü ekrana getiriyor. Konuklar arasında kanser tedavisine rağmen çalışmalarına devam eden Türkan Saylan, tren kazasında bir bacağını ve kolunu yitiren Şafak Pavey ve lösemili çocuklar için mücadele eden gönüllüler var. 
     CNN TÜRK 22.00 


</TEXT>
</DOC>
