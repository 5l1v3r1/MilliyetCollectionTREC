<DOC>
<DOCNO> 178542 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/27/son/sontur39.html </URL>
<DATE> 2003/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
''Yurtta sulh, cihanda sulh'' sözü Kürtçe'ye çevrildi... 
</HEADLINE>
<TEXT>

     İnsan Hakları Derneği İHD Diyarbakır Şubesi'nce astırılan afişlerde Ulu Önder Atatürk'ün ''Yurt Sulh, Cihanda Sulh'' sözünün Kürtçe çevirisi yer alıyor. 
     1 Eylül Dünya Barış Günü nedeniyle İHD Diyarbakır Şubesi'nce hazırlanarak, kentin değişik semtlerinde bilboardlara asılan afişlerde Atatürk'ün ''Yurtta Sulh, Cihanda Sulh'' sözünün Kürtçe çevirisi yer aldı. 
     İHD Diyarbakır Şube Başkanı Selahattin Demirtaş, AB Uyum Yasaları'nın yürürlüğe girmesiyle birlikte derneklerinde artık Kürtçe afiş hazırlayabileceğini söyledi. 
     AB Uyum Yasalarını uygulamada göstermek için 1 Eylül Dünya Barış Günü dolaysıyla Kürtçe afişler hazırladıklarını ifade eden Demirtaş, ''Kürtçe hazırlanan afişlerde Atatürk'ün Yurt Sulh, Cihanda Sulh sözünü seçtik. Hem sempati uyandırmak hem de kardeşliği vurgulamak amacıyla bu afişler hazırlandı'' dedi. 
     Emniyet Müdürlüğü yetkilileri ise, AB 7. Uyum Paketi'nde derneklerle ilgili bazı değişikliklerin yapıldığını, bu nedenle herhangi bir derneğin Kürtçe afiş asmasının yasak olmadığını söylediler. 
     Bu paketin kabulünden önce derneklerin afiş asmadan önce kendilerine başvuru yapmak zorunda olduğunu hatırlatan yetkililer, ''Son değişikliklerden sonra derneklerin başvuruda bulunma zorunluluğu ortadan kalktı'' diye konuştular. 
     
</TEXT>
</DOC>
