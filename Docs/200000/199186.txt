<DOC>
<DOCNO> 199186 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/02/yasam/yas07.html </URL>
<DATE> 2003/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İsviçre çakısı terör kurbanı 
</HEADLINE>
<TEXT>

   'Eylemlerde kullanılır' endişesiyle İsviçre havaalanlarında çakı satışı yasaklandı... 
      ZAFER ATAMER Cenevre 
   
   Terör, İsviçre'nin sembollerinden sayılan "Victorinox" çakısına da darbe vurdu. Federal polis, eylemlerde kullanılabileceği endişesiyle ünlü kırmızı çakının havaalanlarındaki mağazalarda satışını yasakladı. 
   Çakıları üreten Wenger şirketinin pazarlama müdürü Urs Wxss, kararın kendilerini şaşırttığını, uygulamadan vazgeçilmesi için girişimde bulunduklarını söyledi. 
   Wxss, "İsviçre'nin hediyelik eşyalarının başında gelen, macera ve doğa tutkunlarının gözdesi çakıların kötü amaçlı kullanıldığı takdirde etkili olabildiği de bir gerçek" dedi. Wxss, çakıların bugüne kadar "silah" olarak değerlendirilmediğini, kararın kendilerini üzdüğünü belirterek, "Vazgeçilmesi için girişimlerimiz sürüyor" diye konuştu. 
   
   
</TEXT>
</DOC>
