<DOC>
<DOCNO> 171343 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/24/son/sondun02.html </URL>
<DATE> 2003/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Wolfowitz şaşırttı "ABD, Irak'ta aptalca şeyler yaptı.." 
</HEADLINE>
<TEXT>

     ABD Savunma Bakanı Yardımcısı Paul Wolfowitz, ABD'nin Irak'ta devrik Devlet Başkanı Saddam Hüseyin'in destekçilerinin direnişini hafife alarak, ''aptalca şeyler'' yaptığını söyledi. 
     Wolfowitz, 5 günlük Irak ziyaretini tamamlamasının ardından Washington'da yaptığı açıklamada, bölgede, başta güvenlik olmak üzere bazı koşulların, tahminlerinden kötü olduğunu belirterek, savaşta önemli ölçüde Irak askerinin ABD tarafına geçmemesi, elden geçirilmesi gereken polis teşkilatı ve herşeyden önemlisi direnişin hafife alınmasını, güvenlikte yaşanan sorunun başlıca nedenleri arasında gösterdi. 
     Çoğu Iraklının, Amerikalılardan ''imkansızı'' beklediğini belirten Wolfowitz, ''Bazen neredeyse tanrı gibi anılmak güzel ancak, bu bazen birşeyler yolunda gitmeyince Amerikalılar istemediğinden gitmediği sonucuna bağlanıyor. Gerçek şu ki biz de sık sık hatalar, aptalca şeyler yapıyoruz'' diye konuştu. 
     
</TEXT>
</DOC>
