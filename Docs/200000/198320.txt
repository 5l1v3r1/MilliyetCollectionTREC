<DOC>
<DOCNO> 198320 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/28/yasam/yas02.html </URL>
<DATE> 2003/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakanlık, hiperaktif öğrenciye el uzattı 
</HEADLINE>
<TEXT>

   Milli Eğitim Bakanlığı, öğretmenler ve psikiyatrlarla yürüteceği projeyle, okullardaki hiperaktif veya dikkat eksikliği bulunan öğrencileri tespit edecek 
      ANKARA Milliyet 
   
   İLK aşamada Ankara, Adana, Antalya, Bursa, İstanbul, İzmir, Kocaeli, Trabzon, Gaziantep, Edirne, Erzurum, Diyarbakır, Samsun ve Van'da uygulanacak projede, ailelerden alınacak destekle de 3-18 yaş grubu taranacak. Dikkat eksikliği ve hiperaktivite tespit edilen çocukların dolduracakları formlar, çocuk-ergen ruh sağlığı ve hastalıkları kliniği bulunan kurum ve kuruluşlara gönderilecek. 
   HER sınıfta bu tür sorun yaşayan en az bir öğrenci bulunduğu belirtilen proje gerekçesinde, bu sorunları "gelip geçici bir yaramazlık veya dikkat dağınıklığı" olarak görmemek gerektiği ifade edildi. Sorun giderilmediğinde, ilerde alkolizm, madde bağımlılığı veya anti sosyal kişilik gibi sorunlar görülebiliyor. 
   
   Nasıl anlaşılıyor    "Dikkat eksikliği" olan öğrencilerde şu sorunlar var 
   Ayrıntılara dikkatini veremez veya unutur.Ödevlerinde ve diğer etkinliklerinde hatalar yapar.Kendisiyle konuşurken dinlemiyor gibi görünür.Kalem, kitap gibi şeyleri sık sık kaybeder. 
   Hiperaktif çocuklarda da şu davranışlar gözleniyor 
   Oturduğu yerde bile kıpırdanıp durur. Elleri sürekli hareket eder.Koşturup durur ya da tırmanır.Genellikle çok konuşur.Sırasını beklemez, sırası gelmeden söze karışır. 
   
</TEXT>
</DOC>
