<DOC>
<DOCNO> 178512 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/27/son/sontur09.html </URL>
<DATE> 2003/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupalı, Antalya'yı tercih etti... 
</HEADLINE>
<TEXT>

     Türkiye'ye gelen Alman, Hollandalı ve Avusturyalı turistin tercihi yine Antalya oldu. 
     Türkiye Seyahat Acentaları Birliği TÜRSAB Alanya Bölgesel Yürütme Kurulu Başkanı Bilal Korkmaz A.A muhabirine yaptığı açıklamada, yılın 7 aylık döneminde Türkiye'ye 1 milyon 522 bin 858 Alman, 1 milyon 28 bin 131 BDT ülkeleri, 480 bin 104 İngiliz, 373 bin 960 Hollandalı, 320 bin 473 Fransız, 286 bin 785 ABD'li, 215 bin 545 Avusturyalı, 187 bin 991 Belçikalı, 182 bin 690 İsrailli, 165 bin 914 İtalyan, 123 bin 162 İsveçli ve 107 bin 983 Yunanlı turist geldiğini bildirdi. 
     Korkmaz, Türkiye'ye gelen Alman turistlerin yüzde 59.51'inin, Hollandalıların yüzde .50'sinin, Avusturyalıların yüzde 50.49'unun, İsveçlilerin yüzde 38.59'unun, BDT ülkelerinden gelen turistlerin yüzde 37.15'inin, İsraillilerin yüzde 35.45'inin, Belçikalıların yüzde 30'unun, Fransızların yüzde 17.03'ünün, İngilizlerin yüzde 9.88'inin, İtalyanların yüzde 5.05'inin, Yunanlı turistlerin yüzde 2.30'unun Antalya'yı tercih ettiğini kaydetti. 
     Korkmaz, Kültür ve Turizm Bakanlığı, Devlet İstatistik Enstitüsü ile Merkez Bankası tarafından ortaklaşa hazırlanan verilere göre, bu yılın ilk 6 ayındaki turizm gelirlerinin, geçen yılın aynı dönemine göre yüzde 13.4 azalma göstererek 2 milyar 664 milyon dolar olarak gerçekleştiğini vurguladı. 
     Türkiye geçen yıl 5 milyar 95 milyon 565 dolar turizm geliri elde etmişti. 
     
</TEXT>
</DOC>
