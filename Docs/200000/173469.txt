<DOC>
<DOCNO> 173469 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/04/son/sondun22.html </URL>
<DATE> 2003/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Blair'in eşi Cherie, bu yaz dans pistlerini sallıyor 
</HEADLINE>
<TEXT>

     İngiltere Başbakanı Tony Blair'in eşi Cherie, bu yaz dans pistlerini sallıyor. 
     Independent gazetesi, geçen ay Tony Blair ile Çin'in başkenti Pekin'i ziyaret eden ve burada Çinli çocukların isteği üzerine İngilizlerin efsanevi müzik grubu Beatles'ın ''When I'm 64'' parçasından bir dize söyleyen Cherie'nin ses kaydı, dans müziği haline getirildi. 
     Haberde, Cherie'nin sesi üzerine yapılan parçanın, birçok ünlü tatil beldesinde gece kulüplerinin favori şarkısı olduğu belirtildi. 
     Müzik endüstrisinden bir kaynak da, parça için, ''Önce dalga geçiliyordu, ancak sonra dans pistlerinin bir numarası oldu. Düşününce komik de olsa Cherie bu yazın bir numaralı sesi olabilir'' dedi. 
     
</TEXT>
</DOC>
