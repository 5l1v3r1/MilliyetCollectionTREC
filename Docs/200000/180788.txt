<DOC>
<DOCNO> 180788 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/07/ekonomi/eko09.html </URL>
<DATE> 2003/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzanlar'ın binasına 18 trilyonluk haciz 
</HEADLINE>
<TEXT>

   EKONOMİ SERVİSİ 
   
   İstanbul Defterdarlığı Uzan grubunun Halkalı'daki binasına, şirketlerinin vergi borçlarını nedeniyle 43 trilyon liralık haciz koydu. 
   Zaman gazetesinin haberine göre, Halkalı Yeditepe Vergi Dairesi, Uzan Grubu'nun 37 şirketine ait yaklaşık 18 trilyon liralık vergi borcuna karşılık grubun aynı semtte bulunan 43 trilyon liralık bir binasına haciz uyguladı. Bilirkişinin satışı için 43 trilyon lira değer biçtiği binanın Star'ın binası olduğu ileri sürülüyor. 22 Ağustos 2003 tarihi itibariyle olan 18 trilyonluk 37 şirkete ait borcun Vergi Barışı kapsamı dışında kalan şirketlerden oluştuğu öğrenildi. 
   Aralarında Ulusal Medya AŞ ve Standart Pazarlama'nın da bulunduğu şirketlerden teminat olarak Yeditepe Vergi Dairesi çek aldı. Ancak Uzan ailesinin banka hesaplarına ihtiyati tedbir kararı konulunca bankalar bu çekin karşılığını ödemedi. Bunun üzerine 2 hafta önce vergi dairesi 18 trilyonluk borca karşılık Uzanlar'ın üzerinde hiçbir ipotek ve tahdit bulunmayan, mali olarak "çıplak" tabir edilen bir binasına haciz koydu. Bilirkişi borca karşılık satılacak bina için önceki gün 43 trilyon liralık değer biçti. Bundan sonra Maliye'nin kendi ekipleri de hacizli bina için bir değer tespitinde bulunacak. Ardından bina satılarak vergi borcu tahsil edilecek. 
   
   
</TEXT>
</DOC>
