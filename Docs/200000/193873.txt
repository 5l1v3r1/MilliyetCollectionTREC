<DOC>
<DOCNO> 193873 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/07/dunya/dun02.html </URL>
<DATE> 2003/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Rapor Avrupa basınında 
</HEADLINE>
<TEXT>
   'Türkiye'ye sarı kart' 
   DIŞ HABERLER SERVİSİ 

   
   Avrupa gazeteleri, Avrupa Komisyonu'nun önceki gün açıkladığı İlerleme Raporu konusunda haber ve yorumlara yer verirken, raporun daha ziyade Türkiye ile ilgili bölümlerini ön plana çıkardı. 
   AB'nin Türkiye'deki reformları takdir etmekle birlikte uygulamalardaki aksaklıklar ve Kıbrıs sorunu nedeniyle Ankara'nın eleştirildiğini aktaran gazeteler, 2004'ün gerek AB, gerekse de Türkiye için çok zor geçeceği görüşünü dile getirdiler. 
   THE GUARDIAN İngiltere Türkiye'ye AB umutlarının Kıbrıs'ın birleşmesi çabalarına bağlı olduğu söylendi. 
   FRANKFURTER RUNDSCHAU Almanya Kıbrıs, Türkiye'nin AB üyeliği yolundaki en büyük engellerden biri oldu. Türkiye'ye 'kapı açık bırakıldı', ancak eleştiriler var. 
   DİE WELT Almanya Türkiye'nin önündeki en büyük engel Kıbrıs sorunu. 
   LE SOİR Belçika AB, Ankara'ya sarı kart gösterdi. Avrupa Parlamentosu'nda çoğunlukta olan Hıristiyan demokratlar, Türkiye'nin AB adaylığı konusunu tekrar tartışmaya açmaya hazırlanıyor. Avrupa, Türkiye konusunda bölünebilir. Bu dosya, 2004'ün barut fıçısı olacak. 
   LA LİBRE BELGİQUE Belçika Kıbrıs, Türkiye'nin yolu üzerinde engel, Hıristiyan demokratlar, Türkiye'yle 'geliştirilmiş ortaklık' istiyor. 
   ELEFTEROTİPİA Yunanistan AB, Kıbrıs için Türkiye'nin boynuna bıçak dayadı. 
   TO VİMA Yunanistan Türkiye'nin AB pasaportunun mührü Kıbrıs'ın elinde. 
   TA NEA Yunanistan Kıbrıs, Türkiye'nin AB gidişatını frenliyor. 
   
   
   
   
</TEXT>
</DOC>
