<DOC>
<DOCNO> 193954 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/07/yazar/toruner.html </URL>
<DATE> 2003/11/07/ </DATE>
<TIME>  </TIME>
<AUTHOR> Yaman TÖRÜNER  </AUTHOR>
<HEADLINE>
Teftiş kurulları neden lağvediliyor 
</HEADLINE>
<TEXT>

   
   Bu kararın amacı belli. Teftiş kurullarına yönlendirilmiş kişiler giremiyor. Bu kadrolardaki ekibin neredeyse 99'u özgüvene sahip, cesur, bağımsız ve laik kişiler. 
   Hazırlanan "Kamu Yönetimi ve Kontrol Kanunu" tasarısı ile kamudaki tüm müfettişlerin işine 31.12.2007 tarihine kadar son veriliyor. Bunların bir bölümü, "denetim elemanı" veya "iç denetçi" adı ile tekrar atanıyor. İç denetim, bir "danışmanlık hizmeti" olarak düşünülüyor ve bu görüş yasada aynen yer alıyor. Müfettişlere verilmiş olan "Bakan adına teftiş" gücü tamamen kaldırılıyor. Denetçiler "müsteşar"a bağlanıyor. Müfettişlerin "Resen soruşturma yetkisi" yok ediliyor. Bu yetki, yeniden oluşturulan denetim elemanlarına da verilmiyor. "İç Denetim Koordinasyon Kurulu" adı altında devletin tüm denetim faaliyetini kontrol edecek çok güçlü bir bürokratik yapı oluşturuluyor ve bu kurulun 7 yönetim kurulu üyesinden başkanı dahil 3'ü Maliye bakanı, biri de başbakan tarafından 5 yıl süreyle atanıyor. Yani, kurul pratik anlamda Maliye bakanı tarafından yönlendiriliyor ve yeni gelecek iktidar 5 yıl süre ile bu üyelere dokunamıyor. 
   Teftiş kurullarının lağvedilmesinin gerekçesi şu Devlette 57.000 müfettiş var. Buna rağmen yolsuzluklar sürüyor. Üstelik, yolsuzlukların en geniş ölçüde yapıldığı ülkelerden biriyiz. Bu garip bir durum. Öyleyse, bu teftiş kurullarını lağvedelim. Müfettişlerin yetkilerini ellerinden alalım. Denetim sistemini Batı normlarına getirelim. 
   Tasarı kanunlaşırsa, Cumhurbaşkanlığı Yüksek Denetim Kurulu, Başbakanlık Yüksek Denetleme Kurulu, başbakan adına denetim yapabilen Maliye Müfettişleri Kurulu, Maliye Hesap Uzmanları Kurulu, Gümrük Teftiş Kurulu gibi devlet hayatında çok önemli rol almış olan ve artık enstitüleşmiş bulunan kurumlar kaldırılıyor. Tasarı, bununla da kalmayıp, özel bütçeli kuruluşların teftiş kurullarına da el atıyor. İstanbul Menkul Kıymetler Borsası İMKB , İstanbul Altın Borsası, Özelleştirme İdaresi ve Vakıflar Genel Müdürlüğü gibi kurumların teftiş kurulları da lağvediliyor. 
   Şimdi soruyoruz 
   a Yürütme ve denetim 2 ayrı konudur. Bütçenin hazırlanması ile devletin denetlenmesi konularını neden aynı tasarıda Meclis'e sunuyorsunuz 
   b Bu tasarı devletteki laik kadrolardan tamamen kurtulma operasyonunun bir parçası mıdır 
   c İMKB gibi tamamen özel bütçesi olan kuruluşları bile kapsam içine almanın anlamı nedir Bunda eski başkan şimdiki milletvekili Karslı'nın rolü var mıdır 
   d Neden, Yüksek Öğretim Kurumu ve üniversiteler mali özerkliğini kaybedip, Milli Eğitim Bakanı'nın emri altına sokuluyor 
   e Bütçe ödeneklerinin 2'sini Maliye Bakanı'nın emrine vermekle iktidar partilerine oy veren yörelere hizmet götürülmesini mi planlıyorsunuz 
   f Genel bütçeden vakıf, dernek, birlik vs. gibi kuruluşlara bir sınırlama getirilmeksizin yardım yapılabilmesi esasını neden getiriyorsunuz 
   g Geçmişteki yolsuzlukları yapanlar müfettişler değildi. Müfettişler ellerinden geleni yaptılar. Onların hazırladığı raporları sümen altı edenler siyasilerdi. Davaları 5 yıl süründürüp zaman aşımına uğratanlar adli makamlardı. Şimdi, yolsuzlukların nedeni olarak teftiş sistemini göstermek, neden 
   
      
   
</TEXT>
</DOC>
