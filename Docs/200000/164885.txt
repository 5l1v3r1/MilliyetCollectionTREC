<DOC>
<DOCNO> 164885 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/23/son/sondun12.html </URL>
<DATE> 2003/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'lilerin performansı düşük ''Lütfen seks yok Biz Evliyiz'' 
</HEADLINE>
<TEXT>

     ABD'de evli çiftlerin yüzde 15 ila 20'sinin, yılda sadece 10 kez cinsel ilişkiye girdiği bildirildi. 
     Amerikan Newsweek dergisi, ''Lütfen seks yok Biz Evliyiz'' başlığıyla kapak konusu yaptığı, psikologların değerlendirmelerinin esas alındığı haberde, 113 milyon Amerikalı evli çiftin çoğunun dilediği gibi cinsellik yaşayamadığı belirtildi. 
     Haberde, cinsel ilişkiden kaçanın kadın olduğuna ilişkin yaygın düşünceye rağmen, söz konusu tarafın erkekler olduğu kaydedildi. 
     Doktor Michele Weiner Davis, cinsel ilişki görülmeyen evlilikler konusunda istatistiklerin çok yetersiz olduğuna dikkati çekerken, cinselliği olumsuz etkileyen başlıca faktörlerin isteksizlik, çok çalışma, ekonomik sıkıntılar ve çocukları okula götürme zorunluluğu olduğunu söyledi. 
     Newsweek, evli çiftlerin genellikle ayda bir kereden az cinsellik yaşadıklarını kabullendiklerini de yazdı. 
     
     İSTATİSTİKLER YANILTIYOR MU 

     Chicago Üniversitesi'nin geçen yıl yaptığı kamuoyu araştırması, evli çiftlerin yılda 68,5 kez ya da haftada yaklaşık bir kereden fazla cinsel ilişkiye girdiğini ortaya koymuştu. 
     Uzmanlar, bu rakamın yaklaşık son 10 yıldır hemen hemen hiç değişmediğini söylediler. 
     Araştırmacılar, çiftlerin evliliğin birinci yılında haftada 3 kez seks yaptıklarını, ancak bu sayının ileriki yıllarda çok düştüğünü belirtiyor. 
     Haberde, çok sayıda Amerikalının depresyonda olduğu ve geçen yıl 200 milyon kişiye anti deprasan ilaç verildiği belirtildi. 
     
</TEXT>
</DOC>
