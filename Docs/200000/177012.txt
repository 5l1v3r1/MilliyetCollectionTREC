<DOC>
<DOCNO> 177012 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/20/son/sonspo21.html </URL>
<DATE> 2003/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Ronaldo 7'nci cennetteyim ama nedeni Old Trafford değil 
</HEADLINE>
<TEXT>

     Manchester United'ın Portekizli genç golcüsü Cristiano Ronaldo, 7 numaralı formayı giymekten dolayı çok mutlu olduğunu ama bunun, kulübün ünlü stadı Old Trafford ile bir ilgisinin olmadığını söyledi. 
     Takımda George Best, Bryan Robson ve Eric Cantona gibi ünlü isimlerin üzerinde olan formayı son olarak David Beckham giymişti. 
     7 numaralı formanın kendisini ''evine yakın'' hissettirdiğini belirten Ronaldo, ''Herkes bana George Best, Bryan Robson ve Eric Cantona'dan sözederek onların yolundan gitmemi ve bundan gurur duymam gerektiğini söylüyor'' dedi. 
     Bunun bir Manchester United geleneği olduğunu ve herkesin bu formayı giymekten gurur duyacağını kaydeden Ronaldo, ''İngilizler farkedemiyor ama benim mutluluğumun bundan daha önemli bir nedeni var. Benim için çok özel çünkü bu numara aynı zamanda Luis Figo'nun numarası'' diye konuştu. 
     Portekiz'de doğup büyüyen ve çocukluğunda Luis Figo'nun da yer aldığı Sporting Lizbon takımında 7 numaralı formayla oynadığını hatırlatan Ronaldo, ''Tüm çocuklar ona hayrandı ve ben büyüdüğümde O'nun gibi bir futbolcu olup 7 numaralı formayı giymeyi düşlerdim'' dedi. 
     Ronaldo, yaklaşık 12 milyon paund yaklaşık 26 trilyon lira karşılığında Sporting Lizbon'dan Manchester United'a transfer olmuştu. 
     İngiliz takımının taraftarlarının yeni bir kahramana daha sahip olduğunu belirten Manchester United Menajeri Alex Ferguson, ''O yalnızca 18 yaşında, bu yüzden bu çocuğa dikkat etmemiz gerekecek'' diye konuştu. 
     
</TEXT>
</DOC>
