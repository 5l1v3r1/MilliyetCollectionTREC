<DOC>
<DOCNO> 170957 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/22/son/sonspo06.html </URL>
<DATE> 2003/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş ve Tekelspor potanın transfer şampiyonları... 
</HEADLINE>
<TEXT>

     Türkiye Basketbol Ligi'ndeki takımlar yeni sezon için transfer çalışmalarını sürdürürken, Beşiktaş ve İstanbul Tekelspor şu ana kadar transferin en faal kulüpleri olarak dikkat çekiyor. 
     Resmi transferin başladığı 1 Temmuz'dan bugüne dek iki İstanbul ekibi, dış transferde 7'şer oyuncuya imza attırdı. 
     İstanbul Tekelspor'un 3 ABD'li oyuncu arayışlarının devam ettiği, Beşiktaş'ın ise Ruziç'den sonra 2 yabancı daha alacağı bildirildi. 
     
     SEZONUN FLAŞ TRANSFERİ İBRAHİM 
     Transfer çalışmalarını sürdüren takımlardan Ülkerspor, A Milli Takım ve Panathinaikos'un yıldızı İbrahim Kutluay'ı kadrosuna katarak, sezonun flaş transferini gerçekleştirdi. 
     Yunanistan'dan Türkiye'ye rekor bir transfer ücretiyle dönen İbrahim'in, Ülker'in reklam kampanyalarında da yer alması şartıyla, 4 yıllığına 4 milyon 700 bin dolar transfer ücreti alacağı açıklandı. 
     Goljoviç'i gönderen Ülkerspor'da, Zaza Pachulia ve Praskevicius'un durumu henüz netleşmedi. 
     
     EFES PİLSEN YABANCILARINI DEĞİŞTİRDİ 
     Geçen sezonun şampiyonu Efes Pilsen, Granger dışında yabancı oyuncularını değiştirdi. 
     Kaspars Kambala Real Madrid, Marcus Brown da CSKA Moskova'ya transfer olurken, lacivert-beyazlılar Hırvat Prkacin, Sırbistan-Karadağlı Nikoliç ve ABD'li Langdon'u kadrosuna dahil etti. Slovenya'nın Lasko takımından Ermal Kurtoğlu'nu da transfer eden lacivert-beyazlılarda, Türk oyunculardan Asım Pars Dinamo Moskova'ya transfer olurken, Ömer Onan ile görüşmelerin devam ettiği bildirildi. 
     
     FENERBAHÇE İLE GALATASARAY, YABANCI ARIYOR 
     Erman Kunter'in yerine Halil Üner'i antrenörlüğe getiren Galatasaray, dış transferde Tufan, Denktaş ve Burak ile anlaştı. 
     Sarı-kırmızılıların yabancı oyuncu arayışının devam ettiği ve 4 yabancı alacakları kaydedildi. 
     Rasim, İsmail ve Umut Tınay'ı kadrosuna katan Fenerbahçe'nin ise 2 veya 3 yabancı oyuncu alacağı bildirildi. 
     
     TRANSFERİN SESSİZLERİ 
     Basketbolda henüz transfer yapmayan İTÜ, TOFAŞ ve Ankara Büyük Kolej, çalışmalarını sürdürüyor. 
     Henüz antrenörü bulunmayan İTÜ, önce bu sorunu çözmeye çalışırken, TOFAŞ'ın yabancısız bir kadroyla mücadele edeceği öğrenildi. 
     
     TRANSFERDE SON DURUM 
     Türkiye Basketbol Ligi takımlarının şu ana kadarki dış transferleri şöyle 
     
     
BEŞİKTAŞ 7 Hırvat Tomislav Ruziç Cibona Zagreb , Enver Ekmen Efes Pilsen Mustafa Abi Ülkerspor , Ufuk Sarıca Darüşşafaka , Hüseyin Demiral Pınar Karşıyaka , Barış Ermiş Pertevniyal , Tolga Tekinalp İsveç İSTANBUL TEKELSPOR 7 Gökhan Üçoklar, Murat Yolcu TED Kolejliler , Ufuk Kaçar Pınar Karşıyaka , Barış Karasu Banvitspor , Esat Şahin Tokat Zile Belediyespor , Serhat Ok Çukurova , Branko Totev CSKA Sofya TÜRK TELEKOMSPOR 6 Murat Göktaş İTÜ , Nedim Dal OYAK Renault , Umut Görür Beşiktaş , Montimang ABD , Stanescu Rumen , Perincic Hırvat EFES PİLSEN 4 Hırvat Nikola Prkacin Cibona Zagreb , Sırbistan-Karadağlı Goran Nikoliç Zeleznik , Ermal Kurtoğlu Lasko , Trajan Langdon ABD FENERBAHÇE 3 Rasim Başak OYAK Renault , İsmail Çevik ve Umut Tınay Beşiktaş GALATASARAY 3 Tufan Ersöz Beşiktaş , Denktaş Güney Erdemirspor , Burak Sezgin Darüşşafaka PINAR KARŞIYAKA 3 İnanç Koç, Nedim Yücel ve Onur Aydın Beşiktaş TUBORG PİLSENER 3 Hakan Köseoğlu Pınar Karşıyaka , Volkan Çetintahra Beşiktaş , Barış Özcan OYAK Renault ÜLKERSPOR 2 İbrahim Kutluay Panathinaikos , Hırvat Petar Dujmovic Union Olimpija OYAK RENAULT 2 Serdar Tabay Galatasaray , Özgür Bıyık Troy Pilsner DARÜŞŞAFAKA 1 Ersin Görkem Galatasaray , 3 yabancı arayışı sürüyor. 
     
</TEXT>
</DOC>
