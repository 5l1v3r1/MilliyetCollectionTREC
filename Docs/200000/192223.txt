<DOC>
<DOCNO> 192223 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/30/son/soneko22.html </URL>
<DATE> 2003/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD, 8.5 milyar dolarlık krediyi her an vermeye hazır 
</HEADLINE>
<TEXT>

     Devlet Bakanı Ali Babacan'ın ABD Hazine Bakanı John Snow ve ABD Merkez Bankası Başkanı Alan Greenspan ile yaptığı görüşmede, ABD tarafının 8,5 milyar dolarlık krediyi vermek için her an hazır olduklarını ifade ettikleri öğrenildi. 
     Görüşme talebinin ABD tarafından geldiği toplantıda, Türk ekonomisindeki son gelişmeler anlatıldı. 
     Toplantıda Türkiye'nin Afganistan'a yapmış olduğu ve yapacağı desteğin ele alındığı, ayrıca Türkiye'nin Irak için yapmayı planladığı 50 milyon dolarlık destek gözden geçirildi. 
     
     BABACAN-KRUEGER GÖRÜŞMESİ 
     Devlet Bakanı Ali Babacan'ın Uluslararası Para Fonu IMF 1. Başkan Yardımcısı Anne Krueger ile yaptığı toplantıda ise 6. Gözden Geçirme'nin ele alındığı, 6. Gözden Geçirme'nin tamamlanması için atılacak olan adımlar üzerinde duruldu, yasal düzenlemeler gözden geçirildi. 
     Bu toplantıda gelecekteki hedefler üzerinde de durulurken, IMF'nin Türkiye'deki gelişmelerin seyrinden memnun olduğu ve Türkiye'nin beklediklerinden daha hızlı bir iyileşme gösterdiği dile getirildi. 
     Bu arada Devlet Bakanı Ali Babacan, ikili görüşmeler çerçevesinde Alman Maliye Bakanı Hans Eichel ile de bir görüşme yaptı. 
     Görüşmede, Türk ekonomisinin gösterdiği gelişmeler ve AB'ye uyum ele alındı. 
     Görüşmede Alman Maliye Bakanı'nın, Türk ekonomisindeki gelişmelerden memnun olduğunu ifade ettiğini söylediği öğrenildi. 
     
</TEXT>
</DOC>
