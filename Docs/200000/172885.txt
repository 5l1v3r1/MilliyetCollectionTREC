<DOC>
<DOCNO> 172885 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/01/guncel/gun02.html </URL>
<DATE> 2003/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Okul yok, yurt verelim 
</HEADLINE>
<TEXT>

   Ağrı'daki denetimde 300 öğrencilik yurt binası inşaatını gezen Vali Hüseyin Yavuzdemir, 'Okul nerede ' diye sordu. 'Yok' cevabıyla sinirlendi ve okul yapımı için talimat verdi 
      UFUK BALKİS Ağrı DHA 

   
   Patnos'a bağlı Doğansu Köyü'nde Milli Eğitim Bakanlığı'na ait inşaatı görmeye giden Vali Hüseyin Yavuzdemir, şoke oldu. 
   1998'de yapımına başlanan dört katlı ve 300 kişi kapasiteli yurt binasını gören Yavuzdemir "Okul nerede " diye sordu. Yetkililerin "Okul yok, sadece pansiyon yapılıyor" açıklaması üzerine sinirlenen Yavuzdemir, 12 derslikli ilköğretim okulu yaptırılması için talimat verdi. 
   4 katlı yurt binası bitirilme aşamasına geldiğinde öğrenciler için okul yaptırılmadığı, valinin denetimi sırasında ortaya çıktı. Milli Eğitim Müdürü Turgut Koçak ile birlikte yurt inşaatını gezen Yavuzdemir, yakınlarda okul binası göremeyince "Okul nerede " dedi. Pansiyonlu ya da yatılı ilköğretim okulunun inşaatına henüz başlanmadığını öğrenince şaşkınlığını gizleyemeyen Yavuzdemir, tepkisini şöyle dile getirdi 
   
   'Önce şaka zannettim' 
   "Bu nasıl bir mantıktır Bunun tek sorumlusu dönemin yetkilileridir. Pansiyon binası yapılmış, yanında okul yok. Önce şaka yapıldığını sandım. Gerçeği öğrenince şoke oldum. Doğansu'ya 12 derslikli ilköğretim okulu yapılmasını sağlamaktan başka çaremiz yok." 
   Köydeki iki derslikli ilköğretim okulunun yetersiz kaldığını belirten Koçak ise, yapımı bitme aşamasına gelen pansiyon binasını, okul yapıldıktan sonra teslim alacaklarını ifade etti. 
   
   Meclis'te 'özel okul' kavgası    Devlet okullarından sınavla seçilecek 10 bin yoksul öğrencinin özel okullara yerleştirilmesi ve ücretin devletçe ödenmesini düzenleyen yasa tasarısı TBMM'de kabul edildi. Tasarı görüşülürken tartışma çıktı. CHP'li Mustafa Gazalcı, 10 bin öğrencinin beşte birinin Fethullah Gülen yanlısı okullara yerleştirileceğini belirterek, "Diyet borcunuz mu var Militan mı yetiştirmek istiyorsunuz " dedi. Çelik'in, cemaat okullarından söz ettiğini ve "dini duyarlılığı olanlar ve olmayanlar" diyerek bölücülük yaptığını savunan CHP'li Berhan Şimşek de "Siz demokrasi ve laikliği araç olarak görüyorsunuz" diye konuştu. Milli Eğitim Bakanı Hüseyin Çelik ise, özel öğretim kurumlarının kaç tane öğrenci alacaklarına ilişkin bildirimde bulunduğunu, en fazla talebin İstek Vakfı'ndan geldiğini kaydederek, "Her şeyde art niyet aramak yakışmıyor" dedi. 
   
   
</TEXT>
</DOC>
