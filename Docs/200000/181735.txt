<DOC>
<DOCNO> 181735 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/11/son/sonspo25.html </URL>
<DATE> 2003/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor Gençlerbirliği'ni bekliyor... 
</HEADLINE>
<TEXT>

     Bursaspor Kulübü Teknik Asbaşşkanı Nurettin Karayaka, 14 Ağustos Pazar günü yapacakları Gençlerbirilği maçından taraftarların da desteğiyle galibiyetle ayrılacaklarına inandıklarını söyledi. 
     Nurettin Karayaka, ligde henüz galibiyetle tanışamadıklarını, bu nedenle başkent temsilcisiyle yapacakları maçın kendileri açısından büyük önem taşıdığını kaydetti. 
     Lige milli maçlar nedeniyle verilen 1 haftalık aranın sakat oyuncuların iyileşmesi ve takımdaki eksikliklerin giderilmesi açısından yararlı olduğunu anlatan Karayaka, ''Mutlak kazanmamız gereken bir maç. Taraftarlarımızın da desteğiyle başkent ekibini yeneceğimize inanıyorum'' dedi. 
     Karayaka, Gençlerbirliği'nin güçlü bir ekip olduğunu, bu nedenle karşılaşmanın zorlu geçeceğine dikkat çekerek, taraftarlardan takıma 90 dakika destek vermelerini istedi. 
     
</TEXT>
</DOC>
