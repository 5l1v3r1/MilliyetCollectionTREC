<DOC>
<DOCNO> 180842 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/07/yazar/cemal.html </URL>
<DATE> 2003/09/07/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Irak'a asker 
</HEADLINE>
<TEXT>

   
   Türkiye'nin Irak'la ilgili çıkarları nerede yatıyor Sözü uzatmadan şöyle sıralanabilir 
   1 Irak'ta istikrar... 
   Komşuda istikrar ve düzen ne kadar çabuk kurulursa bizim için de o kadar iyi olur. Irak'ta istikrar yalnız ekonomik ve ticari çıkarlarımıza hizmet etmez. Bu durum aynı zamanda Türkiye'nin güvenliğini de olumlu yönde etkiler. 
   2 Irak'ın toprak bütünlüğü... 
   İstikrarsızlık ve kaosun sürekliliği, Irak'ın parçalanmasına yol açabilir. Bu da, Kuzey Irak'ta kurulabilecek Kürt devleti ile bizim topraklarda da istikrarsızlık dalgaları estirebilir. 
   3 Amerika'nın başarısı... 
   Yukarıdaki iki nedenle, Irak'ta Amerika'nın başarısızlığı ya da batağa saplanması, Türkiye'nin menfaatine değildir. Demin belirttiğim gibi Irak'ta kaos, ülkemizin ekonomik ve ticari çıkarlarıyla ulusal güvenliğine zarar verir. Radikal İslamcıların, 'Bin Ladinci'lerin bölgede güçlenmeleri herhalde Türkiye'yi memnun etmez. 
   4 Irak'ta BM... 
   Birleşmiş Milletler'in Irak'ta daha çok askeri ve siyasi rol almaya başlaması - ki bunun işaretleri çoğalıyor - Türkiye'nin Irak'ta oynayacağı rolü kolaylaştıracaktır. 
   Evet, Irak'ta yangın var 
   Ve bu yangına Türkiye'nin kayıtsız kalması, hangi pencereden bakılırsa bakılsın akıllıca bir iş olmaz. Yangının söndürülmesine el uzatmaktır doğru olan... 
   Bunun için ne yapmalı 
   Bu sorunun öncelikli iki yanıtı var 
   1 Amerika'yla işbirliği... 
   2 Irak Kürtleriyle iyi ilişkiler... 
   "Güney komşumuz bugün artık Amerika" dendiği zaman bir gerçek dile getirilmiş oluyor. 
   Bu bir olgu. 
   Amerika'yla dostluk ve müttefiklik ilişkisinin bozulması, Türkiye'nin çıkarlarına hizmet etmez. Bunun gibi Irak Kürtleri ile de, - onlar bazen saçmalasalar da - iyi ilişkiler birçok bakımdan ülkemizin çıkarlarına uygundur. 
   Kimileri soruyor 
   Amerika yanıyorsa, bizde mi yanalım Elbette sorulması gereken, üstünde düşünülmesi gereken bir soru işareti. 
   Ve bu sorunun Ankara'da her düzeyde, sivil ve askeri odaklarda ölçülüp biçilmediği söylenemez. 
   Evet, Amerika'yla işbirliği... 
   Kürtlerle iyi ilişkiler... 
   Ve Irak'a bir bütün olarak yaklaşmak... 
   Bu üç nokta, Ankara'da hem sivil hem askeri odaklarda kabul görüyor. Ama bunların koşullarını elbette iyi belirlemek lazım, Türk askerini TBMM'nin kararıyla Irak'a gönderirken... 
   Kararın kolay olmadığı açık. 
   Haklı kaygılar söz konusu. Soru işaretleri Ankara'da düşünen kafaları uğraştırıyor. 
   Ama şu da bilinmekte 
   Irak'ta istikrar Türkiye için yaşamsal bir konu. Irak'ta düzen ve istikrarın kurulması, bu ülkenin zamanla demokrasiye açılması, aynı zamanda Türkiye'nin bölgesinde sözü dinlenen bir ülke olabilmesi, bütün bunlar bazıları iyi niyetli olan sloganlarla ele alınarak, çözülecek konular değil. 
   Kısacası 
   Irak'taki yangına yabancı kalamayız. Söndürmek için el uzatmaktır, ABD ile, BM ile, Iraklılarla işbirliği yapmaktır doğru olan... 
   
      
   
</TEXT>
</DOC>
