<DOC>
<DOCNO> 157138 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/16/son/sontur05.html </URL>
<DATE> 2003/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Böyle acı olur mu... 
</HEADLINE>
<TEXT>

     Mersin'in Tarsus İlçesi'nde, eşinin kalp krizi geçirerek öldüğünü, ziyarete bulunduğu yerde öğrenen kadın, dönüş yolundaki kazada öldü, oğlu ve ağabeyi de yaralandı. 
     Alınan bilgiye göre, veteriner hekim olan İstiklal Aybaş 51 Tarsus'taki evinde kalp krizi sonucu öldü. Eve gidince cesedini bulan yakınları, acı olayı, Ege Üniversitesi'nde Makine Mühendisliği Bölümü son sınıf öğrencisi oğlu Yücel Aybaş'ı ziyaret için İzmir'de bulunan eşi eczacı Nurten Aybaş'a 46 bildirdiler. 
     Oğlu ve Nurten Aybaş, ağabeyi Akın Okuyucu'nun yönetimindeki 35 KPA 36 plakalı otomobille Tarsus'a gelmek üzere yola çıktılar. Ancak, Akın Okuyucu yönetimindeki otomobil, Afyon'un Çay İlçesi'nde, karşı yönden gelen Mehmet Erbağcı'nın kullandığı 34 LRS 01 plakalı otomobille çarpıştı. 
     Kazada, kocasını toprağa vermek üzere Tarsus'a gelmek isteyen Nurten Aybaş ile Güler Erbağcı ve Bedia Zoririşçi öldü. 
     Aralarında Yücel Aybaş ve Akın Okuyucu'nun da bulunduğu yaralıların hastanelerde tedavisinin sürdüğü öğrenilirken, Tarsus'taki yakınları ise acı üstüne acı yaşadılar. 

     
</TEXT>
</DOC>
