<DOC>
<DOCNO> 173462 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/04/son/sondun15.html </URL>
<DATE> 2003/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İngilizler Blair'den çok BBC'ye güveniyor 
</HEADLINE>
<TEXT>

     İngilizlerin Başbakan Tony Blair'den çok köklü devlet yayın kuruluşu BBC'ye güvendikleri ortaya çıktı. 
     MORI adlı araştırma kuruluşu tarafından Financial Times gazetesi için yapılan araştırmada, katılımcıların yüzde 59'u BBC'ye, yüzde 41'i ise Blair'e güvendiklerini ifade ettiler. 
     Araştırma, 25-27 Temmuz tarihleri arasında 982 kişinin katılımıyla gerçekleştirildi. 
     İngiltere'de, Irak'a askeri harekat başlatılmasına sebep olan istihbarat bilgilerinin abartıldığı yönündeki haberlerden sonra BBC ile Blair hükümeti arasında şiddetli tartışmalar çıkmıştı. 
     Tartışmalar sırasında istihbarat bilgilerinin abartıldığını BBC'ye söylediği iddia edilen Savunma Bakanlığı danışmanı bilim adamı David Kelly, intihar etmişti. İntihar, Blair'in halk nezdindeki itibarını ve güvenilirliğini zedelemişti. 
     
</TEXT>
</DOC>
