<DOC>
<DOCNO> 157510 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/18/son/sontur05.html </URL>
<DATE> 2003/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Taksiciyi bıçaklayıp, aracını gasp ettiler.. 
</HEADLINE>
<TEXT>

     Eyüp'te bir taksiciyi bıçaklayarak yaralayan 3 kişi, aracını gasp ederek kaçtı. 
     A.A muhabirinin aldığı bilgiye göre, 34 TAF 37 plakalı taksiye müşteri olarak binen 3 kişi, Edirnekapı Halk Ekmek yakınındaki Savaklar Caddesi'ne geldikleri sırada sürücü Saim Toplu'yu 35 bıçaklayarak yaraladı. Ardından Toplu'yu araçtan atan bu kişiler, aracı gasp ederek kaçtı. 
     Olaydan bir süre sonra başka bir taksici tarafından bulunan Toplu, daha sonra SSK Eyüp Hastanesi'ne kaldırıldı. 
     Burada yapılan ilk müdahalenin ardından SSK Okmeydanı Hastanesi'ne kaldırılan Saim Toplu'nun, kalbine yakın bir yer ile karnının çeşitli taraflarından bıçaklandığı için durumunun ağır olduğu bildirildi. 
     Polis, olaydan sonra kaçan saldırganlar ile gasp edilen taksinin bulunması amacıyla geniş çaplı operasyon başlattı. 
     
</TEXT>
</DOC>
