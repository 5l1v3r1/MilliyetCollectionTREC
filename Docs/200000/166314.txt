<DOC>
<DOCNO> 166314 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/30/yasam/yas03.html </URL>
<DATE> 2003/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Küçük Mustafa'nın büyük cesareti... 
</HEADLINE>
<TEXT>

Annesiyle yaşayan 11 yaşındaki Mustafa, evlerine gelen ve kendilerine ateş açan silahlı saldırgana bıçakla karşılık verdi 
     ALİ KÖSE RECEP AKTEPE Antalya DHA 

     Antalya'da oğlu Mustafa Emici ile birlikte yaşayan Hilal Tokur 45 , evine girmeye çalışan bir kişiyle karşılaşınca bağırmaya başladı. Annesinin çığlıklarını duyan Mustafa 11 , mutfaktan aldığı bıçakla kapıya koşup, saldırgana "Ne istiyorsun " dedi. Bunun üzerine saldırgan silahı çekip 4 el ateş etti. Küçük çocuk yere yatarak kendini kurtarırken, seken bir kurşun kadının omzuna isabet etti. Saldırgan kaçarken annesinden bulaşan kanlar içinde kalan Mustafa polisi aradı. Acil serviste ilk müdahelesi yapılan Tokur, "Neden eve geldi, kimdi bilmiyorum. Boynumda altınlar vardı. Altınlarım için gelmiş olabilir" diye konuştu. 
     

</TEXT>
</DOC>
