<DOC>
<DOCNO> 181182 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/09/yasam/yas04.html </URL>
<DATE> 2003/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Antalya tatili biten Rus depresyonda 
</HEADLINE>
<TEXT>

   Tatil için yurtdışında çoğunlukla Türkiye'yi ve özellikle de Antalya'yı seçen Ruslara dönüşte Moskova havası 'yaramıyor' 
      CENK BAŞLAMIŞ MOSKOVA 
   
   Tatil için gittikleri Antalya'dan dönüşte depresyona kapılan Rusların sayısının giderek çoğalması psikolojiye yeni bir terim kazandırdı Türkiye sendromu. 
   'Türkiye sendromu' ya da 'tatil sendromu' olarak adlandırılan durumun nedeni Rus turistlerin karşılaştığı olumsuzluklar değil. Tersine, deniz, güneş ve eğlenceyle dolu geçen tatilin ardından, soğuk, kapalı ve yağışlı Moskova'ya dönenler, yeni ortama ayak uydurmakta güçlük çekiyor ve işyerlerinde depresyona kapılıyor. 
   
   'Bir süre bekleyin' 
   Psikolog Sergey Yenikolopov, tatil için başka ülkeleri seçenlerin eve dönüşte de vücudun eski ritmine kavuşması için belirli bir süre geçmesi gerektiğini söylüyor. Rus turistlerin çok sevdiği Antalya'ya halk arasında artık 'milli daça' şehir dışındaki ev, yazlık adı veriliyor. Türkiye'yi ziyaret eden Rus sayısının yıl sonuna kadar bir milyonu aşması bekleniyor. 
   
   
</TEXT>
</DOC>
