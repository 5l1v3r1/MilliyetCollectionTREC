<DOC>
<DOCNO> 152580 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/26/son/soneko15.html </URL>
<DATE> 2003/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Azerbaycan-Yunanistan demiryolu için kredi bekleniyor... 
</HEADLINE>
<TEXT>

     Azerbaycan Demiryolları İdaresi Başkanı Musa Penahov, ülkesi ile Yunanistan arasındaki demiryolu hattı projesiyle ilgili çalışmaların başlatılması için kredi beklendiğini bildirdi. 
     Penahov, konuya ilişkin açıklamasında, Türkiye üzerinden Azerbaycan ve Yunanistan'ı birbirine bağlayacak demiryolu hattı proje çalışmaları için Avrupa İmar ve Kalkınma Bankası tarafından sağlanacak kredinin Mayıs ayı içinde kesinleşmesinin öngörüldüğünü kaydetti. 
     Musa Penahov, söz konusu kredinin demiryolu projesinin hayata geçirilmesinde ortaya çıkabilecek çeşitli sorunların giderilmesinde ve hat üzerinde kullanılacak tren vagonlarının satın alınması gibi alanlarda kullanılacağını belirtti. 
     Konuyla ilgili iki ülke arasındaki uzlaşmanın bir süre önce imzalanan Azerbaycan-Yunanistan Birinci Dönem Karma Ekonomik Komisyonu protokolünde yer aldığını ifade eden Penahov, demiryolu taşımacılığının geliştirilmesi amacıyla başlatılan çalışmaların devam ettiğini vurguladı. 
     





</TEXT>
</DOC>
