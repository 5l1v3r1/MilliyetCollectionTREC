<DOC>
<DOCNO> 155828 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/10/son/sonspo02.html </URL>
<DATE> 2003/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray ve Gençlerbirliği 64. randevuya çıkıyor... 
</HEADLINE>
<TEXT>

     Galatasaray ile Gençlerbirliği, lig tarihinde yarın 64. kez karşı karşıya gelecek. 
     İki takım arasında şimdiye kadar yapılan 63 maçta, sarı-kırmızılılar 33, kırmızı-siyahlılar ise 16 galibiyet elde etti. Taraflar 14 maçta ise eşitliği bozamadı. 
     Lig maçlarında Galatasaray'ın toplam 107 golüne, Gençlerbirliği 67 golle yanıt verdi. 
     Galatasaray, sezonun ilk yarısında rakibiyle deplasmanda oynadığı karşılaşmayı 1-0 kaybetmişti. 
     
     İSTANBUL'DAKİ MAÇLAR 
     Galatasaray, kendi evinde oynadığı maçlarda Başkent temsilcisi karşısında 20-4 galibiyet üstünlüğü sağladı. 
     Galatasaray ile Gençlerbirliği arasında İstanbul'da yapılan maçların 7'si de berabere sonuçlandı. 
     İstanbul'daki maçlarda sarı-kırmızılılar 63 gol atarken, Gençlerbirliği ise buna 28 golle karşılık verebildi. 
     ''Cim Bom'', Gençlerbirliği'ne İstanbul'da en son 1998-99 sezonunda yenildi. Sarı-kırmızılılar, bu maçta rakibine 2-0 mağlup olmaktan kurtulamadı. Galatasaray, bu maçtan sonra İstanbul'da oynanan 3 karşılaşmayı da kazanmayı bildi. 
     
     EN FARKLI SKORLU GALİBİYETLER 
     Galatasaray, Gençlerbirliği karşısında en farklı skorlu galibiyetini 1999-2000 sezonunda 6-0'lık sonuçla elde etti. 
     Sarı-kırmızılılar ayrıca, 1992-93 sezonunda 5-2, 1961-62 ve 2000-2001'de de 4-1'lik farklı galibiyetler alırken, Ankara temsilcisi ise Galatasaray karşısında 1960-61 ve 1962-63 sezonlarında 3-0 galip geldi. 
     
</TEXT>
</DOC>
