<DOC>
<DOCNO> 166517 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/01/siyaset/siy03.html </URL>
<DATE> 2003/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Yargı iş takibi yaparsa 
</HEADLINE>
<TEXT>

Adalet Bakanlığı yayımladığı bir genelgede, h kim ve savcıların atamalar konusunda iş takibi yaptığının gözlendiğini belirtti 
     SEMRA PELEK İstanbul, ANKARA Milliyet 

     Adalet Bakanlığı, h kim ve savcıları, Adalet Bakanı ve bakanlığın üst düzey yöneticilerinin isimlerini kullanarak belge - bilgi isteyen, çeşitli taleplerde bulunan iş takipçileri konusunda uyardı. 
     
     Soruşturma yapılacak 
     Adalet Bakanlığı Müsteşar Yardımcısı Bülent Gököz imzasıyla yayınlanan genelgelerde, h kim ve savcıların da atamaları konusunda iş takibi yaptıklarının üzüntüyle gözlendiği belirtilerek yargı bağımsızlığını zedeleyen, hakim ve savcılıkla bağdaşmayan davranışlarda bulunanlar hakkında disiplin soruşturması yapılacağı kaydedildi. 
     
     Uyarıda bulunuldu 
     Yargı kurumlarına 26 Haziran'da gönderilen iki ayrı genelgede yargı mensuplarına uyarılarda bulunuldu. İlk genelgede kimi h kim ve savcıların mesleğin tarafsızlığına gölge düşürecek biçimde aracı kullandığı belirtildi. 
     Genelgede, "H kim ve savcıların usulsüz raporlar almak suretiyle görev yerlerini terk ederek iş takibi ve aracılık yaptıkları üzüntüyle gözlenmektedir" denildi. 
     İkinci genelgede ise, bazı kişilerin Adalet Bakanlığı H kimler ve Savcılar Yüksek Kurulu HSYK ile Bakanlık üst düzey yöneticilerinin isimlerini vererek adliyelerde iş takibi yaptığının duyulduğu anlatıldı. 
     
     Önlem alınıyor 
     Bu çeşit taleplerle gelenlerin, telefon ve faksla başvuranların tespit edilerek bakanlığa bildirilmesi, ismi kullanılan makamlardan teyit alınmadan, telefon ve faks numaraları teyit edilmeden belge ve bilgi verilmemesi, yasal olmayan başvurulan yapanlar hakkında işlem yapılması istendi. 
     
     

</TEXT>
</DOC>
