<DOC>
<DOCNO> 167942 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/08/spor/spo01.html </URL>
<DATE> 2003/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Figüran Napoli 
</HEADLINE>
<TEXT>

Beşiktaş’ın sürpriz bir şekilde Zürih kampına çağırdığı İtalyan oyuncunun hedefteki santrfor olmadığı, ancak Güney Kore’deki turnuvada beğeni toplarsa transfer edilebileceği öğrenildi 
     Planlar başka 
     BEŞİKTAŞ’IN apar topar Zürih kampına getirdiği İtalyan forvet Di Napoli’nin hemen transfer edilmeyeceği öğrenildi. Teknik Direktör Lucescu’nun İlhan Mansız ve Ahmet Dursun’un sakatlıkları nedeniyle Güney Kore’de yapılacak turnuvaya santrforsuz gitmek istemediği, bu yüzden Di Napoli’nin çağrıldığı ifade edildi. 
     
     Dublör golcü 
     RUMEN hocanın İtalya’daki bağlantılarını kullanarak Palermo kulübünden Di Napoli’yi geçici olarak takıma davet ettiği ve sadece ön protokolün yapıldığı bildirildi. Di Napoli, eğer Kore’de başarılı bir performans gösterirse transferi gündeme gelecek, Beşiktaş yönetimi kulübüyle bonservis pazarlığına girişecek. 
     
     İyi tanıyorum’ 
     LUCESCU, Di Napoli için, "Geçmişini biliyorum. Çok uyumlu. Kafa yapısı olarak da mükemmel. Her sezon 23 - 24 maç oynamış istikrarlı bir oyuncu. Aslında birinci lig futbolcusu ancak Palermo’yu satın alan başkan yeniden lige çıkmak için büyük paralar vererek onu kadrosuna katmış. Ben kendisine güveniyorum" yorumunu yaptı. 
     
Kartal penaltılarla 7-6      Beşiktaş, Alpen Cup Turnuvası’nda Dinamo Zagreb’i normal süresi 1-1 biten maçta penaltılarla geçti, finale yükseldi 
     İSVİÇRE’DE yeni sezona hazırlanan Siyah - Beyazlı takım Alpen Cup Turnuvası’ndaki ilk randevusunda, Dinamo Zagreb’i normal süresi 1 - 1 biten maçta penaltı atışları sonunda devirdi ve finale çıktı. Beşiktaş, Hırvat temsilcisi karşısında karşılaşmaya iyi başlamasına rağmen gole ulaşamadı ve devre 0 - 0 kapandı. Dinoma Zagreb 59. dakikada Strok ile öne geçti. Kartal 81. dakikada Pancu ile eşitliği sağlayınca penaltılara geçildi. Penaltı atışları sonunda kullanılan dokuzar atıştan altısını gole çeviren Beşiktaş finalist oldu. Lucescu maç sırasında istediklerini uygulamayan ve kendisine el kol hareketleri yapan Guinti’yi oyundan aldı. Kartal bu gece finalde TSİ 22.00’de Hannover’ı penaltılarla 8 - 6 yenen Basel ile karşılaşacak. 
     
     Maçın karnesi 
     ORHAN YILDIRIM 

     HAKEMLER M.Busacca, F.Buragıne, G.Lucca 
     DİNAMO ZAGREB Turına 6 - Sedloski 6 , Mıjatoviç 5 , Agıç 6 , Drpiç 7 , Musjin 5 , Mıkıç 6 , Poldrugac 5 Strok Dk.56 7 , Kranjcar 4 Tomiç Dk.56 5 - Mıtu 5 Zahora Dk.69 4 , Olıç 5 
     BEŞİKTAŞ Göksel 7 - Emre 7 , Gökhan 6 , Serdar 5 İsmail Dk.63 6 - Kaan 7 , Ümit 6 Ahmed Hassan Dk.46 7 , Tayfur 5 , K.Serdar 6 Ronaldo Dk.46 6 , Gıunti 6 Hakan Dk.86 - Eser 5 De Napoli Dk.46 5 , Pancu 8 
     SARI KARTLAR Tomiç, Sedloski D.Zagreb , Pancu Beşiktaş 
     GOLLER Strok Dk.59 , Pancu Dk.81 
     PENALTILAR BEŞİKTAŞ- Atanlar Ahmed Hassan, Kaan, Pancu, Gökhan, Hakan, İsmail Kaçıranlar De Napoli, Ronaldo, Tayfur D.ZAGREB- Atanlar Olıç, Sedloski, Mijatoviç, Drpıç, Zahora Kaçıranlar Mujcın, Strok, Agıç, Tomiç 
     
Beşiktaş günlüğü      Luce kol kanat gerdi 
     BEŞİKTAŞ Teknik Direktörü Mircea Lucescu, kampa geç katılan Zago ve Ronaldo’ya sahip çıktı. İki futbolcunun üstüne gidilmemesi gerektiğini ifade eden Rumen çalıştırıcı, "Yılda iki kez aileleriyle birlikte olabiliyorlar. Bunu onlara çok görmeyin" dedi. 
     
     Şampanya patlatıldı 
     LUCESCU’NUN kaptanlığındaki teknik heyet, basın mensuplarıyla iddialı bir maça girdi. Ortaya konan şampanyayı kapmak için iki takım da yoğun bir çaba gösterdi ve maçın normal süresi 9-9 berabere bitti. Uzatmanın ilk devresi 10-10, ikinci yarısı da 11-11 bitince penaltılara gidildi. Penaltı atışlarında teknik heyet 5-4 üstünlük sağlayınca şampanyayı Luce patlattı. 
     
     Kral koruma 
     SUUDİ Arabistan Kralı Fahd’ın geleceği, Beşiktaş’ın kamp yaptığı Panaroma Oteli’nde olağanüstü hal ilan edildi. İsviçre gizli polisi, otel çevresinde tatbikat ve arama yaparken, futbolcular bu durumu şaşkınlıkla izledi. 
     
     Allah korudu 
     OTOBÜSLE dün idman yapmaya giden Beşiktaş kafilesi, büyük bir kazadan döndü. Siyah - Beyazlı kafileyi taşıyan araç, kavşakta bir kamyonla çarpışmaktan son anda kurtuldu. Önde oturan teknik heyet ve yönetici Kıvanç Oktay’ın büyük şok yaşadığı gözlendi. 
     
     Topu unutuk’ 
     MAÇLAR dışında yapılan çalışmalarda daha çok kondisyona yönelik çalışmalar yapan futbolcular, bu durumdan çok sıkıldı. Kamp süresince sadece iki kez topla idman yapan Siyah - Beyazlılar, "Topu unuttuk" diye yakınırken, bıkkınlıklarını dile getirdi. 
     
     Cepler yandı 
     BEŞİKTAŞLI futbolcuların cep telefonları kazaya kurban gitti. Otelde kullanılmakta olan elektriğin voltajının aniden yükselmesi nedeniyle bazı futbolcuların cep telefonlarının yandığı, kullanılamaz hale geldiği belirtildi. 
     
Gerginlik sürüyor      SAKATLIĞI nedeniyle kamptan ayrılan İlhan Mansız dün Bologna’da kontrolden geçirildi. Yıldız futbolcunun üç hafta boyunca tedavi göreceği, bu süre bitiminde sahalara ne zaman döneceğinin kesinlik kazanacağı belirtildi. Yönetim ise İlhan Mansız ile menajer Sinan Engin arasında yaşanan gerginlikte İlhan’dan yana tavır aldı. Engin’in, basın mensuplarına, "İlhan benimle konuşmuyor. Son durumu neymiş" diye sorması dikkat çekti. 
     
Lucescu’dan ilk uyarı      TEKNİK Direktör Lucescu, Zago ve Ronaldo’nun da kampa katılmasından sonra dün sabah oyuncularıyla bir toplantı yaptı. Rumen teknik adam, "Hepinizin kafası h l şampiyonlukta. Artık bu olay geride kaldı. Önünüze bakın. Dünü düşünerek bir yere varamazsınız. Kore’de bambaşka bir takım görmek istiyorum. Kendinizi bir an önce toparlayın" ifadelerini kullandı. 
     

</TEXT>
</DOC>
