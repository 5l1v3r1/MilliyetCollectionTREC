<DOC>
<DOCNO> 191027 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/24/son/sonspo06.html </URL>
<DATE> 2003/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Samsun'da Serkan ve Celil yok 
</HEADLINE>
<TEXT>

     Samsunspor, yarın akşam oynayacağı Galatasaray maçı için İstanbul'a gitti. 
     Hafta başından bu yana Nuri Asan Tesisleri'nde Galatasaray maçına hazırlanan Karadeniz ekibinde sakat ve cezalı futbolcuların çokluğu teknik heyeti düşündürürken, Teknik Direktör Erdoğan Arıca, İstanbul'dan puanla dönmeyi hedeflediklerini söyledi. 
     Zorlu bir karşılaşma olacağını ve Galatasaray'ın güçlü bir ekip olduğunu belirten Arıca, ''İstediğimiz oyunu ortaya kayabilirsek bu maçtan puanla dönebiliriz. Zorlu ve çekişmeli bir maç olacak. Oyuncularım da bunun bilincinde'' dedi. 
     Arıca, sakatlıklar ve cezaları nedeniyle Serkan Aykut, Celil, Osman ve Müslim gibi ilk 11'de yer bulan önemli oyunculardan yoksun çıkacakları maçta forma giyecek her oyuncunun kendilerinden beklenen performansı göstereceğinden emin olduğunu da bildirdi. 
     Karadeniz ekibinin Galatasaray maçı kadrosunda şu oyuncular yer aldı 
     Göksel, Shorunmu, Hakkı, Şenol, Kenan, Evren, Adnan, Musa, Mılton, Da Silva, Mehmet Nas, Junınyo, Kırıta, Can, Ertan, Caner, Sedat ve Onur. 
     
</TEXT>
</DOC>
