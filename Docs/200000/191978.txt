<DOC>
<DOCNO> 191978 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/29/yazar/gureli.html </URL>
<DATE> 2003/10/29/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Devrimin ya da rejimin ömrü 
</HEADLINE>
<TEXT>

   
   Cumhuriyet bugün 80 yaşında. Şükranla kutluyoruz. 
   Hamasi nutukları, riyakar demokrasi söylemlerini bir yana bırakıp sormanın zamanı Yolun neresindeyiz Kavşakta mıyız 
   Atatürk devrimleri ya da laik cumhuriyet rejimi hiçbir endişeye yer bırakmayacak biçimde yerleşecek mi, yoksa karşı devrim mi egemen olacak Ne zaman, nasıl bir yerleşik düzene geçeceğiz Laik cumhuriyet mi, İslam cumhuriyeti mi 
   Çetin Altan'ın deyişiyle "enseyi karartmamak" için, manzara - i umumiye"ye genel görünüşe kısanın kısası bir göz atalım. 
   Bir devrimin ya da rejimin kök salıp yerleşmesi, içinde bulunduğu koşullara bağlı olarak, genellikle 100 yıla kadar uzayabiliyor. Belli bir ivmede 100 yılı tutturdunuz mu, karada ölüm yok 
   Fransız devrimi yaklaşık 100 yılda yerleşebildi. Sovyet sosyalist devrimi ise, bir asrı yakalayamadı. Ama onun ayak bağı, burjuva devrimini yaşamamış bir toplumda sosyalist devrimi gerçekleştirmeye kalkmaktı. 
   Bize gelince... Devrim ile karşı devrimin ve laik cumhuriyet rejimi ile karşıtlarının kritik dönemlerden birini yaşadığı söylenebilir. 
   Eğer "şu bizim 100 yıl"ı ölçü alırsak, şöyle muzip bir soru ortaya atabiliriz 
   Atatürk devrimlerini içeren cumhuriyetin, karşı devrim direnişlerini atlatıp düze varması için 20 yıl mı kaldı, yoksa sadece 5 yıl mı var 5 yıl nereden mi çıkıyor İkinci Meşrutiyet'in ilanı 23 Temmuz 1908'den. 
   Bugün düşe kalka sürdürdüğümüz rejimin tohumları Anadolu'dan önce Rumeli'de atılmıştı. Bugün rejimin yaşadığı sıkıntıların kaynağında iki neden yatıyor. Birincisi, Dünya Savaşı sonrasında Rumeli'nin Anadolu'dan kopuşu, ikincisi de buna bağlı olarak, devrimci kadronun devrimleri her türlü altyapıdan yoksun yoksul ve eğitimsiz Anadolu'da sürdürmek zorunda kalması. 
   Bugün yaşanan çekişme ve çatışmaların altında, yıllardır Anadolu'nun ihmal edilişinin ve orayı siyasal düşüncede ele geçirme çabasının yattığı göz ardı edilmemeli. 
   Anadolu ile bütünleşerek, halkı bilinçlendirerek, 2008'de ya da 2010'larda hedefe varmak için görev, sivil toplumun Kuvayı Milliyecilerine düşüyor. Ufuktaki Avrupa Birliği yabana atılmayacak güvence elbet. 
   Sonuçta, "enseyi karartmayın", şunun şurasında 5 - 10 yıl kaldı. Yalnız, karşı devrimcilerin de biraz daha uzun vadeyle de olsa aynı hesabı yaptığını unutmayın. 
   
   Bir şiir 
   Turgay Fişekçi'yi Ceyhun Atuf Kansu Şiir Ödülü'nü kazanması nedeniyle, Karda Işıltılar kitabından dizelerle kutluyoruz 
   "Uzaktan güzel bir çiçektin Yanına geldim Çiçekten bir insan gördüm. Mutluyum Bir saat karşında durup Yüzüne bakabildiğime Hayatta tek isteğim buydu Mutluyum seni sevdiğime." 
   
      
   
</TEXT>
</DOC>
