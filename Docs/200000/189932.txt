<DOC>
<DOCNO> 189932 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/20/son/sonspo04.html </URL>
<DATE> 2003/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Cimbom 7 maçtır Devler Ligi'nde kazanamıyor 
</HEADLINE>
<TEXT>

     Galatasaray, 9 kez katıldığı Şampiyonlar Ligi'nde, 7 maçtır galibiyet hasreti çekiyor. 
     Geçtiğimiz sezon Avrupa Şampiyonlar Ligi'ne direkt olarak katılan ''Cim bom'', ilk maçta Lokomotiv Moskova takımını 2-0 kazanmasının ardından, oynadığı 5 maçı kazanamadı. Bu sezon da ''Devler Ligi''nde 2 maçta galibiyet elde edemeyen sarı-kırmızılılar, böylece oynadığı üst üste 7 maçta da galibiyetle buluşamadı. 
     2002-2003 Sezonu'nda, Şampiyonlar Ligi'nde Moskova'da aldığı galibiyet dışında sadece 1 puan kazanabilen ''Cim bom'', grupta son sırada yer almıştı. 
     Bu sezon Şampiyonlar Ligi ön eleme karşılaşmalarında Bulgaristan'ın CSKA Sofya takımını iki maçta da yenen Galatasaray, Devler Ligi'nde ilk iki maçında ise Juventus ve Real Sociedad'a yenilmekten kurtulamadı. 
     Galatasaray galibiyet elde edemediği son 7 maçında, kalesinde 14 gol görürken, fileleri sadece 5 kez havalandırabildi. 
     
     SON 8 MAÇ 
     Galatasaray'ın Şampiyonlar Ligi'ndeki son 8 maçı şöyle sonuçlandı 
     2002-2003 Sezonu 
     Lokomotiv Moskova-Galatasaray 0-2. 
     Galatasaray-Barcelona........ 0-2. 
     Galatasaray-Club Brugge...... 0-0. 
     Club Brugge-Galatasaray...... 3-1. 
     Galatasaray-Lokomotiv Moskova 1-2. 
     Barcelona-Galatasaray........ 3-1. 
     2003-2004 
     Juventus-Galatasaray......... 2-1. 
     Galatasaray-Real Sociedad.... 1-2. 
     
</TEXT>
</DOC>
