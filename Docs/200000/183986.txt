<DOC>
<DOCNO> 183986 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/23/dunya/dun02.html </URL>
<DATE> 2003/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Ledra Palace'ta eşek şakası 
</HEADLINE>
<TEXT>

   Karşılıklı geçişlerdeki pasaport kontrolünü protesto eden iki Rum ve bir Türk eylemci, KKTC'ye 'pasaportlu eşek' sokmak isteyince gözaltına alındı 
      SEFA KARAHASAN Lefkoşa 

   
   KKTC Cumhurbaşkanı Rauf Denktaş'ın yıllar önce sarf ettiği, "Kıbrıs Adası'nın tek yerlileri eşeklerdir" ifadesinden esinlenerek, karşılıklı geçişlerdeki pasaport kontrollerini protesto etmek isteyen iki Rum ve bir Türk, "Mr. Kypros" Bay Kıbrıs adını verdikleri bir eşekle, Ledra Palace Sınır Kapısı'nda bir eylem gerçekleştirdiler. 
   KKTC ve Rum kesiminden üyeleri bulunan "hareket özgürlüğü" grubuna bağlı eylemciler, sınır kapısında "eşeğin pasaportu" olduğunu iddia ettikleri, üzerinde hayvanın fotoğrafı bulunan, "Birleşik Federe Eşekler Cumhuriyeti" adına "düzenlenmiş" kartondan belgeyi polise sununca, KKTC polisi tarafından "uygunsuz tavır ve harekette bulunmak"tan tutuklandılar. 
   Tutuklanan Rum vatandaşı Savas Hristodulu 73 ve Andis Cıriyagidis 55 ile KKTC'li Taşkın Yurdakul'un, 44 eşeği Güney Kıbrıs'tan aldıkları ve Ledra Palace'taki Rum barikatını geçip KKTC sınır kapısına geldikleri belirtildi. Olayla ilgili soruşturma başlatılırken, hamile eşek, Lefkoşa Emniyet Müdürlüğü'nün kapısına bağlandı. 
   
</TEXT>
</DOC>
