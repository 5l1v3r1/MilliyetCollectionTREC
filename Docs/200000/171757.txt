<DOC>
<DOCNO> 171757 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/26/yasam/yas03.html </URL>
<DATE> 2003/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Galip, daha 2 yaşında koca dünyayı 'yuttu ' 
</HEADLINE>
<TEXT>

   Harita üzerinde rastgele seçilen 12 ülkenin yerini 1 dakikada gösteren 'zek küpü' minik Galip, Guinness'e girmeye aday... 
      EROL ARS İngolstadt 
   
   Almanya'nın İngolstadt kentinde yaşayan Mübin ve Stella Gençoğlan çiftinin 2 yaşındaki süper zek lı oğlu Galip, Dünya Rekorlar Kitabı Guinness'e girmek için geçtiği sınavdan rekor kırarak çıktı. 
   İngolstadt Belediye Başkanı Birigitte Fuchs ve Zeughaus Meslek Okulu Öğretim Direktörü Peter Wawra'nın tanık olduğu sınavda Galip, sadece 1 dakikada harita üzerinde 12 ülkenin yerini gösterdi. Galip'in sınavı başarıyla geçtiğini belirten tutanak, baba Gençoğlan, Başkan Fuchs, Wawra ve İngolstadt TV Kameramanı Reiner Karlstedt tarafından imzalanarak, Guinness'e gönderildi. 
   
   Sonuç 6 hafta sonra 
   Dünya Rekorlar Kitabı Guinness'ten gelecek yanıtı heyecanla bekleyen Gençoğlan çifti, "Cevabın gelmesi için 6 hafta beklememiz gerekiyor" dedi. Belediye Başkanı Fuchs, Wawra ve Karlstedt de, sınav sonucunun çok başarılı geçtiği görüşünde olduklarını belirterek, Guinness'ten sevindirici haber geleceğini umuduklarını ifade etti. 
   
   
</TEXT>
</DOC>
