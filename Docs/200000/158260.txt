<DOC>
<DOCNO> 158260 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/22/son/soneko35.html </URL>
<DATE> 2003/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Tayland Hükümeti, SARS'a rağmen gelen turisleri sigortalıyor 
</HEADLINE>
<TEXT>

     Tayland hükümeti Çin'den başlayarak özellikle Doğu Asya ülkeleri olmak üzere uluslararası bir salgın boyutlarına ulaşan akut solunum yetmezliği sendromu SARS karşısında turizm sektörünü korumak için çareyi turistleri sigortalamakta buldu. 
     En önemli döviz kaynaklarından biri olan turizm sektörünü kurtarmak için Tayland hükümeti ülkeyi ziyaret eden her turistin 100 bin dolarlık yaklaşık 150 milyar lira ücretsiz sağlık sigortasından yararlandırmaya karar verdi. 
     Tayland turizm idaresinden yapılan açıklamada, 20 Mayıs'tan itibaren 6 aylık bir süre içinde Tayland'a giriş yapacak turistlerin hastalık belirtisi gösterdikleri takdirde söz konusu sigortadan yararlanabilecekleri belirtildi. 
     Gözlemciler, Tayland'ın SARS salgının kendisinden değil yarattığı korkudan olumsuz etkilendiğini vurguluyor. 
     Turizmden geçen yıl 8 milyar dolardan fazla gelir elde etmiş olan ülkede şimdiye dek SARS vakası görülmemesine rağmen, riskli ülkelere yakınlığından dolayı Nisan ayında gelen turist sayısının geçen yılın aynı dönemine göre yüzde 46 azaldığı bildiriliyor. 
     
</TEXT>
</DOC>
