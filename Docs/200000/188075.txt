<DOC>
<DOCNO> 188075 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/12/siyaset/siy10.html </URL>
<DATE> 2003/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İnönü Bilime müdahale var 
</HEADLINE>
<TEXT>

      ÖNAY YILMAZ İstanbul 

   
   Prof. Dr. Erdal İnönü, TÜBİTAK'a bağlı Kandilli'deki Feza Gürsey Enstitüsü'ndeki odasında Başbakan Tayyip Erdoğan'ın seçilen TÜBİTAK başkanını atamamasını ve hükümetin bu konudaki tutumunu değerlendirdi. TÜBİTAK'ın özerk yasasının 1963'te babası İsmet İnönü zamanında çıkarıldığını söyleyen İnönü, "Bilime müdahale etmesinler. Padişahların yanı sıra Erbakan ve Özal da denedi ama başarılı olamadı, bu çıkmaz yoldur" dedi. İnönü, hükümetin Özal'ın yaptığı gibi yasayı değiştirmek istediğini belirterek, "Özal'dan önce Necmettin Erbakan, Süleyman Demirel'in başbakan olduğu MC döneminde bu yasayı değiştirmek için büyük mücadele verdi. Erbakan bakandı ve TÜBİTAK kendisine bağlanmıştı. Erbakan o zaman kendisi yönetmek istedi, baskı yaptı. Ancak büyük bir dirençle karşılaştı ve geri çekilmek zorunda kaldı" diye konuştu. 
   İnönü, şöyle devam etti "Yanlış atamalar yaptılar ve TÜBİTAK ciddi bir duraklama dönemine girdi. Sonra bunu TÜBİTAK'tan burs alarak okuyan Adnan Kahveci fark etti. Müdahale etti. Kemal Gürüz'ü başkan yaptılar. Sonra bizim hükümet geldi. Daha sonra biz bu yasayı değiştirdik ve eski haline getirdik." 
   
</TEXT>
</DOC>
