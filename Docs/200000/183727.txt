<DOC>
<DOCNO> 183727 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/21/yazar/yilmaz.html </URL>
<DATE> 2003/09/21/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Fulbright "Irak'a gitmememiz gerekiyordu" 
</HEADLINE>
<TEXT>

   WASHINGTON 
   
   Washington'da dünyanın "barış elçisi" Harriet Mayor Fulbright ile yemekteyiz. Fulbright adı Türk öğrencileri için çok anlamlı. Çünkü bugüne kadar bin üniversite mezunu Türk genci Fulbright kursu ile ABD'de mastIr olanağına kavuştu. 
   Dünyada, 1946'dan bu yana 250 bin öğrenciye burs veren Fulbright'a ABD hükümet bütçesinden 120 milyon dolar ödendi. 140'tan fazla ülkede yer alan Fulbright'ın Türkiye'de temsilciliği bulunuyor. 
   Bu genel bilgilerden sonra Harriet Fulbright ile Irak savaşı ve barış üzerine yaptığımız görüşmemizden çıkan en taze haberi vermeliyim 
   ABD, ülkesinde yaşayan Iraklıları Bağdat'a göndermek istiyor. Onların aracılığı ile Irak'ta bir uzlaşma meclisi kurma amacı taşıyor. Ancak bu projenin hükümetin bütünü tarafından benimsenmesinde zorluk çıkıyor, Savunma Bakanlığı'nın itirazları sürüyor. Fulbright, Irak sorunu konusunda Türk kamuoyunda yerleşik düşüncelerin çok da dışında bir görüş taşımıyor. 
   Söze "Irak savaşına olarak karşıydım. Savaş çıktıktan sonra da kısa sürsün istedim. Hem barış, hem de demokrasinin Irak'a gelmesini ümit ettim. Şimdi endişeliyim. Savaş sonrası yanlış planlar yapılmış, çok iyi düşünülmemiş" diyerek başlıyor. 
   Fulbright ABD'nin bulunduğu noktayı oldukça riskli buluyor "Öyle bir durumdayız ki, durup çekilirsek facia olacak..." 
   Fulbright'a "Irak'tan çıkış var mı" diye soruyorum "Oraya gitmememiz gerekiyordu. Vietnam'da en kötü çıkışı yaptık. Vietnam'a gitmemeliydik. Irak halkının kendi meclislerini kurmalarını sağlamalıyız." Fulbright "Vietnam'da hafta 50 - 100 Amerikan askeri ölüyordu, Irak'ta 1 - 2... O nedenle Vietnam kadar yıkıcı bir tahribat yok. Ancak Amerika Vietnam'daki hataları burada yapmamaya çalışıyor o zaman yalnızca ailelere mektup giderdi, şimdi danışmanlık veriliyor, destek programları uygulanıyor" diyor. 
   
   Gazeteci anne    Fulbright'ın kurulma öyküsünü de merak etmişsinizdir... 
   Harriet'ın eşi J. William Fulbright'ın annesi Arkansas eyaletinde gazete çıkaran bir hanım. Yazıları özgürlükçü ve barış yanlısı... Dönemin 1940'ların başı valisi demir yumrukla insanları yönetiyor anne muhalif. O zamanlar Fulbright avukatlık yapıyor. Vali anneye bir şey yapamıyor oğluna avukatlığı yasaklıyor. Ama valinin de girdiği seçimde Fulbright senatör seçiliyor. 
   Eşinin, "Adalet her şeyin üzerinde olmalı, taraflar eşit saygı görmeli" ilkesinden hareket ettiğini söyleyen Fulbright, "Fulbrihgt organizasyonu tek bir amaç için kuruldu Barış" vurgusunu yapıyor. 
   Bahçeşehir Üniversitesi'nin sahibi Enver Yücel'in ABD'de uyguladığı bir programda Fulbright ile bir araya geldik. ABD'de terörle mücadele, Türkiye ile uygulanması öngörülen akademik programlar bunlar. 
   
      
   
</TEXT>
</DOC>
