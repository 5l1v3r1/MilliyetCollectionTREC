<DOC>
<DOCNO> 160443 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/02/siyaset/siy02.html </URL>
<DATE> 2003/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP'den 6 ayda 11 bin atama 
</HEADLINE>
<TEXT>

11 bin atama yapan partisini savunan Başbakan Erdoğan "Birileri bağırıyor, çağırıyor, kadrolaşma diyor. Buralardan nemalanıyorlardı, şimdi nemaları kesilecek" dedi... 
     ANKARA Milliyet 

     AKP hükümetleri döneminde, 3 Kasım 2002 ile 10 Nisan 2003 arasında kamu kurumlarına 11 bin 657, yerel yönetimlere de 151 açıktan atama izni verildi. Başbakan Erdoğan, kadrolaşma iddialarını rakamlarla yanıtladıklarını belirtti ve "H l rahatsızlık duyanlar var" dedi. CHP'li milletvekillerinin Başbakan Recep Tayyip Erdoğan'ın yanıtlaması istemiyle verdiği soru önergelerini yanıtlayan Başbakan Yardımcısı Mehmet Ali Şahin'in verdiği bilgiye göre, yerel yönetimler dışında kalan bakanlıklar, genel müdürlükler, yükseköğretim ve yüksek yargı kurumları gibi kamu kuruluşlarına 7 bin 497'si memur, 357'si sürekli işçi, 3 bin 803'ü de sözleşmeli olmak üzere toplam 11 bin 657 açıktan atama izni verildi. 
     
     İlk sırada Adalet bakanlığı 
     Açıktan atama izni verilen kurumlar arasında Adalet Bakanlığı 6 bin 228 personelle ilk sırada yer alırken, bunu Milli Savunma Bakanlığı 567, Jandarma Genel Komutanlığı 417, Çevre ve Orman Bakanlığı 354, TEDAŞ 314, Tarım Bakanlığı 313 personelle izledi. 
     
     'Arı kovanına çomak soktuk' 
     Başbakan Recep Tayyip Erdoğan, rakamlarla kadrolaşma iddialarını yanıtladıklarını, ancak h l rahatsızlık duyanlar bulunduğunu ifade ederek, "Rahatsızlıklarının sebebini tekrar açıklıyorum Arı kovanına çomağı soktuk da onun için. Çünkü buralardan nemalanıyorlardı. Şimdi nemaları kesilecek. Bundan rahatsız oluyorlar" dedi. DSİ ve ERKO A.Ş. tarafından Konya içme suyu projesi çerçevesinde yapılan tesislerin açılış törenine katılan Erdoğan konuşmasına, "Gününüz su gibi aziz olsun" diyerek başladı. 
     Hükümetin işbaşına geldiği ilk dönemlerdeki icraatlarını anlatan Erdoğan, vatandaşların duble yol taleplerini Konya Valisi'ne iletti. 
     
Toprak plaketini Başbakan'dan aldı      İSTANBUL Milliyet 

     Türk Emniyet Teşkilatı Yetimleri Eğitim Vakfı'na TEYEV katkıda bulunan, el konulan Toprakbank'ın sahibi Halis Toprak'ın da aralarında yer aldığı işadamlarına teşekkür plaketleri Başbakan Erdoğan tarafından verildi. Conrad Oteli'ndeki Geleneksel Polis Balosu'na katılan Erdoğan TEYEV'e katkıda bulunan, aralarında Yılmaz Ulusoy, Yıldırım Demirören, Hüseyin Bayraktar ve Halis Toprak'ın da bulunduğu işadamlarına teşekkür plaketi verdi. Gecede sahne alan Gülben Ergen, Başbakan Erdoğan'ın masasına yaklaşırken dekoltesini eliyle örttü. 
     

</TEXT>
</DOC>
