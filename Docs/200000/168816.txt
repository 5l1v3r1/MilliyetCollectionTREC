<DOC>
<DOCNO> 168816 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/11/son/sontur23.html </URL>
<DATE> 2003/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiller ve Karayalçın'a Yüce Divan yolu göründü.. 
</HEADLINE>
<TEXT>

     İzmit Büyükşehir Belediyesi Kentsel ve Endüstriyel Su Temin Projesi Yuvacık Barajı ile ilgili iddiaların araştırılması konusundaki Meclis Araştırma Komisyonu, dönemin 11 bakanı hakkında Yüce Divan istemi ile Meclis soruşturması açılmasını önerecek. 
     Komisyon'un bugünkü toplantısında rapor üzerinde son görüşmeler yapıldı ve rapor oy çokluğuyla kabul edildi. 
     
     YOLSUZLUĞUN KAYNAĞI 

     Komisyonun saptamalarına göre, DSİ'nin 217 milyon dolara yapabileceği Yuvacık Barajı'nın da içinde bulunduğu proje, "devlet zarara uğrayacak" uyarılarına rağmen, 5.2 milyar dolara mal olacak bir proje haline dönüştürüldü. 
     Türkiye, proje için bu güne kadar, "borçlanarak" bulduğu kaynaklarla, son 4 yılda 200 milyon ketreküpü boşa akan arıtılmış su bedeli de dahil toplam 1 milyar dolar ödedi. 
     Deprem sonrasında "mücbir sebep" hakkının kullanılmasını, böylece ödemelerin durdurulmasını sağlayacak bir pazarlığa oturulmasını isteyen Hazine'nin önerisi, İzmit Büyükşehir Belediye tarafından, "firmaya haksızlık olacağı" gerekçesiyle reddedildi. 
     Daha sonra TBMM Başkanlığı'na sunulacak raporda, dönemin Başbakanı Tansu Çiler ve Başbakan Yardımcısı Murat Karayalçın'ın da aralarında bulunduğu 11 bakan hakkında Soruşturma Komisyonu kurulması için öneride bulunması kararlaştırıldı. Hakkında soruşturma istenen diğer eski bakanlar şunlar 
     Aykon Doğan, İsmet Atilla, Halil Çulhaoğlu, Mehmet Dönen, Ufuk Söylemez, Mustafa Yılmaz CHP Gaziantep Milletvekili , Necmettin Cevheri, Veysel Atasoy ve Ekrem Ceyhun. 
     
     BÜROKRATLARA DA SUÇ DUYURUSU 

     İzmit Büyükşehir Belediyesi Kentsel ve Endüstriyel Su Temin Projesi Yuvacık Barajı ile ilgili iddiaların araştırılması konusunda kurulan Meclis Araştırması Komisyonu, 11 bürokrat hakkında suç duyurusunda bulunulması yönünde karar aldı. 
     Hakkında suç duyurusunda bulunulması önerilecek bürokratlar arasında dönemin Kocaeli Büyükşehir Belediye Başkanı Sefa Sirmen CHP Kocaeli Milletvekili ve bazı belediye yöneticileri, dönemin Hazine Müsteşarlarından Ayfer Yılmaz ile Osman Birsen ve Nevzat Saygılıoğlu da bulunuyor. 
     Komisyon Başkanı ve AK Parti Kocaeli Milletvekili Muzaffer Baştopçu, kararın oy çokluğuyla alındığını belirterek CHP'li üye İsmail Özay Çanakkale ve Mehmet Parlakyiğit'in Kahramanmaraş karara muhalefet şerhi koyduğunu söyledi. 
     Baştopçu, kararı değerlendirirken ''Komisyon bu sonuca ulaştı ve kanaatini bildirdi. Yetkili imza atan kişilerin de sorumluluklarının karşılığını vermesi ve bunun soruşturulması gerekiyor'' dedi. 
     Projenin maliyeti konusunda iki ayrı rakam tespiti bulunduğunu anlatan Baştopçu, ilkindeki maliyetin 4.5 milyar dolar olduğunu, bunun yüzde diğerinin ise 5.2 milyar dolar olduğunu ifade ederek, devletin uğratıldığı zararın soruşturma komisyonunca ortaya çıkarılabileceğini kaydetti. 
     Baştopçu, o tarihte DSİ'nin proje maliyetinin 210 milyon dolar olarak öngördüğünü de ifade ederek şu ana kadar yapılan ödemenin 1 milyar doları geçtiğini söyledi. Baştopçu, ''Ancak bu paranın da bir maliyeti var. Döviz olarak ödenen bu para da borçla çevriliyor'' dedi. Baştopçu, proje kapsamında devletin her ay 20 milyon dolar ödemeyi de sürdürdüğünü ve bunun 2013 yılına kadar devam edeceğini dile getirdi. 
     
     SORUMLULAR 

     Raporda sorumlu tutulan kişiler ise şöyle sıralandı 
     GAMA GÜRİŞ Yönetim Kurulu Başkanları, proje ile ilgili yetkililer, İSAŞ içinde yeralan yabancı şirket görevlileri. 
     İzmit Büyükşehir Belediyesi Başkanı Sefa Sirmen ve Genel Sekreter Kadri Veziroğlu. 
     24.2.1995 tarihli YPK kararında imzaları bulunan Başbakan Tansu Çiller, Başbakan Yardımcısı Murat Karayalçın, Devlet Bakanları Aykon Doğan, Necmettin Cevheri, Maliye Bakanı İsmet Atilla, Bayındırlık ve İskan Bakanı Halil Çulhaoğlu, Sanayi ve Ticaret Bakanı Mehmet Dönen, Enerji ve Tabi Kaynaklar Bakanı Veysel Atasoy, projeye 3996 sayılı kanunun sadece şirket lehine olan hükümlerinin uygulanmasına dair oluru imzalayan Ekonomiden Sorumlu Devlet Bakanı Ufuk söylemez, Hazine garantilerinin imza yetkisinin devrine ilişkin onayda imzası bulunan dönemin Bayındırlık Bakanı Mustafa Yılmaz, proje kapsamında kullanılacak finansman ile geri ödemelerle ilgili sorunların hazine tarafından karşılanması hususunda talimat veren dönemin Devlet Bakanı Ekrem Ceyhun. 
     Hazine Müsteşarlığı görevlilerinden, dönemin müsteşarları Osman Birsen, Ayfer Yılmaz, dönemin müsteşar vekili Nevzat Saygılıoğlu, DEİ Genel Müdürleri Murat Kudat, Aydın Karaöz ve Bülnet Özgün, DEİ Daire Başkanı Serhat Şamlıoğlu, dönemin YSGM Daire Başkanı Osman Emed. 
     YPK kararının altında imzası bulunan dönemin DPT müsteşarı Necati Özfırat, Müsteşar Yardımcısı Yavuz Arınsoy, sosyal sektörler koordinasyon Daire Başkanı Bahattin Gülgör. 
     

     
</TEXT>
</DOC>
