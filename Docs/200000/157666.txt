<DOC>
<DOCNO> 157666 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/19/son/sonspo23.html </URL>
<DATE> 2003/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Dev maç... Aynı anda 41 kişiye karşı... 
</HEADLINE>
<TEXT>

     Türkiye Satranç Milli Takımı oyuncusu Umut Atakişi, Konya'da düzenlenen programda 41 satranç sporcusu ile mücadele ediyor. 
     Konya'da kurulu Tezken Ev Yapı Hobby ve Bahçe Market tarafından 19 Mayıs Atatürk'ü Anma Gençlik ve Spor Bayramı nedeniyle satranç turnuvası düzenlendi. 
     Aydınlık Tezken Mağazası'nda düzenlenen turnuvada, Türk Satranç Milli Takımı oyuncusu Atakişi, 41 satranç sporcusu ile aynı ayna oynayarak, tüm dikkatleri üzerine çekti. 
     Atakişi, Türkiye'de satranç sporunun gelişmeye başladığını bu tür organizasyonların bu sporun yaygınlaşmasına yardımcı olduğunu söyledi. 
     Daha önce aynı şekilde 28 kişiye karşı bir gösteri maçı yaptığını ve 25 galibiyet 3 beraberlik aldığını belirten Atakişi, turnuva sonunda hedefinin 41 galibiyet olduğunu bildirdi. 
     
</TEXT>
</DOC>
