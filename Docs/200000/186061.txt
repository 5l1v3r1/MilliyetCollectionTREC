<DOC>
<DOCNO> 186061 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/02/son/sontur06.html </URL>
<DATE> 2003/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul Üniversitesi açılış töreninde salonda olaylar çıktı... 
</HEADLINE>
<TEXT>

     İstanbul Üniversitesi'nde 2003-2004 eğitim ve öğretim yılının başlaması nedeniyle bugün Fen Fakültesi'nde düzenlenen törende olaylar çıktı. 
     İÜ Fen Fakültesi'ndeki Ord. Prof. Dr. Cemil Bilsel Konferans Salonu'nda düzenlenen eğitim ve öğretim yılı açılış töreninde, İÜ Rektörü Prof. Dr Kemal Alemdaroğlu'nun konuşma yaptığı sırada, kendilerini ''Emek Gençliği'' olarak tanıtan bir grup öğrenci, ''Tarafsız, bilimsel eğitim istiyoruz'', ''YÖK'e de YEK'e de hayır'' yazılı dövizler açtı. 
     ''Burada söylenenler gerçeği yansıtmıyor. Parasız eğitim istiyoruz'' diye bağıran protestocu öğrenciler, Prof. Dr. Alemdaroğlu konuşmasına devam ederken de gösterilerini sürdürdüler. 
     Prof. Dr. Kemal Alemdaroğlu ise ''Üniversitelerin amacı, aydın bireyler yetiştirmektir. Aydın olmanın koşulu saygılı olmaktır öğrenci temsilcisini, öğretim üyelerini, rektörünü saygıyla dinlemekten geçer'' dedi. 
     Bu sözler üzerine salonda bulunan öğretim üyeleri, alkışlarıyla Prof. Dr. Alemdaroğlu'na destek verdi. 
     Gösterici öğrenciler, daha sonra görevliler tarafından salondan çıkarıldı. 
     
</TEXT>
</DOC>
