<DOC>
<DOCNO> 167552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/06/guncel/gun08.html </URL>
<DATE> 2003/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Köpüren lağım suyu kenti yuttu 
</HEADLINE>
<TEXT>

İstanbul Defterdarlığı, 1 trilyon lira vergi kaçırdığı iddia edilen Prisma'nın seminerine katılan 2 bin kişiyi görüşmeye çağıracak 
     DIŞ HABERLER SERVİSİ 

     Brezilya'nın 18 milyon nüfuslu en büyük kenti Sao Paulo'nun kanalizasyonu, civardaki bir küçük kenti ırmağın sularıyla birlikte bastı. Pirapora do Bom Jesus kentinin içinden geçen Tiete Irmağı'nın taşıdığı kanalizasyon suyunun yaydığı kükürt gazı, kenti basan suların üstünde kar gibi beyaz köpükler oluşturdu. Otomobiller tavanlarına kadar kanalizasyon suyunun içine gömüldü, kent sakinlerinde solunum rahatsızlıkları görülmeye başlandı. Brezilya'nın en büyük sanayi kenti Sao Paulo'nun eyalet valisi, sorunu çözmek için Pirapora do Bom Jesus'a gitti. Bu arada kentin temiz su kanalının tıkanması da Sao Paulo kanalizasyonunun iyice taşmasına neden oldu. 
     

</TEXT>
</DOC>
