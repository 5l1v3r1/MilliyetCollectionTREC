<DOC>
<DOCNO> 169208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/14/guncel/gun05.html </URL>
<DATE> 2003/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Seyhan Ailesi trafoyu binadan kovdu 
</HEADLINE>
<TEXT>

     BAHRİ KARATAŞ İzmir DHA 

     Gaziemir Mavi Ay Konutları'nda oturan Seyhan Ailesi'nin, TEDAŞ'ın apartmana koyduğu elektrik trafosu yüzünden üç yıldır k busa dönüşen yaşamı mahkeme kararıyla sona erdi. Mahkeme, yaydığı manyetik dalga, gürültü kirliliği ve yangın tehlikesi yüzünden trafonun apartmanın içinden kaldırılmasına karar verdi. 
     TEDAŞ, 1999'da tamamlanan konutlara, 60 metre mesafede bulunan trafodan elektrik verilmesini kararlaştırdı. Ancak, bu binanın içinde bulunduğu Tibet Yapı Kooperatifi tamamlanamayınca, evlerine taşınan Mavi Ay sakinleri kendileri için, zemin kata trafo yapılması için başvuruda bulundu. TEDAŞ da tahsis edilen zemin kata trafo yaptı. 
     Ancak üst katta oturan Şakir Seyhan, trafonun 13 Aralık 2000'den itibaren devreye girmesiyle sağlığının bozulduğunu, uykusuzluk çektiğini ve eşinin de sırtında yaralar oluştuğunu iddia ederek, trafonun kaldırılması istemiyle, 5. Sulh Hukuk Mahkemesi'nde dava açtı. Bilirkişinin "apartman içinde trafo sağlık açısından tehlikelidir" raporu üzerine mahkeme, trafonun 60 gün içinde kaldırılmasına, aksi takdirde icra yolunun devreye gireceğine karar verdi. 
     Seyhan'ın avukatı Murat Serezli, "Yüklü miktarda tazminat davası da açacağız" dedi. TEDAŞ Bölge Müdürlüğü ise Seyhan'a şu yanıtı verdi "Tasarruf döneminde 35 - 40 milyar liralık ek maliyet gerektiren trafo yeri değişimi mümkün değildir." 
     

</TEXT>
</DOC>
