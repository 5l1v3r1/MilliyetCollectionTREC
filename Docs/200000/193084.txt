<DOC>
<DOCNO> 193084 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/03/son/sonspo21.html </URL>
<DATE> 2003/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon'da görev dağılımı yarın... 
</HEADLINE>
<TEXT>

     Trabzonspor Yönetim Kurulu, yarın görev dağılımı toplantısını gerçekleştirecek. 
     Kulüp yönetim kurulu üyesi Ekrem İmamoğlu, Trabzonspor'un önünde ciddi sorunlar olduğunu ve bunların çözüme kavuşturulması gerektiğini, toparlayıcı bir başkana ihtiyaç duyduklarını söyledi. 
     Toplantıda, başkanlığa iki kişinin talip olabileceğini ifade eden İmamoğlu, şunları söyledi 
     ''En önemli olgulardan biri, başkan camianın desteğini arkasına alan kişi olmalı. Çünkü toparlayıcı bir başkan kimliğine ihtiyacımız var. Camiada cepheler oluşmuş. Kulübün en önemli sorunlarından birisi toparlayıcı bir başkan kişiliği. O anlamda böyle bir kimliğe ihtiyacı var.'' İmamoğlu, görev dağılımının gerçekleştirilememesi halinde alternatifin bulunduğunu ve mali genel kurulda seçime gidilebileceğini de sözlerine ekledi. 
     
</TEXT>
</DOC>
