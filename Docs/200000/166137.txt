<DOC>
<DOCNO> 166137 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/29/spor/spo03.html </URL>
<DATE> 2003/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Canaydın garantisi 
</HEADLINE>
<TEXT>

Galatasaray Başkanı, transferde kesinlikle boş durmadıklarını söyledi, "Taraftarımız rahat olsun, umutsuzluğa kapılmasın. En iyisini yapmaya çalışıyoruz" diye konuştu 
     HALİL ÖZER 

     Sessizliğini bozdu 
     GALATASARAY Başkanı Özhan Canaydın, transferde bir hayli sessiz kalmaları üzerine gelen tepkiler ve taraftarın karamsarlığı üzerine yaptığı açıklamada "Herkes rahat olsun" ifadesini kullandı. Canaydın, yönetimdeki herkesin yeni sezon için büyük çaba harcadığını belirtti, "Kimse umutsuzluğa kapılmasın. Biz en iyisini yapmaya çalışıyoruz. Taraftarımız biraz daha sabretsin" ifadesini kullandı. 
     
     Herkes tatilde’ 
     ÖZHAN Canaydın hiç kimsenin sıkıntı duymaması gerektiğini de söyledi, "Avrupa’da herkes tatilde. Bütün futbolcular dinleniyor. Biz takipteyiz. Kesinlikle boş durmuyoruz. Karamsarlığa kapılmamak lazım. Zamanını bilemem ama istenen olacaktır" diye konuştu. Başkan Canaydın bugün Hasan Şaş’ın düğünü için Adana’ya gidecek. Bu arada Canaydın ve Fatih Terim önümüzdeki günlerde biraraya gelecekler. 
     
Hasan Şaş’ın şahidi Terim      CİM - BOM’UN milli futbolcusu Hasan Şaş bugün Adana’da Sibel Yalçın ile evlenecek. Nikah şahitliğini Fatih Terim’in yapacağı belirtilen düğüne Futbol Federasyonu Başkanı Haluk Ulusoy, Milli Takımlar Teknik Direktörü Şenol Güneş ve tüm milli takım futbolcularının yanısıra 800 kişinin davet edildiği, ayrıca Mahsun Kırmızıgül ile Coşkun Sabah’ın konser vereceği bildirildi. 
     
Ümit Davala imzayı attı      ALMANYA’NIN Birinci Lig takımlarından Werder Bremen, bonservisi İtalya’nın Inter takımında bulunan ve geçen sezon Galatasaray’da kiralık olarak top koşturan Ümit Davala’yı, 600 bin Euro karşılığında 1 yıllığına kiraladı. Milli oyuncu imza töreni sonrasında Werder Bremen’in stadını gezdi. 
     
Sürpriz aday OLIVIERACim-Bom, Vasco de Gama’da forma giyen Brezilyalı oyuncunun peşine düştü 
     ERHAN TELLİ 

     SARI - Kırmızılı kulübün, Brezilya’nın Vasco de Gama takımında oynayan Oliviera ile temasa geçtiği öğrenildi. Felipe’nin de takım arkadaşı olan 1.84 boyundaki yıldız oyuncunun bonservisinin elinde bulunduğu belirtildi. Oliviera’nın menajerler aracılığı ile kendisine yapılan teklife olumlu yanıt verdiği bildirildi. Galatasaray bu oyuncuyu gündeminde tutarken, boşalacak yabancı kontenjanına göre hareket edecek. 
     
Prates’e kontrol      GALATASARAY’IN sözleşme imzalamak üzere İstanbul’a getirttiği Brezilyalı futbolcu Cesar Prates, sağlık kontrolünden geçti. Kulüp doktoru Serhan Kurtulmuş ile birlikte Bakırköy Acıbadem Hastanesi’ne gelen futbolcu, burada tepeden tırnağa kontrole tabi tutuldu. Efor testinden geçen ve kan tahlilleri gerçekleştirilen futbolcunun, göz, dahiliye ve ortopedi muayeneleri yapıldı.Prates’in yarın sözleşme imzalaması bekleniyor. 
     

</TEXT>
</DOC>
