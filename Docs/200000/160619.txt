<DOC>
<DOCNO> 160619 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/02/son/sontur14.html </URL>
<DATE> 2003/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Torbalı DEHAP ilçe binasına ses bombası atıldı... 
</HEADLINE>
<TEXT>

     İzmir'in Torbalı İlçesi'nde, Demokratik Halk Partisi DEHAP İlçe Binası'nda, ses bombası patladı. 
     Alınan bilgiye göre, Torbalı DEHAP İlçe Binası girişine bırakılan bomba patladı. Patlama sonucu, parti binasının ve çevredeki binaların camları kırıldı. Patlama sırasında, binada kimsenin bulunmadığı belirlendi. 
     Bina çevresinde güvenlik önlemi alan polis, bombayla ilgili parçaları, incelemek yapmak üzere topladı. Ayrıca, İzmir Emniyet Müdürlüğü Terörle Mücadele Şube Müdürlüğü'ne bağlı, aralarında bomba uzmanlarının da bulunduğu ekipler, ilçeye gönderildi. 
     İlk incelemelerde, bombanın, ''el yapımı, tahrip gücü düşük ses bombası'' olduğunun belirlendiğini belirten yetkililer, soruşturmanın sürdüğünü bildirdi. 
     
</TEXT>
</DOC>
