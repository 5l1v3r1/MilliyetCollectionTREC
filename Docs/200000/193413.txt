<DOC>
<DOCNO> 193413 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/05/yasam/yas02.html </URL>
<DATE> 2003/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Şimdi palamut ve hamsi zamanı 
</HEADLINE>
<TEXT>

   Palamut ve çinakopla başlayan av sezonu, Karadeniz hamsisi tezg hlardaki yerini alınca daha bir şenlendi. Sezon başında tanesi 5 milyon lira olan palamut 1 milyona kadar düştü 
      Aslı Öktener 
   
   İSTANBUL Büyükşehir Belediyesi Su Ürünleri Hali'nde, bolluk nedeniyle herkesin yüzü gülüyor. Özellikle palamutta, önceki yıllara oranla yüzde 100 artış var. "Bolluk fiyatlara yansıdı" diyen Hal Müdürü Hakan Farımaz, şöyle konuşuyor 
   
   İSTANBULLUYA MÜJDE 
   "10 gün önce kasası 100 milyon olan çinakop 40 milyona, palamutun tanesi 5 milyondan 1'e, hamsinin kasası 45 milyondan 15'e düştü. İstanbullu, bu yıl ucuz ve bol balık yiyecek." Balıkçı Ayhan Ateş ise bolluğu mayıs-eylül arasındaki avlanma yasağına bağlıyor. 
   
   NEREDE HANGİ FİYAT 
   HALDE hamsinin kasası 5 milyon, palamutun tanesi 1.5, istavritin kasası 15, çinakopun kasası 35 milyon liradan satılıyor. Kumkapı'daki balıkçılarda hamsinin kilosu 2, palamutun tanesi 2.5, istavritin kilosu 1.5, çinakopun kilosu 4 milyon lira. Bebek'te ise hamsi 2.5, istavrit 2.5, çinekop 6, palamut 3 milyon liradan başlıyor. 
   
   Palamut köftesi    2 adet palamut balığı 
   1 adet büyük soğan 
   2 dilim ekmek içi 
   3 adet yumurta 
   tuz, karabiber, kekik 
   maydanoz 
   kızartmak için sıvıyağ 
   
   Yapılışı 
   Balıklar temizlenip tuzlu suda 10-15 dakika haşlanır.Soğuyan balıkların kılçıkları çıkarılıp etleri ince ince kıyılır.Kıyılan balık etlerine ufalanmış ekmek içi, rendelenmiş soğan, karabiber, kekik, maydanoz ve yumurtalar ilave edilerek iyice yoğrulur.Yumurta büyüklüğünde parçalar alınıp köfte şekli verilir. Unlanır.Kızdırılmış yağda kızartılır. K ğıt peçete üzerine alınıp sıcak servis yapılır. 
   Balık nasıl saklanır    AKDENİZ Mutfakları Konservatuvarı kurucu üyesi Prof. Dr. Bike Kocaoğlu, balık saklamanın püf noktalarını şöyle anlattı "Palamut gibi büyük balıklar kısa süreli saklanmada, yıkanır ayıklanır, tuzlanır, naylon torbaya konur. Buzdolabının en soğuk bölümüne yerleştirilir. Uzun süre saklamak için iç organları çıkartılır, yıkanır ve hafifçe tuzlanır. - 27 derecede saklanır. Donmuş balık çözüldükten sonra bekletilmeden pişirilip yenmelidir. İstavrit ve hamsi, tuzlama, salamura yolu ile saklanabilir." 
   
   
</TEXT>
</DOC>
