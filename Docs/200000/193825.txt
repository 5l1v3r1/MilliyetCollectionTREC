<DOC>
<DOCNO> 193825 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/06/son/sonspo36.html </URL>
<DATE> 2003/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Scolari Türkiye'de... 
</HEADLINE>
<TEXT>

     Son Dünya Kupası'nda ülkesi Brezilya'yı şampiyon yapan ve halen Portekiz Milli Takımı'nı çalıştıran Luis Felipe Scolari, Aydın'ın Kuşadası İlçesi'nde Avrupa Futbol Antrenörleri Birliği tarafından UEFT düzenlenen sempozyuma katılmak üzere İzmir'e geldi. 
     Scolari, Adnan Menderes Havaalanı'nda gazetecilerin sorularını İngilizce yanıtlamak istemedi. Gazetecilerin ısrarı üzerine, Avrupa Futbol Şampiyonası play-off maçında Türkiye ile Letonya'nın eşleşmesini değerlendiren Scolari, ''Türk Milli Takımı kazanır diye düşünüyorum. İngiltere çok zor bir ekipti. Türk Milli Takımı Letonya'yı yener'' dedi. 
     Bir dönem Fenerbahçe'yi çalıştıran Joseph Venglos da diğer yabancı futbol adamlarıyla İzmir'e geldi. Teknik adamlar daha sonra otobüsle Kuşadası'na hareket etti. 
     
</TEXT>
</DOC>
