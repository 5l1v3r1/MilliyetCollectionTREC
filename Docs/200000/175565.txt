<DOC>
<DOCNO> 175565 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/14/astro/index.html </URL>
<DATE> 2003/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Gergin öğle saatleri 
</HEADLINE>
<TEXT>

   
   
   Bugün öğlen bizi huzursuz kılabilecek ve görüş ayrılıkları yüzünden tartışmalara neden olabilecek enerjiler var. Olaylara geniş alandan bakmaya çalışmalıyız. Koç'lar geçmişten aldıkları derslere önem vermeliler. Yeterince olgunlaşmamış düşünceler yüzünden hata yapabilirler. Boğa'lar iyimser olmalılar. Ortaklaşa konularda görüş ayrılıkları yüzünden keyifleri kaçabilir. Acele karar vermek gerekebilir. İkizler kararlı ve gerçekçi davranırsa iş hayatında şansına güvenebilir. Kendisini ortaya koymak için fazla sayıda fırsat var ama işte disiplin de göstermek gerekecek. Yengeç'ler ağırdan almazlarsa beklentilerinin ötesinde başarılı olabilirler. Bu arada yeni şeyler öğrenmek, yabancılarla ilişkiler bakımından da renkli bir gün içindeler. Aslan'lar maddi konulardaki problemlerini çözmekte sabırlı olmalılar. Beklenmedik görüş ayrılıkları tedirgin edici olabilir. Ortaklaşa hareket çok işe yarayacak. Başak'lar ikili ilişkilerde gergin olabilirler. Acele karar vermek ve hareket etmek yerine süregelen işleri ve konuları bir kez daha kontrol etmeliler. 
   Terazi'ler son günlerde göz ardı ettikleri konulara dönerek, detaylar üzerinde verimli çalışmalar yapabilirler. Bu arada iş ortamında da olası değişiklikler onlara olumlu sonuçlar getirebilir. Akrep'ler yaratıcı konulara yönelmeliler. Gün içinde akıcı enerjiler sayesinde çok şey öğrenebilirler. Bu arada zevklerde de abartıya kaçabilirler. Yay'lar panik olsalar da maddi konularda olumlu gelişmelerle karşılaşabilirler. Bu arada ev ya da yerleşimle ilgili uğraşlar yüzünden bütçelerine özen göstermeliler. Oğlak'lar attıkları adımları daha ileri götürerek somut sonuçlar elde edebilirler. Kısa yolculuklar, hareket ve iletişimde başarılı bir gündeler. Kova'lar bütçelerinin sınırlarını iyi bilmek zorundalar. Ani harcamalar söz konusu. Çok sayıda fikir değiştirmek hoş karşılanmayacak. Balık'lar biraz daha sabırlı ve dikkatli olmalılar. Kişisel konularda girişimler söz konusu. Duygusal açıdan dengesizlik söz konusu. 
   
   
</TEXT>
</DOC>
