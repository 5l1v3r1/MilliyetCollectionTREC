<DOC>
<DOCNO> 172155 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/28/son/sonspo08.html </URL>
<DATE> 2003/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Belçika'da televizyon görüntüleri delil olarak kullanılacak... 
</HEADLINE>
<TEXT>

     Belçika Futbol Federasyonu Disiplin Komitesi, 2003-2004 sezonunun ortasından itibaren televizyon görüntülerini delil olarak kullanacak. 
     Komite, görüntüleri inceledikten sonra sahada hakemlerin görmediği kural dışı hareketleri yapanları cezalandıracak. 
     Televizyon görüntülerinin maçın sonucunu hiçbir şekilde etkilemeyeceğini ifade eden Belçika Profesyonel Ligler Direktörü Jean-Marie Philips, ''8 Ağustos tarihinde Belçika Birinci Ligi başlıyor. Bu projeyi yeni düşündük. Onun için hemen başlatamayacağız. Sezon ortasından itibaren bu uygulama başlatılacak. UEFA ile görüştük, herhangi bir kural çiğnemiş olmuyoruz. Merkez Hakem Komitesi ile görüşmelerimiz bitmek üzere. Bana göre, bu uygulamalar sahada son yıllarda yaşanan kasti ve çirkin hareketleri ortadan kaldıracak. Dünyada futbolun fair-play çerçevesinde güzel bir oyun olduğunu sergilemek istiyoruz'' diye konuştu. 
     
</TEXT>
</DOC>
