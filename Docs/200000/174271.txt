<DOC>
<DOCNO> 174271 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/07/son/sonspo13.html </URL>
<DATE> 2003/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş ve Samsunspor 53. maça çıkıyor... 
</HEADLINE>
<TEXT>

     Beşiktaş ile Samsunspor, yarın 2003-2004 sezonunun açılış maçına çıkarken, ligde . kez karşı karşıya gelecek. 
     Samsunspor'un ilk kez Birinci Lig'e yükseldiği 1969-70 sezonundan itibaren yapılan 52 lig maçından 28'ini Beşiktaş, 9'unu ise Samsunspor kazandı, 15 karşılaşma da beraberlikle sonuçlandı. 
     ''Kara Kartallar''ın toplam 81 golüne, Karadeniz takımı 45 golle karşılık verdi. 
     İki takım arasında geçen sezon yapılan maçları Beşiktaş, İstanbul'da 2-0, Samsun'da da 4-3'lük skorlarla kazanmıştı. 
     
     SAMSUN'DA DA BEŞİKTAŞ ÖNDE 
     Samsun'da 2 takım arasında yapılan lig maçlarında da Beşiktaş'ın üstünlüğü göze çarpıyor. 
     Beşiktaş, deplasmandaki maçlarda galibiyet sayısında rakibine 11-6 üstünlük kurarken, 8 maç da berabere sonuçlandı. 
     Samsun'daki lig maçlarında Samsunspor 27, Beşiktaş ise 32 gol attı. 
     Bu arada, 2 takım arasında 2001-2002 sezonunun ilk yarısında Samsun'daki maç, saha zemininin bozukluğu nedeniyle karşılaşmanın hemen başında ertelenmiş, Ankara'daki erteleme maçını Samsunspor 2-1 kazanmıştı. 
     
     EN FARKLI SKORLU MAÇLAR 
     Beşiktaş, Samsunspor karşısındaki en farklı skorlu galibiyetini 14 Eylül 1991 tarihindeki lig karşılaşmasında 5-1 ile elde etti. 
     Bunun dışında Beşiktaş, 23 Aralık 1973'te yine İstanbul'da rakibini 4-0'lık skorla yenerek, rakibine üstünlük kurdu. 
     
     SON 5 SEZON 
     İki takım arasında ligde yapılan son 5 sezondaki maçlarda alınan sonuçlar şöyle 
     
     
1998-99 Samsunspor - Beşiktaş 0 - 3 Beşiktaş - Samsunspor 0 - 0 1999-00 Beşiktaş - Samsunspor 4 - 0 Samsunspor - Beşiktaş 0 - 2 2000-01 Samsunspor - Beşiktaş 2 - 3 Beşiktaş - Samsunspor 0 - 0 2001-02 Samsunspor - Beşiktaş 2 - 1 Beşiktaş - Samsunspor 0 - 0 2002-03 Beşiktaş - Samsunspor 2 - 0 Samsunspor - Beşiktaş 3 - 4 
     
</TEXT>
</DOC>
