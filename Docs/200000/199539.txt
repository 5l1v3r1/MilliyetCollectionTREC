<DOC>
<DOCNO> 199539 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/03/son/soneko33.html </URL>
<DATE> 2003/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Yukos ve Sibneft arasındaki görüşmeler sürüyor... 
</HEADLINE>
<TEXT>

     Rusya'nın en büyük petrol şirketi Yukos ve ikinci büyük petrol şirketi olan Sibneft'in hissedarlarının birleşme konusunda görüşmelere devam ettiği bildirildi. 
     İnterfaks'a açıklama yapan bir kaynak, Moskova'da başlayan görüşmelere Londra'da devam edildiğini belirterek, toplantıya katılanların şu anda değişik ülkelerde bulunduğunu ancak bunun yoğun bir şekilde birleşme konusunu değerlendirmelerine engel teşkil etmediğini dile getirdi. 
     Görüşmelerle ilgili ilk açıklamanın gelecek hafta başında yapılabileceğini belirten kaynak, ''bu süreç çok hassas ve şu anda kesin bir şey söylemek çok zor'' dedi. 
     Yukos ve Sibneft yetkilileri arasındaki görüşmeler, geçen Cuma Sibneft'in birleşmenin askıya alındığı açıklanmasından sonra başladı. 
     Sibneft'in birleşmenin askıya alındığı açıklamasının ardından iki şirketin hisse kağıtları hem Rusya'da hem de dünya borsalarında büyük değer kaybetmişti. 
     
</TEXT>
</DOC>
