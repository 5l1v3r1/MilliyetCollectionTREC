<DOC>
<DOCNO> 193548 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/05/son/sonspo09.html </URL>
<DATE> 2003/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalyan basını Kara Kartallar korkutuyor .. 
</HEADLINE>
<TEXT>

     Avrupa Şampiyonlar Ligi G Grubu'nda Beşiktaş'ın AC Sparta Prag karşısında elde ettiği 1-0'lık zafer, İtalyan basınının sayfalarına da yansıdı. Haberlerde, grupta 2. sıraya yükselen Beşiktaş'ın, aynı grupta mücadele eden SS Lazio'yu da korkuttuğu vurgulandı. 
     La Gazzetta dello Sport, ''Beşiktaş korkutuyor. Sparta Prag da nakavt oldu'' diye başlık attı. Brezilyalı savunma oyuncusu Ronaldo'nun adeta altın değerinde bir gol attığını belirten gazete, alınan 3 puan sayesinde Beşiktaş'ın FC Chelsea'nin hemen ardından 2. sıraya yerleştiğine dikkati çekti. Gazetede, ''Bu altın zaferle birlikte Avrupa Şampiyonlar Ligi'nde sahasında ilk galibiyetini elde eden Beşiktaş, 20 gün sonra Roma Olimpiyat Stadı'na gelip 2. tura geçiş için belirleyici nitelikteki Lazio maçını oynamayı bekliyor'' denildi. 
     
</TEXT>
</DOC>
