<DOC>
<DOCNO> 160766 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/03/son/sondun29.html </URL>
<DATE> 2003/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaşlıların cinsel gücü yazın daha fazla artıyor 
</HEADLINE>
<TEXT>

     Almanya'da yapılan bir araştırma, yaşlı erkeklerin cinsel gücünün, yaz mevsiminde genç insanlarınkine göre daha fazla arttığını ortaya koydu. 
     Bayer HealthCare ve GlaxoSmithKline adlı ilaç şirketleri tarafından yapılan araştırmaya göre, yaşları 55-70 arasında olan erkeklerin yüzde 41'i, yaşları 35-44 arasında değişen erkeklerin ise yaklaşık 3'te 1'i, yaz mevsiminde kendilerini cinsel açıdan daha güçlü hissettiğini söyledi. 
     Yaz mevsiminde daha fazla seks istediklerini belirten erkeklerin oranı yüzde 28, kadınların oranı ise yüzde 21 oldu. Yazın ''daha iyi seks yaptıklarını'' ifade edenlerin oranı ise yüzde 6 civarında kaldı. 
     Araştırmaya göre, erkeklerin yüzde 41'i kadında sadakat arıyor, yüzde 5'i kadının her istediğini yapmasını istiyor. Kadınların 76'sı ise erkeğin sevecen olmasını ve çok azı ''maço'' olmasını istiyor. 
     Kadınların çoğu, erkeğin yatakta yumuşak olmasını ve güzel kokulu parfüm kullanmasını istiyor ve erkekleri ''seksi iç çamaşırlarla'' etkilemeye çalışıyor. 
     Erkeklerin çoğu da kadınların kendilerine yumuşak davranmasını istiyor ve genelde kompliman yapmayı seviyor. 
     
</TEXT>
</DOC>
