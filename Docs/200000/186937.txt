<DOC>
<DOCNO> 186937 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/07/spor/spo15.html </URL>
<DATE> 2003/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

   
   Galatasaray tura gidiyor    GALATASARAY Sutopu Takımı, Avrupa Ligi 1. ayak karşılaşmaları için bugün İspanya'ya gidiyor. 8-12 Ekim tarihlerinde Barcelona'da gerçekleştirilecek olan turnuvada grup birinci ve ikincilerinin 2. tura geçeceği, üçüncü ve dördüncülerin ise LAN Kupası'na katılma hakkı kazanacakları belirtildi. 
   
   Teröre kınama    ALİBEYKÖY - Boluspor maçında ev sahibi taraftardan bir grubun saldırısına uğrayan Fanatik Gazetesi foto muhabiri Ahmet Demirtaş'a yapılan saldırı kınandı. TSYD ile 2 ve 3. lig Kulüpler Birliği Başkanı Ünsal Kıraç, futbol teröristlerinin bir an önce bulunmasını istedi. 
   
   Sparta galip    ŞAMPİYONLAR Ligi'nde Beşiktaş'ın bulunduğu G Grubu'nda yer alan Sparta Prag ligde kendi evinde karşılaştığı Plzen'i 3 - 1 mağlup etti. Goller Kovac, Jun ve Kincl'dan gelirken Sparta bu maçın ardından ligde 19 puanla ikinci sıraya yerleşti. 
   
   Zirve değişmedi    TENİSTE, bayanlar ve erkeklerde dünya klasmanının zirvesinde değişiklik olmadı. Bayan Tenisçiler Birliği, Belçikalı Kim Clijsters'i ilk sırada olduğunu açıkladı. Profesyonel Tenisçiler Birliği ATP de erkeklerde Fransa Açık Tenis Turnuvası'nı kazanan İspanyol Juan Carlos Ferrero'nun birinci olduğunu duyurdu. 
   
   Yeni hoca Şahin    HENTBOL Federasyonu, Erkek A Milli Takımı antrenörlüğüne Cengiz Akın'ın yerine, Rüştü Şahin'i getirdi. Şahin'in yardımcılıklarını ise Erkan Kahraman ve Hikmet Vurgun üstlendi. 
   
   
</TEXT>
</DOC>
