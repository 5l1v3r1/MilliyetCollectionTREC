<DOC>
<DOCNO> 169386 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/14/son/sontur25.html </URL>
<DATE> 2003/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
ÖSS sonuçları Çarşamba günü açıklanıyor... 
</HEADLINE>
<TEXT>

     Öğrenci Seçme Sınavı ÖSS ve Yabancı Dil Sınavı YDS sonuçları, 16 Temmuz 2003 Çarşamba günü saat 10.00'dan itibaren adaylara açıklanacak. 
     Yüksek Öğretim Kurulu Öğrenci Seçme ve Yerleştirme Merkezi'nden yapılan yazılı açıklamada, 15 Haziran 2003 Pazar günü yapılan ÖSS ile 22 Haziran 2003 tarihinde yapılan YDS'nin sonuçlarının 16 Temmuz 2003 Çarşamba günü saat 10.00'da Öğrenci Seçme ve Yerleştirme Merkezi'nde düzenlenecek basın toplantısıyla açıklanacağı bildirildi. 
     Adaylar, 2003-ÖSS'de aldıkları ÖSS puanları ile bu puanlara ağırlıklı ortaöğretim başarı puanlarının katılmasıyla hesaplanmış ve yükseköğretim programlarına yerleştirmede kullanılacak olan Y-ÖSS puanlarını, 16 Temmuz 2003 Çarşamba günü saat 10.00'dan itibaren internetten, 900'lü telefon hattından ve WAP uyumlu cep telefonlarından öğrenebilecekler. 
     ÖSS sonuçlarının öğrenilebileceği adresler şunlar 
     İnternet adresleri http oss.osym.gov.tr http oss2003.osym.gov.tr 900'lü telefon hattı 0900 3091997 
     WAP Uyumlu Cep Telefonları http wap.osym.gov.tr Açıklamada, adayların verilen adreslerin kullanılmaya başlandığı ilk bir kaç saat içinde yoğun talep nedeniyle ulaşmakta zorluk çekebileceği belirtilerek, daha sonra bu adreslere kolaylıkla erişebileceklerinin tahmin edildiği bildirildi. 
     2003-ÖSS sonuçlarının aynı zamanda Türkiye Gazeteciler Cemiyeti tarafından bastırılarak dağıtılacak olan Sınav Sonuç Gazetesi ile de adaylara duyurulacağı kaydedildi. Sınav Sonuç Gazetesi'nde 160.000 ve üzeri puan alan adayların TC. kimlik numaraları yer alacak. Ayrıca adaylar, ÖSS puanlarından en az birinin 185.000'ın üzerinde olup olmadığını da öğrenebilecekler. 
     Açıklamada, adayların Sınav Sonuç Gazetesi'ni 17 Temmuz 2003 Perşembe günü sabahı bütün Türkiye'de gazete bayilerinden alabilecekleri belirtildi. 
     2003-ÖSS Sınav Sonuç Belgeleri'nin adayların adreslerine postalanması işlemlerine 17 Temmuz 2003 tarihinde başlanacağı bildirildi. 
     
</TEXT>
</DOC>
