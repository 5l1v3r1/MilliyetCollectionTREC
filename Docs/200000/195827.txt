<DOC>
<DOCNO> 195827 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/16/guncel/gun05.html </URL>
<DATE> 2003/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Dua ederken öldüler 
</HEADLINE>
<TEXT>

   
   Şişli'de yaralananlar anlatıyor Rober Abudara Her hafta olduğu gibi bu cumartesi de dua vardı. İbadetimi yapmak için 08.00'de Şişli'deki sinagoga geldim. Tam duaya başladığımız sırada, kutsal Tevrat okunurken büyük bir patlama oldu. Hahambaşı İsak Haleva da pencereye yakın bir yerde oturuyordu. Birdenbire çok büyük bir patlama oldu. Hahambaşı'yı yakınında bulunan kolon kurtardı. Hahambaşı'nın oğlu Yaseph Haleva da olayda yaralandı. Pencere kenarında dua eden dindar bir arkadaşımız ise olay yerinde öldü. Hahambaşı ve cemaat başkanımızın durumları iyi. Biz korkmuyoruz. Burada yaşamaya devam edeceğiz. Her zamanki gibi Türk polisi bizi koruyacak. Bu toprakları ve bu vatanı çok seviyoruz." 
   
   'Her taraf karardı' 
   Rıfat Habif Patlama sırasında sinagogda bulunuyordum. Dua ederken korkunç bir patlama duydum. Kendimi hemen yere attım. Her taraf kapkaranlık olmuştu. Arkadaşlarla birlikte yaralıları dışarı çıkardık. 
   
   Alev Cümbüşel Korkunç bir patlamayla uyandık ve kendimizi hemen evden dışarı attık. Bizi Etfal Hastanesi'ne polisler getirdi. 
   
   Suna Dinçer 40 yıldır Şişli'de patlamanın olduğu yerde oturuyorum. Büyük kızım ayağından yaralandı. Olayın şokunu halen üzerimden atamadım. 
   
   
   
</TEXT>
</DOC>
