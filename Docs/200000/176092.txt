<DOC>
<DOCNO> 176092 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/16/yasam/yas05.html </URL>
<DATE> 2003/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
'Cehennem' organizması 
</HEADLINE>
<TEXT>

   Okyanusun binlerce metre derinliğinde, yüksek basınç altında, demir soluyan, 113 derece sıcaklıktaki suda yaşayan canlı keşfedildi 
      DIŞ HABERLER SERVİSİ 
   
   ABD'li bilim adamları, okyanusun derinliklerinde, 'cehennem'i andıran bir ortamda yaşayabilen mikroorganizmalar buldu. Okyanus zemininden fışkıran kaynar sulara dayanıklı olan ve oksijen yerine demir soluyarak yaşayan bu canlılar, 'Strain tür 121' olarak sınıflandırıldı. Bu olağanüstü mikroorganizmaların, ağır basınçlı, toksik kimyasal maddelerle dolu, ışığın bulunmadığı ortamlarda yaşayabilmeleri, 'yaşamın yalnızca ılık, güneş ışığı alan gezegen yüzeylerinde mevcut olabileceği' görüşünü de ortadan kaldırdı. 
   
   Isı arttıkça büyüyorlar 
   'Pyrolobus' adı verilen mikroorganizmaların, 113 santigrat derecede yaşayabildiği, ısı 121'e çıkarıldığında büyüme hızlarının arttığı ve oksijen veya kükürt yerine demir soludukları da elde edilen bulgular arasında. 
   Böylece, Dünya yüzeyinden çok farklı koşullarda da yaşam olabileceği ve 'mikroorganizmaların, cehennem koşullarında bile yaşayabileceği' görüşü pekişmiş oldu. 
   
   
</TEXT>
</DOC>
