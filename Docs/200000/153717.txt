<DOC>
<DOCNO> 153717 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/01/son/sondun27.html </URL>
<DATE> 2003/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya, Türkiye'ye "deprem yardımı" teklif etti 
</HEADLINE>
<TEXT>

     Almanya Dışişleri Bakanı Joschka Fischer, Başbakan Yardımcısı ve Dışişleri Bakanı Abdullah Gül'ü telefonla arayarak, Bingöl'deki depremden dolayı yardım teklifinde bulundu. 
     Alman Dışişleri Bakanlığı'ndan yapılan yazılı açıklamada, federal hükümetin, Teknik Yardım Kuruluşu'ndan THW bir ekibi arama köpekleri ile birlikte gönderebileceği, ayrıca kan plazması gibi yardım malzemeleri göndermek için hükümet dışı örgütlerle temas halinde olduğu bildirildi. 
     Fischer, ''Federal hükümet, Türkiye'nin güneydoğusundaki depremden derin üzüntü duyarak haberdar olmuştur. Kurbanların yakınlarının ve felaket sırasında mal ve mülkünü kaybedenlerin acısını paylaşıyoruz. Ölü ve yaralılar arasında çok sayıda çocuğun bulunması özellikle çok üzücüdür. Kayıp olanların bir an önce kurtarılmalarını diliyoruz'' dedi. 
     




</TEXT>
</DOC>
