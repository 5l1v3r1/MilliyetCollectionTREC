<DOC>
<DOCNO> 155048 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/07/son/sondun18.html </URL>
<DATE> 2003/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere Kraliçesi Elizabeth'in küçük oğlu Edward baba oluyor 
</HEADLINE>
<TEXT>

     İngiltere Kraliçesi İkinci Elizabeth'in küçük oğlu Edward ve gelini Sophie Rees-Jones'un bebek bekledikleri açıklandı. 
     Buckingham sarayından yapılan açıklamada bebeğin Aralık ayında doğacağı belirtilerek, Kraliçe ve eşi Prens Philip başta olmak üzere, bütün kraliyet ailesinin haberi sevinçle karşıladığı bildirildi. 
     Evlendikten sonra Kraliçe tarafından Wessex Kontesliği'ne getirilen Sophie'nin sözcüsü ise, Kontes'in kendini biraz yorgun hissettiğini, ancak sağlık durumunun çok iyi olduğunu bildirdi. 
     Sözcü, 2001 yılında dış gebelik geçiren ve bebeğini kaybeden Sophie ile eşi Prens Edward'ın çok mutlu olduğunu ve Wessex Kontesi'nin, bundan sonraki bütün faaliyetlerini doktor tavsiyesine uygun olarak yapacağını ifade etti. 
     Bazı basın-yayın organları, 2001 yılı Aralık ayında bir bebek kaybeden Sophie'nin, o tarihten bu yana tekrar hamile kalabilmek için tedavi görmekte olduğunu öne sürüyordu. Buckingham sarayı ve Sophie Rees-Jones'un sözcüsü, bu iddiaları yanıtlamıyordu. 
     
</TEXT>
</DOC>
