<DOC>
<DOCNO> 191335 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/26/yasam/yas05.html </URL>
<DATE> 2003/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Morgdan gözü çalındı 
</HEADLINE>
<TEXT>

   Evlendikten 10 gün sonra ölen Sema Çelik'in cenazesine yapılan otopside, korneaları bulunamadı 
      MEHMET TAŞÇIOĞLU, HAKAN YAĞLI Gaziantep DHA 
   
   Gaziantep'te genç bir kadının kornealarının, SSK Gaziantep Hastanesi'nde, ailesine haber verilmeden 'alındığı' ortaya çıktı. 
   12 Ekim 2003'te evlenen Sema - Murat Çelik çifti, düğünden 10 gün sonra gelinin babası Ali Ağtürk'ün evine el öpmeye gitti. Dönüş yolunda rahatsızlanan Çelik'i 25 , eşi Murat Çelik 26 SSK Gaziantep Hastanesi'ne kaldırdı. Ancak Çelik, kalp yetmezliğinden can verdi. Çelik'in cesedi morga konulurken, otopsi istendi. Çelik'in cesedi bu amaçla ertesi gün Devlet Hastanesi morguna götürüldü. 
   
   Aileyi yıkan iddia 'Suç değil' 
   Adli Tabip Mehmet Karasu, Çelik'in kornealarının alınıp göz kapaklarının dikilmiş olduğunu tespit etti ve durumu Nöbetçi Savcı Deniz Demir'e bildirdi. Demir, ailenin organ bağışı yapmadığını öğrenince, soruşturma başlattı. Aile de SSK doktoru Ramazan Geldir, başhekimlik ve morg görevlisi hakkında suç duyurusunda bulundu. 
   Murat Çelik, "Olay acımızı ikiye katladı. İsteseler bağışlardım ama bu hırsızlık" dedi. Çukurova Üniversitesi Tıp Fakültesi Organ Nakli Merkezi Başkanı Prof. Dr. Uğur Erken ise olayın suç teşkil etmediğini savundu. 
   
   
</TEXT>
</DOC>
