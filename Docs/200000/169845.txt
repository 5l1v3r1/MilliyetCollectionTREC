<DOC>
<DOCNO> 169845 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/16/son/sontur17.html </URL>
<DATE> 2003/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
ÖSS'de en başarılı il Antalya oldu... 
</HEADLINE>
<TEXT>

     2003-ÖSS ve YDS sonucunda, sınavı geçerli sayılan 1 milyon 451 bin 811 adaydan 1 milyon 171 bin 719'u 160 puan ve üstünde alarak, başarılı oldu. 888 bin 647 aday ise 185 ve üzerinde puan alarak lisans en az 4 yıllık programlarını tercih etme hakkı kazandı. 
     Öğrenci Seçme ve Yerleştirme Merkezi ÖSYM Başkanı Prof. Dr. Savaş Küçükyavuz, sınav sonuçlarına ilişkin ÖSYM binasında basın toplantısı düzenledi. 
     Prof. Dr. Küçükyavuz'un verdiği bilgiye göre, 2003-ÖSS'ye başvuran 1 milyon 502 bin 605 adaydan 1 milyon 451 bin 973'ü sınava girdi. Bu adayların 162'sinin sınavı geçersiz sayıldı. Adaylardan 15'inin sınava giriş ve kimlik belgesi olmadığı, 3'ünün yerine başkasını soktuğu, 20'sinin salonda kopya eylemine karıştığı ve 124'ünün sınav kurallarına uymadığı için 2003-ÖSS'si geçersiz sayıldı. 
     Sınavı geçerli sayılan 26 bin 448 adayın ise sayısal ve sözel ham puanlarının her ikisi de 0.5'in altında olduğu için ÖSS puanları hesaplanamadı. 
     
     KIZLAR DAHA BAŞARILI 

     2003-ÖSS'de sınavı geçerli sayılan adayların 610 bin 661'ini yüzde 42.1 kızlar, 841 bin 20'sini yüzde 57.9 erkekler oluşturdu. 
     Kız adayların yüzde 85.9'u, erkek adayların da yüzde 76.9'u sınavı kazandı. 
     Kızların yüzde 66.2'si, erkeklerin ise yüzde 54.5'i 185 barajını aşabildi. 
     
     EN BAŞARILI LİSE FEN LİSESİ 

     120 puan alarak ÖSS'yi kazanma ve 4 yıllık lisans programlarını tercih edebilmek için 185 barajını geçebilme açılarından değerlendirildiğinde, en başarılı lise türü devlet fen liseleri yüzde 98.2 oldu. 
     Fen liselerini, sırasıyla yüzde 95.6 ile Anadolu liseleri ve yüzde 94.2 ile özel fen liseleri izledi. 
     
     EN BAŞARILI İLLER 

     Sınavı kazanma oranına göre ilk üç il Antalya, Kırşehir ve Aydın. 
     İllerin başarı durumuna bakıldığındaysa, ÖSS-Sayısal puan ortalamalarına göre ilk üç il Ankara, Konya ve Antalya. 
     ÖSS-Sözel puan ortalamalarına göre Kırşehir, Aksaray, Antalya ÖSS-Eşit Ağırlıklı puan ortalamalarına göre Antalya, Konya ve Kırşehir en başarılı 3 il oldu. 
     Başarılı liseler sıralamasında geçen yıllarda olduğu gibi yine devlet liseleri ilk sıralarda yer aldı. 
     2003-ÖSS'de 185 barajını aşma başarısı değerlendirildiğinde, en başarılı lise türü, geçmiş yıllarda olduğu gibi yine devlet Fen liseleri yüzde 98.2 oldu. Bunu yüzde 95.6 ile Anadolu liseleri, yüzde 94.2 ile özel fen liseleri, yüzde 94 ile askeri liseler, yüzde 93.6 ile öğretmen liseleri, yüzde 88.1 ile yabancı dil ağırlıklı liseler izledi. Yüzde 77 başarı oranı elde eden özel liseler ise açık farkla geride kaldı. 
     Endüstri meslek liseleri, akşam liseleri ve çok programlı liseler ise listenin son sıralarında yer aldılar. 
     
     ANADOLU İLLERİ, METROPOLLERE FARK ATTI 

     160 ve üstünde puan alan adayların yüzdesine göre en başarılı iller Antalya, Kırşehir, Aydın, Konya. 
     Barajı aşan aday ortalaması yüzde 84.1 olan Aksaray ve Elazığ da beşinciliği paylaştılar. 
     Puan türlerine göre illerin başarı durumuna bakıldığında ise ÖSS-Sayısal puan türünde Ankara 163. 359 puan ortalamasıyla, bu yıl da en başarılı il oldu. 
     Sıralamada, 162.429 puan ile Konya ikinci, 162.188 puan ortalamasıyla Antalya üçüncü, 162.150 ile Eskişehir dördüncü ve 161.809 ile Karabük beşinci sıraya yerleşti. 
     ÖSS-Sözel puan ortalamasına göre de Kırşehir, 194.765 ile birinci oldu. Eşit ağırlıkta da ortalama 181.202 puan ile ikinciliği elde eden Kırşehir, aynı başarıyı sayısalda gösteremedi ve 158.885 ortalama sayısal puan ile bu türde 28. sırada yer aldı. 
     Sözel puan türünde ikinciliği Aksaray, 193.908 puan ile kazandı. Bu puan türünde Antalya üçüncü 192.749 , Kilis dördüncü 192.580 , Aydın beşinci 192.214 , Çorum altıncı 192.166 , İzmir yedinci 191.918 , Konya sekizinci 191.719 , Mersin 191.298 dokuzuncu, Muğla onuncu 191.100 oldu. 
     ÖSS-Eşit Ağırlıklı Puan ortalamasına göre Antalya 181.750 puanla birinci, Konya 181.501 puanla ikinci, Kırşehir 181.202 puanla üçüncü, Ankara 181.142 ile dördüncü, Aydın da 180.757 ile beşinci sırada yer aldı. 
     2003-ÖSS'de gösterdikleri başarılarla dikkati çeken illerden Aksaray, Aydın, Konya, Kırşehir, Kilis ve Mersin, geçen yıl da ÖSS sonuçlarına göre en başarılı ilk 10 il arasında yer almıştı. 
     

     
</TEXT>
</DOC>
