<DOC>
<DOCNO> 184140 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/23/son/sonspo19.html </URL>
<DATE> 2003/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Anadolu isyanda... GS-FB derbisi tartışmayı alevlendirdi... 
</HEADLINE>
<TEXT>

     Birinci Süper Lig'de 6. haftada yapılan Galatarasay-Fenerbahçe maçında yaşanan hakem hataları bir tartışmayı daha alevlendirdi. Anadolu takımlarının yöneticileri hemen hemen her maçta takımlarının hatalı kararlar sonucu puan kaybettiklerini, özellikle 3 büyük takıma karşı yapılan maçlarda da kararların tamamen bu 3 kulüp lehine verildiğini iddia ederek, tepkilerini dile getirdiler. 
     Ankaragücü ve Kulüpler Birliği'nin de Başkanı Cemal Aydın, ligde her takım için hakem hatalarının yapıldığını ve bunların olağan olaylar olduğunu belirterek, ''Hakemler de hata yapacak. Ama önemli olan art niyeli olunmaması. Ben art niyet olduğunu düşünmüyorum. Her hata yapan hakemi gönderirsek, maçları yönetecek hakem bulamayız. Anadolu takımları her hafta buna maruz kalıyor. Ama kamuoyunun gündemine gelmiyor. Herkesin hoşgörülü olması gerekir'' diye konuştu. 
     
</TEXT>
</DOC>
