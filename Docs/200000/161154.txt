<DOC>
<DOCNO> 161154 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/05/yasam/yas01.html </URL>
<DATE> 2003/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Arıklı, gözyaşları içinde uğurlandı 
</HEADLINE>
<TEXT>

Halk otobüsünün çarparak ölümüne neden olduğu Ercan Arıklı, dün son kez Vatan Gazetesi'nin kapısındaydı .. 
     İSTANBUL Milliyet 

     Gayrettepe'de bir halk otobüsünün çarpması sonucu hayatını kaybeden Vatan Dergi Grubu Yönetim Kurulu Başkanı ve Vatan Gazetesi Yayın Kurulu Üyesi Ercan Arıklı 63 , meslektaşları, siyasetçiler, sanatçılar, işadamları ve yakınlarının gözyaşlarıyla son yolculuğuna uğurlandı. 
     Arıklı, için ilk tören kazanın meydana geldiği Vatan Gazetesi önünde yapıldı. Arıklı'nın karanfil ve güllerle donatılmış fotoğrafının yanında konuşan gazeteci Güngör Mengi, Arıklı'nın çalıştığı yeri bir mabet olarak gördüğünü belirterek, "O lanetli geçit de, maalesef tam o mabedin karşısındaymış" dedi. 
     Arıklı'nın cenazesi, Vatan Gazetesi çalışanlarının katlardan attığı çiçekler ve alkışlarla uğurlandı. Arıklı'nın cenazesi, Teşvikiye Camii'nde kılınan namazın ardından Zincirlikuyu Mezarlığı'nda defnedildi. 
     
     Şoför tutuklandı 
     Öte yandan Ercan Arıklı'ya çarparak ölümüne neden olan özel halk otobüsü şoförü Ramazan Aksu, Şişli Nöbetçi 2. Sulh Ceza Mahkemesi'nce "dikkatsizlik ve tedbirsizlik sonucu ölüme sebebiyet vermek" suçundan tutuklanarak cezaevine gönderildi. 
     
     

</TEXT>
</DOC>
