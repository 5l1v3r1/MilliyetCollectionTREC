<DOC>
<DOCNO> 192829 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/02/son/sonspo01.html </URL>
<DATE> 2003/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Sinan Engin Bülent Korkmaz sahte kabadayılık yapıyor 
</HEADLINE>
<TEXT>

     Beşiktaş Futbol Takımı Menajeri Sinan Engin, Galatasaraylı Bülent Korkmaz'ın derbi maçtan sonra yaptığı açıklamalara tepki gösterdi. 
     BJK Ümraniye Tesisleri'nde siyah-beyazlı takımın idmanı sırasında basın mensuplarının sorularını yanıtlayan Engin, Bülent'in Beşiktaş soyunma odasına girip, bağırıp çağırdığı şeklinde haberlerin çıktığını belirterek, ''Bülent Korkmaz sahte kabadayılık yapıyor. Hangi rakip futbolcu Beşiktaş soyunma odasına girer de posta koyar Böyle birşey olamaz. Zaten böyle birşey olsa bizim çocuklar kapıyı kapatır, sorunu çözerler'' dedi. 
     Sinan Engin, Bülent'in bugün televizyonlarda Beşiktaşlı yöneticiler hakkında yaptığı açıklamaları hayretler içinde izlediğini kaydederek, ''Bizde böyle babayiğit bir oyuncu yok. Bizim oyuncularımız terbiyelidir. Rakibin yöntecisi hakkında konuşmaz'' diye konuştu. 
     Olayları yatıştırmaya çalıştıklarını anlatan Engin, şöyle devam etti 
     ''Biz olayları yatıştırmak için çalıştık. İyi bir misafirperverlik gösterdiğimize inanıyoruz. Ama Galatasaraylılar böyle yapmadı. Ayhan ile kavga eden görevliye 10 kişi saldırdı. Erkekliğin raconunda böyle birşey yok. Yanlız Ayhan efendi konuşmalara dikkat etmeli. BJK İnönü Stadı'nda kavga çıkarmadık. Çıkarsaydık zaten orası İnönü oradan çıkış yok. Artık olaylar saptırılmasın.'' 
     
</TEXT>
</DOC>
