<DOC>
<DOCNO> 164331 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/20/son/sondun05.html </URL>
<DATE> 2003/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Al Gore, liberal radyo-TV kuruyor... 
</HEADLINE>
<TEXT>

     Siyasetten uzaklaşan ABD'nin eski başkan yardımcısı ve başkan adayı Al Gore'un liberal bir radyo-TV kurmak üzere hazırlıklara başladığı bildirildi. 
     TİME dergisinin web sitesinde yer alan bir habere göre, Gore, projesi için para bulmak amacıyla zengin demokratlarla temas halinde. 
     Gore'un amacının, Rush Limbaugh gibi muhafazakar radyo programı sunucularına karşı bir denge oluşturmak olduğu ifade ediliyor. 
     Gore'un, yönetmen Rob Reiner gibi Hollywood'un önde gelen isimlerinin yanı sıra projeye 10 milyon dolar yatırım yapmayı planlayan zengin bir Chicago'lu çiftle temas halinde olduğu belirtildi. 
     Anita ve Sheldon Drobny çiftinin yapacağı yatırımla yayın hayatına başlayacak olan radyonun sunuculuğunu ise Al Franken'in üstlenmesi bekleniyor. 
     ''Paradigm Group'' adlı holdingin sahibi olan Drobny çifti, demokratlara ve Musevi kuruluşlara yaptıkları büyük bağışlarla tanınıyorlar. 
     
</TEXT>
</DOC>
