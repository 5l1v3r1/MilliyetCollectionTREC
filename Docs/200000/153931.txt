<DOC>
<DOCNO> 153931 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/02/yasam/yas06.html </URL>
<DATE> 2003/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Arabayı fazla itince... 
</HEADLINE>
<TEXT>

     AHMET BAYRAK Muğla DHA 

     Muğla'ya 2 kilometre uzaklıktaki Yılanlı Rampası'nda, benzini biten otomobilini yokuş aşağı itmeye kalkan Hüseyin Kara, fıkra gibi kazanın kahramanı oldu. Yılanlı köyünden otomobili ile Muğla'ya gitmek için yola çıkan Kara'nın 65 , Yılanlı Rampası'nda otomobilinin benzini bitti. Otomobilinden inen Kara, aracını, bir eliyle direksiyonunu tutarak itmeye başladı. Ancak hızlanan otomobili durdurmak için arka tamponundan asılarak frenlemeye çalışan Kara, başarılı olamadı. Bir süre otomobilin arkasından sürüklenen, dizlerinden yaralanan Kara, otomobilini bırakmak zorunda kaldı. Kara, otomobilinin bir süre kontrolsüz şekilde yolda gidip yaklaşık 2 bin metrelik şarampole uçmasını çaresiz gözlerle izledi. Olayın şokunu atlatamayan Kara, ayakta tedavi edildi. 
     


YAŞAM 


















</TEXT>
</DOC>
