<DOC>
<DOCNO> 167418 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/05/magazin/amag.html </URL>
<DATE> 2003/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Gelin geliyor.. 
</HEADLINE>
<TEXT>

Başrollerini Zara, Fikret Kuşkan ve Atilla Saral'ın paylaştığı 'Gelin'in çekimleri başladı 
     MAGAZİN SERVİSİ 

     KANAL D'NİN iddialı dizisi Gelin'in çekimleri Edremit'te başladı. Yönetmenliğini Ümit Efekan'ın yaptığı, başrollerini ise Zara, Fikret Kuşkan ve Atilla Saral'ın paylaştığı dizide, kaçarak evlendiği eşini kaybeden bir gelinin yaşadığı dramatik olaylar anlatılıyor. Dizinin ilk bölüm çekimlerinde gelini canlandıran Zara'yı, Ulus Müzik'in sahibi olan eşi İskender Ulus da yalnız bırakmadı. 
     AYNI zamanda patronu olan eşinin yanında olmasının kendisine enerji verdiğini belirten Zara, şunları söyledi "İlk oyunculuk deneyimimi yaşadığım Eylül Fırtınası filminde eşimden ayrıydım, Deli Yürek filminde eşimi düğün günü kaybediyordum. Gelin'de ise eşimi düğünden bir gün sonra kaybedeceğim. Arka arkaya aynı duyguları yaşıyorum. Rollere kendimi kaptırdığım için psikolojik olarak bunalım yaşadığım oluyor." 
     

</TEXT>
</DOC>
