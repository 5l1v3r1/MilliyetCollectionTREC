<DOC>
<DOCNO> 151829 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/23/son/sondun15.html </URL>
<DATE> 2003/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
SARS'tan sonra bir gizemli hastalık daha... 
</HEADLINE>
<TEXT>

     Vietnam'da, bağırsakları etkileyen, ancak nedeni henüz saptanamayan bir hastalığın son iki haftada 7 çocuk, Şubat ayından bu yana da 19 çocuğun ölümüne neden olduğu bildirildi. 
     Vietnam'ın güneyindeki Ho Şi Minh kentine 150 kilometre uzaklıktaki An Giang'daki hastanenin doktoru Nguyen Thi Be Bay, 7 Nisan'dan düne kadar 1 yaşın altında 7 bebeğin aniden öldüğünü söyledi. 
     Şubat ayı başından bu yana, aynı hastalıktan Ho Şi Minh ile diğer 3 şehirde 12 çocuğun öldüğü belirtiliyor. 
     Bu hastalığın An Giang ve Can Tho illerindeki son kurbanlarında yüksek ateş, ishal ve titreme gibi şikayetler görüldüğü, bebeklerin hemen komaya girdikleri, solunum ve kalp yetmezliği görüldüğü kaydediliyor. Hastalığın bulaşıcı olup olmadığı henüz bilinmiyor. 
     Yetkililer, bu hastalığın, son aylarda dünyayı etkisine alan ve halen çözülemeyen Akut Solunum Yetmezliği Sendromu SARS ile bağlantısı olmadığını belirtiyor. 
     





</TEXT>
</DOC>
