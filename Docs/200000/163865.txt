<DOC>
<DOCNO> 163865 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/18/yazar/pulur.html </URL>
<DATE> 2003/06/18/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Devlet eğer isterse... 
</HEADLINE>
<TEXT>

     "Olmaya devlet cihanda, bir nefes sıhhat gibi." 
     Kanuni'ye göre sağlık devletten de önemlidir. 
     Devlete önem veren bir başka deyim de "Devlet ebed - müddet"tir. 
     Bu da devletin yaşam süresinin sonsuza kadar olduğudur. 
     Devlet için bir kural vardır, "Devlette süreklilik esastır" derler. 
     
     HALKIN "devlet baba" deyişi, devleti "kutsallaştırsa" da tartışmaya da yol açmıştır. 
     "Kutsal devlet" tartışılırken, şu sorunun cevabı aranmıştır 
     "Millet mi, devlet için vardır, devlet mi millet için vardır." 
     Çağımız ikincisini doğrulamaktadır yani devlet, millet için vardır, devlet milletin hizmetindedir. 
     
     AMA işler her zaman öyle yürümez, devlet, milletin hizmetindedir, ama milletin bir kesiminin yanındadır. 
     NE demektir bu 
     
     BU şu demektir devlet çalışanın değil, çalanın yanındadır. 
     Bir iki göstermelik olay dışında devlet, hep soyguncunun yanındadır, vergi kaçıranın yanındadır, bankalardan paraları götürenlerin yanındadır, kaçakçıların yanındadır, milletten aldığı yetkiyle, onları korur ve kollar. 
     
     MİLLET Meclisi'nde yolsuzlukları araştıran bir komisyon var, eski politikacıların, işadamlarının bilgisine başvuruyor, günlerdir gazetelerde çıkan haberleri okuyoruz, şöyle bir soruyla karşılaşsak umutlanacağız 
     "Sizin politikaya atılmanızdan önceki servetinizle, şimdiki servetiniz arasında fark var mı Varsa bu farkın geliri nereden elde edildi " 
     Soru bu 
     Diğerleri boş laf 
     Eğer, siz bunlardan mesela birini yakından tanıyorsanız, adamın milletvekili olmadan önce "Üçüncü ceketim yok " dediğini duymuşsanız, şimdi adam yatlarıyla, katlarıyla, köşkleriyle, arabalarıyla ortalıkta dolanıyorsa, önce bu servetin meşru hesabını sorun, gerisi boş laf 
     
     HAYIR, devlet bunlarla uğraşmaz, bakın nelerle uğraşır 
     Bir bilim dergisiyle uğraşır, Arkeoloji ve Sanat Dergisi'nin yakasına yapışır, meğer adres değişikliğini zamanında vilayete bildirmediği için, 15 milyar lira ceza keser, bu ceza on gün içinde ödenmezse 24 milyar liraya çıkacaktır. 
     25 yıldır yayımlanan derginin sahibi Nezih Başgelen, adres değişikliğini bildirdiklerini, buna rağmen ceza kesildiğini, bu durumda dergiyi kapatacaklarını söylemiş... 
     
     ELBETTE kapatır, devlet bu 
     Devletin gücü, kime yeterse, onun tepesine biner. 
     Hayali ihracatçının mı, banka soyguncusunun mu, vergi kaçakçısının mı tepesine binecek 
     Zaten onlar baş tacı, devletin tepesine binmiş, oturuyorlar... 
     Kimin gücü onları oradan indirmeye yeter ki 
     Devletin gücü, arkeoloji ve sanat dergilerine yeter, baldır - bacak dergilerine değil ya 
     
     ŞİMDİ diyeceksiniz ki "Çukurova ve Kepez elektrik santrallarında" yapılan nedir 
     Bektaşi'ye sormuşlar 
     "Sen, bu işe ne diyorsun " 
     İçini çekmiş 
     "Rabbim isterse, deveyi iğne deliğinden geçirir, istemezse han kapısından sokmaz " 
     Devlet de budur işte, eğer isterse 
     
     

</TEXT>
</DOC>
