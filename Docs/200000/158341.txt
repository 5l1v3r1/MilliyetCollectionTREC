<DOC>
<DOCNO> 158341 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/23/ekonomi/eko06.html </URL>
<DATE> 2003/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Virüssavar klima 
</HEADLINE>
<TEXT>

TeknoSa'nın satışa sunduğu Sharp'ın yeni ürünü Plasmacluster klima, virüsleri öldürmenin yanı sıra kötü kokuları yok ediyor 
     EKONOMİ SERVİSİ 

     TeknoSa Klima, Sharp'ın havadaki virüsleri, bakterileri ve küf sporlarını öldüren yeni ürününü piyasaya sürdü. Sharp tarafından geliştirilen ve Plasmacluster adı verilen yeni sistemin virüsleri öldürmenin yanı sıra kötü kokuları da ortadan kaldırıyor. 
     Klimanın tanıtım toplantısına katılan TeknoSa Genel Müdürü Adnan Paputçu, Plasmacluster adlı yeni klimanın virüsleri yüzde 99.5 oranında öldürüldüğünü söyledi. Grip influenza mikrobunu ve küf sporlarını yok ettiği testlerle ispatlanan yeni klima hakkında konuşan TeknoSa Klima Ürün Yöneticisi Meriç Mekik de bu özelliğin teorik olarak SARS'ta da etkilemesi gerektiğini belirtti. 
     
     Canlılık ve enerji veriyor 
     Özelliklerine göre fiyatı 1 milyar 700 milyon lira ile 2 milyar 100 milyon lira arasında değişen Plasmacluster klimanın, bir diğer avantajı ise insan vücudundaki hücreleri canlandırma özelliğine sahip negatif iyonlarla bulunduğu ortamdaki insanlara enerji ve canlılık sağlaması. 
     Plasmacluster sistemiyle fan motoruyla çekilen hava filtreden geçtikten sonra iyon jeneratörü ile pozitif ve negatif iyonlar zararlı maddelerle kimyasal reaksiyona girerek onları etkisiz hale getiriyor. 
     Sharp tarafından özel olarak geliştirilen sistem, havadaki suyu H2O , pozitif iyon hidrojen H ve negatif iyona oxygen O ayırıp havaya yayarak hidrojen barındıran havadaki virüsleri tekrar suya dönüştürerek öldürüyor. 
     

</TEXT>
</DOC>
