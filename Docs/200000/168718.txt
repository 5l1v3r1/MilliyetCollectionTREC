<DOC>
<DOCNO> 168718 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/11/son/sondun25.html </URL>
<DATE> 2003/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiftleşen filler, Bush ve ailesine zor anlar yaşattı.. 
</HEADLINE>
<TEXT>

     ABD Başkanı George Bush'un Afrika gezisi çerçevesinde ziyaret ettiği Botwana'daki bir parkta çiftleşen filler, başkanın ekibine zor anlar yaşattı. 
     Başkent Gaborone'deki Mokolodi parkını gezen ve burada basın toplantısı düzenleyen Bush'un çekilecek fotoğrafları için arka planda 4 tane fil hazır bulunduruldu. 
     Fillerden ikisi, Bush, eşi Laura ve kızları Barbara'nın bulunduğu otomobil alana girerken çiftleşmeye başladı. Başkanın fotoğraflarının çekileceği bu alanı önceden ayarlayan ekip, filleri görünce utandı. 
     Bush ise filleri görünce eşinin kulağına gülerek bir şeyler fısıldadı. Fillerin çiftleşme eylemi bitince otomobilden çıkan Bush, fillerden birinin dişine dokundu. 
     ABD Dışişleri Bakanı Colin Powell, filin Cumhuriyetçi Parti'nin sembolü olduğunu ve başkanın bu durumda partisine uygun davranıp davranmadığı sorusuna, gülerek, ''Filler partiye uygun davrandı. Hepimiz partiye uygun davrandık'' yanıtını verdi. 
     Nijerya'da Bush "temizliği" 
     Nijerya polisi, ABD Başkanı George Bush'un ziyareti öncesi Abuja'da ''temizlik'' amacıyla izinsiz inşa edilmiş gecekondu ve barakaları yıktı. 
     Hükümet yetkilileri, ''temizlik operasyonuna'' Devlet Başkanı Olusegun Obasanjo'nun emriyle dün başlandığını belirti. 
     AFP muhabiri, kentin bir mahallesinde yaklaşık 60 gecekondu veya barakanın yıkıldığını gördüğünü anlatı. 
     Buralarda oturanlar, bu operasyona sert tepki göstererek, ''kendilerine önceden haber verilmemesinden'' yakındılar. 
     Bush'un ziyareti nedeniyle, kentte 2 binden fazla polis gücü ve istihbarat servisi elemanı konuşlandı. 
     Bush, yarın Afrika'nın en büyük petrol üreticisi Nijerya'ya yapacağı ziyaretle Afrika gezisini tamamlayacak. 

     
</TEXT>
</DOC>
