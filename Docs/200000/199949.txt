<DOC>
<DOCNO> 199949 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/05/yazar/tamer.html </URL>
<DATE> 2003/12/05/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Arçelik'in markası, Vestel'in hızı 
</HEADLINE>
<TEXT>

      
   II. Sanayi Kong-resi'nde izlediğim dikkate değer bir oturumdan bazı kesitler aktarmak istiyorum bugün sizlere. 
   Aslında "Üretim zincirinde katma değer ve k rlılık" başlıklı teknik bir oturum, bugünkü önceliklerimle pek ilgimi çekmezdi, ama konuşmacılara bakınca iş değişti 
   Vestel Şirketler Grubu İcra Kurulu Başkanı Ömer Yüngül, Ülker Holding İcra Kurulu Üyesi Necdet Buzbaş, Arçelik Üretim ve Teknoloji Direktörü Turgut Soysal, Otomotiv Sanayi Derneği Genel Sekreteri Prof. Dr. Ercan Tezer, Orka Grup Yönetim Kurulu Başkanı tekstilci Süleyman Orakçıoğlu, Ak - Kim Kimya Genel Müdürü Refik S. Önür... 
   Doç. Dr. Talat Çiftçi ve Netaş İş Geliştirme Yöneticisi Ali Akurgal'ın yönettiği oturumda, elektronik oylamayla sorulan sorulardan biri ve salondaki katılımcılardan gelen oy yüzdeleri şöyleydi 
   
   Elektronik oylama    Bulunduğunuz sektörde en fazla katma değer yaratan unsur, aşağıdakilerden hangisidir 
   Kalite 25 Yenilik Farklılık 48 Marka 19 Hizmet 10 Zamanında teslimat 1 
   Elektronik oylamaya katılanlar arasında nasıl bir sektörel dağılım vardı bilemiyorum, ama salondaki konuşmacıların temsil ettikleri sektörler ve firmaların kendi konumlarına göre "en yüksek katma değer yaratan unsur"un gösterdiği farklılıklar hayli ilginçti. 
   
   Arçelik Marka önemli    Örneğin Arçelik Üretim ve Teknoloji Direktörü Turgut Soysal'a göre "Beyaz eşyada ürünlerin savaşı yok artık, algılamaların savaşı var Ve algılamaların savaşında, ürüne kişilik kazandırarak kişide ürünün doğru algılanma duygusunu yaratmanız lazım. Soysal sözlerini şöyle sürdürdü "Bütün insanların ismi var mesela. O bile bir farklılık yaratıyor. Tarkan örneğini özellikle vermek istiyorum. Eskiden bir çizgi roman kahramanıydı, ama şimdi popstarı çağrıştırıyor bizlere." 
   Türk özel sektörünün amiral gemisinin "en fazla katma değer yaratan unsur" olarak gördüğü marka, sadece elektronik oylamada değil, diğer konuşmacılar açısından da fazla telaffuz edilmedi. Belki kendilerinin henüz marka olma aşamasına gelmediklerinden, belki sektörün özelliklerinden... 
   
   Vestel Önemli olan hız    Vestel Şirketler Grubu İcra Kurulu Başkanı Ömer Yüngül ise belki de Vestel'in konumu nedeniyle markaya epey farklı bir tarif getirdi "Bence bugün Made in İtaly de bir marka. Eskiden Made in Japan bir markaydı." 
   Yüngül'e göre tüketici elektroniğinde yukarıda sıralananlardan hiçbiri en yüksek katma değer yaratan unsur değil. Katılımcıların yaklaşık yarısının oylarını alan "farklılık yenilik" bile... 
   "Farklılık ve yenilik çok önemli, ama bunların başına bir de hızlıyı koymak lazım" diyor Yüngül ve ekliyor "Bugün baktığımızda bir buzdolabında, arabada, televizyonda çizgiler hep aynı. Modeller eskiden 5 - 6 yılda bir değişiyordu, şimdi 1 yılda eskiyor. Bir sene önce 200 dolar olan bir ürün, bugün 40 dolar. Önemli olan o ürünü 200 dolara satılırken üretip pazarlayabilmek, 40 dolara düştükten sonra değil. Ne kadar hızlı olursanız, o kadar yüksek katma değer yaratıyorsunuz. Bir zamanlar tüketici elektroniğinde Sony dendiğinde, dünyada akan sular duruyordu. Şimdi Güney Kore'den Samsung, Sony'yi bayağı solladı." 
   
   Kimya sektörü farklı    Kimya sektöründe ise yenilik - farklılık falan yok. Kalite ve marka elbette önemli, ama geri planda. Dinçkök'lerin sahibi bulunduğu Ak - Kim Kimya'nın Genel Müdürü Refik S. Önür'e göre sektörde en yüksek katma değeri yaratan unsur, elektronik oylamaya katılanların sadece 1'inin önemli saydığı zamanında teslimat. 
   Anlatacaklarım bitmedi. Gelecek hafta bu konuya yeniden döneceğim. 
   
      
   
</TEXT>
</DOC>
