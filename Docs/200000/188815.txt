<DOC>
<DOCNO> 188815 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/15/son/soneko34.html </URL>
<DATE> 2003/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdemir'e Kalite Yönetim Sistemi Belgesi verildi... 
</HEADLINE>
<TEXT>

     Ereğli Demir ve Çelik Fabrikaları ERDEMİR T.A.Ş'ye, Türk Standartları Enstitüsü TSE tarafından ''TS EN ISO 9001 2000 Kalite Yönetim Sistemi Belgesi'' verildiği bildirildi. 
     ERDEMİR Genel Müdürlüğü'nden yapılan yazılı açıklamada, toplam kalite anlayışı çerçevesinde müşteri odaklılık, adil ve şeffaf yönetimiyle sürekli gelişme ilkelerini benimseyerek aranan marka haline gelen ERDEMİR'in, TSE'den 6-9 Ekim 2003 tarihleri arasında gerçekleştirilen belgelendirme tetkikiyle ''TS EN ISO 9001 2000 Kalite Yönetim Sistemi Belgesi'' aldığı belirtildi. 
     Enformasyon, teknoloji ve iletişim alanında yaşanan gelişmelerin rekabet koşullarını güçleştirdiği mevcut düzende, fabrikalarının sektöründe dünyanın en büyük şirketleri arasında yer almayı hedeflediği kaydedilen açıklamada, şöyle denildi 
     ''TS EN ISO 9002 1994 Kalite Güvence Sistemi'ne göre, 17 Ekim 1997'den itibaren belgeli olan kuruluşumuzda, 1996'dan beri toplam 8 tetkik gerçekleştirilmiştir. Toplam kalite yönetiminin en önemli ögelerinden biri konumunda sürekli iyileştirme sürecinde etkili performans gösteren ERDEMİR, çabalarının meyvelerini almış ve ilk kez Sıfır Uygunsuzluk ile belgelendirilmiştir. Bu başarının yanı sıra 2004'de TS 18001 İş Sağlığı ve İş Güvenliği ile TS EN ISO 14001 Çevre Yönetim Sistemi Belge alınması hedefiyle çalışmalarımız hızla sürmektedir.'' 
     
</TEXT>
</DOC>
