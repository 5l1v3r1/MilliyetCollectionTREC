<DOC>
<DOCNO> 156815 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/15/son/sondun20.html </URL>
<DATE> 2003/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Cannes 'yıldızlar geçidi' başladı... 
</HEADLINE>
<TEXT>

     Bu yıl 56. kez düzenlenen Cannes Film Festivali, ''Fanfan La Tulipe'' isimli filmin gösterimiyle dün akşam başladı. 
     Bu yıl geçen iki yılın aksine Holywood yapımlarının festivaldeki ağırlığının azalmasına rağmen, Amerikan sinemasının ünlüleri yine festivalde olacak. 
     Festivale katılması beklenen Amerikalı ünlüler arasında Arnold Schwarzenegger, Clint Eastwood, Tim Robbins, Emily Watson, Geoffrey Rush, Helen Mirren, Joan Allen ve James Cameron ve jüri üyeleri Meg Ryan ve Steven Soderbergh bulunuyor. 
     ''Saatler'' filmi ile bu yıl Oscar'da en iyi kadın oyuncu ödülünü alan Nicole Kidman bu yıl Cannes'da Lars von Trier'nin yönettiği Dogville filmi ile yarışacak. 
     Festivalin yarışma bölümünde ABD'den üç film bulunuyor. Eastwood'un yönettiği Tim Robins, Sean Peen ve Matrix'in yıldızlarından Laurence Fishburne'un oyuncu olduğu Mystic River, Gus Van Sant'ın yeni oyuncularla çektiği bir lisede geçen Elephant ve Vincent Gallo'nun The Brown Bunny fimleri yarışmalı bölüme katılacak. 
     
     ''UZAK'' YARIŞMALI BÖLÜMDE 
     Yönetmen Nuri Bilge Ceylan'ın çektiği ''Uzak'' filmi de, festivalde yarışacak 15 film arasında yer alıyor. 
     Festival, ''Modern Times'' isimli filmin gösterimi ve ödül töreniyle sona erecek. 
     Festival'de uzun metrajlı filmlerin jüri başkanlığını Fransız yönetmen Aishwarya Rai yaparken, kısa metrajlı filmlerin jüri başkanlığını yönetmen Emir Kusturica üstlenecek. 
     Cannes Film Festivali'ni, geçen yıl Roman Polansky'nin ''Piyano'' filmi kazanmıştı. 
     
</TEXT>
</DOC>
