<DOC>
<DOCNO> 192716 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/01/son/sontur10.html </URL>
<DATE> 2003/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Kardeşlerin mal paylaşımı tartışması cinayetle bitti 
</HEADLINE>
<TEXT>

     Kayseri'de, mal paylaşımı yüzünden kardeşler arasında çıkan tartışmada, 1 kişi öldürüldü. 
     Battalgazi Mahallesi Yavuz Caddesi'nde, Mehmet K, Muzaffer K, Kadriye Ö. ve Burhan K. kardeşler, babalarına ait evin satışı konusunda tartışmaya başladılar. 
     Tartışma sırasında Burhan K'nın, yanında taşıdığı tabancayla ateş açması üzerine Mehmet K, Muzaffer K. ve Kadriye Ö. yaralandı. 
     Erciyes Üniversitesi Tıp Fakültesi Hastanesi'ne kaldırılan yaralılardan Mehmet K, kurtarılamadı. 
     Burhan K'nın gözaltına alındığı bildirildi. 
     
     İNŞAATTAN DÜŞEN İŞÇİ ÖLDÜ 
     İZMİR A.A - İzmir'in Buca İlçesi'nde, inşaat halindeki binada sıva yaparken 4. kattan düşen işçi öldü. 
     Alınan bilgiye göre, 188. sokakta bulunan inşaat halindeki 6 katlı binanın dış cephesinde sıva yapan Şevket Yaşar 26 , dengesini kaybederek 4. kattan düştü. 
     Ağır yaralı olarak SSK Buca Hastanesi'ne kaldırılan Yaşar, kurtarılamadı. 
     
     TABANCAYLA OYNAYAN ÇOCUK BACAĞINDAN YARALANDI 
     İzmit'in Yuvacık Beldesi'nde, ölen dedesinden kalan tabancayla oynayan çocuk, bacağından yaralandı. 
     Yakacık Mahallesi'ndeki evlerinde dedesinden kalan tabancayla oynayan Cihat Genç 10 , kazayla tetiğe bastı. Yaralanan Cihat Genç, Kocaeli Devlet Hastanesi'nde tedavi altına alındı. 
     
</TEXT>
</DOC>
