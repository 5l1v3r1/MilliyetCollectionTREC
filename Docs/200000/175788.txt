<DOC>
<DOCNO> 175788 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/15/dunya/dun03.html </URL>
<DATE> 2003/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
BM'den Irak'ın inşasına destek 
</HEADLINE>
<TEXT>

   YASEMİN ÇONGAR Washington 

   
   Birleşmiş Milletler BM , bundan böyle Irak'ta daha fazla devrede olacak. ABD'nin sunduğu ve dün Suriye'nin çekimserliğine karşı 14 oyla Güvenlik Konseyi'nde onaylanan karar tasarısı, Irak'ta ABD ve İngiltere tarafından oluşturulan 25 üyeli Geçici Hükümet Konseyi'nin BM tarafından "memnuniyetle karşılandığı" ifadesine yer veriyor. 
   Karar ayrıca, BM'nin Bağdat'ta insani yardım ve yeniden inşa çalışmalarının eşgüdümünü sağlamak amacıyla bir "yardım misyonu" oluşturmasına da zemin sağlıyor. Kararda, Irak'ta oluşturulan ve Türkiye'nin de asker verip vermeyeceği konusunda karar aşamasında olduğu Uluslararası İstikrar Gücü'ne doğrudan atıf yok. Yeni BM kararı, bu gücün statüsü ve işleyişi konusunda BM'nin herhangi bir belirleyici ya da meşrulaştırıcı rol üstlenmesinin yolunu açmayacak. 
   Tasarıdaki, BM'nin Irak'taki Geçici Hükümet Konseyi'ni "desteklediği" şeklindeki ifade, Konsey üyelerinden gelen itirazlar üzerine, "Konsey'in oluşturulmasının memnuniyetle karşılandığı" olarak değiştirildi. 
   
</TEXT>
</DOC>
