<DOC>
<DOCNO> 186671 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/06/ekonomi/eko02.html </URL>
<DATE> 2003/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
11 milli, bir Beckham kadar bile kazanmıyor 
</HEADLINE>
<TEXT>

   Türkiye, 11 Ekim'de İngiltere'yi yenerse 'futbol sahada kazanılır, kasada değil' tezi de galip gelecek. Zira, İngiliz kadrosunun toplam yıllık geliri 100 milyon euronun üzerinde 
      ŞULE YÜCEBIYIK 
   
   Türkiye'de milyonlarca futbolsever, haftalardır tek bir gündeme kilitli. Türk Milli Takımı, 11 Ekim'de, bugüne kadar bir gol bile atamadığı İngiltere Milli Takımı karşısındaki 'makus talihi'ni yenerse, "futbol artık sadece futbol değil, ekonomidir" görüşünü savunanlara da bir çalım atmış olacak. İngiltere'nin kazanması halinde ise "Maç sahada kazanılır, kasada değil" görüşü önemli ölçüde taraftar yitirecek. 
   İngiltere Milli Takımı, Avrupa'nın en pahalı oyuncularını kadrosunda bulunduruyor. Takımdaki futbolcuların yıllık kazançlarını topladığımızda 100 milyon euro gibi 163 trilyon lira bir rakam ortaya çıkıyor. 
   Buna karşılık Türk millilerin yıllık kazançlarının toplamı 20 milyon 32.6 trilyon lira euroyu zor buluyor. Yani futbolcu kazançları bakımından, Türkiye, İngiltere'nin beşte biri. 
   Bu rakam farkı, sadece milli takımlar kıyaslandığında değil, kulüpler kıyaslandığında da aynı. Avrupa'nın en zengin ligine sahip olan İngiltere'de, kulüplerin kasasına sadece yayın haklarından son üç yılda 1.6 milyar sterlin 3.7 katrilyon lira girdi. 
   
   Kulüplerin cirosu düşük 
   Avrupa'nın en zengin 20 takımı arasında bulunan İngiliz kulüplerinin yıllık ciroları şöyle Manchester United 117, Chelsea 76.7, Arsenal 61.3, Leeds United 57.1, Liverpool 46.4, Sunderland 37.3, Aston Villa 35.8, West Ham United 35 milyon sterlin. 
   Türkiye'de, bu cirolara ulaşan takım yok. Türk kulüplerinden en yüksek ciro yaptığı belirtilen Fenerbahçe'nin yıllık cirosunun 50 milyon dolara yakın 70 trilyon lira olduğu belirtiliyor. 
   İngiliz, hatta dünya futbolunun süperstarı, milli takımın da kaptanı David Beckham, gerek Real Madrid'e transfer olurken aldığı 24 milyon sterlinlik 55 trilyon lira ücreti, gerekse 17 milyon dolar olarak tahmin edilen yıllık geliri ile dünyanın en çok kazanan futbolcusu. 
   İngiliz Milli Takımı'nın Beckham'dan sonra en çok kazanan ikinci oyuncusu Rio Ferdinand'ın yıllık kazancı ise yaklaşık 9.6 milyon euro. Üçüncü sırayı ise 8.9 milyon euro ile genç yetenek Michael Owen alıyor. 
   Türk Milli Takımı'nda ise hiçbir oyuncunu kazancı bu rakamların yanından dahi geçmiyor. Yabancı liglerde oynayan Rüştü, Nihat, Emre, Yıldıray, Alpay gibi oyuncuların yıllık kazançları 1.5 - 2 milyon euro düzeyinde. Üç büyük kulüpte oynayan milli futbolcuların kazançları da 700 bin dolar ile 1.8 milyon dolar arasında değişiyor. 
   
   'En çok parayı golcüler alıyor'    UEFA As Başkanı Şenes Erzik, kulüplerin futbolculara yaptıkları yatırımın ve oyuncuların gelir seviyesinin sahalardaki başarıda önemli rol oynadığını ancak belirleyici olmadığını belirtiyor. 
   Erzik, en çok gol atan, takımlarına başarı getiren futbolcuların, en pahalı ve kendisine en çok yatırım yapılan oyuncular olduğunu belirtiyor. Bununla birlikte zengin takımın her koşulda kazanmasının mümkün olmadığını belirten Erzik, İngiltere Milli Takımı'nın geçtiğimiz ay Makedonya'ya kendi sahasında berabere kalmasının örneğini veriyor. 
   
   Türk millilerin yıllık gelirleri Rüştü Reçber 2.9 milyon dolar Bülent Korkmaz 800.000 dolar Tayfur Havutçu 800.000 dolar Hakan Ünsal 700.000 dolar Alpay Özalan 2.5 milyon dolar Fatih Akyel 800-1 milyon dolar Ahmet Yıldırım 700 - 800 bin dolar Ergün Penbe 750 bin dolar Emre Belözoğlu 2 milyon dolar Okan Buruk 1 milyon dolar Tugay Kerimoğlu 1.4 milyon dolar Yıldıray Baştürk 1.8 milyon dolar Hakan Şükür 1.8 milyon dolar Hasan Şaş 1.8 milyon dolar Nihat Kahveci 1.8 milyon dolar İlhan Mansız 1.5 milyon dolar 
   Milliyet Spor Servisi'nin katkılarıyla hazırlanan rakamlardır. 
   
   İngiliz yıldızlar ne kazanıyor David Beckham 17 milyon dolar Rio Ferdinand 11 milyon dolar Michael Owen 10 milyon dolar Sol Campbell 9 milyon dolar Emile Heskey 4 milyon dolar 
</TEXT>
</DOC>
