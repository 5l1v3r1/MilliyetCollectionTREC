<DOC>
<DOCNO> 182563 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/16/siyaset/siy01.html </URL>
<DATE> 2003/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
'Uyum' telefonu 
</HEADLINE>
<TEXT>

   Cox DEP davası AB sürecini etkiler 

Gül Serbest bırakılmalarını tercih ederiz 
   TÜRKER KARAPINAR 

   
   Avrupa Parlamento-su'nun AP , Avrupa İnsan Hakları Mahkemesi'nin AİHM kararlarının yeniden yargılanma nedeni sayılması yönündeki düzenlemenin ardından dün yedinci kez h kim karşısına çıkan kapatılan DEP'in eski milletvekillerinin davasını yakından izlediği ortaya çıktı. 
   AP Başkanı Pat Cox, geçen hafta Dışişleri Bakanı Abdullah Gül'ü telefonla arayarak, DEP'li milletvekillerinin davasını yakından izlediklerini bildirdi. 
   
   Saygı duyuyoruz 
   Milliyet'in edindiği, dün CNN Türk'ün de yansıttığı bilgilere göre Cox, Gül'e, "Bu davanın gelişimi Avrupa Parlamentosu'nun Türkiye'deki reform sürecine bakışını etkileyecektir" dedi. Türkiye'deki yargı bağımsızlığına saygı duyduklarını vurgulayan Cox, Leyla Zana'nın bir süre önce AP tarafından insan hakları konusunda verilen "Saharov" ödülünü aldığını anımsattı. 
   Ankara'nın son dönemde demokrasi adına attığı adımları ve gerçekleştirdiği yasal düzenlemeleri öven Cox, "Gelişmeleri takdirle karşılıyoruz" dedi. Görüşmede, DEP'lilerin serbeset bırakılmalarını tercih ettiklerini kaydeden Gül ise Türkiye'de yargının bağımsız olduğunu vurgulayarak, "Yargı kararlarına herkesin saygı duyması gerekir" diye konuştu. 
   
   Avrupa hep davada 
   Kamuoyunda 2. Uyum Paketi olarak bilinen yasayla AİHM'nin kesinleşmiş kararlarının yeniden yargılama nedeni sayılmasının ardından tekrar h kim önüne çıkan DEP'lilerin her duruşmasına AP'den ve büyükelçiliklerden çok sayıda gözlemci katılıyor. 
   Davanın her duruşmasında tahliye talebinde bulunan DEP'lilerin istekleri her defasında reddedildi. DEP'lilerin avukatlarından Yusuf Alataş, 9 yıl 6 aydır tutuklu bulunan ve normal şartlarda Haziran 2005'te tahliye olacak müvekillerinin tahliye edilmemesine isyan ederek "Nasıl olsa reddedileceği için herhangi bir talepte bulunmayı doğru bulmuyoruz" demişti. 
   
</TEXT>
</DOC>
