<DOC>
<DOCNO> 167238 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/04/yazar/pulur.html </URL>
<DATE> 2003/07/04/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
'Türkiye bölünsün ' diyene katlanalım da... 
</HEADLINE>
<TEXT>

     Böyle bir durumda adam siner, susar, çekilir, ne halleri varsa görsünler der. 
     
     ŞU Avrupa'ya uyum yasaları, özellikle Terörle Mücadele Yasası'nın 8. maddesi bu hale geldi. 
     Konuşanı, susturmak istiyorlar 
     "Üçüncü Dünyacı, demokrasi karşıtı, kapalı rejim tutkunu..." 
     Cumhurbaşkanı, "Şu 8. maddeyi bir daha görüşün" dediği için kıyamet kopuyor... 
     8. madde kalkarsa ne olur 
     Önce bu 8. madde neyi yasaklıyor, neye ceza kesiyor, görelim 
     "Türkiye Cumhuriyeti devletinin ülkesi ve milletiyle bölünmez bütünlüğünü bozmak amacıyla yazılı, sözlü veya görüntülü propaganda ile toplantı, gösteri ve yürüyüş yapanlar hakkında 1 yıldan 3 yıla kadar hapis cezasına hükmolunur. Suçun terör yöntemlerine başvurmaya özendirecek şekilde işlenmesi halinde, verilecek ceza üçte bir oranında arttırılır..." 
     
     PEKİ, bu madde kalkarsa ne olur 
     Biri kalkıp Türkiye bölünmelidir diyebilir, bir başkası federasyondan söz edebilir. 
     Diyorlar ki "Desinler, ne çıkar Onlar dedi diye Türkiye bölünür mü Herkes düşüncesini söylesin." 
     Söylemekle biter mi 
     Çünkü bu madde kalkınca "teröre başvurmayı özendirecek propaganda yapmak" da serbest kalıyor. 
     Cumhurbaşkanı da bunu söylüyor. 
     
     ELLERİNDEKİ en güçlü silah da "Avrupa böyle istiyor " 
     Elbette Avrupa böyle isteyecek, tarihin gelişi bu... 
     Lozan'ın kuyruk acısı başka nasıl çıkar 
     Maksat, ordunun ağırlığını azaltmak, hatta hiçe indirmek... 
     Bir taraftan Avrupa desteği, diğer yandan ABD'nin tezkere burukluğu, hedef belli... 
     Tartışılan 8. madde, 15 yılda 30 bin insanını teröre feda etmiş Türkiye için çok önemlidir. 
     "Türkiye bölünmelidir" diyen bir sesten nefret eden milyonlarca insan bu memlekette yaşar. 
     "Türkiye bölünmelidir" lafından hoşlananlar da vardır. 
     Nefret edenler, düşünce özgürlüğü adına, buna katlanacaklar, "Bölmek için silaha sarılalım" isyanına da seyirci mi kalacaklardır 
     Bunun cevabı verilmelidir. 
     
     DİYECEKLER ki 
     "Düşünce özgürlüğünü niye terörle birlikte yan yana getiriyorsunuz " 
     Buyurun cevabını 
     "TMY'nin 8. maddesi tamamen kaldırılmakla, sadece bölücü fikirlerin açıklanması değil aynı zamanda terör yöntemlerine başvurmayı özendirecek şekilde, propaganda yapılması da serbest kalmaktadır." 
     Kim diyor bunu 
     Bir Kemalist mi, bir Üçüncü Dünyacı mı, bir kapalı rejim yanlısı mı, ya "azın"lıktan biri mi 
     Hayır 
     Taha Akyol, yazıyor. 
     Ona da itirazınız var mı 
     
     

</TEXT>
</DOC>
