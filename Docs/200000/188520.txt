<DOC>
<DOCNO> 188520 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/14/son/sondun25.html </URL>
<DATE> 2003/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Hollanda'da İslam dördüncü sırada 
</HEADLINE>
<TEXT>

     Hollanda'da yaşayan Müslümanların sayısının son 10 yılda iki kat artarak 920 bine ulaştığı ve İslam dininin, ülkedeki dördüncü büyük inanç grubunu oluşturduğu bildirildi. 
     Merkez İstatistik Enstitüsü'nün araştırmasına göre, Hollanda'da 18 yaş üstü inananların yüzde 31'ini Katolikler, yüzde 14'ünü Kalven yanlısı Protestanlar, yüzde 7'sini Reformist Protestanlar ve yüzde 5'ini Müslümanlar oluşturuyor. 
     Müslüman kesim içinde en büyük grubu, 320 binle Türkler oluştururken, Türkleri 285 bin ile Faslılar izliyor. Müslümanların tüm nüfus içindeki oranıysa yüzde 5,7 dolayında bulunuyor. 
     Araştırma, Müslüman nüfusun artmasını yalnızca dışarıdan yapılan göçe değil, bu ülkedeki Müslümanların doğum sayısına da bağlıyor. 
     Hollanda'da halkın yaklaşık yüzde 40'ınınsa kendisini herhangi bir inanç grubu içinde görmeyenlerin oluşturduğu belirtildi. 
     
</TEXT>
</DOC>
