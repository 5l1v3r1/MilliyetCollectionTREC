<DOC>
<DOCNO> 177546 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/23/dunya/dun01.html </URL>
<DATE> 2003/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Abbas'ın koltuğu sallanıyor 
</HEADLINE>
<TEXT>

      DIŞ HABERLER SERVİSİ 

   
   Kudüs'te bir otobüse düzenlenen intihar saldırısıyla başlayan şiddet sarmalı, Filistin Başbakanı Mahmud Abbas'ın koltuğunu da sallıyor. Filistinli milletvekili Ziad Ebu Zeyyad'a göre, yeniden canlanan şiddet, Mahmud Abbas'ı tehdit ediyor ve durum böyle devam ederse Abbas'ın uzun süre dayanması zor. ABD Dışişleri Bakanı Colin Powell'ın, uzun süredir "görmezden gelinen" Filistin lideri Arafat'ı arayarak Abbas'a yardım etmesini istemesi de, Arafat'ın Filistinliler ve örgütler üzerinde h l daha fazla etkisi olduğunun Amerika tarafından da kabul edildiğini gösterdi. ABD Dışişleri Bakanı Powell, önceki gün yaptığı açıklamada, "Başkan Arafat'ı aradım, kendisinden Başbakan Abbas'la birlikte çalışmasını ve kendi kontrolündeki güvenlik birimlerinden Abbas'ın da yararlanmasını sağlamasını istedim" dedi. Bush yönetimi yetkilileri, Ortadoğu'daki etkinliğini silmek istedikleri Arafat'la görüşmeme politikası güdüyordu. Dün bölgeye giden Mısır Cumhurbaşkanı Hüsnü Mübarek'in danışmanı Usame El Baz da Ramallah'ta Arafat'la görüştü. 
   
   
</TEXT>
</DOC>
