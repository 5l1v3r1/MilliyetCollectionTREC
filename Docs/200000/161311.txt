<DOC>
<DOCNO> 161311 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/05/son/sontur17.html </URL>
<DATE> 2003/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Antakyalı çiftçiden Bakan Güçlü hakkında tazminat davası... 
</HEADLINE>
<TEXT>

     Antakya'da bir çiftçi, Tarım ve Köyişleri Bakanı Sami Güçlü hakkında açıklamalarında ''hakaret unsuru'' bulunduğu gerekçesiyle mahkemeye tazminat davası başvurusunda bulundu. 
     Hatay Barosu avukatlarından Güvenç Esmer, müvekkili eski CHP İl Başkanı Sezen Esmer adına Hatay Sulh Hukuk Hakimliği'ne başvuruda bulundu. 
     Güvenç Esmer, Bakan Güçlü'nün ''İnsanoğlu böyle...Gözünü az da doyurmaz, çok da doyurmaz. Ne doyurur biliyormusunuz Karatoprak doyurur'' şeklindeki sözlerinin Türk çiftçisi için onur kırıcı, hakaret unsuru taşıyan ve aşağılayıcı olduğunu savundu. 
     Esmer, başvurusunda, çiftçilik yapan eşinin, Bakan Güçlü'den 1 milyon lira tazminat talebinde bulunduğunu bildirdi. 
     
</TEXT>
</DOC>
