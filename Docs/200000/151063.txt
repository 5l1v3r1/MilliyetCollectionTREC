<DOC>
<DOCNO> 151063 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/19/son/sontur17.html </URL>
<DATE> 2003/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Bahçede başına yıldırım düştü... 
</HEADLINE>
<TEXT>

     Bahçelievler'deki Barboros İlköğretim Okulu ana sınıfı düşen yıldırım sonucu hasar görürken, Düden'de tek katlı evde oturan 3 çocuk annesi, 36 yaşındaki Havva Altınışık, kapı önünde bulunan çocuklarının ayakkabılarını ıslanmasın diye içeri almak istedi. 
     Kapıyı açan Altınışık'ın sağ koluna yıldırım çarptı. Altınışık, çarpmanın etkisiyle 1 metre geriye fırladı. Bu sırada evde bulunan eşi 39 yaşındaki Abdullah Altınışık ve çocukları gürültü nedeniyle kısa süreli şok geçirdi. Eşinin acı içindeki bağrışlarını duyan Abdullah Altınışık, otomobiliyle hastaneye götürmek istedi, ancak caddelerin nehre dönüşmesi nedeniyle yolda kaldı. 
     Çağrılan ambülansla Antalya Devlet Hastanesi'ne kaldırılan Havva Altınışık ın, sağ kolunda ve boynunun alt bölgelerinde yanıklar olduğu belirlendi. Kolu sarılan Altınışık, tedavi altına alındı. Olayın şokunu üzerinden atamayan genç kadın, Allah beni 3 çocuğuma bağışladı. Bir anda çok canım yandı. Üzerimdeki giyisiler delik deşik oldu. Eşim hastaneye yetiştirmese ölebilirdim'' dedi. Altınışık, gazetecilerin fotoğrafını çekerken patlayan flaşları görünce olayı tekrar yaşadığını söyledi. 
     





</TEXT>
</DOC>
