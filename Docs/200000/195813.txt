<DOC>
<DOCNO> 195813 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/16/ekonomi/eko01.html </URL>
<DATE> 2003/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
'Telekom'a yabancı da bulacağız ama rakamlar uçarsa zor olur' 
</HEADLINE>
<TEXT>

   Sabancı Telekom için Koç'la beraber, bir de yabancı ortak bularak, üçümüz bir şey yapabilir miyiz ' diye tekrar üzerinden geçiriyoruz. Ancak rakamlar uçurulursa zor olur 
      ŞÜKRAN PAKKAN İstanbul 
   
   Sabancı Holding Yönetim Kurulu Başkanı Sakıp Sabancı, Türk Telekom'a Koç Grubu ile birlikte, yanlarına bir de yabancı ortak alarak teklif vereceklerini, ancak fiyatın 'fahiş' olması halinde, ihaleden sonuç alınamayacağını söyledi. Sabancı, batık bankalarla ilgili olarak da "Önüne gelene banka açtırılıyor, faturası 65 milyona çıkıyor" dedi. 
   Kandilli Kız Lisesi Kültür ve Eğitim Vakfı Başkanı Prof. Dr. Türkan Saylan tarafından, tarihi binanın kültür sarayı haline getirilmesi amacıyla 3 trilyon lira bağışladığı için kendisine teşekkür belgesi verilmesi amacıyla Sabancı Müzesi'nde düzenlenen törene katılan Sabancı, toplantının ardından, sorular üzerine, Türk Telekom ihalesi, özelleştirmeler ve batık bankalarla ilgili açıklamalarda bulundu. Özelleştirmelerde çok yüksek fiyatlar beklendiğini belirten Sabancı, fahiş bir fiyat istenmediği taktirde Koç Grubu ve bir yabancı ortakla Telekom ihalesiyle ilgilendiklerini söyledi. 
   
   'Gözden geçiriyoruz' 
   Sabancı, "Telekom önümüze geliyor. Petkim var. Kocaman umutlar var. Bunlardan bir tanesi de Koç ve Sabancı beraberce bu telekom işini, bir yabancı bu işi iyi bilen bir ortak daha bularak, 'üçümüz beraber bir şey yapabilir miyiz ' diye tekrar üzerinden geçiriyoruz. Böyle bir fikir var, ancak rakamlar uçarsa zor olur" diye konuştu. 
   
   'Hiç bir aptal almaz' 
   Özelleştirmelerde gecikildiğini ve Türkiye'nin bu konuda 'elaleme kıyasla utanılacak yerde' olduğunu belirten Sabancı, şöyle konuştu 
   "Bir de, 'özelleştirmeye karşıyız' diyen bir kafa var. Ben sosyalistim, yaptığım işler ortada. İsveç Başbakanı yaptığım işleri görünce, 'Sen benden fazla sosyalistsin' dedi. Fakat kafa değişmiyor, değişmediği için özelleştirmeyi sindiremiyor. Topu taca atmak için bir yol buluyorlar. 'Ben de yanındayım' diyor ama matematiği olmayan fiyat istiyor. Hiç bir aptal almaz. Dünyanın her yerinde eşit fırsatlar var. Bunları mukayese eder. '3.5 milyar dolar eder' diyor. Sen hangi kriterlerle hesapladın, nasıl bu fiyatı buldun Bu rakamlarla, bazı özelleştirmelerin önü kesilecek. Bu sisten kurtulmak gerek. Tekel'de binlerce insan var, ne alan ne satan memnun." 
   
   'Önüne gelen banka kuruyor, fatura 65 milyona çıkıyor'    Sabancı Holding Yönetim Kurulu Başkanı Sakıp Sabancı, batık bankaların ortaya çıkardığı fatura ile ilgili de değerlendirmelerde bulundu. Sabancı, ehliyete sağlık raporu şart koşan devletin bankacılıkta ehliyet aramadığını söyledi. Sabancı şunları belirtti 
   "Önüne gelene banka kurma izni veriyorlar. Oysa ehliyet alırken bile sağlık raporunu şart koşuyorlar. Benim Londra'daki bankama umum müdür yardımcısını bile Merkez Bankası'nın izni olmadan atayamıyoruz. Hassasiyete bak Sana ne oluyor Fatura 65 milyona çıkıyor. Sistem önemlidir. Suçlu yalnız banka açanlar değil. Fatura dar gelirlilere çıkıyor. Yanlış hesabı bir türlü Bağdat'tan döndüremiyoruz." 
   
   Mevlevi müziğiyle tedavi    Sakıp Sabancı, ABD gördüğü tedavi sırasında sürekli Mevlevi müziği dinlediğini söyledi. Sabancı, "Tedavi süresince kulaklıklar, kocaman mikrofon koydular, relaks müzikler dinlettirdiler. Ben de mevlevi müziklerini getirdim. ABD'lilerde hayran oldular. Müziğin önemine inanmış bir doktor beni tedavi etti" diye konuştu. 
   
   
</TEXT>
</DOC>
