<DOC>
<DOCNO> 188694 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/15/spor/aspo.html </URL>
<DATE> 2003/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İYİ GECELER 
</HEADLINE>
<TEXT>

   UEFA Kupası ilk tur rövanşında Trabzonspor, Gençlerbirliği ve Gaziantepspor'dan zafer bekliyoruz, şansı çok az gözüken Malatyaspor'un ise bir sürprize imza atmasını diliyoruz 
      
   Aman dikkat    Teknik Direktör Samet Aybaba, futbolcularına İngiltere maçını örnek gösterdi, "Siz de strese girmeyin. İyi motive olun" dedi 
   Tek tek uyardı 
   TRABZONSPOR Teknik Direktörü Samet Aybaba, Villarreal maçı öncesi futbolcularıyla yaptığı toplantıda ciddi uyarılarda bulundu. Tecrübeli teknik adam, "Milli takımın İngiltere karşısında yaşadıklarını siz yaşamayın. Gereksiz yere strese girmeyin, kazanma konusunda kendinizi gereğinden fazla şartlandırmayın. Yoksa bu hata bize de pahalıya malolabilir" dedi. 
   
   'Sakin düşünün' 
   FUTBOLCULARINDAN rakibi gözlerinde fazla büyütmemelerini de isteyen Aybaba, "Sakin düşünün, iyi motive olun. Gol attığınızda skor üstünlüğünü korumak için telaşa kapılmayın. Aceleci davranmayın. Hücumu ve savunmayı birlikte düşünün. Bunları yaparsanız, İspanyolları yenmeniz kolaylaşır ve turu geçen taraf oluruz. Türkiye'nin gözü üzerimizde. Size güveniyorum" diye konuştu. 
   
   Üçlü savunma    TEKNİK Direktör Samet Aybaba, Villarreal orta sahasından çıkan ani toplar ve rakibin hızlı forvet oyuncuları nedeniyle oyun sisteminde değişiklik yapmayı planlıyor. Aybaba'nın 4-4-2 sisteminden vazgeçerek, 3-5-2'ye döneceği belirtildi. Savunmanın arkasında Erdinç, Oumar ve D'Haene üçlüsüne yer vermeyi düşünen Aybaba, orta sahayı da kalabalık tutacak. Fatih Tekke, "Turu geçersek, kaderimizi değiştireceğiz" diye konuştu. 
   
      Gençler'e klasik eziyet    Blackburn maçı için dün İngiltere'ye giden Kırmızı - Siyahlı kafileye gümrük yetkilileri zorluk çıkardı, 1.5 saat havalimanında sıkıntı yaşandı 
   NECMİ KEPÇETUTAN 

   Son çalışma 
   GENÇLERBİRLİĞİ bugün oynanacak UEFA Kupası ilk tur rövanş maçı için özel uçakla Manchester'e geldi. İngiliz gümrük yetkililerinin kafilenin taşıdığı tüm malzemelerin teker teker ibra edilmesi yolundaki talebi Kırmızı - Siyahlı kafileyi zor durumda bıraktı. Manchester havaalanında özel bölüme alınan ekip, yaklaşık 1.5 saat süren sıkıntılı bir bekleyişten sonra havalimanından çıkabildi. Başkent ekibi Blackburn maçının son provasını kendilerine tahsis edilen Akademi sahasında gerçekleştirdi. 
   
   Prim 50 bin dolar 
   TEKNİK Direktör Ersun Yanal, Blackburn'e tur için geldiklerini ifade ederken, "Buradaki atmosfer çok farklı olacak. Ancak ilk maçtaki skor avantajımızı değerlendirip turu geçen taraf biz olacağız. Maçın başlarında bulacağımız bir gol işimizi çok daha kolaylaştıracak" dedi. Başkan İlhan Cavcav, teknik direktör Ersun Yanal ile önceki gün Ankara'da yaptığı son toplantıda tur priminin 50 bin dolar olması konusunda anlaşmaya vardı. Primin maçtan önce soyunma odasında açıklanması kararlaştırıldı. 
   
   Gaziantep    Stres attı 
   UEFA Kupası'nda İsrail'in Hapoel Tel Aviv takımıyla ilk tur rövanş maçını Hollanda'da oynayacak olan Gaziantepspor hazırlıklarını tamamladı. Teknik Direktör Nurullah Sağlam sahadan galip ayrılmak için ellerinden geleni yapacaklarını söyledi. Gaziantepsporlu futbolcular dün gruplar halinde Rotterdam'ı gezdi, moral depoladı. Bu arada 13 bin kişilik Sparta Stadı'nda tüm biletlerin tükendiği açıklanırken, Rotterdam'a akın eden binlerce gurbetçimiz elleri boş geri dönmek zorunda kaldılar. 
   
   Malatya    Umuda yolculuk 
   UEFA Kupası ilk turunda İsviçre'nin Basel takımına kendi sahasında 2-0 mağlup olan Malatyaspor bugün son kozunu oynayacak. Teknik Direktör Ziya Doğan, Basel karşısında işlerinin çok zor olduğunu ancak ellerinden gelen mücadeleyi göstereceklerini söyledi. Doğan, futbolda her sonucun alınabileceğine dikkat çekti, "Tur şansımız az ama kolay pes etmeyeceğiz. Çıkıp oyunumuzu oynayacağız. En azından Türkiye'ye puan kazandırmak istiyoruz" ifadelerini kullandı. 
   
   Zorlu rövanşlar Valencia İsp - AIK Stockholm İsv 1 -0 Shakhtar Donetsk Ukr - D.Bükreş Rom 0 -2 Publikum Celje Slv -Maccabi Haifa İsr 1 -2 Torpedo Moskova Rus -CSKA Sofya Bul 1 -1 Perugia İta -Dundee United İsk 2 -1 RC Lens Fra - Cementarnica 55 Üsküp Mak 1 -0 NAC Breda Hol -N.United İng 0 -5 Benfica Por -La Louviere Bel 1 -1 Nordsjaelland Dan - Panionios Yun 1 -2 Zeljeznicar Bosna Hersek - Hearts İsk 0 -2 Udinese İta - Salzburg Avu 1 -0 Barcelona İsp - Puchov Slo 1 -1 MTK Budapeşte Mac - D.Zagreb Hır 1 -3 Levski Sofya Bul - Hapoel Ramat Gan İsr 1 -0 Slavia Prag Çek Cum. - S.Smederevo Sırbistan 2 -1 Hajduk Split Hır - Grasshoppers İsv 1 -1 Groclin Grodzisk Pol - Hertha Berlin Alm 0 -0 Liverpool İng - Olimpija Ljubijana Slo 1 -1 Graz AK Avu - Valerenga Nor 0 -0 Aris Selanik Yun - Zimbru Chisinau Mol 1 -1 FC Kopenhag Dan - Ferençvaroş Mac 1 -1 Debrecen Mac - NK Varteks Hır 3 -1 D.Dnipropetrovsk Ukr - Hamburg Alm 1 -2 Petrzalka Slo - Bordeaux Fra 1 -2 Vardar Üsküp Mak - Roma İta 0 -4 Lokeren Bel - Manchester City İng 2 -3 Esbjerg Dan - Spartak Moskova Rus 0 -2 NEC Nijmegen Hol - Wisla Krakow Pol 1 -2 Molde Nor - Uniao Leiria Por 0 -1 B.Dortmund Alm - Austria Wien Avu 2 -1 Neuchatel Xamax İsv - Auxerre Fra 0 -1 Rosenborg Trondheim Nor - Ventspils Let 4 -1 Kızılyıldız Sırbistan Karadağ - Odense Dan 2 -2 Malmö İsv - Sporting Lizbon Por 0 -2 Zilina Slo - Utrecht Hol 0 -2 Parma İta - Metalurg Donetsk Ukr 1 -1 Sochaux Fra - MyPa Fin 1 -0 Real Mallorca İsp - APOEL Kıb 2 -1 Steaua Bükreş Rom - Southampton İng 1 -1 Lyn Norveç - PAOK Selanik Yun 1 -0 
   
   
</TEXT>
</DOC>
