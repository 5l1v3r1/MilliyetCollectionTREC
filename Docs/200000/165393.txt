<DOC>
<DOCNO> 165393 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/25/son/soneko40.html </URL>
<DATE> 2003/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüzmen Gazetecilerle problemim yok, problemi olan düşünsün 
</HEADLINE>
<TEXT>

     Devlet Bakanı Kürşat Tüzmen, gazetecilere ''üçkağıtçı'' dediği yönündeki haber ile ilgili, ''Benim sizlerle ilişkimde problemim yok. Problemi olan düşünsün'' dedi. 
     Tüzmen, Türkiye Müteahhitler Birliği tarafından düzenlenen ''2003 Yılında İnşaat Sektöründe İç ve Dış Yatırım Olanakları'' konulu panele gelişinde basın mensuplarının, gazetecilere ''üçkağıtçı'' dediği yönündeki haber ve Basın Konseyi Başkanı Oktay Ekşi'nin ''Aynı sözü aynı içtenlikle kendisine iade ediyorum'' dediğini hatırlatmaları üzerine, şunları söyledi 
     ''Ben onu samimi olarak söyledim. Orada onu okurken baktınız gördünüz. Benim gördüğüm o düzeltmelerden sonra çeşitli açıklamalar oldu bu nedenle dedim. Herkes istediği gibi yazıyor. Nedir Bizim bir köpeği ısırmamızı bekliyor arkadaşlar. Yani siz bize istediğiniz gibi bir şeyler söylüyorsunuz veya bizim söylediklerimizi istediğiniz şekilde, başlıkta yazıyorsunuz. Siz şaka yapıyorsunuz biz şaka yapamıyoruz. Biz de şaka yapıyoruz ve samimi söyledim.'' ''Üçkağıtçı gazeteciler'' sözünü içinden gelerek söylediğini belirten Tüzmen, '' Ya bak üç kağıtçılara dedim. Ben sizinle olan ilişkimden memnunum her şeye rağmen. Bugüne kadar bürokrasi hayatım dahil olmak üzere, siyasi hayatımda da en büyük destek sizden gelmişti. Dolayısıyla ben o yorumları yapanlara bırakıyorum. Benim sizlerle ilişkimde problemim yok. Problemi olan düşünsün'' diye konuştu. 
     
</TEXT>
</DOC>
