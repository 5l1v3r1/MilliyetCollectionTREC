<DOC>
<DOCNO> 193137 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/04/ekonomi/eko05.html </URL>
<DATE> 2003/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
S P'ye göre Kuzey Kore her an çökebilir 
</HEADLINE>
<TEXT>

   S P, Kuzey Kore'de iflasın an meselesi olduğunu, bunun Güney Kore'ye 1.7 trilyon dolara patlayabileceğini açıkladı 
      EKONOMİ SERVİSİ 
   
   Kredi Derecelendirme kuruluşu Standard and Poor's'un S P Bağımsız Derecelendirme Bölümü Başkanı John Chambers, Güney Kore'de katıldığı bir toplantıda Kuzey Kore'deki ekonomik sistemin çökmesinin an meselesi olduğunu, Güney Kore'nin bu çöküşe hazırlıklı olması gerektiğini söyledi. 
   Chambers, bu olayın Güney Kore'ye maliyetinin milli gelirinin üç katına ulaşabileceğini dile getirdi ve Güney Kore'nin kredi notunun da Kuzey Kore'nin nükleer silahlarla ilgili açıklamalarına son verene kadar yükseltilmeyeceğini belirtti. 
   
   G.Kore'ye maliyet 
   Chambers, "Kuzey Kore'nin iflası an meselesidir, çünkü uygulamakta olduğu ekonomik model güçlendirilemez" diye konuştu. 
   Kuzey Kore'deki bir ekonomik çöküşün Güney Kore'ye maliyetinin tahminlere göre Güney Kore'nin GSYİH'sinin gayri safi yurtiçi hasıla yüzde 40 ile 300'ü arasında değişebileceğini belirten Chambers bunun da 190 milyar dolar ile 1.4 trilyon dolar arasında değişen rakamlar anlamına geldiğini kaydetti. Öte yandan bazı analistler Kore'nin birleşmesinin maliyetinin Doğu-Batı Almanya birleşmesinin maliyetini 750 milyar dolar aşabileceğini belirtiyor. 
   Birleşme, Güney Kore'nin uzun dönemli bir projesi olmasına karşın Batı Almanya'nın Doğu Almanya'yı kendisi ile eşitleyebilmek için altına girdiği yükümlülükler ve maliyet, Güney Kore'lilerin çekinmesine neden oluyor. Güney Koreli ekonomistler birleşmenin Seul'e maliyetinin önümüzdeki 10 yıllık süre zarfında 200 milyar doları aşmayacağını düşünüyor. 
   
   
</TEXT>
</DOC>
