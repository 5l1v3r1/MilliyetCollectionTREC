<DOC>
<DOCNO> 190123 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/21/son/sondun35.html </URL>
<DATE> 2003/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Niagara'dan düştü, burnu bile kanamadı 
</HEADLINE>
<TEXT>

     İlk kez, üzerinde koruyucu bir şey bulunmayan ve Niagara şelalesinden düşen bir insanın hayatta kaldığı bildirildi. 
     Görgü tanıkları, üzerinde elbiseleri bulunan bir adamın 60 metrelik şelaleden baş aşağı düştüğünü, daha sonra yüzerek kıyıya ulaşmayı başardığını ifade ettiler. 
     Niagara şelalesinin debisi saniyede 570 metreküpü buluyor. Kazanın, şelalenin Kanada tarafındaki bölümünde meydana geldiği ve bazı turistlerin olayı kameralarıyla görüntülemeyi başardıkları belirtildi. 
     1960 yılında 7 yaşındaki bir çocuk da kazayla şelaleden düştükten sonra üzerindeki can yeleği sayesinde kurtulmayı başarmıştı. Dün düşen adamın üzerinde elbisesinden başka koruyucu bulunmadığı belirtildi. 
     Yetkililer, kimliğini açıklamadıkları adamın şelaleden nasıl düştüğü konusunda da bilgi vermediler. 
     1901'den bu yana yaklaşık bir düzine meraklı kendilerini fıçı ya da koruyucu kaplar içersinde şelaleden aşağı atmışlar ve bunların yarıdan fazlası ölmüştü. Hastaneye kaldırılan adamın sağlık durumunun istikrarlı olduğu belirtildi. 
     
</TEXT>
</DOC>
