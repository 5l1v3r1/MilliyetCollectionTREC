<DOC>
<DOCNO> 162521 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/11/son/sonspo31.html </URL>
<DATE> 2003/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Bilgili Devler Ligi için transfer yapacağız... 
</HEADLINE>
<TEXT>

     Beşiktaş Kulübü Başkanı Serdar Bilgili, Şampiyonlar Ligi'nde en üst düzeye gelebilmeyi hedeflediklerini, bunun için de gerekli transferleri yapmayı sürdürdüklerini söyledi. 
     Bilgili, bütçeleri çerçevesinde transferlere devam ettiklerini kaydederek, ''Fazla transfere ihtiyacımız yok. İhtiyacımız olan futbolcuları alıyoruz ve gerekli hazırlıkları yapıyoruz'' dedi. 
     
     BAŞKANA SULTAN KOLTUĞU 
     Beşiktaş Dostları Derneği, Kulüp Başkanı Serdar Bilgili'ye ''100. Yıl Koltuğu'' adı altında bir sultan koltuğu hediye etti. 
     Kulüp binasında yapılan törende koltuğa oturan Başkan Bilgili, dernek üyeleri ile birlikte medyaya fotoğraf için poz verdi. Beşiktaş Dostları Derneği'nin, başkanlığa aday olduğu günden bu yana yanında olduğunu anlatan Bilgili, ''Onlar benim dava arkadaşlarım. Hediye ettikleri koltuk bir sanat eseri. Kendilerine teşekkür ederim. Beşiktaş Dostları Derneği her zaman maddi manevi desteğini kulübümüze göstermiştir. Diğer derneklerin de örnek almasını dilerim'' diye konuştu. 
     
</TEXT>
</DOC>
