<DOC>
<DOCNO> 154999 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/07/spor/spo07.html </URL>
<DATE> 2003/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
AYIK'TAN SALVO 
</HEADLINE>
<TEXT>

Ahmet Ayık, Osman Şansal'a ağır cevap verdi, "Beni o seçtirmedi ki, almaya hakkı olsun" dedi 
     AYŞE YEŞİN 

     "Görevimin başındayım" 
     AVRUPA Serbest Güreş Şampiyonası'nda Federasyon Başkanı Osman Şansal ile eski başkan ve FILA yönetim kurulu üyesi Osman Şansal arasında başlayan söz düellosunda son sözü Ayık söyledi. Şansal'ın FILA üyeliğinden alınması için başvuruda bulunacağını açıkladığı eski başkan Ayık, "Yetkisi olan konularda konuşsun. Beni FİLA'ya o seçtirmedi ki alınmamı sağlasın. 76 delegenin oyuyla bu göreve geldim ve 2004 yılındaki seçime kadar da görevimin başındayım" dedi. 
     
     "Zaten mahkemeliğiz" 
     AYIK, "Benimle uğraşacağına FİLA yönetimine başka adamlar sokmaya çalışsın. Türk güreşini ilerletmek istiyorsa daha fazla insanla temsil edilmemizi sağlasın" yorumunu yaptı. Şansal ile sürtüşmeye girmeyeceğini ifade eden Ahmet Ayık, "Vakıf iddiaları sonucu zaten mahkemeliğiz. Ben ve 6 arkadaşım kendisine 70 milyar liralık tazminat davası açtık. Bu davanın sonucunda kazanacağımız parayı Güreş Vakfı'na bağışlayacağız" şeklinde konuştu. 
     

</TEXT>
</DOC>
