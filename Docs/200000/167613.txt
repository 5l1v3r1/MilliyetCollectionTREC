<DOC>
<DOCNO> 167613 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/06/yazar/ulagay.html </URL>
<DATE> 2003/07/06/ </DATE>
<TIME>  </TIME>
<AUTHOR> Osman ULAGAY  </AUTHOR>
<HEADLINE>
Bizi IMF'den hangi 'kahraman' kurtaracak 
</HEADLINE>
<TEXT>

     
     'Kahraman'lık sakıncalı 
     AKP hükümetinin bazı üyelerinin de bu hevese kapıldığını görüyoruz. Bu tehlikeli bir heves çünkü, "Ben IMF programını uygulamaya devam ediyorum" diyen bir hükümetin ve hele o hükümetin ekonomi yönetiminde söz sahibi olan bakanlarının bu tür beyanlarda bulunmaları fevkalade sakıncalı. Söz konusu bakanların, IMF ile mutabık kalınan programın kerhen uygulandığını her fırsatta ilan hatta ima etmeleri bile, programın başarı şansını önemli ölçüde azaltıyor ve IMF ile ilişkilerde sorunlar doğacağının sinyallerini veriyor. İş aleminin bir bölümü ve Ercan Kumcu, Servet Yıldırım, Okan Müderrisoğlu gibi ekonomi yazarları bu tehlikeyi gördükleri için uyarıda bulunmaya çalışıyorlar ama hükümetin, özellikle de Sayın Ali Babacan'ın durumun ciddiyetini kavradığını söylemek zor. Sayın Babacan, Avrupa Birliği AB ile uyum sürecine atıfta bulunarak "IMF'nin yerine AB'yi koymak" gibi parlak bir fikirden bile söz edebiliyor. 
     Bu köşede daha önce de belirtildiği gibi, Sayın Babacan'ın göreve geldiği günden beri aşamadığı, IMF ile ilgili bir takıntısı var. "IMF ile mutabık kalınan programı eksiksiz uygulayan kişi" olarak görünmek istemiyor. IMF ile ilişkilerde inisiyatifin kendisinde olduğunu, IMF'nin bize bir şey empoze edemeyeceğini, hatta bizim IMF'ye bazı koşullar empoze ettiğimizi vurgulamaya çalışıyor. Son haftalarda da sürekli olarak bu program bittiğinde IMF ile yeni bir programa girmek niyetinde olmadığımızı söylüyor ve programın uygulanmasındaki gecikmeleri de hafife alıyor. Bütün bunlar, Sayın Babacan'ın ve hükümetin, IMF ile mutabık kalınan programı kerhen uyguladığı ve ilk fırsatta da bundan vazgeçeceği izlenimini yaratıyor. 
     Kimilerinin sanki şimdiden "memleketi IMF'den kurtaran adam" unvanını elde etmenin hazırlıklarını yaptığı izlenimi doğuyor. 
     Bu tavır birkaç nedenle çok sakıncalı 

</TEXT>
</DOC>
