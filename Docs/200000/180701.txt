<DOC>
<DOCNO> 180701 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/06/yazar/theper.html </URL>
<DATE> 2003/09/06/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Neresi doğru ki 
</HEADLINE>
<TEXT>

   
   2000 yılının Mayıs ayında bir arsadan hisse almıştım. Ortaklardan biri şüf - a hakkımı kullandı ama sonra talebinden vazgeçti. İyi ama bu yerin daha altı tane ortağı var. Bunların dava hakları yeni yasa çerçevesinde nedir 
   A. M. - Boyabat 
   
   Bu sorunun yanıtını tam olarak vermek için kitap yazılabilir. Öncelikle eski yasada şüf - a hakkının kullanılabileceği süreler, hisse satışının öğrenilmesinden itibaren bir ay ve herhalükarda tescilden itibaren 10 yıl olarak belirlenmişti. Şayet bahsettiğiniz altı ortak hisse satışını zamanında öğrendi ise bir aylık zaman çoktan geçti. Peki ya öğrenmedi ise İşte o zaman gel çık işin içinden. Çünkü Yeni yasada bu hakkın adı da yanlış kullanıldığı gibi düzenlemesi de yanlış. Bir kere adı yanlış. Yeni kanunda şüf - a hakkının adı, önalım hakkı olmaz. Bu hakkın adı öncelikli alım hakkıdır. Sonra. 
   Yeni yasa, hisse satın alınması halinde diğer ortaklara durumun noterden ihtarname ile bildirilmesi mecburiyetini yüklemiş. Eski yasada bildirme mecburiyeti bulunmadığı için de on yıllık bir umumi hak düşümü süresi konulmuş. İyi ama yeni yasada bildirme mecburiyeti var. Yani istersen ihtarname ile ortaklara bildirim yapma, o halde üç aylık dava süresi hiçbir zaman başlamayacak, o halde iki yıllık hak düşümü süresi konulmuş. İyi ama yeni yasada bildirme mecburiyeti var. Yani istersen ihtarname ile ortaklara bildirim yapma, o halde üç aylık dava süresi hiçbir zaman başlamayacak, o halde iki yıllık hak düşümü süresi ne ola ki 
   Başka bir yamukluk da Yürürlük Kanunu'nda 20. maddede yine yasada daha kısa süreler konulmuşsa ona uyulur diyor. İyi ama bu maddede iki tane süre var, biri daha kısa, diğeri daha uzun hangisi uygulanacak. 
   Yasanın tarifine bakılırsa, öğrenmeden itibaren üç ay, tescilden itibaren iki yıllık süre söz konusu olmalı, çözüm bu ise eh işte dostlar alışverişte görsün işte size yanıt. Ne diyeyim, yeni yasanın neresi doğru ki burası doğru olsun 
   
      
   
</TEXT>
</DOC>
