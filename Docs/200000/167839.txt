<DOC>
<DOCNO> 167839 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/07/son/sonspo03.html </URL>
<DATE> 2003/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ın yeni transferi Di Napoli idmana çıktı... 
</HEADLINE>
<TEXT>

     Kartal'ın kampında dün büyük bir sürpriz yaşandı... 
     Yıldız bekleyen Beşiktaş taraftarına hediye İtalya İkinci Ligi’nden geldi Geçen sezon Palermo’da top koşturan 29 yaşındaki futbolcu dün jet hızıyla kampa katıldı. 
     
     Giunti önerdi, Luce aldı 

     Beşiktaş, Giunti'nin bir dönem birlikte forma giydiği Arturo Di Napoli ile anlaştı ve İtalyan futbolcuyu Zürih'e getirdi. Geçen sezon Serie B'de forma giyen Napoli ile her konuda anlaşma sağlandığı, kulübüyle de arada küçük pürüzler kaldığı belirtildi. Giunti'nin önerisiyle bu transfere olumlu bakan Luce, daha önceden de tanıdığı Napoli'yi hemen Ronaldo ve Zago ile özel idmana çıkardı. 
     Di Napoli'ye kadroya girmesi halinde para verileceği ve maç başına 10 milyar lira karşılığında anlaşma sağlandığı öğrenildi. İtalya 1. Ligi'nde Napoli, İnter, Vicenza, Empoli ve Venezia formalarını giyen Di Napoli, 102 maçta 26 gol attı. 

     
</TEXT>
</DOC>
