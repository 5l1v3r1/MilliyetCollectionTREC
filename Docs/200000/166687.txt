<DOC>
<DOCNO> 166687 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/01/son/sontur16.html </URL>
<DATE> 2003/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezer "8.madde ile ilgili itizarlarımı MGK'da söyledim" 
</HEADLINE>
<TEXT>

     Cumhurbaşkanı Ahmet Necdet Sezer, 6. Uyum Paketi kapsamında yer alan Terörle Mücadele Yasası'nın 8. maddesindeki değişikliklere ilişkin itirazlarını geçen Milli Güvenlik Kurulu toplantısında söylediğini, dün de yeniden görüşülmek üzere meclise gönderdiğini bildirdi. 
     Cumhurbaşkanı Sezer, Makedonya Üsküp'e hareketinden önce Esenboğa Havalimanı'nda yaptığı açıklamada, Cumhurbaşkanı Boris Trajkovski'nin davetlisi olarak 1-2 Temmuz günleri Makedonya'yı, Cumhurbaşkanı Stepan Mesiç'in davetlisi olarak da 3-4 Temmuz'da Hırvatistan'ı ziyaret edeceğini belirtti. 
     Sezer, gazetecilerin, 6. Uyum Paketi kapsamındaki Terörle Mücadele Yasası'nın 8. maddesi ile ilgili itirazı olduğunu hatırlatmaları üzerine, geçen MGK'da itirazlarını söylediğini belirtti. Sezer, ''Dün de yeniden görüşülmek üzere Meclis'e gönderdim'' dedi. 
     
</TEXT>
</DOC>
