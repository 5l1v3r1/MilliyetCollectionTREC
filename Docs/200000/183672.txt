<DOC>
<DOCNO> 183672 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/21/magazin/amag.html </URL>
<DATE> 2003/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Piyango, Seda'ya vurdu 
</HEADLINE>
<TEXT>

   Gökhan Özen'in klibinde oynamak için anneler ve öğretmenler dahil, yaklaşık 10 bin başvuru yapıldı. Kazanan 18 yaşındaki Seda Bakan oldu 
      BAYRAM KAYGUSUZ 
   
   DMC etiketiyle piyasaya çıkan 'Civciv' adlı albümüyle 2003'ün yazına damgasını vuran şarkıcı Gökhan Özen'in 'Aman Boşver' klibinde oynatacağı kız için yaptığı duyuruya, 10 bine yakın hayranı başvurdu. DMC faks, mektup ve elektronik posta yoluyla yapılan başvuruları, 33'e indirdi. Finale kalan adaylar, klipte oynamak için Gökhan Özen'in karşısında ter döktü. Özen'le klipte oynama şansını ise, yarışmaya Gebze'den katılan 18 yaşındaki Seda Bakan kazandı. 
   BAŞVURULARIN çokluğu karşısında şaşırdığını belirten Özen, şunları söyledi "10 günde ancak 4 bin mektup ve 'e - mail'e bakabildim. Başvuru yapanlar arasında anneler ve öğretmenlerin de olması beni şaşırttı. Anne ve öğretmenlerimiz çok iddialı olmadıklarını ama bu klipte oynarlarsa çok mutlu olacaklarını yazmışlar. Biz de onları, başka projeler için çağırmaya karar verdik". Yarışmayı kazanan Bakan ise "Seçilemezsem çok üzülürdüm, çünkü çok uzaktan geldim" diye konuştu. 
   
   Niye katıldılar    Melda Tüfekçi 16 Klipte oynamak için yaşım ufak. Zaten klip için değil, Gökhan Özen'e sarılmak için geldim. Selen özgen 17 Gökhan Özen hayranıyım. Klipte oynamasam da olur. Onu görmüş oldum. Neşe Soyles 18 Şarkıcı olmak istiyorum. Bu, benim için bir başlangıç olur diye düşündüm. Burcu Uzun 22 Fotoğrafları kardeşim gönderdi. Finale kalınca şansımı deneyeyim dedim. Didem Kovancı 21 Ankara'dan geldim. Bu maceranın anılarım arasında güzel bir yeri olacak. Mankenlik yapmak istiyorum.Rüya Süslü 18 Internette okudum ve katıldım. Kazanıp kazanmamak önemli değil. Arzu Bora 18 Gökhan'a çok yakıştığımı düşünüyorum.Müge Aryüz 17 Galatasaray Yüzme Kulübü'nde milli yüzücüyüm. Gökhan Özen hayranı değilim ama kendisini beğeniyorum, hoş biri. 
   
</TEXT>
</DOC>
