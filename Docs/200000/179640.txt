<DOC>
<DOCNO> 179640 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/02/dunya/dun02.html </URL>
<DATE> 2003/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
FBI soruşturuyor 
</HEADLINE>
<TEXT>

   Federal Soruşturma Bürosu FBI , Necef'teki saldırıyla diğerleri arasındaki ilişkiyi araştırıyor 
      DIŞ HABERLER SERVİSİ 

   
   Necef'te geçtiğimiz cuma günü Hz. Ali Camii'ne düzenlenen ve aralarında Şii lider Muhammed B kır El Hekim'in de bulunduğu 100'den fazla kişinin öldüğü saldırıya ilişkin soruşturmada, Amerikan Federal Soruşturma Bürosu FBI kontrolü ele aldı. El Hekim için düzenlenen dev cenaze törenine katılan 300 bin kişiyi aşkın kalabalık ise, önceki gece Kerbela'da yapılan törenin ardından, sembolik tabutun gömüleceği Necef'e doğru yürüyüşe geçti. 
   FBI'ın Irak'taki yetkilisi Thomas Fuentes, Necef saldırısıyla Bağdat'taki BM binasına ve Ürdün Büyükelçiliği'ne düzenlenen saldırılar arasında bağlantı arayacaklarını söyledi. Önceki gece Şiilerin kutsal Kerbela kentinde toplanan yüz binlerce Şii, ABD ve Saddam karşıtı sloganlar attı. Cenaze kervanı daha sonra da Kufe kentine gitti. Saldırıdan sonra yalnızca kopan eli bulunabilen Şii liderin sembolik tabutu, bugün Necef'te toprağa verilecek. 
   
   
</TEXT>
</DOC>
