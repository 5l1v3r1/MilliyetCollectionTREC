<DOC>
<DOCNO> 154720 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/06/siyaset/siy04.html </URL>
<DATE> 2003/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Denktaş, Rumlarla ilgili "kara liste" istedi 
</HEADLINE>
<TEXT>

     KKTC Cumhurbaşkanı Rauf Denktaş, Kıbrıs Türklerine karşı suç işleyen sakıncalı Rumların KKTC'ye geçişinin önlenmesi için "kara liste" hazırlanmasını istedi ve bu amaçla Polis Genel Müdürü Erdem Demirbağ ile dün bir görüşme yaptığını açıkladı. Denktaş, Ulusal Kadın Hareketi'nden bir heyeti kabulünde yaptığı açıklamada, 1974'te 2 Türk'ün ölümünden sorumlu tutulan eski bir EOKA'cı Rum'un ziyaretiyle Akdeniz köyünde önceki gün yaşanan olaya değinerek, şöyle konuştu 
     "Polis, haber alıncaya kadar Rum kaçırıldı. Bir 'kara liste' hazırlansın ve bu gibiler bu listeye konulsun. Geçmiş dosyalardan da isimler belirlensin ve her polisin önünde bu 'kara liste' olsun ki bu gibi insanlar geçmesin. Eskiden de dolaşım özgürlüğünün olması için karşılıklı 'kara listeyi' verelim demiştik. Şimdi bunun zamanı geldi." Ulusal Kadın Hareketi Başkanı Pervin Gürson da, "Rum katillerin" yer alacağı bir "kara liste" hazırlanmasını istedi. 
     

</TEXT>
</DOC>
