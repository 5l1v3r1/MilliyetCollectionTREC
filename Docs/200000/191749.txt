<DOC>
<DOCNO> 191749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/28/yasam/yas05.html </URL>
<DATE> 2003/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Mertliği yamyamlık bozdu 
</HEADLINE>
<TEXT>

   Afrika'daki savaşlarda artık en etkili silah, yamyamlık... İnsanlar savaşta, öldürülmekten çok düşmanları tarafından 'yenme korkusu'yla yaşıyor... 
   
   New York Times gazetesinin haftalık eki 'NYT Magazine'deki bir habere göre, Afrika'da savaşan gayri nizami askerlerin 'silah olarak yamyamlığa' başvurduğu vakalar giderek artıyor. 
   Haberde, yamyamlığa, hastalık ve yoksulluğun yanı sıra yanlış ve batıl inanışların da neden olduğu belirtilirken, İnsan Hakları İzleme Komitesi'nin bir raporunda da, 'yamyamlık' tehlikesine dikkat çekildi. 
   Afrikalıların yamyamlık tanıklıkları ise şöyle 
   Kongolu Amuzati Ndjoki, asilerin, annesi, erkek ve kız kardeşi ile kız kardeşinin 6 yaşındaki oğlu dahil, aile fertlerinin nasıl yediklerini anlattı.Komutanlarının insan eti yemeye zorladığı Kakule Muzekiana adlı asker sık sık düşman eti yemenin bir savaşçının gücünü artırdığını dinlemiş.Görgü tanıkları, Kongo'da görevli iki BM gözlemcisinin öldürüldüğünü ve vücutları yarılarak kalpleri, karaciğerleri ve hayalarının alındığını belirtti. 
   
   
</TEXT>
</DOC>
