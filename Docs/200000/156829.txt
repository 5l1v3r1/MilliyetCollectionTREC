<DOC>
<DOCNO> 156829 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/15/son/sondun34.html </URL>
<DATE> 2003/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Prens Charles'ın batıl inancı... 
</HEADLINE>
<TEXT>

     İngiltere Veliahdı Prens Charles, şans, sağlık ve refah getirdiğine inanılan kırmızı-beyaz çizgili bir bileklik takıyor. 
     Daily Telegraph gazetesinde yayımlanan habere göre, Buckingham sarayı, Charles'ın kendisine Bulgaristan'da hediye edilen bilekliği taktığını doğruladı. Saraydan yapılan açıklamada, Bulgar geleneğine göre, bilekliği takan kişi, kırlangıç ya da leylek gördükten sonra bilekliği çıkarıp çiçek açmış bir ağacın dalına asacak. 
     Kuşları Koruma Birliği'nin bir sözcüsü, adada leylek olmadığını hatırlatarak, Charles'ın hala kırlangıç görmediğine şaşırdığını söyledi. Sözcü, kırlangıçların normalde Nisan ayında geldiğini kaydetti. 
     
</TEXT>
</DOC>
