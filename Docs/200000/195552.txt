<DOC>
<DOCNO> 195552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/14/son/sonspo10.html </URL>
<DATE> 2003/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa'da ''baraj heyecanı''... İşte program... 
</HEADLINE>
<TEXT>

     12. Avrupa Futbol Şampiyonası elemelerinde, play-off baraj mücadelesinde ilk raund maçları yarın yapılacak. 
     Elemelerde gruplarında 2. olan 10 takım arasında yapılacak baraj maçlarının rövanşları da 19 Kasım Çarşamba günü oynanacak ve Portekiz'de gelecek yıl 12 Haziran-4 Temmuz tarihleri arasında gerçekleştirilecek finallere katılacak 5 takım daha belli olacak. 
     Finallere gidebilmek için play-off baraj müsabakaları yapmak zorunda kalan 7. grup ikincisi A Milli Takım, barajdaki rakibi 4. grup ikincisi Letonya ile yarın akşam başkent Riga'daki Skonto Stadı'ndaki ilk maçta karşı karşıya gelecek. TSİ 20.15'de başlayacak maçı Fransız Gilles Veissiere, Frederic Arnault ile Serge Vallin hakem üçlüsü yönetecek. Karşılaşma, ATV'den naklen yayınlanacak. 
     Bu maçın rövanşı ise 19 Kasım Çarşamba günü İstanbul BJK İnönü Stadı'nda saat 20.30'da yapılacak ve TRT-1'den canlı olarak verilecek. 
     Portekiz'deki finallere, evsahibi Portekiz'in yanısıra daha önce gruplarında birinciliği elde eden Fransa, Danimarka, Çek Cumhuriyeti, İsveç, Almanya, Yunanistan, İngiltere, Bulgaristan, İtalya ve İsviçre, katılma hakkı kazanmışlardı. 
     Türkiye-Letonya eşleşmesi dışında play-off baraj müsabakaların programı şöyle 
     Yarın 
     Moskova'da 18.00 Rusya-Galler. 
     Glasgow'da 17.00 İskoçya-Hollanda. 
     Zagreb'de 18.30 Hırvatistan-Slovenya. 
     Valencia'da 23.00 İspanya-Norveç. 
     19 Kasım Çarşamba 
     Cardiff'te 21.30 Galler-Rusya. 
     Amsterdam'da 21.30 Hollanda-İskoçya. 
     Ljubljana'da 18.30 Slovenya-Hırvatistan. 
     Oslo'da 20.30 Norveç-İspanya. 

     
</TEXT>
</DOC>
