<DOC>
<DOCNO> 154262 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/03/son/sontur02.html </URL>
<DATE> 2003/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Bingöl'de 6 öğrencinin daha cesedine ulaşıldı... 
</HEADLINE>
<TEXT>

     Bingöl'deki depremde yıkılan Yatılı İlköğretim Bölge Okulu'nun pansiyon binası enkazından 6 öğrencinin daha cesedi çıkarıldı. 
     Depremde en ağır hasar gören binanın enkazında gece çalışmalarını sürdüren kurtarma ekipleri, aralıklarla 6 öğrencinin cesedine rastladı. Ağır iş makinelerinin yardımıyla beton bloklarının kaldırılmasının ardından cesetler çıkarılabildi. 
     Enkazdan çıkarıldıktan sonra ambulanslara konulan cesetlerin teşhis edilmesi için enkazın çevresinde bekleyen aileler çağırıldı. 
     Resmi olmayan rakamlara göre, son çıkarılan cesetlerle, şimdiye kadar enkazdan çıkan ceset sayısının 60 olduğu, enkazda halen 25 öğrencinin bulunduğu belirtiliyor. 
     Kurtarma ekipleri, çalışmalarına ara vermeksizin devam edecek. Canlı bulma ümidini koruyan ekip elemanları, enkazın aşağı bölümüne inmeye devam ediyor. 
     




</TEXT>
</DOC>
