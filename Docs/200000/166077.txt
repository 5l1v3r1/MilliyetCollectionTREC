<DOC>
<DOCNO> 166077 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/28/son/sontur20.html </URL>
<DATE> 2003/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Yetiştirme Yurdu'nda evlendiler... 
</HEADLINE>
<TEXT>

     Eskişehir Sosyal Hizmetler 100. Yıl Yetiştirme Yurdu'nda kalan iki öğrenci, kurumun düzenlediği törenle evlendi. 
     Küçük yaşta anne ve babasını kaybettikten sonra yetiştirme yurdunda yaşamını sürdüren Döne Kalem 18 ile aynı yurdun erkek bölümünde kalan Özgür Aydın 18 DSİ Bölge Müdürlüğü Düğün Salonu'nda düzenlenen törenle, dünya evine girdi. 
     Yurt Müdürü Hasan Yurtsever, nikahtan önce yaptığı konuşmada, sosyal devletin unsurlarından yetiştirme yurtlarının, gençlerin topluma kazandırılmasında önemli rol oynadığını belirterek, yurtta yetişen ve birbirini seven iki gencin evlenmesinin de hizmetin amacına ulaştığının bir göstergesi olduğunu kaydetti. 
     Konuşmaların ardından Döne Kalem ve Özgür Aydın, Müdür Hasan Yurtsever ile 100. Yıl Kız Yetiştirme Yurdu Koruma Derneği Başkanı Halide Gürler'in şahitliğinde nikah defterine imza attı. 
     Çok sayıda yetiştirme yurdu öğrencisinin katıldığı düğünde, evli çift ilk danslarını Yurtsever ve Gürler ile yaptı. 
     
</TEXT>
</DOC>
