<DOC>
<DOCNO> 154882 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/06/son/sonspo23.html </URL>
<DATE> 2003/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Sivasspor 64 puan hedefliyor... 
</HEADLINE>
<TEXT>

     İkinci Futbol Ligi A Kategorisi'nde zirve mücadelesi veren Sivasspor'un basın sözcüsü Mehmet Gürbüzer, kalan 3 maçta 9 puan alacaklarını belirterek, ''Hedefimiz 64 puanla Süper Lig'e çıkmak'' dedi. 
     Gürbüzer, Şekerspor maçıyla başlayan çıkışlarını Yimpaş Yozgatspor karşılaşmasıyla sürdürdüklerini kaydederek, bu karşılaşmada futbolcularının son derece istekli ve güzel bir oyun çıkararak, net bir skorla galip gelmeyi bildiklerini ifade etti. 
     Parolalarının kalan 3 maçta 9 puan almak olduğunu vurgulayan Gürbüzer, şöyle devam etti 
     ''Hedefimiz 64 puanla Süper Lig'e çıkmaktır. Bu ekip futbolcusuyla, teknik heyetiyle, seyircisiyle buna layıktır. Bizler Sivasspor Yönetim Kurulu olarak mutlu sona inanıyoruz, çalışıyoruz ve elimizden gelen, üstümüze düşen her şeyi yapıyoruz ve yapacağız da.'' Bu hafta deplasmanda oynayacakları İstanbul Büyükşehir Belediyespor maçıyla ilgili hazırlıklarının da sürdüğünü kaydeden Gürbüzer, bu maçın İnönü Stadyumu veya başka büyük bir stadyuma alınmasıyla ilgili çalıştıklarını açıkladı. 
     
</TEXT>
</DOC>
