<DOC>
<DOCNO> 160052 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/30/son/sontur24.html </URL>
<DATE> 2003/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Fedakar öğretmen, öğrencisini kurtarmak isterken öldü... 
</HEADLINE>
<TEXT>

     Çanakkale'nin Biga İlçesi'nde, pikniğe götürdüğü öğrencilerden birinin dereye düşmesi üzerine kurtarmak için suya giren öğretmen, canından oldu. 
     Alınan bilgiye göre, Çavuşköy İlköğretim Okulu öğretmeni Mehmet Öztürk 50 , öğrencilerini Çanakkale-Çan yolunun 20. kilometresinde bulunan mesire yerine pikniğe götürdü. 
     Öğrencilerden birinin oyun sırasında piknik yerinin yanından geçen Kocabaş Deresi'ne düşmesi üzerine, öğretmen Öztürk ile Salim Demirci adlı vatandaş, çocuğu kurtarmak için suya atladılar. Demirci, çocukla birlikte kıyıya çıkarken, akıntıya kapılan Öztürk kayboldu. 
     Yapılan aramalara rağmen öğretmenin cesedine ulaşılmaması üzerine, Çanakkale Emniyet Müdürlüğü Deniz Şubesi'nin iki dalgıcı olay yerine sevkedildi. 
     
</TEXT>
</DOC>
