<DOC>
<DOCNO> 183097 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/18/yazar/yilmaz.html </URL>
<DATE> 2003/09/18/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Ceza Kanunu engelleri aşarak geliyor 
</HEADLINE>
<TEXT>

   WASHINGTON 
   
   Ceza Hukuku Profösörü Ferudun Yenisey ilk kez bir Türk hukukçunun Amerikan üniversitelerinde ders veriyor olmasının örneği. Prof. Yenisey William Michell Collage of Law'da "mukayeseli hukuk" derslerine giriyor. 
   Yenisey'in ABD'deki akademik yaşamı, öğretim üyesi olduğu Bahçeşehir üniversitesi'nin de önünü açıyor. Bu durum yalnızcaYenisey'in akademik kariyerine bağlanamaz elbette diğer etkenlerle de ABD Türkiye'deki yükek öğrenim kurumlarına kucağını açıyor yararlanmasını bilenler varsa. 
   Bahçeşehir üniversitesi Rektörü Prof. Süheyl Batum, Prof. Yenisey, Mütevelli Heyeti Başkan Yardımcısı ve gemi sanayicisi Kenan Torlak ile Washington Büyükelçisi Faruk Loğolu'na yaptığımız ziyarette, Yücel, Amerika ile oluşan yüksek öğrenim işbirliği iklimini özetledi "Özellikle 11 Eylül sonrası Türk kültürünü yakından tanımak ve ilişki kurmak istiyorlar. Bizden çok daha fazla proje ile karşımıza çıkıyorlar" sözleri yeterince açık. 
   Büyükelçi Loğolu ise ABD'de öğrenim gören 15 bin Türk öğrencisinin yılda 1 milyar dolar bıraktığını anımsattı. Türkiye ABD'de öğrenim gören yabancı öğrenci sıralamasında 10. sırada yer alıyor. 
   
   Tezatlar ülkesiyiz 
   Amerikalı hukukçular için de biraz "ilginç" geliyor olmalıyız ki, Prof.Yenisey ve Prof. Batum'un, terörle mücadele eden iki ABD'li hukukçunun kurduğu "Inter University Center For Legal Studies"da katıldığı paneli izleyen hukukçular, çarpıcı sorularla katıldılar. Öncelikle yasalarını AB'ye uyumlu hale getirmeye çalışan Türkiye'nin Amerikan hukuku ile ilgilenmesinin anlamını çözmeye çalıştılar. Daha önceki hükümetler döneminde geri çevrilen Türk Ceza Kanunu değişiklik tasarısı Prof. Yenisey'in elinden çıktı. Prof. Sulhi Dönmezer başkanlığında yürütelen tasarı ekimde "kısmetse" yasalaşacak. 
   O nedenle bu soruya en iyi yanıtı da Yenisey verecekti "Avrupa, Amerikan hukukuna yaklaşıyor. Savcılara tanınan geniş yetkiler, uyuşmazlıkların mahkeme dışında çözülmesi sistemi, mahkemelerin çapraz sorgu yapabilmesi gibi noktalarda Avrupa, Amerika hukukunu önemsiyor." 
   Washington'daki Başsavcı Roscoe Howard , Yenisey ile biraraya geldiğinde "Ben iki saatte sorgu için gerekli arama, telefon dinleme izinlerini çıkartırım, siz yapamazsınız" diyordu. 360 savcının kendisine bağlı olduğunu vurgulayan Howard bizim TCK tasarısı hakkında geniş bilgiye sahip olmakla kalmıyor, destekliyor da. 
   TCK değişikliği gerçekleştiğinde büyük hırsızların yaptıkları yanlarına kar kalacak mı Yenisey "Hayır" diyor. Tasarının yasallaşması ile dava sayısının azalacağını, bugün Yargıtay'da bekleyen 200 binden fazla dosyanın yol açtığı "tıkanıklığın" giderileceğini söylüyor. 
   ingiliz, italyan ve Alman hukukçuların inceleyip, "onayladıkları" tasarıya, Yenisey'in de içinde olduğu bir heyetle, AB hukukçuları 25 Eylül'de Türkiye'de bir araya gelip son şeklini verecekler. Hukukta gerçek bir reforma ne kadar az kaldığını Washington'da hissetmek rüya gibi. 
   
      
   
</TEXT>
</DOC>
