<DOC>
<DOCNO> 181882 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/12/son/sondun16.html </URL>
<DATE> 2003/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Ortadoğu'da şiddet dinmiyor.. 
</HEADLINE>
<TEXT>

     İsrail ordusunun Batı Şeria'nın kuzeyindeki Tulkarim'de bulunan mülteci kampına yönelik operasyonunda 3 Filistinlinin yaralandığı bildirildi. 
     Filistinli güvenlik kaynakları, 15 kadar askeri araçla kente giren ve sokağa çıkma yasağı ilan eden İsrail askerlerinin, 8 kişiyi de gözaltına aldığını bildirdi. 
     Aynı kaynaklar, askerlerin ateş açtıktan sonra birçok evi bastığını kaydetti. 
     Bu arada görgü tanıkları, İsrail askerlerinin salı günü bir operasyonda ölen aşırı dinci Hamas örgütü askeri liderinin Batı Şeria'nın güneyinde bulunan El Halil'deki evini yıktığını söyledi. 
     Aynı kaynaklar, askerlerin Hamas'ın El Halil sorumlusu İzzeddin Misk'in 2 katlı evinin sabah erken saatlerde patlayıcılarla yıktığını belirtti. 
     Misk, İsrail askerleriyle salı günü çıkan çatışmada ölmüştü. 
     
</TEXT>
</DOC>
