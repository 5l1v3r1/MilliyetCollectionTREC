<DOC>
<DOCNO> 166535 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/01/spor/spo05.html </URL>
<DATE> 2003/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Hagi'ye 2. darbe 
</HEADLINE>
<TEXT>

Bursaspor'un yeni teknik direktörünün, hakem Erol Ersoy'a "Hırsız" dediği için ikinci bir davadan da yargılanacağı bildirildi 
     CEMAL ERSEN 

     Toplantıda söylemişti 
     YEŞİL - Beyazlı ekiple üç yıllık sözleşme imzalayan Hagi'ye, Erol Ersoy'un ikinci bir dava daha açtığı ortaya çıktı. 2001'de oynanan Galatasaray - Gençlerbirliği maçında hakaret ettiği, tükürdüğü ve ayağına bastığı için hakem Erol Ersoy tarafından dava edilen Rumen yıldızın, bir gün sonra düzenlediği basın toplantısında Ersoy'a "Hırsız" dediği için ayrıca yargılanacağı öğrenildi. 
     
     6 aya kadar hapis 
     HAGİ'NİN ilk dava nedeniyle önümüzdeki günlerde Bursaspor kanalıyla mahkemeye davet edileceği, iki davanın aynı anda görüşüleceği ifade edildi. Türk Ceza Kanuna göre, hırsızlıkla suçladığı Erol Ersoy'un "hırsız olduğunu kanıtlaması" gereken Rumen hoca, bunu gerçekleştiremezse maddi ve manevi tazminat davası gereği 6 aya kadar hapis cezasına çarptırılabilecek. 
     
'Sorun olmaz'Bursaspor 2. Başkanı Körüstan, "Herkes herkese hakaret ediyor, hapse giriyor mu " dedi 
     M.ALİ SABUNCU 

     MİLLİYET'te dün yer alan ve Hagi'nin, Erol Ersoy'a hakaret davası nedeniyle yargılanacağı haberine Bursaspor'dan açıklama geldi. Yeşil - Beyazlı kulübün İkinci Başkanı Erkan Körüstan, "Milli takımı çalıştırmış bir teknik direktörün böyle bir sorunu olmaz. Bu iddiayı atanlar, bizim böyle bir iş yaparken araştırıp araştırmadığımızı hesaba katmalılar" dedi. 
     KÖRÜSTAN, yeni bir takım oluşturdukları dönemde, böyle pürüzlere izin vermeyeceklerini belirtti. İkinci Başkan şöyle devam etti "Hagi, ilgili yerlerden çalışma iznini alacaktır. Hakem Erol Ersoy ile Hagi'nin davası sürmektedir. Ekimde duruşması var. Ancak hapis olayı diye bir şey yok. Herkes herkese hakaret ediyor hapise giriyor mu Bunu araştırmak gerekir " 
     

</TEXT>
</DOC>
