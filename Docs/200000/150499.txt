<DOC>
<DOCNO> 150499 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/17/son/sonspo11.html </URL>
<DATE> 2003/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Malatyaspor'da puan hesapları 
</HEADLINE>
<TEXT>

     Malatyaspor, deplasmanda yapacağı Samsunspor maçından puanla ayrılmak istiyor. 
     Kulüp basın sözcüsü Ali Cengiz, ligde Gençlerbirliği ve Beşiktaş'a, Türkiye Kupası'nda da Trabzonspor'a yenilerek taraftarlarını üzdüklerini belirterek, bu nedenle bu maçtan puanla ayrılmak istediklerini söyledi. 
     Cengiz, Samsunspor maçından puanla ayrılacak güçte olduklarını ifade ederek, ''Futbolcularımıza güveniyoruz. Rakibimiz de son haftalarda iyi futbol oynuyor. Tehlikeli bölgeden tamamıyla uzaklaşmak isteyecekler. Zorlu bir maç olacak. Ancak biz de puan almak istiyoruz'' dedi. 
     Malatyaspor'da, kadro dışı bırakılan Duro dışında eksik oyuncu bulunmuyor. 
     





</TEXT>
</DOC>
