<DOC>
<DOCNO> 164211 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/19/son/sontur12.html </URL>
<DATE> 2003/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Başarısız öğrencilere sınıf geçme şansı verildi... 
</HEADLINE>
<TEXT>

     Milli Eğitim Bakanlığı, 2000-2003 eğitim-öğretim yılına özgü olmak koşuluyla, başarısız öğrenciler ile sorumlu olarak sınıf geçen öğrencilere istedikleri takdirde son sınıf öğrencileriyle ikinci bir ortalama yükseltme sınavına girmelerine olanak tanıdı. 
     Milli Eğitim Bakanı Hüseyin Çelik imzasıyla yayınlanan genelgede, bazı ortaöğretim öğrencilerinin çeşitli nedenlerle başarısız olduklarının tespit edildiği belirtildi. 
     Genelgede bu öğretim yılına özgü olmak üzere başarısız öğrenciler ile yıl sonu başarısı ortalamasıyla veya sorumlu olarak sınıf geçen öğrencilerin istedikleri takdirde son sınıf öğrencileriyle birlikte ikinci ortalama yükseltme sınavlarına alınacakları kaydedildi. 
     Genelgede ayrıca, Ortaöğretim Kurumları Sınıf Geçme Yönetmeliği'nin ilgili maddelerine göre devamsızlık nedeniyle başarısız duruma düşen öğrencilerin başarılarının değerlendirilmesinde devamsızlık durumlarının göz önünde bulundurulamayacağı kaydedildi. 
     
</TEXT>
</DOC>
