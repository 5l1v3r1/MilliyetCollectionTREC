<DOC>
<DOCNO> 186999 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/07/son/sondun28.html </URL>
<DATE> 2003/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya'da 1963'ten bu yana aranan mafya babası yakalandı... 
</HEADLINE>
<TEXT>

     İtalya'nın Sicilya adasındaki kenti Palermo'da 6 yıldır aranan önemli bir mafya babasının tutuklandığı bildirildi. 
     Polis, yaşındaki Salvatore Sciarabba'nın, Palermo Adalet Sarayı yakınlarındaki bir apartman dairesinde yakalandığını, Sciarabba'nın polise direnmediğini açıkladı. 
     Sciarabba'nın, Sicilya mafyası Cosa Nostra'nın doruktaki babası 70 yaşındaki Bernardo Provenzano'nun korunmasını sağlamakla görevli olduğu belirtildi. Provenzano, 1963 yılından beri aranıyor. 
     Polis, Sciarabba'nın yakalandığı dairede yaptığı aramada 3 adet silah, 19 bin 950 euro para, üç cep telefonu ile ''çok önemli'' olarak nitelenen 2 ajanda ele geçirildiğini kaydetti. 
     İki yıl önce gıyabında 8 yıla mahkum edilen Sciarabba'nın, Nisan 2002'de yakalanan bir diğer baba Antonio Giuffre'nin verdiği bilgiler ve dinlenen telefonlar sayesinde yakalandığı açıklandı. 
     
</TEXT>
</DOC>
