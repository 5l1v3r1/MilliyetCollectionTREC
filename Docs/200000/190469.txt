<DOC>
<DOCNO> 190469 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/22/son/sonspo01.html </URL>
<DATE> 2003/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Canaydın'ın, stat tepkisi İstediğimiz düzenlemeler yapılmadı 
</HEADLINE>
<TEXT>

     Galatasaray Kulübü Başkanı Özhan Canaydın, Atatürk Olimpiyat Stadı'nda istedikleri düzenlemelerin bir türlü yapılamamasından şikayet etti. 
     Başkan Canaydın, karşılaşma sonrasında katıldığı bir canlı yayında bu konudaki tepkisini ortaya koyarak, ''Protokolde bize söz verilen bazı şeyler bir türlü gerçekleşmedi. Biz sorumlulara kısa bir zaman verdik. İşlerin yapılmasını istiyoruz'' diye konuştu. 
     Canaydın, stat çevresindeki düzenlemelerin bir an önce gerçekleştirilmemesi halinde bazı açıklamalar yapacaklarını, bunun da ilgiyle karşılanacağını dile getirdi. 
     Olympiakos maçına da değinen Canaydın, şunları söyledi 
     ''Bugün güzel bir sonuç aldık. Önümüzde 3 maç daha var. Bunlardan da puan alarak iyi bir yere geleceğimize inanıyorum. Galatasaray taraftarının aradığı takımı bulmaya çalışıyoruz. Eski Galatasaray'ı yeniden yaratmak üzereyiz. Taraftarlara da desteklerinden dolayı teşekkür ediyorum. Bu seyircinin desteğiyle büyük işler yapacağız.'' 
Galatasaray Kulübü İkinci Başkanı ve Basın Sözcüsü Ali Dürüst ise sarı-kırmızılı takımın bu turdan çıkmasının sürpriz olmayacağını dile getirerek, ''Ancak bunun için galip gelmemiz gerekir'' dedi. 
     
     OTOPARKTAN MİNİBÜS ÇALDILAR 

     Galatasaray-Olympiakos maçı oynanırken, Çanakkale'den minibüsle İstanbul'a gelen taraftarların aracı çalındı. 
     Taraftarlar, maçtan sonra başkan Özhan Canaydın ve yönetici Ali Dürüst'ten yardım istediler. 
     
</TEXT>
</DOC>
