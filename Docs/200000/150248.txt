<DOC>
<DOCNO> 150248 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/16/son/sonspo18.html </URL>
<DATE> 2003/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Kocaelispor'da umuda yolculuk kampı... 
</HEADLINE>
<TEXT>

     Kocaelispor, bu hafta sonu kendi sahasında oynayacağı Gaziantepspor maçı için kampa girdi. 
     Teknik Direktör Güven Kurtar, Süper Lig'de kalıp kalmayacaklarını tayin edecek olan bu maçın kendileri açısından çok önemli olduğunu belirtti. 
     Takım olarak sadece bu maça motive olmaya çalıştıklarını ifade eden Kurtar, şöyle konuştu 
     ''Gaziantepspor maçı bizim için dönüm noktası olacak. Futbolcularımın dış faktörlerden etkilenmesini istemediğim için 5 gün önceden kampa aldım. Her biri maça gerektiği gibi motive olacak. Çünkü, toplam 21 puanlık bir seri galibiyet dönemine girmemiz gerekir. Herkesin bildiği bir gerçek var. 7 maçtan en az 15 puan almamız gerekiyor.'' Körfez ekibi, akşam üzeri yapacağı çalışmadaki çift kalede, maç taktiğini deneyecek. Bu arada, teknik heyet ve futbolculara tam destek kararı alan kulüp yönetim kurulu da bu akşam bir moral yemeği verecek. 
     





</TEXT>
</DOC>
