<DOC>
<DOCNO> 173164 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/02/son/sondun01.html </URL>
<DATE> 2003/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
CIA "Ses kaydındaki büyük olasılıkla Saddam'ın sesi" 
</HEADLINE>
<TEXT>

     Amerikan Merkezi Haberalma Teşkilatı CIA , Irak'ın devrik Devlet Başkanı Saddam Hüseyin'e ait olduğu ileri sürülen yeni kayıttaki sesin büyük olasılıkla Saddam'a ait olduğunu bildirdi. 
     Adının açıklanmasını istemeyen bir CIA yetkilisi, teşkilatın yaptığı teknik incelemenin, sesin büyük olasılıkla Saddam Hüseyin'e ait olduğunu ortaya koyduğunu belirtirken, henüz kesin bir sonuca varmadıklarını söyledi. 
     Yetkili, sesin ne zaman kaydedildiğinin ise bilinmediğini belirtti. 
     Merkezi Katar'da bulunan El Cezire televizyonu, Irak'ın devrik Devlet Başkanı Saddam Hüseyin'e ait olduğu ileri sürülen yeni bir ses kaydı yayınlamıştı. 
     Ses kaydında Irak halkına mesaj gönderen Saddam, destekçilerine, Amerikalıları, Irak'tan def etmeleri çağrısında bulunuyordu. 
     
</TEXT>
</DOC>
