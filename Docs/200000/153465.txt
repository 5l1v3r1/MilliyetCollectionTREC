<DOC>
<DOCNO> 153465 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/30/son/sondun24.html </URL>
<DATE> 2003/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
SARS paniği... Pekin'de kedi ve köpekler öldürülüyor.. 
</HEADLINE>
<TEXT>

     Çin'in başkenti Pekin'de, Akut Solunum Yetmezliği Sendromu SARS hastalığıyla mücadele kapsamında, bu hastalığa yakalanan kişilerin kedi ve köpeklerinin öldürüldüğü bildirildi. 
     Hükümetten adını vermek istemeyen bir yetkili, bu evcil hayvanları SARS hastalığını insanlara bulaştırma riski dolayısıyla öldürdüklerini açıkladı. 
     Bu arada, Xin Bao gazetesinin haberinde, Pekin'in güneyinde ''Pekinua'' cinsi köpeğinin ateşi olduğunu ve birkaç gündür hiçbir şey yemediğini farkeden bir kişinin, köpeğini altıncı kattan attığı ve daha sonra da canlı canlı gömdüğü belirtildi. 
     Haberde, daha sonra polisin köpeğin gömüldüğü yeri dezenfekte ettiği kaydedildi. 
     




</TEXT>
</DOC>
