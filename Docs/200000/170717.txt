<DOC>
<DOCNO> 170717 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/21/son/soneko08.html </URL>
<DATE> 2003/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Sınır kapılarında yabancı sigaralar yarı fiyatına satılıyor... 
</HEADLINE>
<TEXT>

     Türkiye'de yabancı marka sigara üreticisi firmalar tarafından yapılan zamla fiyatları paket 3.5 milyon liraya kadar çıkan sigaralar, gümrüklerde yarı fiyatının altında satılıyor. 
     Edirne'ye 6 kilometre mesafedeki Pazarkule ile 16 kilometre mesafedeki Kapıkule sınır kapılarındaki gümrüksüz satış mağazalarında satılan yabancı marka sigaraların fiyatları, piyasadakilerin yarı fiyatının bile altına düştü. 
     Yapılan son zamlardan sonra içinde 10 paket bulunan bir karton Marlboro, Parliament ve Salem sigaralarının fiyatı 33 milyon, L M ve Monte Carlo 19 milyon 500 bin, Camel ise 30 milyon lira oldu. 
     Kapıkule'de ise Marlboro'nun uzun, kısa ve kutu cins sigaraları 13 milyon 350 bin 8,5 euro , Camel 12 milyon 550 bin lira 8 euro , Salem ve Parliament cins sigaralar 14 milyon 150 bin lira 9 euro , Monte Carlo 6 milyon lira, L M uzun 7 milyon 4,5 euro , L M kutu 6 milyon 300 bin lira 4 euro fiyatla satılıyor. 
     Piyasada 13 milyon 750 bin liraya satılan TEKEL rakısı ise sınır kapısında 10 milyon 200 bin liraya satılıyor. 
     
</TEXT>
</DOC>
