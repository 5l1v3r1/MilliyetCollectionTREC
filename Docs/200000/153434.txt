<DOC>
<DOCNO> 153434 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/30/yazar/gureli.html </URL>
<DATE> 2003/04/30/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Uyuyan zenginlik 
</HEADLINE>
<TEXT>

     Ankara Ticaret Odası Başkanı Sinan Aygün, "Borun önemini vurgulamak için yaptığınız 'Türkiye'nin petrolü' tanımının çok isabetli olduğunu düşünüyorum" diyor ve şu gerçeği vurguluyor 
     "Bugünkü üretim ve tüketim hızıyla 60 yıl sonra dünyada Türkiye dışında bor rezervi kalmayacaktır. Türkiye'nin ise bor rezervi bilinenlerle 200, potansiyel rezervlerle 300 yıllıktır. Türkiye bu üstünlüğü iyi kullanmalı ve bu stratejik maden konusunda dikkatli olmalıdır. Önümüzdeki 25 yılda Türkiye ekonomik, askeri ve siyasal açıdan güçlü olmazsa, petrol örneğindeki gibi, milenyumun ilk çeyreğinde bor savaşlarının odağında olabilir." 
     ATO'nun bor konusunda hazırladığı bir de rapor var. Konunun önemine ilgi çekmesi umuduyla rapordan bazı bilgileri aktaralım. 
     Türkiye dünya bor rezervinin yüzde 63'üne sahip olmasına karşın, pazar payı yüzde 31'dir. Amerika'nın ise, rezervi yüzde 13, pazar payı yüzde 41. Çünkü Türkiye işleme tesisi ve pazarlama olanakları açısından çok geride. 
     Yılda ortalama 250 milyon dolarlık bor ihracatı, toplam maden ihracatımızın yarısını oluşturuyor. Türkiye bor madenini rafine olarak ihraç etmek için gerekli yatırımları yaparsa, ihracatı 800 milyon dolara çıkabilir ve dünya ihracatının yarısını kontrol edebilir. 
     Bir başka ilginç nokta ise, yurtdışına tonu 140 dolardan satılan borun iç piyasaya 240 dolardan verilmesi. 
     Bor konusuna ilgi gösteren okurlara teşekkür ederek ve sorunun öteki boyutlarını bir başka yazıya bırakarak, Sinan Aygün'ün mektubunun son bölümüyle şimdilik noktayı koyalım 
     "Bor enstitüsü kurulması, hükümetin 3 aylık vaatleri arasında yer alıyordu, yerine getirilemedi. Vaatler vadesinde yerine getirilemezse, Türkiye bor pazarını kaçırır." 
     
Bir güzellik      "Türkiye'de güzel şeyler de oluyor" söyleminin somut bir örneği geçen hafta sonunda yaşandı. Siemens 5. Opera Yarışması'na bu yıl rekor düzeyde çeşitli illerden 62 genç katılmış. Ödül kazananlar bas Şafak Güç 1. Ödül , tenor Erdem Erdoğan 2. , bas Melih Tepretmez 3. , soprano Mehlika Karadeniz mansiyon ödüllerini, verdikleri başarılı konserle alkışlar arasında aldılar. Bu kurak sanat ortamında, hem ödül alanlar, hem opera gibi bir sanat dalını ödüllendirenler kutlanmaya değer. 
     
Bir şiir      Tadımlık dizelerimiz Mustafa Yılmaz'ın Sevda İnsandan Sorulur kitabından Mart 2003 
     "En yüce unvan Dünyada İnsan. En büyük San, Yine insan. İnsan ki, üretirse İnsan olur Paylaşırsa, İnsan. İnsan ki, - Kuşkusuz - Severse İnsan." 
     
     





</TEXT>
</DOC>
