<DOC>
<DOCNO> 189971 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/20/son/sontur08.html </URL>
<DATE> 2003/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara trafiği, yeni düzenleme yüzünden bu sabah felç oldu 
</HEADLINE>
<TEXT>

     Ankara'da dün başlayan yeni trafik düzenlemesi, haftanın ilk iş gününde sürücülere zor anlar yaşattı, trafiği tam anlamıyla felç etti. Ana arterler ve buralara açılan yan sokaklar tıkanırken, işyerlerine ulaşmak isteyenlerin yaşadığı gerilim, tartışma ve sözlü kavgalara yol açtı. 
     Başkent Ankara'da dünden itibaren başlayan uygulama ile Atatürk Bulvarı'ndan Ulus ve Çankaya yönüne Kızılay Meydanı'nda sola dönüşler yasaklandı. Ziya Gökalp'ten Gazi Mustafa Kemal ve Gazi Mustafa Kemal'den Ziya Gökalp'e geçiş de aynı düzenlemeyle engellendi. Böylelikle, başkentin trafik akışının önemli ölçüde yükünü çeken Atatürk Bulvarı-Gazi Mustafa Kemal Bulvarı-Ziya Gökalp Caddesi bağlantıları kesilirken, ara sokaklardaki trafik akışı da bulvar ve caddelerdeki düzenlemeye uyumlu hale getirildi. 
     
</TEXT>
</DOC>
