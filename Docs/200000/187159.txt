<DOC>
<DOCNO> 187159 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/08/siyaset/siy02.html </URL>
<DATE> 2003/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
AB Saygılıyız... 
</HEADLINE>
<TEXT>

   AB çevreleri kararı, "Ulusal karardır, saygı duyarız" şeklinde değerlendirdi 
   GÜVEN ÖZALP Brüksel 

   
   Irak'ta özellikle güvenlik konusunda ortak politikası bulunmayan AB, kararı "Ulusal karardır. Saygı duyarız" şeklinde değerlendirdi. 1 Mart tezkeresi sürecinde özellikle Türkiye'nin Kuzey Irak'a girmesi halinde "müzakere tarihini unutması gerektiğini" sert üslupla dile getiren AB, bu kez "düşük profilli bir yaklaşım" sergiledi. AB'nin dış politika ve güvenlikten sorumlu yüksek temsilcisi Javier Solana'ya yakın kaynaklar "Bazı üye ve adaylarımız zaten orada. Güvenlik koalisyon güçlerinin sorumluluğunda. Umarız bu karar güvenliğin sağlanmasına katkı yapar" dedi. 
   Irak'a ilişkin genel politikasını Birleşmiş Milletler'e BM endeksleyen AB'nin "U" dönüşünün arkasında, Washington'un baskısı ve Irak'a ilişkin uluslararası ortamın büyük bir değişim yaşamasının etkili olduğu kaydedildi. AB'nin KADEK'i neden AB terör listesine almadığı sorusunu yanıtlamayan Kretschmer, Kuzey Irak'taki örgüt unsurlarının yok edilmesi için Türkiye ve ABD arasında varılan mutabakata ilişkin bir soruya "operasyonların Güneydoğu Anadolu üzerinde insan hakları açısından olumsuz etki yapması halinde kaygıları olabileceği" yanıtını verdi. 
   
   Avusturya saçmaladı 
   Avusturya televizyonu ORF, TBMM'nin tezkereyi onaylamasını, "Türkiye, Irak'a işgal gücü gönderecek" şeklinde yayımladı. ORF ana haber bülteninde ve internet sayfasında yer alan haberde, Türkiye'nin bölgede ABD ve İngiltere'den sonra "üçüncü büyük işgal gücü" olacağı ileri sürüldü. 
   
</TEXT>
</DOC>
