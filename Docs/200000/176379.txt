<DOC>
<DOCNO> 176379 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/18/guncel/gun09.html </URL>
<DATE> 2003/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Kameramanın dramı 
</HEADLINE>
<TEXT>
   Saldırıdan kaçarken öldü 
   OKŞAN ARINÇ Aydın DHA 

   
   Aydın'da yerel televizyonda kameraman olarak görev yapan Serol Sarışınkaya, kendisine saldıran dört kişiden motosikletiyle kaçarken girdiği ters şeritte otomobil altında kalarak öldü. Görgü tanıklarının ifadesine göre, Sarışınkaya 39 önceki gün 17.00 sıralarında motosikletiyle İncirliova'dan Aydın'daki Aydın TV'ye giderken, ilçe merkezinde plakası saptanamayan kırmızı renkli Renault'dan inen dört kişi tarafından trafik ışıklarında durduruldu. Kimliği belirsiz saldırganlar, henüz bilinmeyen nedenle Sarışınkaya'yı dövmeye başladı. Saldırganların elinden kurtulan Sarışınkaya, motosikletine binerek kaçmaya başladı. Telaşla ters şeride giren Sarışınkaya, karşı yönden gelen Namdar Karadal yönetimindeki otomobille Tariş Tesisleri önünde çarpıştı. Sarışınkaya olay yerinde öldü. 
   
   
   
   
</TEXT>
</DOC>
