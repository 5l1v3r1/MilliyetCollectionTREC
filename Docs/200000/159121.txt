<DOC>
<DOCNO> 159121 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/27/dunya/dun02.html </URL>
<DATE> 2003/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'a 20 bin ABD askeri daha gidiyor 
</HEADLINE>
<TEXT>

Bağdat'ın "Ur" bölgesinde bir Amerikan askeri, yakaladığı bir suçluyu linç etmek için kendilerine teslim etmesini isteyen halkı uzaklaştırmaya çalışıyor. Suçlu, Saddam'ın savaş başlamadan önce cezaevinden saldıklarından biri. Suçu, otomobilini gasp etmek için bir adamı bacağından vurmak. 
     DIŞ HABERLER SERVİSİ 

     ABD, Irak'ın bir an önce istikrara ve güvenliğe kavuşması için bu ülkedeki asker sayısını artırıyor. Amerikalı yetkililer, önümüzdeki haftalarda Irak'a 20 bin asker daha gönderileceğini açıkladı. Gönderilecek askerlerle, şu anda yaklaşık 145 bin olan Irak'taki Amerikan askerlerinin sayısı 165 bine çıkacak. 
     Amerikalı Orgeneral Peter Pace, konuyla ilgili yaptığı açıklamada, 20 bin askerin Birinci Zırhlı Tümen'den Irak'a gönderileceğini duyurdu. 
     Diğer yandan Irak'ka halkın ve militan grupların silahsızlandırılması işlemi tüm hızıyla sürüyor. Bu kapsamda Amerikan askerleri ABD yanlısı Iraklı politikacı Ahmed Çelebi yanlısı Özgür Irak Güçleri isimli grubun 700 kadar militanını silahsızlandırarak örgütü dağıttı. 
     
     

</TEXT>
</DOC>
