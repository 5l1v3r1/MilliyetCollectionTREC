<DOC>
<DOCNO> 175396 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/13/yasam/yas04.html </URL>
<DATE> 2003/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
'Eşim aldatmaz' erkeğin palavrası 
</HEADLINE>
<TEXT>

   'Aşk, Seks ve Kadınlara Dair' adlı bir kitap yazan gazeteci Seda Kaya Güler, "Erkekler, eşinin bağlılığına inanmak istiyor ama yok böyle bir şey" diyor 
      ELİF KORAP 
   
   Üç kadın tipi var 
   30'LU yaşlarda, 100'e yakın kadınla yüz yüze görüşen gazeteci Seda Kaya Güler, 'Aşk, Seks ve Kadınlara Dair' adlı kitabını, kariyer sahibi bu kadınların ilk cinsel deneyimlerini ve aşk hik yelerini dinleyerek kaleme aldı. Manhattan'da yaşayan dört kadının cinsel yaşamları anlatan "Sex and the City" dizisinden yola çıkan Güler, "Türkiye'de kadınlar üçe ayrılıyor Cinselliği yaşamayanlar, hayatı boyunca tek erkekle yaşayanlar ve birden fazla ilişkisi olanlar. Sex and the City Türkiye'de çekilse bunları izleyecektik" diyor. 
   
   Soğuk değiller 
   GÜLER, ulaştığı çarpıcı sonuçları şöyle sıralıyor "Türk kadınının erkeğine bağlı olduğu, başkasını aklından bile geçirmeyeceği, öbür ulusların kadınlarından daha namuslu olduğu filan tam bir palavra. Bunların hepsini erkekler uyduruyor. İnanmak istedikleri bu. Türk kadını da aklından başka erkekler geçiriyor ama baskı nedeniyle cinselliğini yaşayamıyor. Türk kadınının yatakta soğuk olduğu da palavra. Sadece erkeklerden şefkat bekliyorlar. Yoksa Türk kadını da en az öbür kadınlar kadar ateşli." 
   
   
</TEXT>
</DOC>
