<DOC>
<DOCNO> 193740 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/06/son/sondun41.html </URL>
<DATE> 2003/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikalıların yüzde 58'i Bush'un Irak politikasına karşı 
</HEADLINE>
<TEXT>

     Amerikan halkının yüzde 58'i, Beyaz Saray yönetiminin Irak'ta izlediği politikayı tasvip etmiyor. 
     Harris İnteractive enstitüsünce bu akşam yayımlanan kamuoyu nabız yoklamasına göre, Amerikalıların sadece yüzde 41'i Irak politikasına destek veriyor. 
     Ekim sonunda yapılan yoklama, Amerikalıların sadece yüzde 25'inin Irak'taki Amerikan politikasının başarılı olacağına inandığını da gösteriyor. Halkın yüzde 51'i Irak'ta ölen Amerikan askerlerinin sayısını ''kabul edilemez'' bulurken, yüzde 44'lük kesim, kayıpları ''üzücü ama kabul edilebilir'' görüyor. 
     Yoklamaya katılan Amerikalıların yüzde 'ü de, Irak'ta denetimin BM'ye devredilmesine sıcak bakıyor. 
     Nabız yoklamasında Başkan George Bush açısından tek olumlu nokta, halkın yüzde 49'unun Irak müdahalesinin ''yapılması gereken iyi bir şey'' olduğunu düşünmesi oldu. 
     Son yoklama, halkın Bush'un Irak politikasına verdiği desteğin gittikçe düştüğünü gösteriyor. Bush'u destekleyenlerin oranı, 6 ay önce yüzde 67 idi. 
     
</TEXT>
</DOC>
