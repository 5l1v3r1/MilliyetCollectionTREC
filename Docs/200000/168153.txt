<DOC>
<DOCNO> 168153 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/09/ekonomi/eko12.html </URL>
<DATE> 2003/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
'Telekom'un geliri 600 trilyon lira artacak' 
</HEADLINE>
<TEXT>

     ANKARA Milliyet 

     Başbakan Tayyip Erdoğan, partisinin grup toplantısında yaptığı konuşmada, Türk Telekom'la GSM şirketleri arasındaki asimetrik anlaşmaları simetrik hale getirdiklerini söyledi. Erdoğan, bu yolla yılda kazanılacak 600 trilyon liranın millete döneceğini kaydetti. 
     Uzanlar'a ait Telsim ve Çukurova Grubu bünyesindeki Turkcell, irtibat ve işbirliği sözleşmelerine göre, T. Telekom'dan daha çok ara bağlantı ücreti almaktaydı. Elektrik Mühendisleri Odası'nın açtığı davada mahkeme taraflar arasındaki gelir paylaşımının yüzde 50 - 50 olmasına karar vermişti. T. Telekom da buna bağlı olarak GSM operatörlerinden geçmişe yönelik paylarını kesmeye başladı. 
     
     Turkcell Gelire el konulmamalı 
     Turkcell ise gelir paylaşımının yüzde 50 - 50 olması sonucunda T. Telekom'a borcunun olduğuna ilişkin açıklamalara "Şirketimizin böyle bir borcu yok" yanıtını verdi. Turkcell'den borsaya yapılan açıklamada, Ankara 9'uncu İdare Mahkemesi kararına göre, mahkeme kararının T. Telekom tarafından şirketin alacaklarına el koymak suretiyle uygulanamayacağı belirtildi. 
     

</TEXT>
</DOC>
