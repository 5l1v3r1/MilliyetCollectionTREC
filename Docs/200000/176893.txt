<DOC>
<DOCNO> 176893 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/20/tv/ekran.html </URL>
<DATE> 2003/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Gece boyu sinema 
</HEADLINE>
<TEXT>

   Günün filmlerinde gerilim soslu siyasi entrikalarla, duygusal tadlar yan yana 
      
   Yuvadan Uçuş 
   DUYGUSAL Annesiyle yaşayan Amy, onu bir trafik kazasında kaybedince mecburen babasına gider. Günün birinde tesadüfen bulduğu kaz yumurtaları yaşamını değiştirir. Bir süre sonra kaz yavrularının büyümesiyle büyük bir sorun ortaya çıkar Onlara uçmayı kim öğretecektir En iyi sinematografi dalında Oscar kazanan filmde Amy'yi, küçük yaşta "The Piano" ile En İyi Yardımcı Kadın Oyuncu Oscarı alan Anna Paquin oynuyor. Gerilim dolu gecede duygusal bir tad arayanlar için. 
   KANAL D 00.50 
   
      Patlama 
   GERİLİM Bir film için harici ses kaydı yapan Jack, tesadüfen bir cinayeti de kaydeder. Artık siyasi bir entrikanın içindedir. "Amerikan Hitchcock"u ya da "gerilim sinemasının ustası" Brian De Palma'dan İtalyan yönetmen Michelangelo Antonioni'nin "Blow Up"ına bir gönderme. 
   CNBC-E 21.00 
   
      İzleyici 
   GERİLİM Yıllarca psikopat katillerin izini sürmekten yorulan FBI ajanı Campbell, Chicago'ya yerleşir. Ama bu uzun mesleki geçmişi bir anda silmek mümkün değildir. Çünkü bir zamanlar peşinde olduğu David Allen Griffin de Chicago'dadır. Bu ikili yeni bir oyuna başlayacaktır. Üstelik bu kanlı oyundaki kurban Campbell'dir. Katilin kimliğinin daha ilk sahnede bilinmesi filmi diğer gerilimlerden hemen ayırıyor. 
   TRT 1 20.50 
   
      Cani Ruh 
   KORKU Azılı bir katil idama mahk m olur. İdam mahk munu yakalayıp adalete teslim eden cinayet masası dedektifi John Hobbes onu son kez ziyarete gelir. Ve onun tehditleri ile karşılaşır. Bu tehditler daha sonra bir bir gerçekleşecektir. Üç usta oyuncudan bir fantastik korku filmi. Korkmayı seviyorsanız, kaçırmayın. 
   SHOW TV 22.00 
   
   
   Nil ve babası ilk kez birlikte    Cüneyt Özdemir, Nil Karaibrahimgil ve babası Suavi Karaibrahimgil'i birlikte ilk kez canlı yayında ekrana taşıyacak. Karaibrahimgil, 10. Uluslararası İstanbul Caz Festivali'ndeki performansından, yeni çalışmalarına kadar bir çok soruyu yanıtlayacak. 
   CNN TÜRK 22.00 
   
   
</TEXT>
</DOC>
