<DOC>
<DOCNO> 179202 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/30/son/sontur12.html </URL>
<DATE> 2003/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
İkizlerden biri karnında öldü, farketmediler ve... 
</HEADLINE>
<TEXT>

     Denizli merkeze bağlı Altındere Köyü'nde, doğum bekleyen genç kadın, karnındaki bebeklerden birinin ölmesi nedeniyle zehirlenince diğer bebeğiyle birlikte hayatını kaybetti. 
     Hamileliğinin 9. ayına giren ve doğum için gün bekleyen Cennet Göven 33 , kocasını ve kızı Sultan'ı tarlaya gönderdikten sonra birden fenalaştı. 
     Yardım istemek için evden dışarı çıkan genç kadın, daha fazla dayanamadı ve kapının önünde düştü. Bu arada, eve dönen Mehmet Göven 39 , fenalaşmış halde bulduğu eşini hastaneye götürmek üzere araç bulmak için çalışırken, Cennet Göven öldü. 
     
     İKİZLERDEN BİRİ ZEHİRLEMİŞ 
     Yapılan otopside, Cennet Göven'in karnında ikiz bebek taşıdığı, bunlardan birisinin 3 gün önce ölmesi nedeniyle anneyi zehirlediği belirlendi. Zehirlenme nedeniyle anne ile birlikte diğer bebek de öldü. Talihsiz kadının karnında ikiz bebek taşıdığından haberi olmadığı da kaydedildi. 
     
     5 ÇOCUK ANNESİZ KALDI 
     Altındere Köyü'nde çiftçilik yaparak, tek odalı bir evde yaşamını sürdüren Mehmet Göven, doğum için gün sayarken eşini ve ikiz bebeklerini kaybetmenin üzüntüsünü yaşadığını söyledi. 
     Çocukları Sultan 13 , Sertaç 12 , Eray 10 , Himmet 8 ve Rabia 5 ile birlikte kalan Mehmet Göven, şöyle konuştu 
     ''Beni tarlaya uğurladı. Daha sonra da büyük kızımı Ekmek yapacağım, babanla birlikte odun getirin diyerek yanıma göndermiş. Döndüğümüzde baygın halde bulduk ve hastaneye kaldırmak isterken de son nefesini verdi. Sancılarının başladığını, en küçük bir rahatsızlığı olduğunu söylese yanından ayrılmazdım.'' Henüz 33 yaşında olan 15 yıllık evli Cennet Göven'in daha önce 7 kez doğum yaptığı ve iki çocuğunu kaybettiği öğrenildi. 
     
</TEXT>
</DOC>
