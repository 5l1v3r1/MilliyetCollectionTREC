<DOC>
<DOCNO> 164601 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/21/son/sonspo05.html </URL>
<DATE> 2003/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçeli Ogün, Bursaspor'a sıcak bakıyor... 
</HEADLINE>
<TEXT>

     Fenerbahçe ile yollarını ayıran Ogün Temizkanoğlu, Bursaspor'dan transfer teklifi aldığını belirterek, ''Hagi ile çalışmaktan büyük mutluluk duyarım'' dedi. 
     Bursaspor'un 25 Haziran'da yapılacak kongresinde başkan adayı olan Fikret Üstenci'nin seçilmesi halinde, teknik direktörlüğe getireceği Georghe Hagi'nin alınmasını istediği oyuncular arasında yer alan Ogün, yeşil-beyazlı kulübe sıcak bakıyor. 
     Tecrübeli futbolcunun menajeri Faruk Güler, bir süredir görüştükleri Akçaabat Sebatspor ve Konyaspor ile anlaşma sağlayamadıklarını anlatarak, ''Bursaspor ile birlikte birkaç kulüpten daha teklifler var, hepsini değerlendiriyoruz. Bursaspor önümüzdeki yıl için güçlü bir takım kurmak istiyor. Anlaşma sağlanırsa Ogün, gelecek sezon yeşil-beyazlı formayı giyer'' diye konuştu. 
     Ogün de, 3 yıl daha futbol oynamayı düşündüğünü ifade ederek, ''Kafamın rahat olacağı bir takımda oynamak istiyorum. Hagi ile çalışmaktan büyük mutluluk duyarım. Tabii ki önce şartlarda anlaşmamız lazım'' dedi. 
     
</TEXT>
</DOC>
