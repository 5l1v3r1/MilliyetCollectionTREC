<DOC>
<DOCNO> 161333 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/06/ekonomi/eko02.html </URL>
<DATE> 2003/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Dolarda kıpırdanma başladı 
</HEADLINE>
<TEXT>

Merkez Bankası’nın faiz indirimine karşın önceki gün 10 bin lira düşen dolar dün 14 bin lira artışla 1milyon 450 bine çıktı 
     EKONOMİ SERVİSİ 

     Satıcının azaldığı döviz piyasasında dolar yukarı doğru kıpırdamaya başladı. Avrupa Merkez Bankası’nın faiz indirimiyle euro karşısında değer yitirmesine karşın dolar, dün TL karşısında 14 bin lira değer kazandı ve günü 1 milyon 450 bin liradan tamamladı. Uzmanlar, dövizin seyrini Hazine k ğıtlarından çok yüksek k r sağlayan oyuncuların bonoda satışa geçecekleri zamanın belirleyeceğini dile getirdi. 
     Merkez Bankası’nın faiz indirimine karşın önceki gün 10 bin lira düşen dolar dün alımlarla yukarı hareket etmeye başladı. Serbet piyasada önceki günü 1 milyon 430 bin alış, 1 milyon 436 bin lira satış fiyatından tamamlayan dolar, günü 1 milyon 445 bin - 1 milyon 450 bin lira aralığında bitirdi. Gün içinde 1 milyon 450 bine kadar tırmanan dolar bankalararası piyasada günü 1 milyon 444 binden tamamladı. Bankaların döviz satmakta çekingen davrandıkları gözlenen bankalararası piyasada yabancı oyuncuların küçük çaplı da olsa alımlarının başladığı dikkat çekti. Avrupa Merkez Bankası’nın ECB faiz indirimine gitmesi nedeniyle kurdaki hareketin dün sınırlı kaldığına işaret eden uzmanlara göre, 1.1850 düzeyinde bulunan euro dolar paritesi bugün aynı düzeyini korursa dolar 1 milyon 460 bin liranın üzerini deneyebilir. 
     
     Avrupa faiz indirdi 
     ECB dün yeniden finansman kredisi faiz oranını yüzde 2.5’dan, 2’ye çekti. Yeniden finansman kredisi faiz oranının euro’nun kullanılmaya başlandığı 1999’dan bu yana en düşük seviyesine inmesinin yılın ilk yarısında sıfır büyüme gerçekleşen Avrupa ekonomisini uyarıcı etki yapması bekleniyor. 
     

</TEXT>
</DOC>
