<DOC>
<DOCNO> 173025 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/01/son/sonspo05.html </URL>
<DATE> 2003/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe Divan Kurulu takipte... 
</HEADLINE>
<TEXT>

     Fenerbahçe Kulübü Yüksek Divan Kurulu Başkanı Adnan Alptekin, yetkilerini, görevini görmezliğe gelenleri, Fenerbahçe'nin örf, adet ve törelerini tanımayanları sonuna dek izleyeceğini bildirdi. 
     Adnan Alptekin, 26 Temmuz'da gerçekleştirilen yüksek divan kurulu toplantısının ışığında açıklama yapmayı sorumluluğu çerçevesinde zorunlu saydığını belirterek, şunları kaydetti 
     ''Yetkilerimi, görevimi görmezliğe gelenleri, Fenerbahçe'nin örf, adet ve törelerini tanımayanları sonuna kadar takip edeceğim. Meydanı çıkarcı ve çıkar sağlayanlara bırakmayacağım. Kulüp içi demokrasiyi ve de yasaların uygulanmasında hiçbir zaman ödün vermeyen üyelerimizi sonuna kadar destekliyorum.'' 
     
</TEXT>
</DOC>
