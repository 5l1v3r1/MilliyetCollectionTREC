<DOC>
<DOCNO> 187758 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/10/son/soneko07.html </URL>
<DATE> 2003/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüketici kredilerinde faiz dibe vurdu... 
</HEADLINE>
<TEXT>

     Tüketici kredilerinde aylık faiz oranı yüzde 2.5'e kadar gerilerken, tüketici, taşıt ve konut kredilerinde en düşük faizi uygulayan banka Akbank oldu. 
     Akbank, tüketici kredilerinde 6 ve 12 ay vadeye kadar aylık yüzde 2.5 faiz uygulayacağını açıkladı. 
     Vakıfbank 6 ve 12 ay vadede, Ziraat Bankası ise 6 ay vadede yüzde 3.1'lik aylık faizle tüketici kredisi kullandırıyor. Ziraat Bankası 12 ay vadeli tüketici kredisinde de yüzde 3.2'lik faiz uyguluyor. 
     
     TAŞIT KREDİLERİ 
     Taşıt kredilerinde en düşük faizi 24 aya kadar vadede aylık yüzde 2.25'lik oran ile yine Akbank uyguluyor. 
     Akbank'ı yüzde 2.6 ile İş Bankası takip ediyor. HSBC ise 12 ay vadede yüzde 2.65, 24 ay vadede ise yüzde 2.75 ile taşıt kredisi kullandırıyor. 
     Bu arada, banakalar otomotiv firmaları ile yaptıkları özel anlaşmalar çerçevesinde daha az faizle kredi verebiliyor. 
     
     KONUT KREDİLERİ 
     Akbank konut kredilerinde de en düşük faizle kredi veren banka konumunda bulunuyor. 
     Nitekim Banka, değerlendirmeye alınan 36 aya kadar vadede yüzde 2.55'lik faiz oranı en düşük oranla konut kredisi veren banka konumunda bulunuyor. 
     Akbank'ı Koçbank izlerken, bu banka da 24 ay vadede aylık yüzde 2.75, 36 ay vadede ise yüzde 2.95 faizle konut kredisi kullandırıyor. 
     
</TEXT>
</DOC>
