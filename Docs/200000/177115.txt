<DOC>
<DOCNO> 177115 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/21/spor/spo15.html </URL>
<DATE> 2003/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

   
   Saat değişikliği    SÜPER Lig'in 3. haftasında oynanacak 3 maçın saatleri değiştirildi. Cumartesi karşılaşacak olan Sebat - İstanbul maçı 16.30'a, Bursa - G.Saray sınavı 19.00'a, F.Bahçe - Elazığ karşılaşması ise saat 21.00'e alındı. 
   
   Ayhan'a ilgi    İNGİLTERE'NİN saygın iş ve finans gazetesi Financial Times, Süreyya Ayhan'a geniş yer ayırarak, "Tarihteki en ünlü kadın Türk atleti" diye söz etti. Haberde, Ayhan'ın son 6 yılın en hızlı 1500 metrecisi olduğu belirtildi. 
   
   Nuri'den imza    İSTANBULSPOR geçen sezon Diyarbakırspor'da forma giyen savunma oyuncusu Nuri Kamburoğlu'nu renklerine kattı. 36 yaşındaki tecrübeli oyuncunun Sarı - Siyahlı kulüple bir yıllık sözleşme imzaladığı açıklandı. 
   
   Sumiala tamam    SÜPER Lig'in yeni takımlarından Akçaabat Sebatspor, transferdeki sürprizlerini Finlandiyalı Antti Sumiala'yı alarak sürdürdü. IKF Norkköping takımından transfer edilen Sumiala daha önce Y.Yozgat'ta da forma giymişti. 
   
   Başkent hazır    BEŞİKTAŞ ile karşılaşacak olan Ankaragücü, zafere kilitlendi. Teknik Direktör Tevfik Lav, kendileri için oynayacakları takımın isminin önemli olmadığını söyledi. Lav, "Bizi ilgilendiren hayallerimiz ve hedeflerimiz" diye konuştu. 
   
   Elazığ inançlı    ELAZIĞSPOR, Fenerbahçe maçının hazırlıklarını yoğun bir tempoda sürdürüyor. Teknik Direktör Ümit Turmuş, güçlü rakiplerinden puan almak istediklerini söyleyerek, "Futbolseverlere cesur bir takım izleteceğiz" dedi. 
   
   Paes şok etti    ÇİFTLERDE dünyanın en iyi tenisçilerinden biri olarak gösterilen ABD'li raket Leander Paes, beynindeki tümör nedeniyle hastaneye kaldırıldı. Paes'in, ABD Açık Tenis Turnuvası'na katılamayacağı açıklandı. 
   
   Elber'den mesaj    BAYERN Münih'in yıldızlarından Brezilyalı golcü Elber, Roy Makaay'ın transferinden sonra veda hazırlıklarına başladı. Beşiktaş'ın da gündemine giren Sambacı, Sport Bild Gazetesi'ne, "Bayern artık beni gönderebilir" dedi. 
   
   Son transferi    İNGİLTERE Milli Takımı'nın eski kaptanı Paul Gascoigne'nin, Birleşik Arap Emirlikleri takımlarından El Cezire ile anlaştığı açıklandı. 36 yaşındaki tecrübeli oyuncunun, George Weah'in yerine transfer edildiği bildirildi. 
   
   Şenoğlu fırtınası    İNGİLTERE'DE katıldığı satalitte turnuvasını kazanan genç tenisçimiz İpek Şenoğlu, Belçika'daki 10 bin dolarlık ITF Circuit Turnuvası'nda da iyi başladı. Kanadalı Milica Stamenic'i 6 - 0, 6 - 2 yenen milli raket ikinci tura çıktı. 
   
   Final Alanya'da    PLAJ Voleybolu Avrupa Şampiyonası Finali, 28 - 31 Ağustos tarihleri arasında Alanya'da yapılacak. 20 ülkeden 32 bayan ve erkek takımının yarışacağı şampiyonada, 200 bin Euro para ödülü dağıtılacak. 
   
   
</TEXT>
</DOC>
