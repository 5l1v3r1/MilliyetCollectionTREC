<DOC>
<DOCNO> 154327 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/04/ekonomi/eko08.html </URL>
<DATE> 2003/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Parti başkanının emir kulu Merkez'e başkan olmaz 
</HEADLINE>
<TEXT>

     Devlet eski Bakanı Kemal Derviş, "Merkez Bankası'nın MB özerk yapısı korunmalı. Merkez Bankası'na kimse dokunmasın" dedi. İzmir Sanayici Dernekleri Platformu'nun toplantısında konuşan Derviş, "Tekrar kriz yaşanabileceği konusunda paniğe gerek yok ama toplumdaki kriz korkusu devam ediyor" dedi. Bağımsız para politikalarıyla enflasyon üzerinde olumlu etki yarattı. Kimse dokunmasın. Bağımsızlığını toplum olarak sağlamalıyız. Enflasyon ancak böyle düşer. Merkez Bankası Başkanı değişirse yerine gelecek insan da bağımsız ve güçlü olmalı. Parti başkanının emir kulu olan biri getirilirse özerklik kağıt üzerinde kalır. Enflasyon hedef yüzde 20. ben yüzde 25 tahmin ediyorum" diye konuştu. 
     
     'Bir inanabilsek...' 
     Türk halkının popülizme karşı artık daha duyarlı olduğunu söyleyen Kemal Derviş, şöyle devem etti 
     "AK Parti'nin bir çoğunluğu ve büyük fırsatları var. O fırsatları kullanırsa bu, hepimiz için iyi olur. Sağdaki politikalar cumhuriyetin temel ilkeleriyle barışsa ve buna hepimiz inanabilsek Türkiye'de büyük bir güvensizlik ortadan kalkacak. Devletin tepesindeki bir sürü gerilim ve kavga da önlenmiş olacak." 
     

</TEXT>
</DOC>
