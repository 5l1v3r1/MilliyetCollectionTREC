<DOC>
<DOCNO> 162159 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/10/spor/spo03.html </URL>
<DATE> 2003/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Şaşırtan teklif 
</HEADLINE>
<TEXT>

Galatasaray, Batista transferi nedeniyle 1 milyon 800 bin dolar borçlu olduğu Gaziantepspor’a İbrahim için ilginç bir öneri sundu Batista’yı geri verelim’ 
     HALİL ÖZER 

     Sonuç çıkmadı 
     OKAN ve Ahmet Hassan’ı kaçırdıktan sonra Gaziantepsporlu İbrahim Toroman’a ağırlık veren Galatasaray, Celal Doğan’a çeşitli alternatifler sunuyor. Doğan ile önceki gün yapılan görüşmede, ilginç bir pazarlık yaşandı. Gaziantepspor’a Batista’nın transferi nedeniyle 1 milyon 800 bin dolar borcu olan Sarı - Kırmızılılar, tecrübeli başkana bir miktar para ve Sambacı’yı önerdi. 
     
     İhtiyacımız yok’ 
     DOĞAN, bu öneriye olumsuz yanıt verirken, önce alacağının ödenmesini talep etti. Doğan, İbrahim’i satmamakta kararlı olduğunu dile getirip, "Galatasaray da, Fenerbahçe de, Beşiktaş da oyuncumuzu istiyor. Ayıptır söylemesi ama, paraya ihtiyacımız yok. Futbolcumuzun bizimle mukavelesi sürüyor. Hedeflerimiz var. Bu yüzden kadromuzda kalacak" diye konuştu. 
     
Sistem bilmecesi      CİM - BOM’DA son günlerde meydana gelen transfer başarısızlıkları camiayı ayağa kaldırdı. Yeni oluşum hazırlıkları sırasında futbol ile ilgili tüm kararların Fatih Terim’e bırakılması huzursuzluk yaratırken, sistemin işleyişi kafaları karıştırdı. Başkan Özhan Canaydın, yeniden yapılanma dönemi içinde olduklarını belirtip, "Yakında bu işleri profesyoneller yapacak" dedi. Canaydın kısa bir süre içinde sistemle ilgili geniş bir açıklama yapacaklarını dile getirdi. 
     GALATASARAY Başkanı, "Artık Futbol A.Ş. ve Stad A.Ş. her konuda devreye girecek. Yönetim de destek verecek" dedi. Yönetimin dün akşamki toplantısına katılan Fatih Terim kapsamlı bir transfer raporu vererek idarecilere moral aşıladı. Terim, "Dünya çapında iki yabancı oyuncu alacağız" dedi. Başkan Canaydın ise "Size güveniyoruz" diyerek tecrübeli hocaya destek çıktı. Öte yandan Sarı-Kırmızılılar sembolik olarak bir dolar karşılığı Murat Beyazıt’a menajerlik teklif etti. 
     
Necati’de anlaşma yok      GALATASARAY, Adanaspor’un golcüsü Necati için kulübüyle yaptığı görüşmelerde anlaşma sağlayamadı. Necati’nin menajeri ile dün biraraya gelen Sarı-Kırmızılılar görüşmeler sonunda uzlaşmaya varamadı. Adanaspor’un Necati için 1 milyon 750 bin dolar bonservis bedeli istediği, Galatasaray’ın ise 750 bin dolar ve altyapıdan bir futbolcu teklif ettiği öğrenildi. 
     
Boğa’ya izin çıkmadı      İSTANBULSPOR’UN Olimpiyat Stadı’nda maçlarını oynamak için yaptığı başvuru geri çevrildi. İstanbul Olimpiyat Oyunları Hazırlık ve Düzenleme Kurulu, stadın 2 yıllığına Galatasaray’a kiralandığını ve Sarı - Kırmızılılar’ın onayı olmadan başka bir takımın kullanımına açılamayacağını bildirdi. Bu gelişme üzerine İstanbulspor, Galatasaray ile temasa geçti. 
     
Bekle bizi Hasan Şaş’      Yönetimden mesaj 
     SEZON sonuyla birlikte sözleşmesi biten Hasan Şaş için Galatasaray yeniden kolları sıvadı. Önceki hafta içinde Monaco ile görüşüp anlaşamayan yıldız futbolcudan bir hafta beklemesi istendi. Sarı - Kırmızılı yöneticiler, Fatih Terim’in vereceği karar doğrultusunda Hasan Şaş’a yeni bir teklif sunacak ve yeniden anlaşmak için ortak bir nokta arayacak. 
     
     Ada’dan teklif 
     HASAN, Galatasaray’ın bu önerisine sıcak bir yaklaşım gösterirken, yurt dışında görüştüğü kulüplerle pazarlıklarını bir hafta dondurdu. Yıldız futbolcuya, İngiltere Süper Ligi’nden teklif geldiği iddia edildi. Eğer önümüzdeki hafta Galatasaray ile Hasan arasında bir anlaşma sağlanamazsa, yıldız futbolcunun Ada’dan gelen öneriyi gündemine alacağı açıklandı. 
     

</TEXT>
</DOC>
