<DOC>
<DOCNO> 199960 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/05/son/sondun06.html </URL>
<DATE> 2003/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
New York'un en pahalı oteli açıldı... Geceliği 18 milyar... 
</HEADLINE>
<TEXT>

     New York'un en pahalı oteli ''Mandarin Oriental'' hizmete girdi. Columbus Circle'daki otelin 'üncü katında bulunan kral dairesinin gecelik fiyatı 12 bin 595 dolar. 
     Yerden tavana kadar yükselen pencerelerinden şahane Manhattan manzarası gözüken kral dairesinde, kuyruklu bir piyano da bulunuyor. Odanın ısı, ışık ve nem kontrolü duvardaki paneller vasıtasıyla sağlanırken, müşteriler çevresel ses sistemi aracılığıyla müzik dinliyor ve düz panel ekranlı televizyonu izliyor. 
     Kral dairesinin en ilginç yanlarından biriyse yıkanırken Central Park'ı seyretme imkanı veren muhteşem gömme banyosu. 
     Komple bir mutfağı, ayrı oturma ve yemek odaları bulunan kral dairesinde, az bulunan maun ve oniks mermeri kullanıldı. 
     Otelin açılış galasına New York Belediye Başkanı Michael Bloomberg, İsabella Rossellini, mimar L.M. Pei, Rick ve Kathy Hilton çifti katıldı. Otelin balo salonundaysa Billy Joel, bir konser verdi. 
     New York'taki diğer pahalı otellerin kral dairelerinin bir gecelik fiyatı de şöyle 
     -Ritz Carlton 12.500 dolar. 
     -St. Regis 11.000 dolar. 
     -New York Palace 10.000 dolar. 
     -Plaza Hotel 7.500 dolar. 
     -Waldorf Astoria 7.000 dolar. 
     
</TEXT>
</DOC>
