<DOC>
<DOCNO> 175166 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/12/yasam/yas04.html </URL>
<DATE> 2003/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Akşamcılar daha fazla kazanıyor 
</HEADLINE>
<TEXT>

   İngiliz bilim adamları, kariyer ile içki içme alışkanlıkları arasındaki incelemeden bu sonuca vardı ve uyardı Sık sık sarhoş da olmayın 
      DIŞ HABERLER SERVİSİ 
   
   Kariyere zarar vermiyor 
   "ALKOL zararlı. Hayır yararlı." Sık sık ajanslardan bu konuda yapılmış onlarca araştırma ile ilgili haberler geliyor. Bilim adamları bu konuda fikir birliğine varmak için her gün yeni bir araştırma yapadursun, İngiltere'de, Stirling Üniversitesi'nin yaptığı bir araştırma, akşamcıların daha çok kazandığını ortaya çıkardı. Bilim adamları, bu araştırma için 17 bin kişinin kariyerleri ile içki içme alışkanlıkları arasındaki ilişkiyi inceledi. 
   
   Pub kültürü etkiliyor 
   ARAŞTIRMANIN sonucunda, "pub kültürünün" kazancı olumlu etkilediği ve içkiyi fazla kaçırmadan içenlerin, hiç içki içmeyenlerden yüzde 17 oranında daha fazla para kazandığı ortaya çıktı. Araştırmaya göre, içkiyi "biraz fazla kaçıranlar" bile, hiç içki içmeyenlerden yüzde 5 oranında daha fazla kazanıyor. Ama araştırmayı yapan Profesör David Bell yine de uyardı "Sık sık sarhoş olacak kadar çok içmek, kazanca yarar değil zarar getirir." 
   
   
</TEXT>
</DOC>
