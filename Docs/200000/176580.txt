<DOC>
<DOCNO> 176580 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/19/astro/index.html </URL>
<DATE> 2003/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Kalıcı kararlar 
</HEADLINE>
<TEXT>

   
   
   Sabit burçlarda bulunan Güneş ve Ay şartların çok kolay değişmeyeceğini gösteriyor. Bu arada biraz gayretle bizler de elle tutulur, uzun vadeli planlarda başarı gösterebiliriz. Koç'lar harcamalarında özenli olmalılar. Duygusal açıdan huzursuz olmaları anlamsız alışverişlere de yol açabilir. Daha tutumlu olmaları gerekiyor. Boğa'lar yerinde duramıyorlar. Şartların sürekli olarak değişmesi huzursuz edici olabilir. Planlı olmalarında büyük fayda var. İkizler her zamanki gibi gerçekçi olamayabilirler. Elde olmayan durumlar, geçmişe ait konular onları çok hassas kılabilir. Yengeç'ler orijinal düşüncelerini somuta dönüştürebileceği bir günde. Arkadaşlıklar, grup çalışmaları ve ilham verici her şey onları harekete geçirecek. Aslan'lar tembelliği bir kenara bırakıp eldeki işlere daha fazla ağırlık vermeli. Tamamlanması gereken resmi işler ya da sorumluluklar yüzünden koşturmacalı bir gündeler. Başak'lar günün enerjisinden fazlasıyla yararlanacaklar. Yeni kişiler ve değişik ortamlar onlara iyimserlik aşılamakta. Yolculuklar rahat geçecek. 
   Terazi'ler duygusal konularda daha rahatlar. Bu alanda öğrenebilecekleri çok şey söz konusu. Yeni deneyimlere açık durmalılar. Akrep'ler biraz gergin olmakla birlikte, ortaklaşa konularda şansa açıklar. Gelen tekliflere daha esnek yaklaşmalılar. Duyguları ifade etme zamanı geldi. Yay'lar sağlıklarına daha fazla önem vermeliler. Zevklere düşkün ya da tembellik yüzünden sıkıntı çekebilirler. Endişelenmelerine gerek yok. Oğlak'lar keyfi yerine geliyor. Kendilerini daha özgür ve yaratıcı bulabilirler. Aşkta da heyecan ve macera arayışı öne çıkmakta. Yeni riskler almak için güzel bir gündeler. Kova'lar adımlarını daha dikkatli atmalılar. Bazı değişiklikler kontrol edilmesi güç sonuçlara neden olabilir. Duygusal alanda da abartılı olmamak gerekiyor. Balık'lar eğitim, hareket ve zihinsel açıdan canlı bir günlerindeler. Kısa yolculuklardan zevk alabilirler ve kısa yoldan karlı da çıkabilirler. Duygularını anlatmak zor gelmeyecek. 
   
   
</TEXT>
</DOC>
