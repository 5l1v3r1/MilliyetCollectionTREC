<DOC>
<DOCNO> 191112 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/25/magazin/mag03.html </URL>
<DATE> 2003/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Saltık'a kraliyet ödülü 
</HEADLINE>
<TEXT>

   Etnik grupların müziklerini yayımlayan Kalan Müzik'in sahibi Hasan Saltık, Prince Claus Vakfı'nın 11 ödülünden birini almaya hak kazandı 
      MAGAZİN SERVİSİ 
   
   Kalan Müzik'in sahibi Hasan Saltık, Hollanda Prensi Claus'un 70. doğum gününde düzenlenen kültür etkinliklerini desteklemek için kurulan Claus Vakfı tarafından ödüllendirildi. 
   Prince Claus Vakfı Yönetmeni Els Van Der Plas, gönderdiği mektupta, sert muhalefete rağmen baskı altındaki etnik grupların müziklerini CD'lere kaydedip yayımladığı, arşivlerde kalmış kayıtları gün ışığına çıkardığı için 2003'ün 11 ödülünden birini almaya layık görüldüğünü belirtti. 2003'ün büyük ödülüne ise Çin'deki el sanatları konusunda uzmanlığı ve yenilikçi araştırmaları nedeniyle Wang Shixiang layık görüldü. Saltık, 25 bin euro'luk ödülüyle vakfın plaketini 10 Aralık'ta Amstesdam'daki Kraliyet Sarayı'nda düzenlenecek törende alacak. 
   
   
   
   
   
</TEXT>
</DOC>
