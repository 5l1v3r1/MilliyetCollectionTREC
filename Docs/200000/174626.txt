<DOC>
<DOCNO> 174626 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/09/yasam/yas01.html </URL>
<DATE> 2003/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam'la görüşen Alman güzeli İstanbul'da 
</HEADLINE>
<TEXT>
   Türkiye'yi tanıtacak 
   Savaş öncesi Irak'a gidip BM kararlarına uyması için Saddam Hüseyin'i ikna etmeye çalışan Almanya güzeli Alexandra, şimdi de Türkiye'nin tanıtımını yapacak 
      SİNAN TOROS İstanbul 
   
   Savaş öncesi Irak Devlet Başkanı Saddam Hüseyin'i BM Güvenlik Konseyi kararlarına uyması için ikna etmek üzere Irak'a giden Almanya güzeli Alexandra Vodjanikovina, bu kez Türkiye'nin tanıtımını yapmak için İstanbul'a geldi. 
   
   2003 Almanya güzeli 
   Kültür ve Turizm Bakanlığı ile Crowne Plaza İstanbul Otel'in davetlisi olan 2003 Almanya Güzeli ve Kainat Yarışması beşinci güzeli Alexandra Vodjanikovina, Antalya'ya da gidecek. 
   Yapacağı gezilerle Türkiye turizmine katkıda bulunması amaçlanan 19 yaşındaki Alexandra, Sicilyalı bir baba ile Ukraynalı bir annenin kızı. 
   Vodjanikovina, Irak Savaşı'nı önlemek amacıyla Saddam Hüseyin'i ikna etmek üzere Irak'a gitmiş, fakat olumlu bir sonuç alamamış, Uday Hüseyin'le görüşmek üzere ülkesine dönmüştü. 
   
   'Çok mutluyum' 
   Atatürk Havalimanı'nda gazetecilerin sorularını yanıtlayan Vodjanikovina, "Türkiye'ye tekrar gelmekten dolayı çok mutluyum. 3 - 4 yıl önce de gelmiş, Pamukkale'yi gezmiştim. Bu sefer de çok güzel yerler göreceğime ve güzel vakit geçireceğime inanıyorum" dedi. 
   
   
</TEXT>
</DOC>
