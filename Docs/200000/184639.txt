<DOC>
<DOCNO> 184639 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/25/son/sontur23.html </URL>
<DATE> 2003/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
"Tecavüz dehşeti"nde küçük tanıkların çarpıcı ifadeleri... 
</HEADLINE>
<TEXT>

     Sivas'ın Zara İlçesi'nde 16 yaşında bir genç kıza 5 yıl süreyle tecavüz ettikleri gerekçesiyle tutuksuz yargılanan 7 kişinin duruşmasına devam edildi. 
     Sivas 2. Ağır Ceza Mahkemesi'nde görülen duruşmaya, tutuksuz yargılanan sanıklar Yusuf Y. 52 , Ahmet Y. 51 , Necmettin K. 63 , Vedat E. 48 , Ömer K. 40 ve Şinasi Ü. katılırken, diğer tutuksuz sanık Necati D. 47 duruşmaya gelmedi. 
     Zara Kaymakamlığı tarafından İstanbul'daki bir yurda gönderilen mağdure Y.E. ile annesi D.E. ve babası A.E. ise duruşmaya katılmadı. 
     Duruşmada tanık olarak dinlenen mağdure Y.E'nin arkadaşı T.Y. 12 sanıklardan Vedat E, Necmettin K, Ahmet Y, Ömer K. ve Yusuf Y.'nin, bazı zamanlar kendisinin mağdureyle beraber dışarıda oyun oynarlarken onu çağırdıklarını, havanın kararmasına yakın zamanlarda da Y.E'nin onların yanına gittiğini gördüğünü anlattı. 
     Bir defasında da mahallelerine gelerek, mağdureyi yine yanlarına çağırmak isteyen bu sanıklardan Ömer K, Necmettin K. ve Vedat E'nin amaçlarının kötü olduğunu fark ettiklerini belirten T.Y, oyun oynadıkları diğer arkadaşlarıyla bu kişileri taşladıklarını ifade etti. 
     Mağdurenin tanık olarak dinlenen diğer arkadaşı E.Ç. 12 ise oyun oynarken sanıklardan bazılarının gelip mağdure Y.E'yi arabalarıyla götürdüklerini söyleyerek, tanık T.Y'nin beyan ettiği ''taşlama'' olayını bilmediğini, öyle bir şey yaşamadığını belirtti. 
     Diğer tanık H.Y. 15 de mağdurenin arkadaşı olduğunu, sanıkları tanıdığını belirterek, bunlardan bazılarının mağdureye para verip karnını doyurduğunu, ama beraberlerinde götürerek, cinsel ilişkiye girip girmediğini bilmediğini kaydetti. 
     Duruşmada son olarak dinlenen tanık Sebahattin Karakoç 47 ise alkollü olarak verdiği ilk ifadesiyle çelişkili bir ifade vermeye başlayınca, mahkeme heyeti tarafından dinlenmedi. 
     Mahkeme heyeti, mağdure Y.E'nin yaş tespitinin yapılmasına karar vererek, duruşmayı erteledi. 
     
     İDDİANAME 
     Cumhuriyet Başsavcılığı'nın hazırlayıp Ağır Ceza Mahkemesi'ne sunduğu iddianamede, sanıklardan Yusuf Y.'nin, 1998 yılında Y.E'nin okul çıkışında yanına gelerek aracına aldığı belirtiliyor. Yusuf Y'nin Y.E'yi boş bir araziye götürerek tecavüz ettiğinin belirtildiği iddianamede, şu görüşlere yer veriliyor 
     ''Yusuf Y, 1998-2002 arasında da Y.E'ye 5-6 kez tecavüz etmiştir. Diğer sanıklar Ahmet Y, Sinasi Ü, Necmettin K, Necati D, Vedat E. ile Ömer K, Y.E'ye 'Yusuf'la yatmışsın, bizimle de yatacaksın' diyerek, mağdureyle 3-4 kez birlikte oldukları belirlenmiştir.'' Sanıkların, üzerlerine atılı suçu işlediklerinin, yapılan soruşturma ve tüm dosya kapsamından anlaşıldığının belirtildiği iddianamede, her sanık hakkında 10'ar yıl hapis isteniyor. 
     
</TEXT>
</DOC>
