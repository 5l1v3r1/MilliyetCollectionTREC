<DOC>
<DOCNO> 155501 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/09/spor/bbas.html </URL>
<DATE> 2003/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Efes Pilsen Şov 93-57 
</HEADLINE>
<TEXT>

Lacivert - Beyazlılar, Play - Off çeyrek finalinin ilk maçında Beşiktaş’ı çok kolay yendi, 36 sayı farkla galibiyete uzanıp seride 2 - 0 öne geçti 
     GÖKHAN TÜRE 

     EFES Pilsen, Play - Off çeyrek finalinin ilk randevusunda Beşiktaş’ı zorlanmadan açık farkla yenerek seride durumu 2 - 0 yaptı, yarı finali kolayladı. Adeta antrenman maçı havasında geçen karşılaşmada ikinci çeyrekten itibaren arayı açmaya başlayan Efes, Ömer, Granger, Clark ve Kambala’nın sayılarıyla son çeyrekte 36 sayılık farkı buldu. Efes, pazartesi günü Süleyman Seba salonunda 18.30’da oynanacak maçı da kazandığı taktirde yarı finale yükselecek. 
     
İstatistik EFES PİLSEN Ömer 14 4 6 2 4 - 2 Granger 18 5 5 2 4 2 2 1 Kerem 7 1 2 1 1 2 2 3 Clark 14 6 11 0 1 2 2 12 Kambala 22 9 12 - 4 6 9 Kaya 3 0 4 - 3 4 3 Ender 6 1 2 1 2 1 1 - Enver - 0 1 - - 1 Alper 4 2 2 0 1 - 2 Valentin 5 1 1 1 2 - 3 TOPLAM 93 29 46 7 15 14 17 36      
BEŞİKTAŞ Nedim 2 1 3 - - - Faruk 11 2 2 2 4 1 2 2 Tufan 3 1 3 0 4 1 5 5 Umut 3 0 4 1 3 - 2 Lindeman 16 7 14 - 2 2 5 Onur 9 3 7 1 2 - 6 V.Başaran - 0 1 - - - Evrensel 1 0 1 - 1 2 1 İsmail 4 2 5 0 4 0 1 3 İnanç 6 1 2 1 3 1 2 2 Eren 2 1 1 - - - TOPLAM 57 18 43 5 20 6 14 26      
     
     
Ülker O.Renault      BASKETBOL Birinci Ligi’nde normal sezonu lider kapayan Ülkerspor, Play - Off çeyrek finalinde Oyak Renault ile ilk maçı bu akşam oynayacak. Turuncu - Yeşilliler’in, Play - Off’un ilk turunda TEKEL’i safdışı bırakan Oyak Renault ile mücadelesi Ahmet Cömert Salonu’nda 18.30’da başlayacak. Ligde iki maçı da kazanan Ülkerspor’un 1 - 0 önde başlayacağı serinin ilk randevusu TRT 2’den naklen yayınlanacak. 
     
Gönlümüz İspanya’da      BASKETBOLDA Avrupa Ligi Final - Four’u bugün İspanya’nın Barcelona kentinde start alacak. Ergin Ataman ile Mirsad Türkcan’ın takımı İtalyan Montepaschi Siena ile Benetton, Sant Jordi Olimpiyat Salonu’nda TSİ 19.00’da karşı karşıya gelecekler. Aynı salonda TSİ 21.30’da ise evsahibi Barcelona, Rusya’nın CSKA Moskova takımı ile finale kalabilmek için oynayacak. 
</TEXT>
</DOC>
