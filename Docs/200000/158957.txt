<DOC>
<DOCNO> 158957 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/26/tv/ekran.html </URL>
<DATE> 2003/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Berivan'a tuzak 
</HEADLINE>
<TEXT>

Sibel Can'ın başrolünü usta oyuncularla paylaştığı dizide Berivan'ın hayatı Karahoca'nın büyüsü yüzünden tehlikede 
     Yaşadığı topraklardan kaçıp İstanbul'a gelen, aksiliklerin burada da peşini bırakmadığı "Berivan" şimdi de büyü kıskacında... Sibel Can'ın başrolleri Aytaç Arman, Bulut Aras, Tolga Savacı, Edip Saner ve Bülent Bilgiç'le paylaştığı dizinin bu bölümünde Karahoca'nın büyüsü etkisini gösterir ve Berivan fenalaşır. Bunun üzerine Kudret ve Reşit, onu hastaneye kaldırıp, Fikret'e de haber verirler. 
     
     Karanlık işbirliği 
     Diğer yandan Halil, Berivan'ın yanı sıra Kudret'i de izlemektedir. Çıkarları kesişen Karakahya ve Halil işbirliği yapmaya karar verirler. İlk iş olarak Kudret'i ihbar ederler. 
     KANAL D 20.30 


Bıçaksırtı konular      MİLLİ Eğitim Bakanı Hüseyin Çelik, "Teke Tek"te Fatih Altaylı'ya konuk oluyor. Bakan canlı yayında, "19 Mayıs kutlamalarına itirazı", "İlköğretimde bedava kitap dağıtımı", "Öğretmen evlerindeki mescitler" ve "Kadrolaşma iddiaları" hakkında soruları yanıtlayacak. 
     KANAL D 23.00 


'Ceo' kavramı nedir      YAPRAK Özer'in hazırlayıp sunduğu "Kariyer Dünyası"nda bu hafta "Ceo kavramı"nın üzerinde duruluyor. Programa, Doğan Holding Ceo'su Tufan Darbaz ile Pricewaterhose Coopers Türkiye Ortağı Cansen Başaran konuk olacak. 
     TRT 2 21.10 


Ferrari dünyası      Formula 1'de üst üste gelen zaferlerin perde arkasının tanıtılacağı özel programda, Ferrari'nin geçmişten günümüze başarı öyküsü anlatılıyor. 
     CNN TÜRK 18.30 


Yarışma saati      KENAN Işık'ın sunduğu "Kim 500 Milyar İster"de bu gece kadın yarışmacılar ağırlıkta. Dört milyarlık soruya gelen Meliha Ünlü de yarışmacılardan biri. 
     KANAL D 21.45 


</TEXT>
</DOC>
