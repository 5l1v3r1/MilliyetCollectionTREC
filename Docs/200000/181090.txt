<DOC>
<DOCNO> 181090 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/08/son/sonspo33.html </URL>
<DATE> 2003/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Özkan Sümer'e baskı artıyor... 
</HEADLINE>
<TEXT>

     Trabzonspor'dan istifa eden kulüp başkanı Özkan Sümer'i ikna çabaları sürüyor. 
     Bordo-mavili kulübün disiplin, denetleme ve sicil kurulları, istifasının ardından günlerini Trabzon'un Maçka İlçesi Çiflik Köyü'nde geçiren Sümer'i ikna etmeye çalıştılar. 
     Trabzonspor'un eski ve yeni yöneticileri de Sümer ile bir araya geldiler. 
     Trabzonspor Kulübü'nün eski basın sözcüsü Mehmet Ongan, Sümer ile görüşme sonrasında yaptığı açıklamada, Sümer'in kararında kararlı olduğunu söyledi. 
     Ongan, Sümer'in istifadan dönmesinin zor gözüktüğünü de ifade ederek, ''Sümer'in geri dönmesi için Trabzon'da konsensüs oluşturulması gerekiyor. Bu da şu an tam olarak sağlanmamış. Herkes, bu konuda elinden geleni yapmalıdır'' diye konuştu. 
     
</TEXT>
</DOC>
