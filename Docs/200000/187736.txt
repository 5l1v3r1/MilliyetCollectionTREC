<DOC>
<DOCNO> 187736 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/10/son/sondun21.html </URL>
<DATE> 2003/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Nobel Komitesi kimlerden, nasıl oluşuyor 
</HEADLINE>
<TEXT>

     2003 Nobel barış ödülünü İranlı hukuk kadını Şirin Ebadi'ye veren Norveç Nobel Komitesi, parlamentonun atadığı beş kişiden oluşuyor. Üyeler altı yıllığına seçiliyor, ancak bu süre uzatılabiliyor. 
     Üyeleri parlamento tarafından atansa da parlamentoya karşı sorumlu olmayan komite, parlamentodaki Storting güç dengesini yansıtıyor. Komiteye, bağımsızlığı sağlamlaştırmak için 1936'dan beri bakan, 1977'den beri de parlamenter atanmıyor. 
     Komitenin yeni ve eski üyeleri, parlamenterler, bütün ülkelerin bakanları, bazı uluslararası kuruluşların üyeleri, üniversitelerde hukuk, siyaset bilimleri, tarih ve felsefe öğretmenliği yapan profesörler ve daha önce ödül kazanan isimler üye önerisinde bulunabiliyorlar. Önerilerin 1 şubattan önce sunulması gerekiyor. 
     Aday listesi belli olduktan sonra, komitenin bazı adaylarla ilgili daha ayrıntılı bilgi istemesi halinde, konuyla Nobel Enstitüsü Müdürü Geir Lundestad ilgileniyor. 
     Yıl içinde birçok kez biraraya gelen komite üyeleri, eylül sonu ya da ekim başında, oydaşma yoluyla kararlarını veriyor. 
     Nobel komitesindeki beş üye şunlar 
     -Ole Danbolt Mjös 1939 doğumlu. Tromsö üniversitesinde tıp hocası. Bu yıl üye seçildi. Komiteyi başkanlık ediyor. 
     -Berge Ragner Furre 1937 doğumlu. Oslo üniversitesinde tarih ve ilahiyat profesörü. Bu yıl seçildi. 
     -Sissel Marie Rönbeck 1950 doğumlu. Eski parlamenter. 1994'ten beri komite üyesi. 
     -İnger-Marie Ytterhorn 1941 doğumlu. Eski parlamenter. 2000'de üye seçildi. 
     -Kaci Kullmann Five 1951 doğumlu. Eski parlamenter ve bakan. Bu yıl seçildi. 
     
</TEXT>
</DOC>
