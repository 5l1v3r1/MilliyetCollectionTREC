<DOC>
<DOCNO> 182017 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/13/ekonomi/eko10.html </URL>
<DATE> 2003/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Işık TV Çukurova'nın 
</HEADLINE>
<TEXT>

   Show ve Sky Turk kanallarının sahibi Çukurova Grubu'nun Işık TV'yi aldığı iddia edildi 
   
   MHP'ye yakınlığıyla bilinen Işık TV'nin, başkanlığını Mehmet Emin Karamehmet'in yaptığı Çukurova Grubu tarafından alındığı iddia edildi. 
   Çukurova Grubu aynı zamanda Show ve Sky Turk kanallarının da sahibi. Medyatava'nın internet sitesinde yer alan habere göre Show TV ve SKY Turk'ten sonra Işık TV'nin frekasını da satın alan Çukurova Grubu, bu kanaldan şimdilik bir yayın düşünmüyor. Bu kanalda Digiturk'ün tanıtımının yapılacağı belirtiliyor. Hatta bunun için Powertürk TV ve Elmavizyon kanallarından kendi içindeki bazı programları vermesinin istediği iddia edildi. Işık TV üzerinden yapılacak bu yayınlarda ağırlığı dış yapımlarda olacağı belirtildi. 
   Bilindiği gibi Çukurova Grubu bir süredir yine kendi bünyesindeki Turkcell'in Digiturk'ü alması için çalışma yapıyor. Turkcell, yüzde 99.99 oranında ortağı olunan Turktell Bilişim Servisleri'nin Yapı ve Kredi Bankası'nın doğrudan ve dolaylı olarak sahip olduğu Digital Platform İletişim Hizmetleri'nin Digiturk yüzde 72.57 oranındaki hisselerinin alımını değerlendirmek için yönetime yetki verdiğini borsaya açıklamıştı. 
   
   
</TEXT>
</DOC>
