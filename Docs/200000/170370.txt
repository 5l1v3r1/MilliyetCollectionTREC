<DOC>
<DOCNO> 170370 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/19/yasam/yas04.html </URL>
<DATE> 2003/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Otobüsle 'kapkaç' 
</HEADLINE>
<TEXT>

Şişli'de, çalıntı otobüsle kapkaç yapıp polisi saatlerce peşinden koşturan beş kişi, kaza yapınca yakalandı 
     MUSTAFA KURTARAN İstanbul 

     Büyükçekmece'den çaldıkları 34 PA 641 plakalı otobüsle önceki akşam 22.00 sıralarında Şişli'ye gelen beş genç, adres sormak bahanesiyle Melek Bakacak'ın 22 yanına yaklaştı. Bakacak adresi tarif ederken, otobüsten sarkan gençlerden biri kolundaki çantayı aldı. 
     Yardım etmeye çalışırken, çantası çalınan Bakacak, durumu polise bildirdi. Olay yerine gelen polis ekipleri, genç kızdan aldıkları bilgi doğrultusunda çalışmalara başladı. 
     
     Koca otobüsle kayboldular 
     Koca otobüsle ilerini kaybettirmeyi başaran kapkaççılar, olaydan dört saat sonra Beşiktaş Barbaros Bulvarı'nda yeniden ortaya çıktı. 
     Bu kez hedef, bir dergide çalışan Uğur Gür'dü. Bıçak tehdidiyle para isteyen kapkaççılar, direnen Gür'ü darp edip kolundan bıçakla yaraladıktan sonra yine otobüsle yola devam etti. 
     
     Uyuşturucu almışlar 
     Ancak bir trafik ekibi, Ortaköy'de çalıntı otobüsü durdurmak istedi. 'Dur' ihtarına uymayan kapkaççılar ile polis arasında kovalamaca yaşandı. Sahilden Bebek Meydanı'na kadar kaçan kapkaççıların bulunduğu otobüs, önce bir polis aracına, ardından da yol kenarındaki reklam panosuna çarparak durabildi. Kaçmaya çalışan İbrahim Çakır 20 , Aydın Yıldırım, Ahmet Çetinkaya, İsmail Ayyıldız ve Mehmet Okutucu yakalandı. Zanlıların uyuşturucu aldıkları anlaşıldı. 
     

</TEXT>
</DOC>
