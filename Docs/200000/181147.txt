<DOC>
<DOCNO> 181147 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/09/guncel/gun90.html </URL>
<DATE> 2003/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 

   
   E yuh artık ..    Yurdumuzda magazin programlarında her haberin altına uygun bir şarkı döşenir. Amaç olayı daha eğlenceli hale getirmek, hoptirilaylom bir hava yaratmaktır. Genellikle de olayın içeriğine uygun şarkılar bulunur. Bu konuda uzmanlaşmış kişiler vardır bu programlarda çalışan. "Lank " diye buluverirler konuya uygun şarkıyı... 
   Mesela birinin kıyafetini beğenmemişse "Zevksiz sendeee ", birinin selülitleri göründüyse "Aman kimseler duymasın ", biri yeni aşkı hakkında yorum yapmıyorsa "Sus mu geldi anideeen, susmayan dudaklarınaaa" döşeniverir görüntünün altına... 
   Aslında gayet de zor bir iştir. Yeni çıkan bütün dandik parçaları takip etmek, not almak ve sözleri olaya cuk oturtmak hiç de kolay değildir. Adamın beyni sulanır, kulağı isyan eder vallahi... "Kendi beyinleri, kendi kulakları bize ne " deyip geçiştiriyorduk... 
   Fakat 7 Eylül Pazar saat 16 55'te TGRT'deki "Extra Magazin" adlı programda bu görüntü altına müzik döşeme olayının iyice abartıldığını ve terbiyesizlik boyutlarına taşındığına tanık olduk. Ekranda "Hilmi Topaloğlu'nu kaybettik" haberi... Ve altına özenle döşenmiş arabesk bir şarkı "Vakit doldu artık, bana müsaadeee..." 
   E yuh artık Oha Çüş Pes .. 
   Görüldüğü gibi hiçbir şaşkınlık efekti bu konudaki düşünceleri dile getirmeye yetmiyor. Daha etkili kelimeler, ünlemler bulmalı. Gerçi var da, neyse .. 
   
   Kardeş iki dakka şunu tutuver sana zahmet, bi tuvalete gidip gelicem... 
   Atlas 
   
   TopX liste çalışmaları...    Kurallar 
   1 TopX'deki "X" değişken olup 5 ila 20 arasında bir sayı olabilir... 
   2 Her tip TopX liste olayına girilebilir... Murat Kosova - Mehmet Baturalp Top10 
   1 "Mehmet Okur, Sakaridis'i denize döktü .." 
</TEXT>
</DOC>
