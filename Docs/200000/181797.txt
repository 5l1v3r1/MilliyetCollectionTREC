<DOC>
<DOCNO> 181797 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/12/guncel/gun0.html </URL>
<DATE> 2003/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
YÜKSEKÖĞRETİM REFORMU 
</HEADLINE>
<TEXT>

   Maltepe Üniversitesi İdare Hukukçusu ve YÖK üyesi Prof. Dr. Ali Ülkü Azrak    Rektör, öğretim üyesini kapı kolu gibi kullanıyor 
   12 Eylül iktidarının üniversitelerde kurduğu askeri hiyerarşinin h l sürdüğünü söyleyen Prof. Azrak, "Bu baskıcı sistemi kırmak zor. YÖK'ün yararlı olduğuna artık inanmıyorum" diyor 
      Türkiye üniversitesini arıyor - 3 Belma Akçura Naki Özkan 

   
   Bakan Çelik hazırladığı taslak yasalaşırsa, "YÖK eski YÖK olmayacak" diyor... 
   Demokrat Parti döneminde Millet Partisi'nde görevli emekli paşa Sadık Aldoğan "Cumhuriyet Halk Partisi'nin iktidardan uzaklaştırılmasıyla, Türkiye'de bir şey değişmedi Hamam eski hamam, tellaklar değişti" demişti. Korkarım ki burada da hamam eski hamam olacak, sadece tellaklar değişecek. 
   
   Bütün iktidarlar döneminde bu hep böyle mi oldu 
   Çoğu dönem böyle olmuştur. Atatürk'ün 1933 reformu, çağdaş modern Batı modeline yönelik çözümler öngörmüştü ama o dönem de de üniversite özerk değildi. Daha sonra Mehmet Ali Aybar, Behice Boran gibi çok değerli bilim adamları 'solcudur' diye siyasi baskılarla üniversiteden uzaklaştırıldı. Sadece 1946'da, özerk üniversiteyi kabul eden kanundan, üniversiteler 1961'e kadar geniş ölçüde yararlandı 
   
   Menderes iktidarının "Üniversite hocaları öğrencileri tahrik edip, sokağa döküyor" gibi iddiaları vardı... 
   Hatta Menderes 'Kara Cüppeliler' diye de hakaret etti. Ama bu iktidar Üniversite Kanunu'nu değiştirip üniversiteyi baskı altına alma cesaretini gösteremedi. İlk ciddi müdahale 27 Mayıs ihtilalinden sonra bir kanunla, 147 öğretim görevlisinin görevden uzaklaştırılmasıyla gerçekleşti. İkinci müdahale, 12 Eylül'de Sıkıyönetim Komutanlığı'na üniversite içinden yapılan ihbarlarla çok sayıda üniversite üyesinin uzaklaştırılmasıyla oldu. Arkasından da YÖK gündeme geldi 
   
   22 yıldır tartışma konusu yapılan YÖK değişti mi İşleyişi nasıl 
   Zikzaklar çizdi ama özünde değişiklik olmadı. Rektörün öğretim üyelerince seçimi kabul edildi ama bu gerçek bir seçim niteliği taşımıyor. Vakıf üniversiteleri düzenlendi ama onları da denetleyemedi. Kurulduğu 1981 yılından bugüne kadar bütün itirazlarımıza rağmen YÖK'ün içinde hiçbir müzakere ve karar tutanağı tutulmadı. Oysa yönetmelikte hüküm var. Bir toplantı da yönetmeliğe aykırı hareket edildiğini ve tutanak tutulmasını istedim tek bir celse tuttular. Bakan Necdet Tekin geldiğinde de o sorunca masanın üzerine bir ses alma cihazı getirildi ama gittikten sonra kaldırdılar. 
   
   Yani YÖK içerisindeki tartışmaları, alınan kararları hiçbir zaman bilemeyeceğiz.. 
   Bilemeyeceğiz, çünkü tarihe geçmesi istenmedi. Oysa, YÖK'ün nasıl bir gelişme izlediğini tespit etmek, tarihe not düşmek bakımından tutanaklar önemliydi. Doğramacı'nın göreve başladığı günden bugüne kadar hiçbir tutanak yok kim ne söylemiş, ne talep etmiş, ne tartışmalar yapılmış hiçbirinin tutanağı yok ..YÖK'ün ben yararlı bir kuruluş olduğuna artık inanmıyorum... 
   
   Üniversiteler AKP öncesinde de hep suskun kaldı, neden bir şey yapılamadı 
   Bunun sebebi şu Üniversiteler kendi modelini yaratmak istedi ama o dönemdeki iktidarlar, üniversiteleri bir disiplin altında tutacağı görüşüne sahip oldukları için YÖK'e ilişmediler. Biraz da Silahlı Kuvvetleri rahatsız eden bazı gelişmelerin ancak YÖK sayesinde frenlenebileceği düşüncesine sahip oldukları için YÖK'ü sarsmamaya çalıştılar. 
   
   YÖK'ün baskısı üniversitelerde hangi birimlere kadar uzanıyor 
   En aşağı birimlerine kadar. 1981 askeri iktidarının kurduğu askeri hiyerarşik yapı üniversitelerde h l sürmektedir. Askerin kendi içinde, kendileri bakımından çok normal sayılan bir jargonu, bürokrasi dilini bile üniversitelerde üretti. Öğretim üyeleri kendi meslektaşları durumunda olan dekana 'arz ederim' diyor. Diliyle, üslubuyla, dünya görüşüyle, üniversite anlayışıyla baskıcı sistem oturmuştur. Bunu kırmak, ortadan kaldırmak fevkalade güç. 
   
   YÖK'ün akademisyen kimliğine verdiği en büyük zarar ne 
   Üniversitelerde kişilik sahibi, özerklik düşüncesini benimsemiş, öğretim üyelerinin yetişmesine engel olması. Herbirini emir kulu haline getirmiştir, Dolayısıyla akademisyenlere direktif altında iş yaptırmak mümkündür ve rektörler bunları birer kapı kolu gibi kullanabilmektedir. 
   
   Ama bakanlığın taslağına karşı harıl harıl çalışıyorlar. 
   Bunlardan kimisi samimidir. Fakat, ne kadar itiraz etseler de yasalaşması halinde çoğunluğu taslağa aynı şekilde uyacaktır. Bu taslağın geçme şansı var. Çünkü tabanından gelen ve Acil Eylem Planı'nda da kendisini gösteren bir görüş var ve bu görüş değişmez. 
   
   Siyasi iktidarın kafasında bir üniversite modeli var mı 
   Muhafazak rlık ve Müslümanlık sözlerinin altını çizmek aslında Cumhuriyet'ten önceki döneme dönüştür. Yani Osmanlı Darüfünunu'na dönüştür. Ve onlar da bunu istiyor. 
   
   Bakanlığın tartışmalı taslağı ne getiriyor    Milli Eğitim Bakanlığı'nın tepkilere yol açan bir kitap büyüklüğündeki taslağında şu değişiklikler yer alıyor 
   YÖK üyeleri dört yıl görevde kalacak. İkinci döneme girmiş olanların görevleri de yasanın yürürlüğe girdiği tarihte sona erecek. Rektör seçimlerinde en çok oyu alan dört aday YÖK'e bildirilecek. Mevcut sistemde altı aday belirleniyordu. 50 öğretim üyesinden az öğretim üyesine sahip yeni üniversitelerin rektörleri, iki yıllığına Milli Eğitim'in önerisi doğrultusunda başbakan tarafından atanacak. YÖK Genel Kurulu, Üniversitelerarası Kurul ÜAK tarafından belirlenecek altı, Bakanlar Kurulu tarafından belirlenecek sekiz, Genelkurmay tarafından belirlenecek bir ve Cumhurbaşkanı tarafından belirlenecek iki üye tarafından oluşacak. Mevcut yasada ÜAK 7, Cumhurbaşkanı 7, Bakanlar Kurulu 7 ve Genelkurmay 1 temsilci seçiyordu. Üniversiteye giriş sistemi değişecek. Meslek liselerine haksızlık yapıldığı gerekçesiyle "alandan geçişe özel katsayı" uygulamasına son verilecek. Böylece, imam - hatipler meslek lisesi sayıldıkları için ilahiyat fakülteleri dışındaki fakültelere gitmek istediklerinde katsayı avantajı elde edecekler. Mevcut sistemin aksine merkezi sınav sistemiyle araştırma görevlisi ve yardımcı doçent atamaları yapılacak. Bu kanunun yürürlüğe girdiği tarihte ÜAK, YÖK Genel Kurulu, YÖK Yürütme Kurulu, YÖK Denetleme Kurulu, senato, üniversite yönetim kurulu, fakülte, enstitü, yüksekokul kurulları ve yükseköğretimdeki diğer tüm kurullar ile bunların başkan ve üyelerinin görevleri sona erecek. 
   HABER ANALİZ 
   Rektörler göreve nasıl gelmeli    ABBAS GÜÇLÜ 

   YÖK yasa taslaklarında üzerinde en fazla tartışılan konulardan birisi de rektörlerin göreve nasıl gelecekleri. Seçimle mi, yoksa atama ile mi Seçim olacaksa, en çok oyu alan mı atanacak, yoksa YÖK ve Çankaya barajını aşanlar mı Yok eğer atama sisteminde karar kılınacaksa atamaları kim gerçekleştirecek YÖK mü, Başabakan mı, Cumhurbaşkanı mı .. 
   Türk üniversitelerinde YÖK'ten önce seçim vardı. YÖK'le birlikte atama gündeme geldi. Uzun yıllar YÖK kimi önerdi ise cumhurbaşkanı onları atadı. Son yıllarda ise alaturka bir sistem geliştirildi. Üniversitelerde seçim yapılıyor, en fazla oy alan 6 aday YÖK'e bildiriliyor, o da adaylardan 3'ünü eleyerek, diğer 3'ünü cumhurbaşkanına sunuyor. Sonuçta son sözü Çankaya söylüyor ve 3 adaydan birisini rektör olarak atıyor. Bu sistemde, seçimde en az oy alan aday da rektör olabiliyor. Yeni tasarıda yine aynı usul öngörülüyor. Sadece 6 olan sayı 4'e indiriliyor. O kadar. 
   Dünyadaki üniversiteleri gezerken rektör ve YÖK gibi kurumların başkanlarının nasıl seçildiği sorusunun cevabını da aradım. Çok ilginç sonuçlarla karşılaştım. Rektörlerin seçimle iş başına gelmesini aptalca bulanlar da, seçimi destekleyenler de oldu. Ama ortak nokta, koltuğa en çok hak eden isimlerin oturmasıydı. Örneğin, üst düzey yöneticilik tecrübesi, ekonomi ve işletmecilik deneyimi, uluslararası akademik yeterlilik, aynı üniversitede en az az 5 yıl çalışma gibi kriterler aranıyordu. 
   Oysa bizde işin suyu çıkartıldı. Hayatında hiç görmediği üniversiteye rektör atananlar da oldu. Uzaktan aday olup seçim kazananlar da. Sonuç olarak önemli olan rektörlerin nasıl göreve gelecekleri değil, o işin üstesinden gelecek donanıma sahip olup olmadıklarıdır. YÖK başkanları için de durum farklı değil. 
   Gürüz'ün yerine YÖK başkanlığı için kimlerin ismi geçiyor Yarına... 
   
   YÖK Kanun Taslağı MGK'da görüşülecek    Hükümetin yükseköğretimde yeni düzenlemeler yapmak amacıyla hazırladığı yasa taslağının Milli Güvenlik Kurulu'nun bu ayki toplantısında ele alınması bekleniyor. 22 Eylül'de yapılacak MGK toplantısında, üniversitelerin güvenliğini tehdit eden konular da görüşülecek. 
   Okulların açılmasıyla bazı rektörler, "öğrenci olaylarının patlayabileceği ve en büyük tehlikenin gençlerin sokağa dökülmesi olduğu" yönündeki endişelerini dile getirdi. Ortadoğu Teknik Üniversitesi Rektörü Ural Akbulut, yeni eğitim yılının başlaması nedeniyle düzenlenecek törende yapacağı konuşmada iktidar - bilim adamı, hükümet - üniversite çatışmasına değineceğini belirttı. Akbulut, "İktidarlar, bilim adamlarını susturmak ya da kendi görüşleri doğrultusunda konuşmalarını sağlamak ister" diye konuştu. A.Ü Rektörü Nusret Aras'ın da açılış konuşmasında irticaya değineceği bildirildi. n BAHAR ATAKAN Ankara 
   
   Bir danışmanın ciddiyetsizliği    Dizimizde yer alan taslakla ilgili bilgileri bizzat bakanlığın vermesini istemiştik. Bunun için Bakan Hüseyin Çelik'in Basın Danışmanı Kenan Şahin ile irtibata geçtik. Şahin, bir yazı göndereceklerine söz verdi. Ancak yazı gelmedi. Şahin, Çelik'e de bilgi vermemişti. Bu olayla, bakanlık danışmanlarının ciddiyetsizliği iddiaları, bizim açımızdan iddia olmaktan çıktı. İstanbul Naki Özkan 
   
   Ankara Ü. Rektörü Prof. Nusret Aras 
   'Üniversitelerin başarısı rektörlerin'    AKP'nin Acil Eylem Planı'nda 'YÖK'ün müdahalesini ve rektörlerin yapısını, özgürce düşünmenin ve bilimsel üretimin önünde engel' gören ifadeler var. Bugün bu rejim tartışmalarına yol açacak ifadelerin çok ötesine geçtik. Rektörlerin üniversitelerin ve bilimsel çalışmalara katkıları istatistik olarak belli 1992'de üniversite sayısı ve öğrenci sayısı ikiye katlandı. Yükümlülükler iki kat arttı. 
   Üniversitelere bütçeden ayrılan para, yüzde 4.2 den, yüzde 2.2 ye düştü. Üniversitelerin kaynakları yarıya indirildi. Buna rağmen Avrupa Üniversiteler Birliği'nin de kabul ettiği gibi Türkiye üniversiteleri büyük başarılar elde etti. Bilimsel yayınlarımız dünya sıralamasında 45. sıradan 22. sıraya çıktı. Bu kimin başarısıdır Ben de bu soruyu sormak istiyorum. Bu başarı o tarihten beri üniversitelerin başında bulunan rektörlerin başarısıdır. Bu taslak merkezi sınavla akademik liyakatı ortadan kaldırıyor. Şimdi bunlardan hiç birşey isteyemeyeceksiniz, merkezi sınav sistemiyle bize gelecekler ve 'ben yardımcı doçent oldum' diyecekler. Biz de, 'Siz ne çalışmalar yaptınız, bizim üniversitemiz sizden şöyle çalışmalar yapmanızı istiyor' diyemeyecek . 
   Bu konuya yaklaşım böyle devam ederse son on yıl içinde Türkiye üniversiteleri eski yerine döner. 
   
   Gazi Üniversitesi Rektörü Prof. Rıza Ayan 
   'Siyasi iktidarla gelen rektör'ü getirecekler    Siyasi bir iktidar, geçiçi madde ile binlerce öğretim üyesinin idari yahut akademik görevine son verirse, kendilerinden sonra gelen iktidarlar da aynı geçici maddeyi kullanarak tasfiyeye yapabilirler. Yani, 'Siyasi iktidarla gelen siyasi iktidarla gider.' Bu durum, siyasallaşmadır ve üniversiteye yabancı bir kavramdır. Şimdi, üniversiteye 'siyasi iktidarla gelen siyasi iktidarla giden üniversite idarecisi' kavramını sokmaya çalışıyorlar. Bu, sadece öğretim üyeleri arasında kamplaşmaya yol açmaz, aynı zaman öğrenciler arasında da 'siyasi iktidarla gelen siyasi iktidarla giden öğrenci' farklılığına da yol açacaktır. 
   Öğrenciler fikirlerini söylemekte acze düşmüşlerse, güç kullanır. Bu kamplaşma, ileriki dönemde üniversitelerin huzursuzluğuna yol açar. Mevcut idarecisini sevmeyen öğretim üyeleri de doğrudan doğruya siyasi iktidara giderek aynı hükmü işletmeye çalışacaktır. Bizler hep bu görevde kalacağız diye bir şey yok. Bu taslağı çıkartmamaları lazım. Böyle bir şey yaparlarsa ülke sıkıntıya girer. Kısa vadede kendilerini alkışlayan çok olur, orta vadede ülke büyük bir sıkıntıya girer. Yapılmaması için de elimizden gelen gayreti göstereceğiz. Yapılmasının bir felaket olacağı kanısındayım. 
   
   YARIN 
   Kültür Bakanı Erkan Mumcu. 
   Mumcu, bakanlığı döneminde daha açık, katılımcı bir reform sürecini yönettiğini, kendi taslağının Bakan Çelik'in taslağıyla önemli farklar içerdiğini söyledi. Mumcu "Kamuoyunun 'Erkan Mumcu Taslağı' olarak bildiği şeyi yarın AB dayatacak. Tarihde buna tanıklık edecek" dedi. 
   
   
</TEXT>
</DOC>
