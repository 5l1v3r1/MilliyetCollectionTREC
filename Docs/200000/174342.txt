<DOC>
<DOCNO> 174342 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/07/son/sontur34.html </URL>
<DATE> 2003/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
İbrahim Tatlıses Erbakan, Tempo TV'yi almak istiyor'' 
</HEADLINE>
<TEXT>

     Ünlü Sanatçı İbrahim Tatlıses, sahibi olduğu ''Tatlıses TV''ye Saadet Partisi'nin SP talip olduğu iddialarına ilişkin, ''Tatlıses TV'nin satışı kesinlikle söz konusu değil. Satın alınmak istenen televizyon kanalımız Adana'da yayın yapan Tempo TV'dir'' dedi. 
     Tatlıses, Adana'da yayın yapan Tempo TV'nin canlı yayınına telefon bağlantısı ile katılarak, satış konusunun gündemde olduğunu söyledi. Tatlıses, bu gelişmelere Adana'dan bazı kişilerin üzülmesi yerine sevinmesini anlayamadığını bildirdi. 
     Tatlıses Şirketler Grubu bünyesinde 2 televizyonlarının bulunduğunu, bunlardan birinin Tatlıses TV, diğerinin ise Adana'dan yayın yapan, ancak Türkiye genelinde yayın hakkı bulunan Tempo TV olduğunu ifade eden Tatlıses, şöyle konuştu 
     ''SP yöneticilerinin televizyonlarımdan birini satın almak istediği yolundaki haberler doğru, ama adı geçen televizyonun adı yanlış aktarılmaktadır. Tatlıses TV'nin satışı kesinlikle söz konusu değil. Satın alınmak istenen kanalımız Adana'da yayın yapan Tempo TV'dir.'' Tatlıses, satışın henüz gerçekleşmediğini, ancak, görüşmelerin yapıldığını vurgulayarak, şöyle devam etti 
     ''Satışla ilgili Adana'dan aldığım ama doğrulatamadığım bazı duyumlarım var. Bu işe yani Tempo TV'nin satışına sevinenler olmuş. Bunu üzüntü ile öğrendim. Herkes şunu bilsin ki Tempo TV satılmamıştır, bu bir ticari meseledir, gerekirse satılır da ama benim Tatlıses televizyonum var. Eylül ayında bunu Tempo ile birleştirerek radyo Tatlıses ile birlikte Adana'ya yine girerim.'' 
     
</TEXT>
</DOC>
