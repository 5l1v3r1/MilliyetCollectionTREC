<DOC>
<DOCNO> 156546 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/14/yazar/guclu.html </URL>
<DATE> 2003/05/14/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Hani YÖK nerede 
</HEADLINE>
<TEXT>

     Aslında YÖK'ü yaptıklarından çok yapmadıkları için eleştirmek gerekiyor. En büyük zaafları bu. Öğrenci işleri ve akademik denetim konularında yüz defa değil bin defa sınıfta kaldılar. Daha önce bu konuda çok örnekler verdik. İşte size çok çarpıcı yeni örnekler 
     Öncelikle KKTC ileri gelenleri bakın yine bizim aleyhimizde yazılar çıkıyor diye önyargılı olmasınlar. Çünkü KKTC üniversitelerini onlardan çok ben savundum. Ve üniversitelerin KKTC için ne anlama geldiğini de en az onlar kadar iyi biliyorum. Ama aradaki tek fark onlar için her yolun mubah olması... 
     Mevcut yasalara göre içinde bulunulan yılın ÖSS giriş belgesi ve barajı aştığını gösteren ÖSS puan kartı olmadan üniversitelere kayıt yaptırmak mümkün değil. Hele hele önceki yıllara ait ÖSS belgeleri ile üniversiteye giriş yapmanın mümkünatı yok. Ama elimde onlarca öğrenci kayıt belgesinin fotokopileri var. Hepsi de önceki yılların ÖSS puanı ile üniversitelere kayıt olmuş. Hem de çok yeni... 
     KKTC üniversiteleri de tıpkı Türkiye'deki üniversiteler gibi ÖSS sonuçlarına göre öğrenci alıyor. Yani buradaki kurallar ne ise orada da o. Çünkü diplomalarına denklik veriliyor. Ara sınıflara yatay geçiş olanağı sağlanıyor... 
     Ancak gelin görün ki, KKTC'deki bazı üniversiteler, ki bunları açıklamak YÖK'e düşer, sanki mahalle ilkokuluna öğrenci alıyor gibi rahat davranıyor. Diğer üniversitelerden atılanları da alıyor, puan kartı olmayanları da... 
     YÖK, siyasi partiler ve devleti yönetenler ile kavga etsin diye değil işte bu denetlemeleri yapsın diye var. KKTC'deki üniversiteler gibi Türkiye'deki özel üniversiteleri de denetliyor mu Denetliyor ise üzerine gidiliyor mu Gidilmiyor ise neden 
     YÖK bu soruların cevabını vermek zorunda. Yoksa olan yine gençlere olacak. Ortada kalmanın şaşkınlığı ile kendilerine kapılarını açan üniversitelere kayıtlarını yaptıran öğrenciler 4, 5 yılın ardından, onca emek ve harcamadan sonra eksik evrak nedeni ile diplomalarına denklik alamadıklarında sorumlu kim olacak .. 
     Bazı uyanık üniversiteler eski puan kartı ile öğrenci alırken, öğrenciyi bir yıl önce kayıt yaptırmış ve kaydını dondurmuş gibi göstererek, yasal bir kılıf hazırlama yoluna gitmiş. Bu çirkin tezg hı bozmanın en iyi yolu, banka dekontlarına ve söz konusu öğrencinin ülkeye giriş çıkışlarına bakmak olacaktır... 
     KKTC üniversitelerinin pek çoğu gerçekten çok iyi durumda. Ama bazıları var ki sistemi zorluyor. Ufacık bir sorun bile üniversiteleri dolayısı ile KKTC ekonomisini zora sokabilir. Bu yüzden hem Türkiye'nin hem de KKTC'nin bu sorunu ciddiye alması gerekiyor. Ayrıca bu konu YÖK'e ve Gürüz'e bırakılamayacak kadar önemli. 
     Astığı astık, kestiği kestik Gürüz'ün, bu konuda neden eli kolu bağlı. Yeri geldiğinde başbakanlara hatta cumhurbaşkanlarına posta koyan Gürüz, neden görevinin gereğini yerine getirmiyor Açıklasa da öğrensek .. 
     Özetin özeti Anayasamız hiçbir kişiye ya da zümreye ayrıcalık tanınamayacağını açıkça belirtiyor. Buna rağmen bir şeyler yapılıyor ve de sessiz kalınıyor ise kabahatlisi kim acaba .. 
     
     

</TEXT>
</DOC>
