<DOC>
<DOCNO> 165031 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/24/dunya/dun05.html </URL>
<DATE> 2003/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD istedi Belçika yasa değiştirdi 
</HEADLINE>
<TEXT>

     DIŞ HABERLER SERVİSİ 

     Belçika , ABD Başkanı George W. Bush, İngiltere Başbakanı Tony Blair gibi birçok liderin başını ağrıtan savaş suçları yasasında değişiklik yapmayı kabul etti. Değişiklikle, Belçika mahkemelerine açılan davada, kurbanın ya da zanlının Belçika vatandaşı olması gibi sınırlamalara gidilecek. Değişiklik, Bush, Blair, İsrail Başbakanı Ariel Şaron hakkında açılan davalar benzeri davaları engelleyecek. Herhangi yerde işlenen insanlığa karşı suçlarla ilgili olarak Belçika mahkemelerinde dava açılmasına olanak sağlayan yasalar nedeniyle, ABD'nin talepleri doğrultusunda Brüksel'deki NATO karargahının, başka bir ülkeye taşınması ihtimali gündeme gelmişti. 
     

</TEXT>
</DOC>
