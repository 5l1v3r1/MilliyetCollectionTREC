<DOC>
<DOCNO> 186867 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/06/son/sontur30.html </URL>
<DATE> 2003/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Kırklareli'de orman yangını... 
</HEADLINE>
<TEXT>

     Kırklareli'nin Vize İlçesi'ne bağlı Kıyıköy Beldesi yakınlarındaki ormanlık alanda yangın çıktı. 
     Vize İlçesi Orman İşletme Müdürlüğü yetkililerinden edinilen bilgiye göre, Alibaba Tepe mevkiinde saat 15.30 civarında elektrik tellerinin aşırı rüzgardan dolayı kopması sonucu yangın çıktı. 
     Meşe ormanındaki yangının, rüzgarın etkisiyle 5 hektarlık alana yayıldığını belirten yetkililer, Demirköy ve Vize belediyeleri ile Orman İşletme Müdürlüğü ekiplerinin yangına müdahale ettiğini söylediler. 
     Kıyıköy'deki orman yangınını kontrol altına alma çalışmalarının, şiddetli rüzgar nedeniyle güçlükle yapılabildiği bildirildi. 
     
</TEXT>
</DOC>
