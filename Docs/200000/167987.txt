<DOC>
<DOCNO> 167987 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/08/son/sondun09.html </URL>
<DATE> 2003/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Harry Potter'ın evi satılık.. 
</HEADLINE>
<TEXT>

     Harry Potter filminin çekimlerinde kullanılan ve Potter'ın Hogwarts Büyücülük Okulu'na başlamadan önce çocukluğunu geçirdiği ev satılığa çıkarıldı. 
     Times ve Guardian gazetelerindeki habere göre, sekreterlik yapan evin sahibi Sandra Smith, senaryoda Potter'ın teyzesi Petunia ve eniştesi Vernon Dursley'in yanında mutsuz bir çocukluk geçirmesine rağmen, evin rekor bir fiyata satılmasını bekliyor. 
     Smith'in Londra'nın batısında bulunan evinin 375 bin euro'ya yaklaşık 600 milyar lira satılmasını beklediği belirtilen haberde, evin, 22 Temmuz'da açık artırma yoluyla satılacağı kaydedildi. 
     Hollywood şirketi Warner Brothers, 4 yıl önce film çekimi için bu evi seçmişti. Smith, evini, çekimler için başvurmadığı halde şirkete kiralamıştı. 
     Okula giden çocukların, iki katlı evin içinin film çekimlerinde kullanılmadığı halde, her gün pencerelerden içeriye baktığı kaydedilen haberde, evdeki merdivenin altında, kitapta ve filmde Potter'ın cezalandırıldığı zaman içine kilitlendiği bir dolabın bile bulunduğu belirtildi. 
     
</TEXT>
</DOC>
