<DOC>
<DOCNO> 177840 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/24/son/sonspo09.html </URL>
<DATE> 2003/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Hasan Trabzonspor'u sırtlıyor... 
</HEADLINE>
<TEXT>

     Birinci Süper Futbol Ligi'nde Adanaspor'u deplasmanda 1-0 yenen Trabzonspor'da, kaleci Hasan Sönmez'in performansı beğeni topladı. 
     Özellikle oyunun son bölümünde önemli gol pozisyonlarını önleyen Hasan Sönmez, Petkoviç'in formsuzluğu nedeniyle kendisine Adanaspor maçında forma giyme şansı verildiğini ve bunu en iyi biçimde kullandığına inandığını söyledi. 
     Hasan, 8 sezondur Birinci Süper Lig'de mücadele ettiğini ve karşılaşma öncesi heyecanlı olmadığını da ifade ederek, ''Takımımın galibiyete çok ihtiyacı vardı. İlk 2 hafta sonunda galip gelememiştik. Ben de ilk kez forma giyme şansı yakaladı. İpin ucunda sahaya çıkmıştım. Ancak iyi bir maç çıkardığıma inanıyorum'' dedi. 
     Türk kalecilere güvenilmediğini, Gençlerbirliği'nde oynarken de çıkardığı iyi maçlar sonrasında bile yabancı kalecinin yeniden forma giydiğini de ifade eden Hasan, ''Bana güvenilsin yeter. Niye Türk kalecilere güvenilmiyor. Ben Trabzonspor'da başarıyla görev yapacağımı inanıyorum. Netice de Adanaspor maçında iyi oynadım. Ancak kendimi biliyorum, ben başarımı sürdürebileceğimi biliyorum'' diye konuştu. 
     Hasan, bordo-mavili kulübün yabancı oyuncu arayışlarıyla ilgili olarak ise, ''Eğer, alıncaksa bu çok iyi bir kaleci olmalı. Takıma çok üst düzeyde katkı sağlamalı'' diye konuştu. 
     
</TEXT>
</DOC>
