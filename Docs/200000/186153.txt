<DOC>
<DOCNO> 186153 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/03/tv/ekran.html </URL>
<DATE> 2003/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Jackson'ın olay belgeseli 
</HEADLINE>
<TEXT>

   Gazeteci Martin Bashir ile Michael Jackson'ı birbirine düşüren "Arkadaşım Michael Jackson" belgeseli bu gece CNN TÜRK'te 
      SİNA KOLOĞLU 

   CNN TÜRK tartışmalı bir belgeseli yayınlıyor "Arkadaşım Michael Jackson"... Gösterildiğinde İngiltere'de ITV kanalı 14 milyon kişi, ABD'de ABC Televizyonu 27 milyon kişi bu belgeseli izledi. 
   Daha önce Prenses Diana ile yaptığı "özel söyleşi" ile "ünlülerin gazetecisi" sıfatını kazanan Martin Bashir, Michael Jackson ile tüm yaşamını konu alan bir belgesel yaptı. Jackson, "gizli aşkları", "cinsel hayatı", "babasının dayakları" gibi şimdiye kadar karanlıkta kalan pek çok ayrıntıyı gazeteci Bartin Bashir'e Neverland'taki malikanesinde anlattı. Ama, bizim gazeteci ortaya çıkıp "Tüylerim diken diken oldu. Neverland'da dönen dolapları ve faciayı gördüm" diyordu. Gördüğü gerçek , Jackson'ın evinde çocuklarıyla birlikte çekilen görüntünleriydi. Jackson önce belgeseli yayından kaldırtmak istedi. Çünkü anlaşmalara uyulmamıştı. O sırada ortaya başka görüntüler çıktı. Pop Star da, kendi kameralarına işin "perde arkası"nı çektirmişti. Burada Martin Bashir'in açıklamalarının tersine "Pop Star"a yağ çeken görüntü ve ses kayıtları yer alıyordu. Görüntüler, Fox News kanalında yayınlandı. Bu akşam böyle olaylara sahne olmuş sansasyonu bizim "magazinleri" çoktan aşan bir belgesel izleyeceğiz. 
   Kaynaklar Toutelatele.com 
   NTVMSNBV 
   CNN TÜRK 22.10 
   
   
   Bedelli askerler cepheye gidiyor    Mustafa Altıoklar'ın büyük gişe başarısı elde eden filmi "O Şimdi Asker", Kanal D'de dizi halinde ekrana geldi. Özcan Deniz, Mehmet Günsür ve Levent Kazak'ın yanı sıra birçok ünlü oyuncunun rol aldığı "O Şimdi Asker", bugün üçüncü ve son bölümüyle karşınızda. Bedelli askerlik yapan kahramanlarımız Yunanistan'la yaşanan krizde kendilerini cephede buluyor. 
   O ŞİMDİ ASKER KANAL D 21.20 
   
   
   Kerim'e sürpriz    BaŞrolünü Emre Altuğ'un oynadığı "Lise Defteri", yeni bölümüyle ekranda. Kerim, doğum gününde okulun basketbol takımından galibiyet ister. Öte yandan Kerim'in doğum gününü bir tek Nil hatırlar ve iki genç arasında bir yakınlık doğar. 
   LİSE DEFTERİ KANAL D 19.50 
   
   'Eski Açık'la ilk söyleşi    "beşN birK"ya bugün Ali Kazma konuk oluyor. Bir yıl boyunca Galatasaray'ı izleyen ve elde ettiği görüntülerle "Eski Açık Sarı Desene" filmini yaratan yönetmen Kazma, ilk kez canlı yayına çıkıp Cüneyt Özdemir'in sorularını yanıtlayacak. "beşN birK"da ayrıca Altın Portakal'la ilgili bölüm de izlenebilir. 
   BEŞN BİRK CNN TÜRK 21.00 
   
   Ruh sağlığı ve beslenme ilişkisi    Daha çok siyasi konu ve konuklarıyla izlediğimiz Taha Akyol bu hafta Prof. Dr. Osman Müftüoğlu ile "sağlık sohbeti" yapacak. Müftüoğlu, "Ruh ve beden sağlığı için nasıl beslenmeli", "Çocukluk, gençlik ve olgunluk yaşlarında gıda rejimi gerekliliği", "Beslenme tarzının, pisikoloji ve kişiliği nasıl etkilediği" konularına açıklık getirecek. 
   EĞRİSİ DOĞRUSU CNN TÜRK 23.05 
   
   
</TEXT>
</DOC>
