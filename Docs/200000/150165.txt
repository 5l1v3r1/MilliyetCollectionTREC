<DOC>
<DOCNO> 150165 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/16/son/sondun26.html </URL>
<DATE> 2003/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Belçikalı köşe yazarından Atatürk'e sadık kalan Türkiye'ye övgü... 
</HEADLINE>
<TEXT>

     Belçikalı köşe yazarı Jacques Franck, ''son olayların, Türkiye'nin Atatürk mirasına sadık kalması halinde nelere muktedir olduğunu gösterdiğini'' yazdı. 
     Franck'ın İstanbul'da birkaç gün geçirdikten sonra yazdığı yorum yazısı, yüksek tirajlı muhafazakar ''La Libre Belgique'' gazetesinin bugünkü baskılarında tam sayfa yer aldı. 
     İstanbul'a ve tarihe ilişkin çeşitli değerlendirmelere yer veren yazar, daha sonra, ''Türkler, her zamankinden daha güçlü bir halk oluşturuyor'' diyerek, bu halkın Araplardan çok farklı olduğunu, bu farkın, İslam dininin anlaşılması ve yorumlanmasında da görüldüğünü belirtti. 
     ''Son olaylar, Atatürk'ün çift mirasına sadık kalması haline Türkiye'nin nelere muktedir olduğunu göstermiştir. Ülkeyi laiklik modern, Türk Silahlı Kuvvetleri yaşanabilir hale getirmiştir'' diyen yazar, ''AB yetkilileri, ordunun sivillere bağımlı hale getirilmesini isterken çok yanılıyorlar. Aksine sivil ve askerin ortaklığının verimli olduğu görüldü'' ifadesini kullandı. 
     Yorum, özetle şöyle devam etti 
     ''Askerler, Irak'ta savaşın başlayacağı, Ortadoğu'nun karışacağı bir dönemde AK Parti'nin iktidara gelmesini engellemeyerek, İslam ve devlet Kemalizmi arasında çok usta bir uyum operasyonu yapmadılar mı Sağlanan bu uyum sayesinde, NATO'nun tek Müslüman üyesi olan Türkiye, 6 milyar dolar yardım önerisine rağmen, Amerikalılarla askeri işbirliğini reddetmedi mi '' Yazar, yorumunun sonunda da, ''Türkiye, 2002'de yüzde 7,8 olan ekonomik büyümesinin de gösterdiği gücünü ne şekilde değerlendirecek'' sorusunu gündeme getirdi ve ülkede, AB'ye doğru bakanların yanı sıra Orta Asya'ya doğru bakanların da bulunduğuna dikkat çekti. 
     





</TEXT>
</DOC>
