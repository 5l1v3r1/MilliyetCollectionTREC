<DOC>
<DOCNO> 160379 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/01/son/sonspo14.html </URL>
<DATE> 2003/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
A Milli Takım aday kadrosu yarın toplanıyor... 
</HEADLINE>
<TEXT>

     A Milli Futbol Takımı aday kadrosu, 7 Haziran'da deplasmanda Slovakya, 11 Haziran'da da İstanbul'da Makedonya ile yapacağı 12. Avrupa Şampiyonası 7. Eleme Grubu maçları için yarın toplanacak. 
     Öğle saatlerinde Polat Renaissance Oteli'nde biraraya gelecek aday kadro, ilk çalışmasını aynı gün saat 18.30'da Galatasaray'ın Florya Metin Oktay Tesisleri'nde yapacak. 
     3 Haziran Salı günü Slovakya maçına hazırlanmak amacıyla saat 11.00'de özel uçakla Avusturya'nın başkenti Viyana'ya gidecek olan milliler, maçtan 1 gün önce Slovakya'ya geçecek. 
     Milliler, 7 Haziran'da yapacakları maçtan 1 gün sonra İstanbul'a dönecek ve 11 Haziran'da Makedonya ile yapılacak maçın hazırlıklarına BJK Nevzat Demir Tesisleri'nde başlayacak. 
     Bu arada Milli Takımlar Teknik Direktörü Şenol Güneş, yarın Polat Renaissance Oteli'nde saat 12.00'de basın toplantısı düzenleyecek. 
     
     ADAY KADRO 
     Slovakya ve Makedonya ile karşılaşacak A Milli Futbol Takımı aday kadrosuna, şu futbolcular çağrıldı 
     Sergen Yalçın, İbrahim Üzülmez, Ahmet Yıldırım Beşiktaş , Bülent Korkmaz, Ergün Penbe, Volkan Arslan Galatasaray , Deniz Barış Gençlerbirliği , Ömer Çatkıç Gaziantepspor , Fatih Tekke, Gökdeniz Karadeniz Trabzonspor , Rüştü Reçber, Fatih Akyel Fenerbahçe , Servet Çetin Denizlispor , Murat Şahin Adanaspor , Okan Yılmaz Bursaspor , Hakan Şükür, Tugay Kerimoğlu Blackburn Rovers , Alpay Özalan Aston Villa , Okan Buruk, Emre Belözoğlu Inter , Tayfun Korkut, Nihat Kahveci Real Sociedad , Yıldıray Baştürk Bayer Leverkusen , Fatih Sonkaya Roda . 
     
     MAÇ PROGRAMI 
     A Milli Futbol Takımı'nın 7 Haziran Cumartesi günü deplasmanda oynayacağı Slovakya maçını, Norveçli Treje Hauge yönetecek. Hauge'nin yardımcılıklarını Steinar Holvik ve Ole Herman Borgan yapacak. Karşılaşmanın 4. hakemi ise Brage Sandmoen. 
     Slovakya-Türkiye A milli maçı, Bratislava'nın Slovan Bratislava Stadı'nda TSİ 21.15'te başlayacak. 
     A Milli Futbol Takımı'nın 11 Haziran Çarşamba günü İstanbul'da yapacağı Makedonya maçını ise İtalyan hakem Roberto Rosetti yönetecek. 
     BJK İnönü Stadı'nda saat 21.00'de başlayacak maçta Rosetti'nin yardımcılıklarını Mitro Vincenzo ve Andrea Consolo, 4. hakemlik görevini de Emilio Pellerino yapacak. 
     
</TEXT>
</DOC>
