<DOC>
<DOCNO> 153827 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/01/son/sontur20.html </URL>
<DATE> 2003/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Enkaz altından çığlıklar geliyor 
</HEADLINE>
<TEXT>

     Bingöl'de meydana gelen depremde yıkılan Çeltiksuyu YİBO'da, enkaz altından öğrencilerin sesi geliyor. 
     A.A muhabirinin izlenimlerine göre, YİBO'nin yıkılan pansiyon binasında kurtarma çalışmaları sürdürülürken, okulda görevli çalışanlar ise kurtarma çalışmasını yapan sivil savunma elemanlarına, yatakhane ve diğer bölümleri gösteriyorlar. 
     Sivil savunma ekipleri, enkaz altında yer yer öğrencilerin sesini duyarak, çalışmalarını seslere göre yönlendiriyorlar. Sivil savunma ekipleri seslere çok yaklaşmasına rağmen öğrencileri kurtarmakta güçlük çekerken, enkazın üzerindeki yığıntıları da temizlemeye çalışıyorlar. 
     Şu anda yapılan çalışmalarda bir öğrenci kurtarılmak üzereyken, enkaz altından çıkarılan bir öğretmenin ise yolda hayatını kaybettiği belirtildi. 
     Okulda eğitimlerini sürdüren öğrencilerin çok sayıda yakını çevre köylerde okul binasının bulunduğu yere geldiler. Enkaza yaklaşmak isteyen ailelere askerler tarafından güçlükle engelleniyor. 
     Enkaz altında çok sayıda öğrencinin bulunduğu ifade ediliyor. 

     
</TEXT>
</DOC>
