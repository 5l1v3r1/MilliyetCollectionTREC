<DOC>
<DOCNO> 178084 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/25/son/sontur39.html </URL>
<DATE> 2003/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Elektrik kesintisi tatil köyü kapattı... 
</HEADLINE>
<TEXT>

     Tunceli'nin ilk tatil köyünün sahibi, elektriklerinin sık kesilmesi nedeniyle tatil köyünü kapatıp, TEDAŞ elemanları hakkında da suç duyurusunda bulundu. 
     Ovacık İlçesi'nde 1 yıl önce Elbaba Camping isimli bir tatil köyü açan Mahmut Utan, elektriklerinin sık sık kesilmesi nedeniyle zarar ettiğini öne sürerek, tatil köyünü kapattığı söyledi. 
     Tatil köyünde basın toplantısı düzenleyen Utan, TEDAŞ elemanlarının, tatil köyünün elektriklerini bilerek ve özellikle kestiğini iddia ederek, kurumun elemanları hakkında Ovacık Cumhuriyet Başsavcılığı'na da bu yönde suç duyurusunda bulunduğunu belirtti. 
     Tunceli'de turizmin gelişmesi için tatil köyünün büyük yararı olduğunu savunan Utan, ''Ancak Tunceli'nin tek tatil köyünü, TEDAŞ elemanlarının kasıtlı davranışları yüzünden kapatmak zorunda kalıyorum'' diye konuştu. 
     
     ELEKTRİK HATLARI ESKİ... 
     Ovacık TEDAŞ Şube Şefi Necati Kızılaslan ise iddiaların asılsız olduğunu söyledi. 
     Ovacık İlçesi'ndeki elektrik hatlarının çok eski ve bakımsız olduğunu belirten Kızılaslan elektriklerin bu nedenle sık kesildiğini ifade etti. 
     Terörün yoğun olduğu dönemlerde dağlık alanlardaki elektrik direklerinin terör örgütü elemanlarınca tahrip edildiğini anlatan Kızılaslan, ilçeye elektrik verilmesi için geçici elektrik direklerinin dikildiğini kaydetti. 
     
</TEXT>
</DOC>
