<DOC>
<DOCNO> 179908 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/03/magazin/mag01.html </URL>
<DATE> 2003/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Sekiz aydır sevgili arıyor 
</HEADLINE>
<TEXT>

      BAYRAM KAYGUSUZ 
   
   DAHA önce 'Zehirli Çiçek' dizisinde rol alarak ekranlarda ilk deneyimini yaşayan Çağla Şıkel, şimdi de 'Roman Havası' adlı dizi için hazırlanıyor. Diziye sekiz aydır erkek oyuncu arandığını belirten Şıkel şunları söyledi "Henüz erkek oyuncuya karar verilmedi. Eylül sonunda çekimlere başlanacak. Yönetmeni Samim Değer ya da Zeki Alasya olacak. Erkeğin uzun boylu ve yakışıklı olması isteniyor. Ama henüz böyle biri karşımıza çıkmadı." 
   
   'Güzide gururumuz' 
   MESLEKTAŞI Güzide Duran'ın yurtdışında gösterdiği başarıdan dolayı çok etkilendiğini belirten Çağla Şıkel, sözlerine şöyle devam etti "Güzide'nin yurtdışında yaptıklarını görüp okuyunca onunla büyük gurur duyuyoruz. Bu kesinlikle kıskanmak değil, yanlış anlamayın. 'Güzide ile gurur duymuyorum' diyen yalan söyler. Çok güzel işler yaptı. Tabii ki ben de isterdim yurtdışında çalışmayı ama burada çok mutluyum." 
   
   
</TEXT>
</DOC>
