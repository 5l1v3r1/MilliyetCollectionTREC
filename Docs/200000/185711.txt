<DOC>
<DOCNO> 185711 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/01/yasam/yas09.html </URL>
<DATE> 2003/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kara çarşaflı' erkek gaspçılar 
</HEADLINE>
<TEXT>

      GÜRKAN AKGÜNEŞ İstanbul 
   
   Bağcılar'da gasp yaparken gizlenmek için çarşafla örtünen iki kişi yakalandı. Bağcılar'da, kara çarşaflı iki 'kadının', kendilerini bohçacı olarak tanıtıp evlere girdikleri ve spreyle etkisiz hale getirdikten sonra gasp ettikleri yönünde şik yetlerin artması üzerine, polis harekete geçti. İlçedeki kara çarşaflı kadınlar, yakın takibe alındı. Sonunda, şüphelenilen 2 kara çarşaflı kadın, durdurularak kimlikleri soruldu. Üzerlerinden kimlik çıkmayan iki kara çarşaflı 'kadının', aslında erkek olduğu anlaşıldı. 
   
   Ruhsatsız silah 
   Gözaltına alınan iki kişinin Hüseyin Karaçamoğlu ve Önder Sevinç olduğu belirlendi. Gasp olaylarını yaptıkları öne sürülen iki zanlının üzerlerinde, ruhsatsız bir tabanca, ve bayıltıcı sprey ele geçirildi. 
   
   
</TEXT>
</DOC>
