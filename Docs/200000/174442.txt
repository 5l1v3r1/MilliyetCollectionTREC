<DOC>
<DOCNO> 174442 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/08/son/sondun05.html </URL>
<DATE> 2003/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Tayfun, Japonya'nın batısını alt-üst etti.. 
</HEADLINE>
<TEXT>

     Japonya'nın batısı tayfuna teslim oldu. Hızı saatte 144 km'yi bulan tayfunda, bir kişi kayboldu. 
     Yerel yetkililere göre, Şikoku adasına yönelen tayfun ulaşımı felç etti, elektrik direklerini devirdi, telleri kopardı, binlerce kişiyi elektriksiz bıraktı. 
     Okayama bölgesinde 63 yaşında bir adamın kabaran nehre yuvarlanarak kaybolduğu, tayfunun birçok noktada toprak kaymalarına yol açtığı kaydedildi. 
     Güneydeki Okinawa adasını geçen hafta silip süpüren tayfunda yaralananların sayısı da 19'a yükseldi. 
     22 binden fazla evi elektriksiz bırakan tayfun yüzünden, birçok uçak ve tren seferi iptal edildi. 
     
</TEXT>
</DOC>
