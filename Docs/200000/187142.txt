<DOC>
<DOCNO> 187142 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/08/ekonomi/eko05.html </URL>
<DATE> 2003/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Meclis'in kararına herkes saygılı olacak 
</HEADLINE>
<TEXT>

   TÜSİAD Başkanı Özilhan, tezkere konusunda 'Söyleyeceğimiz bir şey yok. Meclis'in kararına herkes saygılı olacak' dedi 
      EKONOMİ SERVİSİ 
   
   Türk Sanayicileri ve İşadamları Derneği TÜSİAD Başkanı Tuncay Özilhan, tezkere konusunda Meclis'te alınacak kararın hayırlı olmasını dilerken, "Bu, Meclis'in kararıdır ve Meclis'in kararına da herkes saygılı olacaktır" dedi. 
   
   'Hayırlı olsun' 
   Özilhan, Meclis'teki tezkere oylaması öncesinde TÜSİAD'ın hazırlattığı "Ulusal İnovasyon Sistemi Kavramsal Çerçeve, Türkiye İncelemesi ve Ülke Örnekleri" raporunun tanıtım toplantısı sonrasında, gazetecilerin sorularını yanıtladı. Irak'a asker gönderilmesiyle ilgili tezkereye ilişkin soru üzerine, Özilhan şunları söyledi "Bundan sonra bizim fazla söyleyeceğimiz birşey yok. Ama biz şunu ikaz etmiştik bu konunun tartışılması, konuşulması, kamuoyunda şeffaf olup olmaması ve her türlü riskin hesabının göz önüne alınarak planlanmasıydı. Bu süreçte de bu tamamlandı. Alınacak kararın Türkiye için hayırlı olmasını diliyorum." 
   
   YSK rahatlattı 
   Özilhan, Yüksek Seçim Kurulu'nun YSK seçimin yenilenmemesi konusunda aldığı kararın iş alemini rahatlattığını belirtti. 
   Özilhan, siyasi istikrarın bozulmayacağını ve seçim olasılığının da artık gündemden düşmesiyle birlikte piyasaların rahatladığını ifade etti. 
   
   
</TEXT>
</DOC>
