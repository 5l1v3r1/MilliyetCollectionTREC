<DOC>
<DOCNO> 184451 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/25/magazin/mag02.html </URL>
<DATE> 2003/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
'Sıra Bende' dedi G.O.R.A.lı oldu 
</HEADLINE>
<TEXT>

      İLKNUR GÜLMEZ 
   
   KANAL D'nin şöhret adaylarına fırsat kapısı araladığı 'Sıra Bende' programı, matematik öğretmeni İbrahim Kasapoğlu'nun talihini döndürdü. Taksim'deki bir kabinin içinde konan kameraya birkaç kez görüntü verip benzeri olduğu Cem Yılmaz'ın hayranı olduğunu söyleyen Kasapoğlu, bu sayede 'G.O.R.A.'da Cem Yılmaz'la birlikte kamera karşısına geçti. Kasapoğlu, filmde beş ayrı karakteri canlandıran Cem Yılmaz'ın, 'Komutan Logar' rolündeki benzerini oynadı. Vizyona girmesi, 'Uzan' operasyonuyla tedbir konulan şirketlerden biri olan Türk Filmi'ndeki tedbir kararının kalkmasına bağlı olan 'G.O.R.A.'yı sinemada seyredenler, Kasapoğlu'nu, Yılmaz'dan ayırmakta güçlük çekecek. 
   
   
</TEXT>
</DOC>
