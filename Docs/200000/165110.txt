<DOC>
<DOCNO> 165110 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/24/yazar/tamer.html </URL>
<DATE> 2003/06/24/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Bizim kadın seçkinler, İsveçli gibi 
</HEADLINE>
<TEXT>

     Daha fazla ayrıntı için ısrarla köşemizi arayanların isteği doğrultusunda araştırmayla ilgili bulguları yayınlamayı sürdürüyoruz. 
     Avrupa'da yıllardır uygulanmakta olan Dünya Değerler Araştırması'nın Türkiye ayağını Prof. Esmer 13 yıldır uyguluyor. Ancak ilk kez araştırmayı ekonomik seçkinler diye tanımladığı küçük bir gruba da yönlendirmiş. 
     Hafta sonu da yazmıştım. Ekonomik seçkinlerle halk arasında başta din pek çok konuda farklılıklar göze çarpıyor, ancak en belirgin fark kadın ve cinselliğe bakışta... 
     Prof. Esmer Ekonomik Seçkinler Değerler Araştırması'nın sonuçlarını Türkiye Değerler Araştırması'nın yanı sıra Dünya Değerler Araştırması'ndan seçilmiş birkaç ülkeyle karşılaştırdığında yandaki tabloda da görebileceğiniz gibi daha da ilginç bir durum ortaya çıkıyor. Prof. Esmer tabloyu şöyle yorumluyor 
     "Cinsellik, evlilik, kadın - erkek ilişkileri konusunda ekonomik seçkinler doğal olarak halktan çok daha liberal ama, kadın seçkinler de erkeklerden çok daha fazla geniş görüşlü ve özgürlükçü. Örneğin eşcinselliğe bakış yönünden kadın ekonomik seçkinlerin İsveçlilerden bir farkı yok. Kadın seçkinler erkeklerden çok daha yüksek oranda neredeyse üçte bir "evliliğin artık modasının geçtiğini" söylüyor. Kadın seçkinlerin 28'inin de kadının evlenmeden çocuk sahibi olmasına bir itirazı yok. Kitlelerden çok farklı değerlere sahip bir grup bu." 
     Ekonomik Seçkinler Değerler Araştırması'nda kadın seçkinlerin İsveçlilerden daha da liberal görüş açısına sahip olduğu hususlar da var 
     1 Evlilik modası geçmiş bir kurumdur. 
     2 Kadın için aslolan ev ve çocuk değil çalışmaktır. 
     Ekonomik seçkinlerimiz demokrasi konusunda ise İsveç, Yunan ve Alman halkından hayli farklı görüşe sahip. Her 3 seçkinden biri, güçlü bir lidere sahip olunursa seçimlere, parlamentoya gerek görmüyor. Aynı soru halkımıza sorulduğunda ise her 3 kişiden 2'sinin "gerek yok" yanıtını verdiği dikkati çekiyor. Bu durumda sorun halkımızda mı, siyasi partiler ve seçim sistemimizde mi diye de ayrıca düşünmek gerekiyor. 
     
Tüm seçkinler Erkek seçkinler Kadın seçkinler Türk halkı Yunan halkı Alman halkı İsveç halkı Kadının hayatını tam olarak yaşaması için çocuk sahibi olması şarttır diyenler 46 45 51 68 80 54 25 Evlilik modası geçmiş bir kurumdur diyenler 16 13 30 7 13 19 20 Kadının evlenmeden çocuk sahibi olmasına itirazı olmayanlar 19 17 28 8 28 31 32 Çalışmak iyidir ama, çoğu kadının hayattan esas istediği bir ev ve çocuktur 34 37 25 86 80 44 40 Eşcinselliği onaylama puanı 10 üzerinden ortalama 4.55 4.00 7.28 1.55 3.39 5.69 7.65 Genel olarak "çok mutlu" artı "mutlu" olanlar 78 79 70 59 68 85 94 Ülkede eğer insanlar iş bulamıyorsa çalışmak, kadınlardan çok erkeklerin hakkıdır fikrine katılanlar 13 16 3 62 35 27 2 Parlamento ve seçimlerle uğraşmak zorunda kalmayan güçlü bir lidere sahip olmak ülke için iyi çok iyi artı iyi olurdu diyenler 33 32 36 66 11 16 22      
     

</TEXT>
</DOC>
