<DOC>
<DOCNO> 183767 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/21/son/sonspo09.html </URL>
<DATE> 2003/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizlispor 4 - Bursaspor 0 
</HEADLINE>
<TEXT>

     Birinci Süper Futbol Ligi'nde Denizlispor, Bursaspor'u 4-0 yendi. 
     Denizlispor'un cezası nedeniyle maç İzmir'de oynandı. 
     Karşılaşmanın hemen başında gol bulan yeşil-siyahlılar hızlı hücumlarla Bursaspor kalesinde gol ararken, Bursaspor zaman zaman orta alanda etkili olmasına karşın net pozisyonlar üretemedi. 
     3. dakikada Denizlispor'un golü geldi. Denizlispor'da Timuçin'in kullandığı korner atışında iyi yer tutan Ersen Martin, topu ağlarla buluşturdu 1-0 
     12. dakikada gelişen Denizlispor atağında Maltaharjia defansın arkasına sarkan Timuçun'e pasını aktardı. Kaleciyle karşı karşyıya kalan Timuçin'in şutu yandan auta gitti. 
     19. dakikada gelişen Bursaspor atağında Ganea'nın pasında soldan cezaalanına giren Okan'ın plase vuruşunda top üstten auta gitti. 
     38. dakikada gelişen Denizlispor atağında Levent pasını uygun durumdaki Ersen Martin'e aktardı. Bu oyuncunun şutunda top üstten auta gitti. 
     45. dakikada Denizlispor atağında Coşkun, Erman ile girdiği ikili mücadelede cezaalanında yerde kaldı. Serdar Tatlı, penaltı noktasını gösterirken atışı kullanan Kratochvil, takımının ikinci golünü kaydetti. 
     Karşılaşmanın ilk yarısı 2-0 Denizlispor'un üstünlüğüyle tamamlandı. 
     
     İKİNCİ YARI... 

     Karşılaşmada Denizlispor ikinci yarıda da goller buldu. Farkı önce 3'e çıkaran yeşil-siyahlılar, ilerleyen dakikalarda kontraataklarla pozisyon üretti. Bursaspor ise iyi savunma yapan Denizlispor karşısında pozisyon bulmakta zorlandı. 
     Denizlispor, ikinci yarıda geliştirdiği ilk atakta 3. golü buldu. 
     53. dakikada Mustafa Keçeli'nin ortasında Maltaharjia topu kafayla indirdi. Ceza alanındaki Ersen Martin'in sert vuruşunda, top yan direğe çarparak ağlara gitti 3-0 
     67. dakikada Bursaspor'un atağında Yakup, ceza alanı dışında sert vurdu. Kaleci Süleymanou'nun elinden kaçırdığı topu Kratochvil, uzaklaştırdı. 
     68. dakikada Denizlispor'un ani gelişen atağında topla buluşan Ömer Rıza, rakibinden sıyrılarak ceza alanına girdi. Ömer Rıza, kalecinin solundan topu ağlara gönderdi 4-0. 
     80. dakikada Denizlispor kontraatağında Timuçin, ceza alanının içine ortaladı. Uygun durumdaki Ömer Rıza topa dokunamayınca yeşil-beyazlılar topu uzaklaştırdı. 
     88. dakikada İlyas'ın pasıyla topla buluşan Timuçin, ceza alanına girerek kaleciyle karşı karşıya kaldı. Bu oyuncunun şutunda top direkten dönerken, topu Bursasporlu savunma oyuncuları uzaklaştırdı. 
     Karşılaşmayı Denizlispor 4-0 kazandı. 
     

DENİZLİSPOR 4 - BURSASPOR 0 Stat İzmir Atatürk Hakemler Serdar Tatlı xxx, Şahan Yılmaz xxx, Nihat Mızrak xxx Denizlispor Süleymanou xxx, Ali Akdeniz xxx, Kratochvil xxx, Çağdaş xx, Maltaharjia xx, Serhat xx, Levent xx, Mustafa Keçeli xxx, Timuçin xxx Dk. 89 Göksel , Coşkun xx Dk. 62 Ömer Rıza xxx Ersen Martin xxx Dk. 80 İlyas Bursaspor Vintila x, Junior xx, Erman x Dk. 58 Ömer Kılıç x , Egemen x, Miu x Dk. 72 Mustafa x , Tamer x, Yakup x, Frasineanu x, Sertan Eser x, Ganea xx, Okan x Dk. 58 Fatih x Goller Dk. 3 ve 53 Ersen Martin, Dk. 45 Kratochvil penaltıdan , Dk. 68 Ömer Rıza Sarı Kart Dk. 83 İlyas Denizlispor      
</TEXT>
</DOC>
