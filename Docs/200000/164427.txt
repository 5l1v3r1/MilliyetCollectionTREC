<DOC>
<DOCNO> 164427 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/20/son/sonspo12.html </URL>
<DATE> 2003/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Çanakkale Dardanelspor, haftaya teknik direktörünü belirleyecek 
</HEADLINE>
<TEXT>

     İkinci Futbol Ligi A Kategorisi takımlarından Çanakkale Dardanelspor'da, genel menajer Nahit Güzel, önümüzdeki hafta içinde teknik direktör sorununu çözeceklerini söyledi. 
     Güzel, yaptığı açıklamada, kendileriyle çalışmak için bir çok teknik direktörün başvuruda bulunduğunu belirterek, ''Biz takımımıza en faydalı olacak teknik direktörle çalışmak istiyoruz. Önümüzdeki sezon ligde birbirinden iddialı ve güçlü takımların mücadele edeceği bilinciyle hareket ediyoruz. Teknik direktör konusunda da en iyi kararı vermek istiyoruz'' diye konuştu. 
     Güzel, teknik direktörün belirlenmesinin ardından dış transferde görüştükleri futbolcuları takıma kazandırmayı amaçladıklarını sözlerine ekledi. 
     
</TEXT>
</DOC>
