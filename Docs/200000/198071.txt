<DOC>
<DOCNO> 198071 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/27/ekonomi/eko06.html </URL>
<DATE> 2003/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Şirketler skandalları güveni azalttı 
</HEADLINE>
<TEXT>

   
   Araştırma şirketi GfK Ad Hoc tarafından 21 ülkede 22 bin kişi üzerinde yapılan araştırmaya göre en güvenilir yöneticiler İskandinav ülkelerinden çıkıyor. En az güven duyulan ülkeler ise Almanya, Polonya ve Rusya olarak sıralanıyor. 
   Araştırmada sadece politikacıların şirket yöneticilerinden daha az güvenilir olduğu sonucu çıktı. Gazetecilere olan güven de yüzde 36 ile şirket yöneticilerinin biraz üzerinde. Avrupa ve ABD'de en güvenilir profesyoneller ise doktorlar. Enron ve WorldCom gibi şirket skandallarının CEO'lara olan güveni önemli ölçüde zayıflattığı kaydediliyor. Ancak yine de ABD'de şirket yöneticilerine olan güven Avrupa'nın üzerinde çıktı. Belçika, Portekiz, Polonya ve Romanya'da gazeteciler en güvenilir profesyoneller arasında yer alırken, İngiltere'de gazetecilere olan güven yüzde 17 ile en düşük seviyede kaldı. 
   
   
</TEXT>
</DOC>
