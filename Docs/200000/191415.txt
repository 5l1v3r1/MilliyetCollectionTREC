<DOC>
<DOCNO> 191415 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/26/son/sonspo16.html </URL>
<DATE> 2003/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadıköy'ün ''kralı'' Tuncay, deplasmanın Hooijdonk... 
</HEADLINE>
<TEXT>

     Fenerbahçe'nin bu sezon kendi sahasında yaptığı maçlarda, en çok golü Tuncay Şanlı attı. 
     Sarı-lacivertli takımın, Fenerbahçe Şükrü Saracoğlu Stadı'nda yaptığı 4 lig maçında attığı toplam 13 golün 7'si Tuncay'dan geldi. 
     Lig maçlarında attığı 9 golle Fenerbahçe'nin en golcü oyuncusu olan Tuncay, sarı-lacivertli ekibin Elazığspor'u 7-1 yendiği maçta 4, Adanaspor'u 3-0 yendiği maçta 2 ve Gaziantepspor'u 3-1 mağlup ettiği maçta da 1 gol atarak galibiyetlerde rol oynadı. 
     Kadıköy'de oynanan maçlarda Van Hooijdonk ve Serhat'ın 2'şer, Aurelio ve Yusuf'un da 1'er golü var. 
     Sarı-lacivertli takım bu sezon kendi sahasında ligin ilk haftasında İstanbulspor'a 3-0 yenilmiş, Gençlerbirliği maçını ise saha kapatma cezası nedeniyle İzmir'de oynamıştı. 
     Fenerbahçe'nin bu sezon kendi sahasında oynadığı maçlar ve gol atan futbolcular şöyle 
     1. hafta Fenerbahçe-İstanbulspor. 0 - 3. 
     3. hafta Fenerbahçe-Elazığspor... 7 - 1 Tuncay 4, Van Hooijdonk, Aureilo, Serhat . 
     5. hafta Fenerbahçe-Gaziantepspor 3 - 1 Van Hooijdonk, Tuncay, Yusuf . 
     10. hafta Fenerbahçe-Adanaspor... 3 - 0 Tuncay 2, Serhat . 
     
     DEPLASMANDA KRAL HOOIJDONK 

     Sarı-lacivertli takımın, deplasman maçlarında ise Hollandalı Van Hooijdonk attığı goller ve kazandırdığı puanlarla sahneye çıktı. 
     Hollandalı futbolcu, Fenerbahçe'nin deplasman maçlarında attığı 11 golün 5'ini kaydetti. 
     Trabzonspor deplasmanında attığı tek golle takımına galibiyeti getiren Van Hooijdonk, Diyarbakırspor deplasmanında 1-1 süren maçın 76. dakikasındaki golüyle zorlu maçı sarı-lacivertli ekibin lehine çevirdi. Galatasaray maçında da bir golü bulunan Van Hooijdonk son olarak, Fenerbahçe'nin 2-2 berabere kaldığı Bursaspor deplasmanında, takımı adına 2 golü atan isim oldu. 
     Deplasman maçlarında, Tuncay ve Rebrov'un 2'şer, Luciano ve Kemal'in de 1 golü bulunuyor. 
     Bu arada, Fenerbahçe'nin saha kapatma cezası nedeniyle Gençlerbirliği ile İzmir'de yaparak 1-0 kazandığı maçın tek golünü Serhat atmıştı. 
     Fenerbahçe'nin bu sezon deplasmanda oynadığı maçlar ve gol atan futbolcular şöyle 
     2. hafta Trabzonspor-Fenerbahçe... 0 - 1 Van Hooijdonk . 
     4. hafta Diyarbakırspor-Fenerbahçe 1 - 2 Tuncay, Van Hooijdonk . 
     6. hafta Galatasaray-Fenerbahçe... 2 - 2 Kemal, Van Hooijdonk . 
     8. hafta Konyaspor-Fenerbahçe..... 2 - 4 Tuncay, Luciano, Rebrov 2 . 
     9. hafta Bursaspor-Fenerbahçe..... 2 - 2 Van Hooijdonk 2 . 
     
</TEXT>
</DOC>
