<DOC>
<DOCNO> 172508 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/30/son/sondun06.html </URL>
<DATE> 2003/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
1 milyon parçalı dünyanın en büyük "yapboz"u yapılacak.. 
</HEADLINE>
<TEXT>

     Meksika'da, 1 milyon parçadan oluşan, 40 bin metre kare büyüklüğünde, dünyanın en büyük yapbozu yapılacak. 
     Projenin mimarı Victor Manuel Arellano, yaptığı açıklamada, yapbozun 20 santimetrekare büyüklüğündeki ilk parçasının Ağustos ayında koyularak, yapbozun yapılmaya başlanacağını söyledi. 
     Yapbozun parçalarını birleştirmek üzere çeşitli şehirlerden grupların geleceğini belirten Arellano, tüm yapbozun en az 3-4 ay içinde bitirilerek, dünya rekoru kırılmaya çalışılacağını kaydetti. 
     Dev yapboz, Durango eyaletindeki Torreon, Coahuila ve Gomez Palacios kentlerini ayıran kuru bir dere yatağı boyunca yapılacak. 
     Bölgeden görünümleri yansıtacak olan yapbozun turizme katkı sağlaması amaçlanıyor. 
     
</TEXT>
</DOC>
