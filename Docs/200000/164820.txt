<DOC>
<DOCNO> 164820 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/23/guncel/gun02.html </URL>
<DATE> 2003/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Mikrofonu reddeden operacı 
</HEADLINE>
<TEXT>

İstanbul Müzik Festivali’nde Aya İrini’de resital veren Yüzyılın mezzosopranosu’ Cecilia Bartoli İnsan sesindeki büyüyü bozuyor’ diye mikrofona karşı çıkıyor 
     ALİN TAŞÇIYAN 

     Güleryüzlü, neşeli, canayakın ve kaprissiz bir soprano Cecilia Bartoli gibi dünyanın en büyük şefleriyle çalışmış, en önemli operalarda sahneye çıkmış, CD’leri kapışılan bir mezzosoprano’nun böylesine olumlu bir kişiliğe sahip olması İstanbul Müzik Festivali yetkililerini hem şaşırttı hem sevindirdi. Havalandırması olan mek nlara girmeyen, bu yüzden uçağa binmeyip denizaşırı yolculuklarını gemiyle yapan, stadyum konserlerini mikrofon kullanmak gerektiği için reddeden Bartoli’nin ilkeleri göz korkutuyordu, doğrusu. 
     
     Aya İrini sihirli bir yer 
Türkiye’ye ilk kez geldiniz. İlk izleniminiz nedir 
     İlk izlenimim harika. Böyle sıcak bir atmosfer var, insanlar o kadar güleryüzlü ki Gemiyle bir tur yaparak geldik. Müthiş Ege kıyısını gördüm. Kuşadası’nı dolaştık. Efes’teki anfiteatro inanılmaz güzellikteydi. 
     
Aya İrini çok özel bir kilisedir. Bir konser salonunu tercih eder miydiniz 
     Hayır İçeri girer girmez hayran oldum, görkemli bir kilise burası. Burada konser vermenin bir ayrıcalığı var. Ambiyansı var, sanki sihirli bir yer. Burada müzik yapmak çok güzel. Aya İrini’nin akustik yönden çok cömert olduğunu hissediyorum. 
     
     Aryalara hayat verdi 
Vivaldi’nin unutulmuş "aryalarını ortaya çıkardınız. Glück’ün kastratolar hadım edilmiş erkek sesi için yazdığı aryaları seslendirdiniz. Şimdi Mozart ile rekabeti yüzünden adeta lanetlenen Salieri’nin yapıtları üzerinde çalışıyorsunuz. Güçlüklerle yüzleşmek size haz mı veriyor 
     Bana öncelikle haz veren keşiflerde bulunmak. Güzel, ilginç müzikler keşfetmek. 18. yüzyılın unutulmuş, önemli müzisyen ve bestecilerinin yapıtlarını ortaya çıkarmak. Bu çok hoşuma gidiyor. 
     
18. yüzyılı tercih ediyorsunuz. Bu dönemde sizi çeken nedir 
     18 yüzyılın müzikteki önemi şurada Sözün müziğı yapıldı. Söz ile müzik arasındaki füzyon yaşandı. Bir şarkıcı için bu çok önemli. 
     
İstanbul konseriniz için de 18. yüzyıldan parçalar mı seçtiniz 
     Konser programı bir çeşitlilik arz etsin istedim. Pogramın ilk bölümü İtalyan melodileri ağırlıklı. Bellini, Donizetti, Rossini... Rossini kariyerimin başlangıcında söylediğim bir bestecidir. 18. yüzyılda piyano yoktu, biliyorsunuz. Burada piyano eşliğinde söyleyeceğim için programı buna adapte etmeye çalıştım. İtalyan müziğinin aşk, melankoli yüklü bestelerini seçtim. 
     
Hayatınızı da paylaştığınız bariton Oliver Widmer ile şarkı söylemek nasıl bir şey 
     Birlikte sahneye çıkıyoruz. Tatil yaptığımız için fırsattan yararlanmamızın sempatik olacağını düşündük. 
     
Siz hiç pop müzik söylemeden, stadyum konserleri vermeden çok ünlü oldunuz Opera sanatının değerini düşürmemek uğruna mı tavır alıyorsunuz, böyle bir ilkeniz mi var 
     Bu bir seçim. Her şeyden önce yorumladığım parçaların sınırlı yerlerde, kapalı mek nlarda söylenmek için yazıldığını düşünüyorum. Açık havaya uygun değil. Elverişli akustiğe sahip doğru mek nları seçmek gerek, temel sorun budur. Genellikle açıkhavada mikrofonla şarkı söylemeniz gerek. Bu sefer de büyüyü kaybedersiniz, enstrümandaki ve insan sesindeki büyüyü. İnsan sesini Tanrı’nın yarattığı biçimiyle dinlemek gerek, değil mi 
     

</TEXT>
</DOC>
