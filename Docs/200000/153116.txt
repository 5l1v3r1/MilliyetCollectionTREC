<DOC>
<DOCNO> 153116 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/29/guncel/gun01.html </URL>
<DATE> 2003/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Nesin Vakfı'nda 'nda yüzler asık 
</HEADLINE>
<TEXT>

Azalan bağışlar ve telif gelirleri yüzünden sıkıntı yaşayan vakıf yetkilileri, bir de çocukları almak isteyen SHÇEK'le mücadele ediyor 
     ÖNAY YILMAZ İstanbul 

     Art arda gelen krizler nedeniyle azalan telif gelirleri, gayrimenkullere uygulanan bürokratik engeller ve bunlara bir de yuvadan kopma riski eklenince, ünlü yazar Aziz Nesin'in çocuklarının yüzü gülmez oldu. Belirsizlik nedeniyle bağışların azalması da Nesin Vakfı'na ayrı bir darbe oldu. İki yıl önce başlatılan 1 milyon dolarlık "Aziz Nesin İlköğretim Okulu" projesi de yaşanan sıkıntılar yüzünden yarım kaldı. Bugüne kadar sadece 50 bin dolar toplanabildi. Parasızlık nedeniyle Taksim'de yapılması düşünülen "Aziz Nesin Kültür Merkezi", vakıf binasında düşünülen "Aziz Nesin ve Çağdaşları Müzesi", "Çok Amaçlı Salon" kurulamadı. 
     
     "SHÇEK'E DAVA AÇTIK" 
     Nesin'e ait 1500 dosya için de bir şey yapılamıyor. Kültür Bakanlığı, bunların korunması ve arşivlenmesini reddetti. "Aziz Nesin Arşivi" de bu yüzden gerçekleştirilemiyor. 22 bin kitabı olan Aziz Nesin Kitaplığı da eleman yetersizliğinden bir türlü tasnif edilip toparlanamıyor. Nesin'in 1948'den beri topladığı gazetelerden oluşan koleksiyon da kaderine terk edildi. Vakıf, koleksiyonu korumayı ve değerlendirmeyi taahhüt eden kuruma vermeye hazır. Vakıf'taki çevre düzenlemesi de parasızlık nedeniyle bir türlü yapılamıyor. Yoksul çocukların üniversiteyi bitirinceye kadar eğitimini üstlenerek topluma kazandırılmasını sağlayan Nesin Vakfı, hukuki sorunlar da yaşıyor. Onlarca yoksul çocuğa eğitim ve bilim yuvası olarak hizmet veren vakıf, korunmaya muhtaç çocuklarla ilgili 2828 sayılı yasayı gerekçe göstererek, vakfın işletmesini devralmak isteyen Sosyal Hizmetler ve Çocuk Esirgeme Kurumu'na SHÇEK karşı dava açtı. Vakıf Başkanı Ali Nesin, bütün bunları yoluna koymak ve projeleri hayata geçirmeye çalışırken bir de devletle uğraştıklarını belirterek, "Kendi yetiştirdikleri çocukların mutsuzluğuna bakmadan bizim yüzleri gülen çocuklarımıza sahip çıkmak istiyorlar" diyor. 
     
     
     


GÜNCEL 
















</TEXT>
</DOC>
