<DOC>
<DOCNO> 165902 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/27/son/sontur11.html </URL>
<DATE> 2003/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Reklam Yazokulu 2003 için kayıtlar başladı. 
</HEADLINE>
<TEXT>

     Reklamcılık Vakfı Eğitimden Sorumlu Yönetim Kurulu Üyesi Sevgi Tuncel, Yazokulu ile ilgili aşağıdaki bilgileri verdi 
     Hangi disiplinde eğitim görmüş olursa olsun reklam sektöründe kariyer yapmak isteyen gençlerin ufkunu genişletmek ve bir bütün olarak reklamcılık mesleğini tanıtmak amacıyla 2000 yılında başlatılan Reklam Yazokulu’nun dördüncü uygulaması 14 Temmuz 01 Ağustos 2003 tarihlerinde, İstanbul Ortaköy Feriye Tesisleri’nde gerçekleştirilecek. 
     Yaklaşık 100 gencin katılabilmesine olanak sağlayan Reklam Yazokulu kayıtları devam etmektedir. 
     Program sonunda katılımcıların, yetenekleri ve isteklerinin, reklamcılık işinde hangi çalışma alanı için uygun olduğu konusunda kendilerini yönlendirecek altyapıya kavuşmaları hedefleniyor. 
     Katılımcılar üç haftalık ders programı sürecinde, bir ajanstaki iş konularının tümü üzerinde düşünmeye yönlendiriliyor bir dizi ajanstan, sektörün ustaları ve genç reklam profesyonelleri ile karşılaşma fırsatı buluyorlar reklamverenlerin brief ve sunumları eşliğinde, bir reklam ajansının müşteri ilişkileri ve yaratıcı grup bölümlerinde aktif olarak çalışan deneyimli danışmanlarla birlikte, kampanya projelerinde çalışıyorlar, strateji geliştirme, problem çözme ve yaratıcı çözüm oluşturma süreçlerinde reklamveren bakışı ve disiplini konusunda fikir sahibi oluyorlar. 
     RV Reklam Yazokulu’nun katılım ücreti 675.000.000.- TL KDV, ödemeler üç taksitte alınıyor. 
     
</TEXT>
</DOC>
