<DOC>
<DOCNO> 180516 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/05/son/soneko21.html </URL>
<DATE> 2003/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Kamuda direkt sözleşmeli olarak 10 milyar lira maaş alan var 
</HEADLINE>
<TEXT>

     Kamuda yeniden yapılandırma çalışmaları çerçevesinde, Kamu Yönetimi Temel kanununun bu yıl sonuna çıkarılması öngörülüyor. 
     Daha sonra 2004 yılı içinde Bakanlıkların yapısının değiştirilerek, bu Bakanlıklara bağlı birimlerde kapanacak ya da yeni kurulacak birimlerin belirleneceği bildirildi. 
     Kamu Personel Rejimi'nde yapılacak değişiklikle, bundan sonra kamuya alınacak personelin kadro karşılığı veya kadrosuz sözleşmeli olması öngörülüyor. Buna bağlı personelin tam zaman veya kısmi zaman çalışması sistemi getirilecek. 
     Ayrıca Kamu Yönetimi Temel Kanunu çıktıktan sonra, buna paralel Kamu Mali Yönetimi, Kamu Personel Rejimi olmak üzere 5 kanun üzerinde çalışmalar yürütülecek. 
     Yetkililer, kamuda yeniden yapılandırma çalışmalarının bir süreç olduğunu vurgularken, bu sürecin 5-6 yılı bulabileceği ifade ediliyor. 
     
     500 BİN PERSONEL, YÖNETİCİLERE HİZMET EDİYOR 

     Kamuda yaklaşık 2 milyon 200 bin memur, 550 bin de işçi olduğunu hatırlatan yetkililer, bu personelin 500 bininin, kamu ve halka değil yöneticilere yönelik hizmet ürettiklerine dikkat çektiler. 
     Bir şoförün devlete yıllık maliyetinin, sağlık giderleri hariç 18 bin dolar olduğunu anlatan yetkililer, bir üniversite öğrencisinin devlete maliyetinin bin 200 dolar olduğunu, kamuda çalışan bir şoförün bu açıdan, 13 üniversite öğrencisine bedel olduğunu söylediler. 
     Kamuda 130 değişik maaş sistemi olduğunu da anlatan yetkililere göre, kamuda direkt sözleşmeli olarak 10 milyar lira maaş alan yönetici bulunuyor. 

     
</TEXT>
</DOC>
