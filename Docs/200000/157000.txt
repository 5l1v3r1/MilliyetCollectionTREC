<DOC>
<DOCNO> 157000 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/16/spor/spo03.html </URL>
<DATE> 2003/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Kötü niyet yokmuş 
</HEADLINE>
<TEXT>

Futbol Federasyonu, Gençlerbirliği maçında yaşanan pankart krizi nedeniyle ceza alması gündeme gelen Galatasaray Basın Halkla İlişkiler Sorumlusu Turgay Vardar’ı affedecek 
     CEMAL ERSEN 

     Savunması kurtaracak 
     GENÇLERBİRLİĞİ maçına federasyonun yazılı talimatının aksine gençlik haftası ile ilgili pankart yerine, bir başka pankart ile çıkan ve bunun sorumlusu olarak da Disiplin Kurulu’na sevk edilen Galatasaray Basın Halkla İlişkiler Sorumlusu Turgay Vardar’ın savunması büyük bir olasılıkla cezayı ortadan kaldıracak. Vardar’ın olayın kendisi dışında geliştiğini, ortada kötü bir niyet olmadığını bildirdiği öğrenildi. 
     
     Olayı araştırıyoruz’ 
     FEDERASYON başkan vekili Orhan Saka, olayı araştırdıklarını ve bir karışıklık sonucu Galatasaray’ın yanlış pankartla çıktığı yolunda duyum aldıklarını belirterek, "Herkes talimatlara uymalı. Uymayan yaptırımına katlanmalı. Pankart taşıma toplumun önemli bir konuda bilinçlendirilmesi için güzel bir olay. Galatasaray’ın istenen pankartı taşımamasının gerekçesini sayın Vardar’ın savunmasında öğreneceğiz" dedi. 
     
Aslan arayışta Başkan Canaydın, 1953-79 yılları arasında görev yapan 21 yönetici ile biraraya geldi, fikir alış verişinde bulundu 
     GALATASARAY Kulübü’nde, Başkan Özhan Canaydın’ın girişimleriyle gerçekleştirilen "Arama Konferansları" serisine devam edildi. 1979 yılından sonra kulüpte yönetim kurulu üyeliği yapan eski yöneticilerin katıldığı arama konferansının ardından, 1953-79 yılları arasında yöneticilik yapmış kişilerin katıldığı toplantı dün Florya’da yapıldı. 
     İKİNCİ Başkan ve Basın Sözcüsü Ali Dürüst, söz konusu yıllar arasında görev yapmış 21 kişinin bu toplantıya katıldığını belirterek, "Galatasaray’da görev almış eski yöneticilerimizle, kulübümüz geleceğine ilişkin fikir alışverişinde bulunduk. Hedeflerimize nasıl ulaşabileceğimizi konuştuk. Çok yararlı bir toplantı oldu" ifadesini kullandı. 
     
     Ergün rüzgarı 
     CİM-BOM’UN tecrübeli yıldızı dün Ataköy’de iki etkinliğe birden katıldı. Fevzi Kundura tarafından yılın en centilmen oyuncusu’ seçilen Ergün firma sahibi Ahmet Telek’ten ödülünü aldıktan sonra Efe Bilgisayar sponsorluğunda düzenlenen bowling turnuvasına katılanlar arasında yapılan çekilişte kazanan kişiye bilgisayar hediye etti. 
     
Ulusoy’u ziyaret      İSVİÇRE’NİN Basel kentinde yapılan Nike Premier Cup Avrupa Elemeleri’nde şampiyon olan Yıldız Takım dün Futbol Federasyonu Başkanı Haluk Ulusoy’u ziyaret etti. Ulusoy, "Hepiniz yavru aslanlarsınız. İleride A takım ve milli takım için de hizmet edeceksiniz" diye konuştu. Ulusoy, programı uyduğu takdirde Yıldızlar Dünya Kupası’na gideceğinin sözünü verdi. 
     
     
     

</TEXT>
</DOC>
