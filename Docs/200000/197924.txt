<DOC>
<DOCNO> 197924 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/26/yasam/yas11.html </URL>
<DATE> 2003/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayram namazını kılıp cinayet işledi 
</HEADLINE>
<TEXT>

      TRABZON DHA 
   
   Trabzon'un Sürmene ilçesinde dün sabah bayram namazından çıkan Mustafa Öksüz, aynı camide namaz kılan ve aileleri arasında kan davası bulunan akrabası İsmail Öksüz'ü öldürdü. Mustafa Öksüz'ün 5 yıl önce İsmail Öksüz'ü yaraladığı ve ağabeyi Mahmut Öksüz'ü öldürdükten sonra bir yıl önce aftan yararlanarak cezaevinden tahliye olduğu anlaşıldı. 
   Sürmene Merkez Camii'nde bayram namazını kılan Mustafa Öksüz 52 , cami çıkışında kan davalısı İsmail Öksüz'ün 55 de aynı camide olduğunu farketti. Bayramlaşmadan sonra İsmail Öksüz, camiden ayrıldı. Kan davalısını takip eden Mustafa Öksüz, tenha bir yerde yanına yaklaşarak tabancayla arkasından ateş etti. İsmail Öksüz, kafasına isabet eden tek kurşunla olay yerinde yaşamını yeterirken, Mustafa Öksüz gözaltına alındı. Öksüz tutuklanıp cezaevine konuldu. 
   
   Önce yaralamıştı 
   Akraba olan iki aile arasındaki yıllar öncesine dayanan kan davasında iki taraftan da bir çok kişi yaşamını yitirdi. Dünkü saldırıda İsmail Öksüz'ü öldüren Mustafa Öksüz'ün 5 yıl önce de yine silahlı saldırıda bulunduğu anlaşıldı. Öksüz'ün bu saldırıda İsmail Öksüz'ü yaraladığı ağabeyi Mahmut Öksüz'ü öldürdüğü ve bir yıl önce aftan yararlanarak tahliye olduğu ortaya çıktı. 
   
   
</TEXT>
</DOC>
