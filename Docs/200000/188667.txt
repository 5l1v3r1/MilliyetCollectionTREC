<DOC>
<DOCNO> 188667 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/15/guncel/gun01.html </URL>
<DATE> 2003/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Göttker'e tahliye 
</HEADLINE>
<TEXT>

   Oğlunun Alanya'dan hatıra diye aldığı taşın tarihi değeri olduğu anlaşılınca cezaevine gönderilen Göttker, tutuksuz yargılanmak üzere tahliye edildi... 
      TESLİME TOSUN AHMET İSTEK DHA 

   
   Antalya Havalimanı'nda, oğlunun valizinde tarihi eserden koptuğu belirtilen bir taş parçası çıkması üzerine tutuklanan Alman öğretmen Stefan Göttker'in ilk duruşmasına Alman basını yoğun ilgi gösterdi. Göttker'in eşi Manuela Göttker'in de izlediği duruşmaya, Almanya Büyükelçiliği'nden bir görevli gözlemci olarak katıldı. Valizine koyduğu taşla babasının tutuklanmasına neden olan Philip de duruşmada tanıklık yaptı. 
   
   'FRANSA'DAN DA ALDI' 
   2. Ağır Ceza Mahkemesi'nde görülen duruşmada dün h kim karşısına çıkan 34 yaşındaki Stefan Göttker, doktorların çocuklarına güneş ve kumu tavsiye etmesi üzerine Türkiye'ye geldiklerini belirtti. Göttker, "Büyük oğlum sahilden hatıra taş toplamak istedi. Ben de izin verdim. Daha önce Fransa ve Hollanda'dan da toplamıştı. Ama valizine koyduğundan haberim yoktu. Yurtdışına çıkarılmaması gereken bir taş olduğunu da bilmiyordum" dedi. 
   
   BİLİRKİŞİ İNCELEYECEK 
   Sahilde öğretmeninin kendisine söylediği türden taşlar topladığını söyleyen Philip de h kimin "Neden küçük taşlar ya da midye toplamadın " sorusuna "O taşla birlikte birçok taş topladım. Onları yanımızda getirdik. İsterseniz gösterebilirim" yanıtını verdi. H kim ise buna gerek olmadığını söyledi. Göttker'in tutuksuz yargılanmak üzere tahliye edilmesini kararlaştıran ve yurtdışına çıkış yasağı koymayan mahkeme, taşın bilirkişi tarafından incelenmesini isteyerek duruşmayı erteledi. 
   
   Ülkelerine dönerken X-Ray'e yakalandılar    Stefan Göttker, eşi Manuela ve üç çocuğuyla birlikte 14 Eylül'de tatil yaptığı Alanya'dan Almanya'ya dönerken Antalya Havalimanı'nda güvenlik görevlileri tarafından durdurulmuştu. Çünkü X - Ray cihazı Göttker'in büyük oğlu Philip Donatos'ın 9 taşıdığı çantada bir taş tespit etti. Taşın bir heykel ya da başka bir tarihi eserden koptuğu anlaşılınca Kültür ve Tabiat Varlıkları'nı Koruma Kanunu'na muhalefetten tutuklanan Göttker hakkında 5 - 10 yıl hapis istemiyle dava açıldı. 
   
   
</TEXT>
</DOC>
