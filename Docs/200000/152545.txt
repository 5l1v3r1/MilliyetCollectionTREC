<DOC>
<DOCNO> 152545 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/26/son/sondun06.html </URL>
<DATE> 2003/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağdat'ta ABD askerlerinin cephaneliğine işaret fişeğiyle saldırı 
</HEADLINE>
<TEXT>

     Irak'ın başkenti Bağdat'ta, şiddetli patlamalar duyuldu. 
     Irak'ın başkenti Bağdat'ta kimliği belirsiz saldırganların, Amerikan askerlerinin kullandığı cephaneliğe işaret fişeği atması sonucu meydana gelen patlamalarda, 1 Amerikan askeri ve çok sayıda sivil yaralandı. 
     Amerikalı Yüzbaşı Patrick Sullivan, ''Düşman güçler, cephanelik olarak kullanılan bölgeye 4 işaret fişeği attı. Bunlardan biri birbiri ardına patlamalara yol açtı'' dedi. 
     Sullivan, patlamalarda 1 Amerikan askerinin hafif yaralandığını, çok sayıda sivil yaralının durumunun ise henüz bilinmediğini bildirdi. 
     Amerikan güçleri, kentte güvenliğin henüz tam olarak sağlanamadığını ve 20 Mart'ta Saddam Hüseyin'i devirmek için başlatılan savaşın henüz resmen sona ermediğini açıklamıştı. 
     





</TEXT>
</DOC>
