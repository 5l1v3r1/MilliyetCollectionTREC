<DOC>
<DOCNO> 161027 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/04/son/sonspo05.html </URL>
<DATE> 2003/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal'ın yenik oynamaya bile tahammülü yok 
</HEADLINE>
<TEXT>

     Birinci Süper Futbol Ligi'nde, geride kalan 2002-2003 sezonunda, maçlarda en az süreyle yenik oynayan takım, şampiyonluğa ulaşan Beşiktaş oldu. 
     Siyah-beyazlılar, toplam 7 maçta yenik duruma düşerken, yalnızca 1 kez sahadan boynu bükük ayrıldı, diğer 6 maçta ise en azından beraberliği kurtardı. ''Kara Kartallar'', maçlarda toplam 174 dakika süreyle rakiplerden skor olarak geride kaldı. 
     Beşiktaş, Denizlispor ve Trabzonspor maçlarında golü yedikten 7 dakika sonra beraberliğe ulaşırken, tek yenilgisini aldığı Diyarbakırspor maçında 59 dakikayla, en uzun süre sahada yenik kaldı. 
     
     GALATASARAY, 268 DAKİKA YENİK OYNADI 
     Lig ikincisi Galatasaray ise, yaptığı 34 maçın 11'inde karşılaşma içinde yenik duruma düştü. Bunlardan 6'sında yenilgiden kurtulan ''Aslanlar'', 5'inde ise sahadan boynu bükük ayrıldı ve toplam 268 dakika yenik oynadı. 
     ''Cim Bom'', ilk yarıdaki Fenerbahçe maçında 81 dakika yenik oynarken, ilk yarıdaki Gaziantepspor ve ikinci yarıdaki Beşiktaş maçlarında yalnızca 1'er, İstanbul'daki Gençlerbirliği maçında ise 2 dakika yenik kaldı. 
     
     FENERBAHÇE, YENİLGİYE ALIŞTI 
     Son yılların en başarısız sezonunu geçiren Fenerbahçe ise, ''3 Büyükler'' içinde yapılan değerlendirmede, maçlar içinde yenik oynamaya adeta alıştı. 
     Sarı-lacivertliler, 34 maçlık maratonda 20 maçta, toplam 22 kez rakiplerinden skor olarak geriye düştü ve bunlardan 9'unu yitirdi. 
     Elazığspor ve Bursaspor maçlarında 2'şer kez yenik duruma düşen ''Sarı Kanaryalar'' toplam 936 dakika süreyle yenik kaldı. 
     Fenerbahçe, İstanbul'daki Trabzonspor maçında golü yedikten 5 dakika sonra beraberliği yakalarken, İstanbul'daki Samsunspor maçında ise 84 dakika yenik oynadı. 
     
     ''3 BÜYÜKLER''İN YENİK OYNAMA SÜRELERİ 
     Beşiktaş, Galatasaray ve Fenerbahçe'nin, geride kalan 2002-2003 sezonunda maç içinde yenik oynama süreleri şöyle 
     
     
Beşiktaş Maç Sonuç YDDD BYD YOS Beşiktaş - Kocaelispor 2 - 1 64 87 23 İstanbulspor - Beşiktaş 1 - 2 19 27 8 Denizlispor - Beşiktaş 1 - 2 66 73 7 Trabzonspor - Beşiktaş 1 - 1 83 90 7 Gaziantepspor - Beşiktaş 1 - 1 21 74 Diyarbakırspor - Beşiktaş 1 - 0 31 - 59 Samsunspor - Beşiktaş 3 - 4 20 37 17 Galatasaray F.Bahçe - G.Saray 6 - 0 9 - 81 G.Saray - Trabzonspor 2 - 1 2 8 6 G.Birliği - G.Saray 1 - 0 23 - 67 Ankaragücü - G.Saray 1 - 2 2 45 43 G.Saray - Beşiktaş 0 - 1 77 - 13 G.Antepspor - G.Saray 1 - 2 43 44 1 Galatasaray - Denizlispor 0 - 1 60 - 30 Galatasaray - Adanaspor 2 - 2 45 51 6 Trabzonspor - Galatasaray 1 - 2 11 29 18 Galatasaray - G.Birliği 1 - 1 9 11 2 Beşiktaş - Galatasaray 1 - 0 89 - 1 Fenerbahçe G.Antepspor - F.Bahçe 3 - 3 13 90 77 Malatyaspor - F.Bahçe 2 - 0 42 - 48 F.Bahçe - Elazığspor 4 - 2 5 44 39 Altay - F.Bahçe 1 - 3 18 25 7 F.Bahçe - Adanaspor 1 - 1 10 21 11 G.Birliği - F.Bahçe 1 - 1 9 45 36 Samsunspor - F.Bahçe 1 - 3 37 73 36 D.Bakırspor - F.Bahçe 3 - 0 20 - 80 F.Bahçe - Trabzonspor 3 - 2 13 18 5 Fenerbahçe - Beşiktaş 0 - 1 56 - 34 G.Saray - F.Bahçe 2 - 0 22 - 68 Elazığspor - Fenerbahçe 3 - 3 13 36 23 49 77 28 Fenerbahçe - Altay 0 - 1 74 - 16 Adanaspor - Fenerbahçe 3 - 1 18 - 72 F.Bahçe - G.Birliği 3 - 3 43 64 21 Denizlispor - Fenerbahçe 1 - 1 85 32 Beşiktaş - Fenerbahçe 2 - 0 8 - 82 Fenerbahçe - Samsunspor 1 - 1 1 85 84 Bursaspor - Fenerbahçe 2 - 1 12 50 38 74 - 16 İstanbulspor - F.Bahçe 2 - 0 7 - 83 
     Not YDDD Yenik duruma düştüğü dakika, BYD Beraberliği yakaladığı dakika, YOS Yenik oynama süresi. 
     
</TEXT>
</DOC>
