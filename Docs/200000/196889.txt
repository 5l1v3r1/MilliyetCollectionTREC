<DOC>
<DOCNO> 196889 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/20/son/sontur20.html </URL>
<DATE> 2003/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da İsveç Konsolosluğu önünde yoğun önlemler 
</HEADLINE>
<TEXT>

     Beyoğlu'ndaki patlamanın yakınında bulunan İsveç Konsolosluğu'nun kapısının önünde bulunan 5 aracın altında şüpheli paket olduğu iddiasıyla polis, konsolosluk çevresinde ayrı bir güvenlik kordonu oluşturdu. 
     Öte yandan İngiltere Başkonsolosluğu yakınındaki patlamanın görgü tanığı, konsolosluk karşısında oturan Emine Gürsel, iki kamyonetin sabahtan beri park etmiş olduğunu söyledi. 
     Buradaki patlama sırasında ayrıca Odakule'de bulunan İstanbul Sanayi Odası'nın camları da kırıldı. İSO'da saat 10.00'da Başkan Tanıl Küçük, "İkinci Sanayi Kongresi" için 
     bilgilindirme toplantısı düzenliyordu. 
     Odakule ile Tünel arasındaki bazı binalarda da hasar meydana gelirken, konsolosluğun karşısında bulunan binaların ağır hasar gördüğü, içlerinde çok sayıda yaralı olduğu dile getiriliyor. 
     Olay yerinde panik devam ederken, meraklı vatandaş sayısının fazlalığı da dikkat çekiyor. Yıkılan konsolosluk duvarlarının altında kalan insanlar bulunduğu ve kurtarma çalışmalarının devam ettiği bildiriliyor. 
     Olay yerine hem ambulans hem sağlık görevlileri gelmeye devam ederken, patlamadan sonra sarı bir duman yükseldiği de dikkat çekildi. 
     Öte yandan patlama sonrasında Beyoğlu ve çevresinde elektrikler kesildi. 
     
</TEXT>
</DOC>
