<DOC>
<DOCNO> 175678 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/14/son/sondun25.html </URL>
<DATE> 2003/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Arafat, İsrail'in yasağı yüzünden kardeşinin cenazesinde olamadı 
</HEADLINE>
<TEXT>

     İsrail'in seyahat yasağı getirdiği Filisin lideri Yaser Arafat, dün ölen kız kardeşi Yüsra El Kudva'nın cenaze törenine katılamadı. 
     El Kudva'nın Filistin bayrağına sarılmış cenazesi, Gazze şehri yakınlarındaki mezarlıkta yaklaşık bin kişinin katıldığı sade ve sessiz törenle toprağa verildi. 
     Arafat, açıklamasında, kız kardeşinin hayatını Filistin halkına adadığını belirtti. Filistin liderinin bugün ve yarın taziyeleri Ramallah'taki bürosunda kabul edeceği bildiriliyor. 
     El Kudva'nın kocası Cerir, Arafat'ın eğitim konusundaki danışmanlığını, oğlu Nasır ise Filistin'in BM temsilciliğini yapıyor. 
     77 yaşındaki Yüsra El Kudva, Mısır'ın başkenti Kahire'deki Filistin Hastanesi'nde yaşama veda etmişti. 
     
</TEXT>
</DOC>
