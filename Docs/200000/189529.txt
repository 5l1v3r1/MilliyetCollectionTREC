<DOC>
<DOCNO> 189529 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/18/son/sonspo02.html </URL>
<DATE> 2003/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe ile Bursaspor ligde yarın 73. maça çıkıyor... 
</HEADLINE>
<TEXT>

     Fenerbahçe ile Bursaspor, yarın Bursa'da yapacakları maçla birlikte, Birinci Futbol Ligi'nde 73. kez karşılaşmış olacak. 
     Bursaspor'un Birinci Lig'e yükseldiği 1967-68 sezonundan itibaren, 36 sezondur karşılaşan 2 takımın geride kalan lig maçlarında Fenerbahçe 37, Bursaspor ise 9 galibiyet elde ederken, taraflar 26 kez de beraberliği bozamadı. 
     Lig maçlarında sarı-lacivertlilerin toplam 109 golüne, yeşil-beyazlılar golle karşılık verebildi. 
     İki takım arasında geçen sezon yapılan maçlarda, sezonun ilk yarısında Fenerbahçe'nin cezası nedeniyle Ankara'da yapılan maçı sarı-lacivertliler 7-1 kazanmıştı. Bursa'daki karşılaşmada ise gülen taraf 2-1'lik skorla ev sahibi ekip olmuştu. 
     
     BURSA'DAKİ MAÇLAR 
     Fenerbahçe ile Bursaspor, yarınki maçın yapılacağı Bursa Atatürk Stadı'nda şimdiye dek 35 kez karşılaştı. 
     Bursa'daki maçlarda ev sahibi yeşil-beyazlılar 7 kez galip gelirken, Fenerbahçe 12 maçta gülen taraf oldu. 16 maç ise berabere sonuçlandı. 
     Fenerbahçe deplasmanda 34 gol atarken, kalesinde 26 gol gördü. 
     Bu arada 2 takım arasında 1992-93 sezonunda Bursa'da oynanması gereken maç, ev sahibi takımın cezası nedeniyle İzmir'de yapılmış ve yeşil-beyazlılar 2-1 galip gelmişti. 
     
     EN FARKLI SKORLU GALİBİYETLER 
     Fenerbahçe, Bursaspor karşısında şimdiye dek en farklı skorlu galibiyetini, geçen sezon cezası nedeniyle Ankara'da yaptığı maçta 7-1'lik skorla aldı. 
     Bursaspor ise Fenerbahçe karşısında şimdiye dek aldığı 9 galibiyetten 2'sini 2 farklı, 7'sini ise tek farklı skorlarla elde etti. Yeşil-beyazlılar, 1970-71 ve 1990-91 sezonlarında kendi evindeki maçları 2-0'lık skorlarla kazandı. 
     
</TEXT>
</DOC>
