<DOC>
<DOCNO> 160294 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/01/spor/spo04.html </URL>
<DATE> 2003/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Van de Paar Trabzon'da 
</HEADLINE>
<TEXT>

     Pfaff tavsiye etti 
     TRANSFERDE fırtına gibi esen Trabzonspor, Wilieger, Yattara ve Emrah'tan sonra Hollanda'nın Twente takımında forma giyen Van de Paar'ı Türkiye'ye getirdi. Önce İstanbul'a, ardından da Trabzon'a geçen Hollandalı oyuncuyu, Trabzonspor'un eski kalecisi Pfaff'ın tavsiye ettiği öğrenildi. 1978 doğumlu olan Paar orta sahada forma giyiyor. Bordo - Mavililer'in bir diğer transferi kaleci Geert De Wlieger, Van de Paar'ı övdü, "O tam bir beyindir" dedi. 
     
     Dört koldan takip 
     TRABZONSPOR yönetimi, Teknik Direktör Samet Aybaba'nın transfer listesinde fire vermemek için dört koldan girişimde bulunuyor. Yönetici Erol Tuna, Mehmet Yılmaz'ın bonservisini almak için Sadettin Saran ile temaslara başladı. Diyarbakırsporlu Ömer ile Deniz'in yanısıra Kocaelisporlu Orhan Ak ve Göztepeli Göksel ile prensipte anlaşıldı. Rota Beşiktaşlı Bayram çevrildi. 
     

</TEXT>
</DOC>
