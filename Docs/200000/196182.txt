<DOC>
<DOCNO> 196182 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/17/son/sontur24.html </URL>
<DATE> 2003/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Lise öğrencisi 40 yerinden bıçaklandı... 
</HEADLINE>
<TEXT>

     Diyarbakır'da bir lisenin önünde 2 kişinin saldırısına uğrayan lise öğrencisi 40 yerinden bıçaklandı. 
     Edinilen bilgiye göre, Ziya Gökalp Lisesi Hazırlık Sınıfı'nda okuyan Burç S. 15 , sabah okula geldiğinde 2 kişi tarafından önü kesildi. 3 kişi arasında başlayan tartışma kısa sürede kavgaya dönüştü. Kavgada, 2 kişi ellerindeki bıçakları Burç S'nin vücuduna rasgele saplamaya başladı. 
     Saldırganlar daha sonra olay yerinden kaçarken, Burç S. arkadaşları tarafından hastaneye kaldırılarak tedavi altına alındı. 
     Yapılan incelemede vücudunda 40 ayrı bıçak darbesi olduğu belirlenen Burç S'nin, sağlık durumunun iyi olduğu bildirildi. 
     Ziya Gökalp Lisesi Müdürü Naim Odabaşı, AA muhabirine yaptığı açıklamada, okulun çok büyük ve öğrenci sayısının da çok fazla olması nedeniyle okul dışında güvenliği sağlayamadıklarını söyledi. 
     Burç S'nin okul dışında kız meselesi nedeniyle bıçaklandığını ifade eden Odabaşı, ''Okul dışında yine hazırlık sınıfında okuyan öğrenci Deniz A. ve başka bir kişi ile Burç S. arasında kız meselesi nedeniyle tartışma çıkmış. Bunun üzerine Burç S'yi bıçaklamışlar. Okulun etrafında güvenliğin sağlanmasını istiyoruz'' dedi. 
     
</TEXT>
</DOC>
