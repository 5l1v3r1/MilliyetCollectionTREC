<DOC>
<DOCNO> 182659 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/16/son/soneko08.html </URL>
<DATE> 2003/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Üst Kurulların temsilcileri yeniden birarada... 
</HEADLINE>
<TEXT>

     Üst kurulların başkan ya da temsilcileri, yeniden yapılandırma taslağını görüşmek üzere ikinci kez biraraya geldi. 
     Başbakan Baş Danışmanı Ömer Dinçer'in başkanlığında Bilkent Otel'de düzenlenen toplantıya, BDDK İkinci Başkanı Ahmet Şirin, Kamu İhale Kurumu ikinci Başkanı Bilal Karaca, Radyo Televizyon Üst Kurulu Başkanı Fatih Karaca, Rekabet Kurumu Başkanı Mustafa Parlak, SPK Başkanı Doğan Cansızlar, Tütün Mamulleri ve Alkollü İçkiler Piyasası Düzenleme Kurumu Başkanı Niyazi Adalı ile Telekomünikasyon Kurumu ve Enerji Piyasası Düzenleme Kurumu'ndan temsilciler katılıyor. 
     Daha önce 4 Eylül'de yapılan ilk toplantıda, Üst kurulların yeniden yapılandırılmasını öngören taslak metni üzerinde durulurken, taslağa dönük görüş, eleştiri ve öneriler alınmıştı. 
     Başbakan Baş Danışmanı Dinçer, ilk toplantısı sonrası, Kamu yönetimi düşüncesinin gözden geçirilmesi yönünde yeni bir yaklaşımın ortaya çıktığını, düzenleyici ve denetleyici kurulların da, bu çerçevede gözden geçirilmesi gerektiğini düşündüklerini bildirmişti. 
     
</TEXT>
</DOC>
