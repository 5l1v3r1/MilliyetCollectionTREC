<DOC>
<DOCNO> 161158 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/05/yasam/yas05.html </URL>
<DATE> 2003/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Ders bitti, okul paydos 
</HEADLINE>
<TEXT>

Ordu'nun Karahasan köyünde karı koca iki öğretmen, yaz tatiline üç hafta kala karne dağıtıp okulun kapısına kilidi vurdu 
     FERUDUN ALTUNTAŞ Ordu DHA 

     Ordu Çatalpınar'a bağlı Karahasan köyü İlköğretim Okulu'nun tayini çıkan öğretmenleri, karneleri üç hafta erken dağıtarak köyü terk etti. 
     64 öğrencinin öğrenim gördüğü Karahasan İlköğretim Okulu'nun müdürü Mehmet Teskin ile öğretmen eşi Rukiye Teskin'in tayinleri, iki ay önce Kabataş'a çıktı. Yıl sonuna kadar bu atamalar geçici olarak durdurulsa da, Teskin çifti 23 Mayıs'ta öğrencilerin karnelerini vererek ilçeden ayrıldı. 
     Mehmet Teskin Kabataş İlköğretim Okulu'nda, eşi Rukiye Teskin ise Kabataş'a bağlı Alankent İlköğretim Okulu'nda coğrafya öğretmeni olarak göreve başladı. 
     Çatalpınar İlçe Milli Eğitim Müdürü Mehmet Türe ise, iki öğretmen hakkında soruşturma başlattıklarını söyledi. 
     

</TEXT>
</DOC>
