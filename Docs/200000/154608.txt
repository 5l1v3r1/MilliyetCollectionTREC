<DOC>
<DOCNO> 154608 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/05/son/soneko19.html </URL>
<DATE> 2003/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
GSO'dan depremzedelere yardım... 
</HEADLINE>
<TEXT>

     Gaziantep Sanayi Odası GSO Başkanı Nejat Koçer, Bingöl depreminde ölenlerin ailelerine ve yaralananlara yardım için Gaziantep Valiliği'nin açtığı kampanyaya tam destek verdiklerini bildirdi. 
     Koçer, yaptığı açıklamada, tüm üyelerine çağrıda bulunup aktif destek olmalarını istedi ve üyelerin bilgilendirilmesi için internet sitesinde sayfa açıldığını belirtti. 
     Gaziantep'in, 17 Ağustos depreminde yapmış olduğu yardımlarla güzel bir dayanışma örneği sergilediğini hatırlatan Koçer, şöyle dedi 
     ''Gaziantep, Bingöl'de meydana gelen deprem felaketinde de aynı duyarlılığı gösterecektir. Gaziantep Valiliği'nin başlattığı ve odamızın da içinde bulunduğu yardım kampanyasına bütün Gaziantepli sanayici ve işadamlarının destek olmasını bekliyoruz. 
     Nakdi yardımda bulunmak isteyen üyelerimiz Gaziantep Valiliği'nin açtığı Ziraat Bankası Gaziantep Merkez Şubesi 778313 numaralı veya Halkbank Gaziantep Merkez Şubesi 300000-668 359 numaralı hesabına bağış yapabilir, ayni yardım yapmak isteyen üyelerimiz ise GSO'ya başvurabilirler.'' Koçer, yardım kampanyasına destek olan üyelerin listelenerek, GSO'nun internet sitesinde duyurulacağını da ifade etti. 
     
</TEXT>
</DOC>
