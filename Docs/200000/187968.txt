<DOC>
<DOCNO> 187968 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/11/son/sondun02.html </URL>
<DATE> 2003/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Japonya'da 6.1 büyüklüğünde deprem... 
</HEADLINE>
<TEXT>

     Japonya'nın kuzeyinde, Richter ölçeğine göre 6.1 büyüklüğünde bir deprem meydana geldiği bildirildi. 
     Meteoroloji Ajansı'ndan yapılan açıklamada, bugün sabah saatlerinde meydana gelen depremin merkez üssünün, Japonya'nın en kuzeydeki ana adası Hokkaido'nun güneydoğu sahili açıklarında, yerin 30 kilometre altı olduğu belirtildi. 
     Başkent Tokyo'nun 830 kilometre kuzeyindeki Obihiro kentinde şiddetle hissedilen depremde hasar veya yaralanmalar meydana geldiğine ilişkin henüz bir bilgi gelmediği kaydedildi. 
     Hokkaido Adası'nda 27 Eylül'de meydana gelen ve 750 kişinin yaralanmasına yol açan, Richter ölçeğine göre 8.0 büyüklüğündeki depremin ardından bölgede çok sayıda artçı deprem meydana geldiği bildiriliyor. 
     Bölgedeki önemli bir fay hattında halen büyük bir enerji yüklenmesi olduğuna işaret eden uzmanlar, Richter ölçeğine göre 8.0 büyüklüğünde ikinci bir depremin daha meydana gelme olasılığı olduğu uyarısında bulunuyor. 
     
</TEXT>
</DOC>
