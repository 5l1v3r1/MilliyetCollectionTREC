<DOC>
<DOCNO> 187160 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/08/siyaset/siy03.html </URL>
<DATE> 2003/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Gül Süresi belli 
</HEADLINE>
<TEXT>

   Dışişleri Bakanı Gül İşgalci olmayacağız... Şahin Belki asker göndermeyeceğiz... 
   ANKARA Milliyet 

   
   Dışişleri Bakanı Abdullah Gül, tezkerenin kabulünün ardından bu tür tezkerelere ilk kez süre konulduğunu belirterek "Irak'ta işgalci olmayacağız" dedi. Başbakan Yardımcısı Mehmet Ali Şahin de "Belki asker göndermeyeceğiz" diye konuştu. Oylamanın ardından tepkiler şöyle 
   Dışişleri Bakanı Gül Yetkiyi en iyi şekilde değerlendirmek için görüşmeler yapılacak ve en uygun şartlar, en uygun yerler tespit edilecek. Bir kez daha ifade etmek gerekirse süresi bellidir. Bu tip tezkerelerde ilk defa ortaya bir süre konmuştur. Daha öncekilerde süre konmamıştı. Bu şunu göstermektedir Türkiye Irak'ta kesinlikle işgalin parçası olmayacaktır. İşgali uzatmak için değil, aksine süresini kısaltmaya gidecektir. Türkiye'nin hiçbir gizli kapaklı niyeti yok. Bunu herkes anlamalıdır. Başbakan Yardımcısı Şahin Grubumuz, oylamayla hükümete güvenini bir kez daha ortaya koydu. Önce ülkemizi daha sonra bölgenin huzurunu düşünüyoruz. Top artık hükümettedir. Hükümet olarak konuyu taraflarla görüşeceğiz. Belki asker gönderme gereğini bile duymayacağız. Mehmet Ağar DYP Genel Başkanı Hükümet bize Türkiye'nin çıkarlarının korunacağı konusunda güvence verdi. Biz de bu şartla kabul oyu verdik. CHP Grup Başkan Vekili Ali Topuz Irak Geçici Hükümet Konseyi'nin kararına rağmen çoğunluğun gücüyle sıkılmadan karar aldılar. ABD'ye hak etmediği destek verildi ve Cumhuriyet tarihinde ilk kez Anayasa'ya aykırı karar alındı. 
   
   Baykal Yazıktır    CHP Genel Başkanı Deniz Baykal, "Bu Sibel Can tezkeresi değil, asker tezkeresi. Türkiye'ye kıymayın yazıktır, 8.5 milyar dolara değmez. Iraklı çocukların, kadınların yüzüne nasıl bakacaksınız " dedi. 
   Baykal, CHP milletvekillerinin oylama yaptığı toplantıda tezkerenin kapalı oturumla halktan kaçırıldığını söyledi. 
   
</TEXT>
</DOC>
