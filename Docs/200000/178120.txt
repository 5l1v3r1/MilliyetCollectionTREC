<DOC>
<DOCNO> 178120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/26/guncel/gun90.html </URL>
<DATE> 2003/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 

   
   Tiplemeler..    No1 Fotoğraf tiplemeleri... 
   Eşimizle, dostumuzla gayet güzel yiyip içip otururken... Birisi, nerden çıktığı belli olmayan bir fotoğraf makinesini gösteriverir. Ve hayat 2-3 saniyeliğine durmadan az önce, babalar gibi duran onca insan, ne yapacağını şaşırır, kasılır kalır... 
   1 Ciddi Duranlar... Onların dünyadaki misyonu, ciddi olduğuna etrafındaki insanları inandırmaktır. Bunca yıl çalışmış, bir farklılık yaratmış, herkes ona ciddi abi, abla demiş. Hiç fotoğraf için bu karizma bozulur mu Durdukları yerden hiç kıpırdamadan, diğerlerini etraflarına toplarlar ve "mimik karşıtı" bir gösterinin lideriymişçesine bir noktaya sabitlenirler... 
   2 Olayı Gırgıra Vuranlar... Bu gruptakiler, ortada yer alır. Hayatta da genelde, her olayın ortasında bir yerdedirler. Hatta ortanca çocukturlar. İsterler ki şöyle Tarkan takvimlerindeki gibi afili bir poz versinler. Ama olmaz. Olmadığını bildikleri için de ciddiyle sulu arasında bir poz vermeye çalışırlar. Birinin kucağına otururlar, en öne yere yatarlar, ya da kameraya doğru el-kol hareketleri yaparlar... 
   3 Yarımlar... Fotoğraf çekimiyle bu gruptakilerin hiç alakası yoktur. Çok kenarda kaldıkları için fotoğraf karesine sığmazlar, ya vücutları ya kafaları görünmez. Ya da önlerine biri geçer. Vesikalık ve düğün fotoğrafları hariç, tam göründükleri kare yok gibidir... 
   4 Şaşkınlar... Ne kadar da "3'e kadar sayıp çekiyorum Biiiir İkiiiii Üüüüüüç, çeeeektim " diye uyarılsalar da, bir türlü o saniyenin 24'de birine uygun bir yüz ifadesi tutturamazlar. Genelde gözleri kapalı çıkar. Veya çok acayip bir yere bakıyorlardır. Çoğu zaman, o fotoğrafı imha etmek suretiyle, arkalarında delil bırakmazlar. Faturayı da fotoğrafı çekene çıkarırlar "Yahu insan bi söyler " diye... 
   5 Kırmızı Gözlüler... Teknoloji o kadar gelişti. Pek çok kamerada, gözlerin kırmızı çıkmasını engellemek için çift flaş çakar. Ama bu arkadaşlar için değil. Sayısız fotoğrafta, az önce vampirleşip damardan birini emmiş ama biraz fazla emmiş de taşmış gibi, kıpkırmızı gözlerle çıkarlar. fecidirler, bırrrr... 
   6 Hafta Sonu Magazin Eklerini Süsleyenler... En komik olanları bunlardır. İsterler ki o fotoğraflara bakanlar kendilerini arzulasın. Öyle olmasını gerektiğini düşünürler. O yüzden de "Sanat" kisvesi altına sığınarak, cascavlak soyunup çeştli bölgelerini çeşitli meyvelerle, oyuncaklarla acayip nesnelerle kapatırlar. Aileleri de önce bu fotoğraflara kızar, sonra desteklerler. İlginçtirler... 
   
   Mars ..    Mars gezegeni, gökyüzünde boş boş dolanmaktan bıkmış, 60.000 yıl sonra Dünya'ya uğramaya karar vermiş. Garibim "Ülen, son geldiğimde bomboştu, belki bir numara vardır " diye 27 Ağustos'ta en yakın noktaya ulaşacakmış. Tabii fakir, başına gelecekleri bilmiyor. O gün ne olsa ondan bilinecek 
   İlk duyumumuz, Mars'ın öfke ve sinir artırıcı bir etkisi olduğu. Şu günlerde kavgalar artacak. Gülben, Hülya, Sibel, Petek, Ebru isimli sanatkarların hatta söz düellosu tavana vuracak,saç saça baş başa kavga edecekler... Deprem ve sellere yol açacak Allah korusun , enflasyonu yüksek çıkaracak, bütçe açık verecek. Ve Mars vergisi haşırt .. Tam Irak'a asker gönderme kararı çıkacakken, "Aaa, bakın Mars " denilecek, dikkat dağılacak, karar yine çıkmayacak... Numara almak için sabahın köründe gidilen SSK hastanesinin birinde ki 150 numara için genelde 3000 kişi bekliyor- acilen ameliyat olması gereken hastaya, "Bugün git, yarın gelme " "Ne zaman geleyim kardeşim " "Acelen ne Bak koca gezegen hiç acele ediyor mu Mars'ın öbür gelişinde gel, yapalım ameliyatını hemşerim " diye 62.003'e gün verilecek... Hükümetin Mars'taki orman vasfını yitirmiş arsaların satılmasını içeren kanunu, Cumhurbaşkanınca veto edilecek. Gezegenin bir dahaki gelişine bu yasa mutlaka çıkarılacak... 
   Yıllardır bekliyoruz bir tane uzaylı gelmedi. Şu Mars'ta biraz akıl varsa bir daha o da gelmez. Ne işin var Boş boş gez uzayda, karışanın yok, edenin yok. Kafa rahat, mis... Özendik valla... 
   
   Baltacı saygı duyduğum bir insan. Düzeyli bir beraberliğimiz var... 
   Rus Çariçesi Katarina 
   
   Yıldız Tilbe Özel 
   15-20 Arası 
   "Ben 15, 16, 17, 18, 19, 20 yaşlarımdayken izlerdim sanatçılar meslekleriyle evliymiş, çok saçma gelirdi..." 
   
</TEXT>
</DOC>
