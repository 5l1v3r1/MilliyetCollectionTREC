<DOC>
<DOCNO> 163303 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/15/son/sondun03.html </URL>
<DATE> 2003/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Özpetek 3 ödül birden aldı... 
</HEADLINE>
<TEXT>

     İtalyan sinemasının önemli ödüllerinden olan ''Gümüş Kurdele''de, 9 dalda aday olan, yönetmenliğini Ferzan Özpetek'in yaptığı ''Karşı Pencere'' La Finestra di Fronte , 3 ödül kazandı. 
     Sicilya Adası'ndaki Taormina kentinde, dün akşam düzenlenen ödül töreninde, Karşı Pencere En İyi Kadın Oyuncu, En İyi Konu ve En İyi Şarkı dallarında 3 ödül birden alarak, ''İo non ho paura'' ve ''Ricordati di Me'' adlı filmler ile en fazla ödül kazanan filmler arasına girdi. 
     En İyi Film ödülünü, yönetmenliği Gabriele Salvatores'in yaptığı ''İo non ho paura'' adlı filmi kazandı. 
     İtalya'da, 18 haftaya yakın gösterimde kalan ve 11 milyon Euro dolayında gişe hasılatı yapan ''Karşı Pencere,'' ''İtalya'nın Oscarları'' olarak bilinen David di Donatello'da, En İyi Film dahil 5 ödül birden alırken, ülkedeki 10'a yakın farklı film festivalinde de birçok ödül toplamıştı. 
     İtalyan sinema eleştirmenleri, Karşı Pencere'yi, sezonun en iyi filmi olarak gösterdiler. 
     
</TEXT>
</DOC>
