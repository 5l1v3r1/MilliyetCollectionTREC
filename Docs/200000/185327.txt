<DOC>
<DOCNO> 185327 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/29/son/soneko25.html </URL>
<DATE> 2003/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Babacan Yılın geri kalan döneminde sağlıklı bir yükseliş görünüyor 
</HEADLINE>
<TEXT>

     Devlet Bakanı Ali Babacan, tüm önde gelen büyüme göstergeleri, beklenti anketleri dahil olmak üzere, ekonomik aktivitede yılın geri kalan dönemi içinde sağlıklı bir yükseliş olacağını gösterdiğini bildirdi. 
     Devlet Bakanı Babacan, Ankara Sheraton Oteli'ndeki Türk-Amerikan İş Konseyi yemeğinde yaptığı konuşmada, Türkiye olarak en önemli amaçlarından birinin, kamu borç stokunu azaltmak olduğunu, bu çerçevede sıkı bir maliye politikası uygulamaya devam edeceklerini kaydetti. Babacan, kamu borç stokunun bu yıl sonuna kadar daha da azaltılacağını belirtti. 
     Babacan, 2003 yılı sonu itibariyle yüzde 6.5'lik faiz dışı fazla hedefinin halihazırda tutturabilir düzeyde olduğunu, orta dönemde de sıkı bir maliye politikası izlemeye devam edeceklerini kaydetti. 
     Babacan, yüzde 20'lik enflasyon hedefini hatırlatırken, Ocak-Ağustos gerçekleşmelerinin, bu hedefe rahatlıkla ulaşılabileceğini gösterdiğini kaydetti. 
     Babacan, ekonomik büyüme konusunda ise son altı çeyrektir pozitif bir ekonomik büyüme yakaladıklarını vurgularken, cesaret verici sonuçlar çerçevesinde yüzde 5'lik büyüme hedefi çerçevesinde hareket ettiklerini kaydetti. 
     Babacan, büyümenin özellikle, yatırım ve özel sektör tüketimi ile artış gösterdiğini vurguladı. 
     İhracat ve ithalatta da artışlar olduğunu belirten Babacan, yılın 7 ayında ihracatın yüzde 31, ithalatın da yüzde 34 oranında arttığına işaret ederken, özellikle otomotiv sektöründeki ihracat artışının yüzde 72 olduğunu, ayrıca turizm gelirlerinde de yaklaşık 8.5 milyar dolarlık gelir beklediklerini ifade etti. 
     
     CARİ İŞLEMLER AÇIĞI VE IRAK KONUSU 
     Babacan, Türkiye'ye özel sermaye girişleri ve ulaslararası rezerv düzeylerinin korunmasıyla birlikte, halihazırdaki cari işlemler açağının, rahatlıkla finanse edilebileceğini kaydetti. 
     Babacan, komşu ülke Irak konusunda ise Türk firmalarının makine ve tücrübe potansiyelleri ile Irak'ın yeniden yapılandırma faaliyetlerinde, ABD şirketleri ile birlikte çalışmaya hazır olduklarını kaydetti. 
     Babacan, Irak konusunda iki ülke özel şirketleri arasındaki potansiyel ittifakın, karşılıklı çıkar çerçevesinde olacağını vurguladı. 
     
</TEXT>
</DOC>
