<DOC>
<DOCNO> 151665 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/22/son/sonspo26.html </URL>
<DATE> 2003/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Oyak Renault Tekelspor'a hazırlanıyor... 
</HEADLINE>
<TEXT>

     Türkiye Basketbol Birinci Ligi'nin normal sezonunu, İTÜ'yü deplamanda 81-63 yenerek 8. sırada bitiren OYAK Renault, play-off ilk turunda karşılaşacağı Tekelspor maçının hazırlıklarına başladı. 
     OYAK Renault Antrenörü Yücel Platin, İTÜ deplasmanında, özellikle ilk periyotta bocaladıklarını, hızlı hücumlarda çok sayıda pas hatası yaptıklarını, ancak daha sonra toparlanarak sahadan farklı galibiyetle ayrılmayı bildiklerini söyledi. 
     Platin, play-off ilk turunda karşılaşacakları Tekelspor ile maçlarının çok zor geçeceğini kaydederek, ''Tekelspor karşısında saha avantajı bizde. Saha avantajını kullanarak Tekelspor'u eleyeceğiz. Bu turu geçersek büyük olasılıkla Ülkerspor ile eşleşeceğiz'' diye konuştu. 
     Ligin normal bölümünü de değerlendiren Platin, top kayıpları, atış dengeleri açısından bu etapta sorun yaşamadıklarını, sadece ribauntlarda ikinci yarı düşüşe geçmelerinin takımı zorladığını belirtti. Platin, çalışmalarında bu konuya ağırlık verdiklerini kaydetti. 
     





</TEXT>
</DOC>
