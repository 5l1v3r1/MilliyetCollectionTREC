<DOC>
<DOCNO> 189462 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/18/yasam/yas02.html </URL>
<DATE> 2003/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
'Boya paran yoksa evine ' 
</HEADLINE>
<TEXT>

   Kızının, istenen 15 milyon lira boya parasını getirmediği için okuldan kovulduğunu iddia eden veli, savcılığa suç duyurusunda bulundu 
      İSMAİL POLAT İstanbul 
   
   Kartal'daki Selma Akay İlköğretim Okulu 3. sınıf öğrencisi T.S.'nin 9 babası Hüseyin Sunduvaç, kızının toplanan boya parasından payına düşeni getirmediği için öğretmeni Selma Alpay Erdal tarafından okuldan kovulduğunu iddia etti. 
   Dört çocuğunun da aynı okulda okuduğunu, şimdiye kadar her istenen parayı verdiğini söyleyen Sunduvaç, 15 milyon lirayı gönderemeyince, öğretmeni Erdal'ın, kızını okuldan atmakla tehdit ettiğini iddia etti. Öğretmeninin 15 gündür çocuğu sıkıştırdığını belirten baba Sunduvaç, şunları anlattı 
   
   'Kovma yok, gönderme var' 
   "Çocuk, dün önceki gün okula gidince öğretmeni parayı sormuş. 'Yok' deyince bağırıp geri göndermiş. Kızım ağlayarak eve gelince okula gittim. Müdür ve öğretmeni 'Bu parayı vermezseniz çocuğu okula alamayız' dedi." 
   Savcılığa suç duyurusunda bulunan baba Sunduvaç, Kaymakamlık ve İlçe Milli Eğitim Müdürlüğü'ne de şik yet dilekçesi vermiş. 
   Okul müdürü Kenan Tortullu ise, "Okulda yapılan işlerin bir bedeli var. Öğretmen 'eğitime katkı' istemiş. Para gelmeyince öğrenciyi eve göndererek veliyi çağırtmış" diye konuştu. 
   
   
</TEXT>
</DOC>
