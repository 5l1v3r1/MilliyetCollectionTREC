<DOC>
<DOCNO> 190683 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/23/son/sondun39.html </URL>
<DATE> 2003/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Atölye müdürü mü, sex müdürü mü İşte alfabenin azizliği 
</HEADLINE>
<TEXT>

     Özbekistan'da bağımsızlığın ardından, İngilizcede kullanılan harfler temel alınarak ek seslerle kabul edilen Özbek Latin alfabesi azizliğe yol açtı. 
     Kaşkaderya vilayetinde, bir İsrail firmasınca anahtar teslimi olarak yapımı tamamlanan ''Şurtan Gaz Kompresör İstasyonu'' tesisleri ve müdürünün kapısına asılan levhalar, anlam kaymasını ortaya çıkardı. 
     Tesisin ''Kükürtlü ve Karbonoksitli Gazı Kompresörleştirme Atölyesi'' şeklindeki adının Özbekçede ''Sehi'' olan son sözcüğü yeni alfabeye göre ''Sexi'' olarak yer aldı. Atölye müdürünün kapısındaki levhada ise ''Atölye Müdürü'' unvanı ''Sex Başlığı'' olarak yazıldı. 
     Bağımsızlığın ardından Latin alfabesine geçiş tartışması yaşanan Özbekistan'da, bazı uzmanlar Türkiye'nin kullandığı Latin harflerinin temel alınmasını isterken, bazıları bilgisayarda yazım kolaylığı açısından İngilizcede kullanılan harflerin kabul edilmesini istediler. 
     Tartışmalar sonucunda, ikinci görüş ağırlık bastı ve yeni harflerin de eklenmesiyle ortaya yeni Özbek Latin alfabesi çıktı. Buna göre, Özbek alfabesinde Ç harfi CH , Ş harfi SH harfleriyle ifade edilirken, Ö harfi O' şekliyle ifadesinin buldu. Yeni Özbek Latin alfabesinde H harfi ise Kril alfabesinden kalma X ile belirlendi. 

     
</TEXT>
</DOC>
