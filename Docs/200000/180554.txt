<DOC>
<DOCNO> 180554 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/05/son/sontur03.html </URL>
<DATE> 2003/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Vali Yazıcıoğlu'nun annesine trafik kazası haberi söylendi 
</HEADLINE>
<TEXT>

     Geçirdiği trafik kazası sonucu beyin ölümünün gerçekleştiği açıklanan Denizli Valisi Recep Yazıcıoğlu'nun Söke'de yaşayan annesine, Vali Yazıcoğlu'nun trafik kazası geçirdiği söylendi. 
     Söke'de yaşayan 4 çocuk annesi Fatma Yazıcıoğlu'na 85 , oğlunun trafik kazası geçirdiği haberi şimdiye kadar söylenmediği öğrenildi. 
     Söke Devlet Hastanesi doktorlarından Asabiye Uzmanı Dr. Öztekin Yüce tarafından Fatma Yazıcıoğlu'na önce sakinleştirici yapıldı. Daha sonra anne Yazıcıoğlu'na, ''Oğlun Recep Yazıcıoğlu trafik kazası geçirdi. Durumu iyi, tedavisi sürüyor'' diyerek olay haber verildi. 
     Denizli Valisi Recep Yazıcıoğlu'nun geçirdiği kaza haberinin televizyonlardan yayınlandığı sıralarda, Fatma Yazıcıoğlu'nun evindeki televizyonun ayarıyla yakınları oynayarak, görüntüyü bozup, haberi öğrenmesinin önlendiği bildirildi. 
     
</TEXT>
</DOC>
