<DOC>
<DOCNO> 173502 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/04/son/soneko21.html </URL>
<DATE> 2003/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kocaeli Sanayi Odası ve Bosch'a kalite ödülü... 
</HEADLINE>
<TEXT>

     Avrupa Kalite Yönetim Vakfı'nın EFQM ''2003 Avrupa Kalite Ödülü'' finalistleri arasına Türkiye'den iki kuruluş girme başarısı gösterdi. 
     Kalite Derneği'nden KalDer yapılan açıklamaya göre, EFQM'un düzenlediği 12. Avrupa Kalite Ödülleri'nin kamu sektörü kategorisinde Kocaeli Sanayi Odası, operasyonel birim kategorisinde de Bosch Sanayi ve Ticaret A.Ş. finalistler arasında yer aldı. 
     Ödüller, 9 Ekim tarihinde Helsinki'de yapılacak EFQM Forum 2003'ün parçası olan Avrupa ve Finlandiya Kalite Ödülü töreninde sahiplerini bulacak. 
     Bu yıl Belçika, Danimarka, Finlandiya, Fransa, Almanya, Yunanistan, Macaristan, İtalya, Norveç, İspanya, İsviçre, Hollanda, Ukrayna, İngiltere ve Türkiye'nin katıldığı Avrupa Kalite Ödülleri, Avrupa'nın organizasyonel mükemmellik alanındaki en saygın organizasyonu olarak görülüyor. 
     Avrupa Kalite Ödülü, kurumsal performansı en yüksek olan ve sürekli iyileştirme anlayışını en iyi uygulayan kuruluşlara veriliyor. 
     
</TEXT>
</DOC>
