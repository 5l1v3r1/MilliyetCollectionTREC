<DOC>
<DOCNO> 152730 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/27/spor/spo03.html </URL>
<DATE> 2003/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
CİM-BOM AYAKLANDI 
</HEADLINE>
<TEXT>

Hasan ve Emre Aşık'ın ardından Ümit Karan'a da teklif götüren Beşiktaş'ın bu tavrı, Galatasaray Yönetimi'ni kızdırdı. Kartal'ın idarecilerini arayan Sarı-Kırmızılılar, bu konuda sitemde bulundular 
     CÜNEYT KARAKAYA 

     MİLLİYET'ten öğrendiler 
     ÜMİT Karan'ın obsiyonlu sözleşmesinin bitmesine günler kala, Beşiktaş Teknik Direktörü Lucescu'nun bu oyuncuya teklifte bulunması Galatasaray Yönetimi'ni kızdırdı. Daha önceden Hasan ve Emre konusunda tedirgin olan Sarı-Kırmızılı idareciler, bunun üzerine bir de Ümit Karan haberini MİLLİYET'ten öğrenince iyice çıldırdı. Cim Bom yöneticileri, Beşiktaşlılar'ı arayarak sitem etti. 
     
     Lucescu ortamı yumuşattı 
     SİYAH - Beyazlı ekibin çalıştırıcısı Lucescu ise, Galatasaraylı yöneticilerle bir görüşme yaparak ortamı yumuşatmaya çalıştı. Ümit Karan'ın menajeri Harun Aslan ile bir yılı aşkın bir süredir konuşmadığını belirten Rumen teknik adamın, bu sözlerle Sarı - Kırmızılılar'ın gönlünü almaya çalıştığı öğrenildi. Bu arada Galatasaray Yönetimi'nin, iç transferde h l sessiz kalması dikkat çekiyor. 
     
Kupa Aslan'ın      EROL DEMİRKOL 

     NIKE Premier Cup adıyla düzenlenen Yıldızlar Ligi'nde Galatasaray, Türkiye Şampiyonu oldu. Bursaspor ile Beylerbeyi 75. Yıl Stadı'nda karşı karşıya gelen Sarı-Kırmızılılar, Özgür 2 , Özgür Can ve Harun'un golleriyle rakibini 4-0 devirerek kupaya ulaştı. Cim Bom, 10-11 Mayıs'ta İsviçre'de gerçekleştirilecek Avrupa elemelerine katılacak. 
     
Ümit Davala kadroda yok      CİM-BOM'DA son gün sürprizi Ümit Davala oldu. Kaptan Bülent'in iyileşmesiyle sevinen Sarı-Kırmızılılar'da sakatlıkları süren Batista ve Berkant'a şimdi de Ümit Davala katıldı. Sağ ayak baş parmağında sorun bulunan futbolcu, Adanaspor maçının kamp kadrosuna dahil edilmedi. Bu isimler dışında, İsrail Milli Takımı'nda bulunan Revivo ile cezalı Mondragon ve Vedat, bugün yapılacak mücadelede yer almayacak. Öte yandan dün yapılan idmanda Galatasaray, karşılaşmanın taktiğini denedi. 
     
Berkant sezonu kapadı      ÜMİT Karan'ın idmanda yaptığı hareket sonrasında sakatlanan ve tedavi için Almanya'ya giden Berkant sezonu kapadı. Ayak bileğindeki bir bağın koptuğunu, iki tanesinin de kopmak üzere olduğunu vurgulayan Sarı-Kırmızılı oyuncu, ayağının alçıya alındığını belirtti. Bunun 10 gün devam edeceğini, hafif koşulara da ancak 6 hafta sonra başlayacağını belirten genç futbolcu, Bayern Münih'in doktoru Wolfarth'ın önerdiği tedavi programını izlediğini açıkladı. 
     


SPOR 





























</TEXT>
</DOC>
