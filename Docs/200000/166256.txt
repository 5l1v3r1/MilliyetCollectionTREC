<DOC>
<DOCNO> 166256 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/30/astro/index.html </URL>
<DATE> 2003/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni adımlar daha kolay 
</HEADLINE>
<TEXT>

     Duygusal alanda hareketli bir gün olacağa benziyor. Bu arada yeni bir şeyin temelini atmak için de başlangıçlar yapabiliriz. Koç'lar haftaya başlarken biraz zorlanabilirler. Harekete geçiren ve meşgul kılan çok neden var. Harcamalara özen göstermeliler. Boğa'lar verimli bir gündeler. Yakın çevreyle ilgilen, yeni kısa yolculuklar ve öğrenilecek çok şey var. Bu arada duygularını da çabuk ifade etme şansı bulabilirler. İkizler destek arayışı içindeler. Bu maddi olacağı kadar manevi de olabilir. Eve ait harcamalar yüzünden daha akıllı karar vermek durumundalar. Yengeç'ler dikkat çekebilecekleri bir gündeler. Başkalarını da harekete geçirebilecekler. Ev, yakınlar ve anneye ilişkin konular öne çıkabilir. Aslan'lar kendilerine güvenleri tam olsa bile hızlı karar veremeyebilirler. Gereksiz endişeler yüzünden gölgede kalmayı düşünebilirler. Başak'lar hızlı hareket edebileceği, farklı görüşleri yan yana getirebileceği bir günde. Ortaklaşa konular, grup çalışmalarında yeni adımlar söz konusu olabilir. 
     Terazi'nin aldığı sorumluluklara sıkıcı sarılması gerekiyor. Pek çok konuda öne çıkma şansı var. İş hayatında yeteneklerini göstermek için disipline ihtiyacı olacak. Akrep'ler haftaya iyimser başlıyorlar. Yeni şeylere açıklar ve bu arada yabancılar, yurtdışı ya da eğitimle ilgili konularda yeni başlangıçlar yapabilirler. Yay'lar maddi konularda kendi sınırlarını iyi bilmeliler. Gereksiz riskler almanın zamanı değil. Ortaklaşa hareket etmeye özen göstermeliler. Oğlak'lar ellerinde olmayan nedenlerle kendilerini kısıtlanmış hissedebilirler. Evlilik, ortaklık ve yakın arkadaşlıklar açısından özenli olmaları gereken durumlar ortaya çıkabilir. Kova'nın kendine çekidüzen vermesi ve süren işleri iyi organize etmesi gerekebilir. Bu arada küçük detaylar ya da zaman alan uğraşlar da gündeme gelebilir. Balık'lar rahat hareket edebilecekleri, yaratıcı konularda akıcı bir gündeler. Keyfe daha eğilimliler. Kendilerini ifade edebilecekleri yeni adımlar söz konusu. 
     

</TEXT>
</DOC>
