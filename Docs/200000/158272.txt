<DOC>
<DOCNO> 158272 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/22/son/soneko47.html </URL>
<DATE> 2003/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Coca-Cola enerji içeceği sektörüne giriyor... 
</HEADLINE>
<TEXT>

     Coca-Cola Türkiye, Burn ile enerji içeceği sektörüne girdi. 
     Coca-Cola Türkiye, Avrupa ve Amerika ülkelerinde satışa sunulan enerji içeceği Burn'ün üretim ve satışına başladı. 
     Gece hayatının bir parçası olması hedeflenen Burn, Tarım ve Köy İşleri Bakanlığı ile Sağlık Bakanlığı'nın ortak yayınladığı ''Türk Gıda Kodeksi Enerji İçecekleri Tebliği''nin izin verdiği miktarda kafein içeriyor. 
     Coca-Cola Türkiye'den yapılan açıklamada, Burn'ün kafein miktarının dünya ve Avrupa ortalamalarının altında bulunduğu bildirildi. 
     Burn'ün tüketilmesiyle birlikte kazanılan fiziksel performans, güç ve enerji ile yüksek konsantrasyonun, sadece içeriğinde kafeinle değil, guarana, ginseng, taurin gibi bitkisel maddelerin karışımı ile sağlandığı kaydedildi. 
     Türkiye'de bir dizi elektronik müzik partilerinin sponsorluğunu üstlenen Burn, ilk defa Türkiye'de 250 ml'lik cam şişelerde üretildi. Burn ayrıca 330 ml kutu ambalajda satılacak. 
     
</TEXT>
</DOC>
