<DOC>
<DOCNO> 168602 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/11/dunya/dun03.html </URL>
<DATE> 2003/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Bize de buyrun Sinyor Prodi 
</HEADLINE>
<TEXT>

Türkiye yıllardır bekleyedursun, AB Komisyonu Başkanı, şubatta üyelik başvurusu yapan Hırvatistan'a gitti 
     GÜVEN ÖZALP Brüksel 

     Avrupa Birliği AB Komisyonu Başkanı Romano Prodi, dün Birliğin yeni gözdesi Hırvatistan'ın başkenti Zagreb'deydi. Ziyaretin amacı "Komisyon'la bu ülke arasındaki yakın ilişki" olarak yansıtıldı. Türkiye ise h l geçtiğimiz yıl seçim sürecine girilmesi nedeniyle ertelenen Prodi ziyaretinin gerçekleşmesini bekliyor. 
     Geçtiğimiz yıl temmuz ayı ortası için planlanan ancak koalisyon hükümetinde yaşanan sorunlar nedeniyle ertelenen ziyaret bir türlü gerçekleşmedi. Türkiye'nin AB süreci açısından sembolik önemi hayli yüksek olan bu ziyaretin yeniden organize edilmesi gündeme gelmezken, Prodi'nin şubat ayında adaylık başvurusu yapan ancak şu ana kadar herhangi bir resmi cevap verilmeyen Hırvatistan'a gitmesi dikkat çekiyor. Bazı aday ülkelere görev süresi içinde birden fazla ziyarette bulunan Prodi, görev süresinin bitmesine az bir süre kalmasına karşın Türkiye'ye henüz tek bir ziyarette dahi bulunmadı. 
     Komisyon yetkilileri, Prodi'nin ziyaretinin AB Komisyonu'nun Hırvatistan'ın üyelik başvurusuna verdiği tam desteği ifade ettiğini belirtiyorlar. 
     

</TEXT>
</DOC>
