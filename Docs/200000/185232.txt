<DOC>
<DOCNO> 185232 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/29/spor/spo03.html </URL>
<DATE> 2003/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Tek sonuçlu maç 
</HEADLINE>
<TEXT>

   Galatasaray Teknik Direktörü Fatih Terim, Real Sociedad sınavı öncesinde oyuncularına moral depoladı, "Galibiyetten başka bir şey düşünmeyin, çünkü başka bir alternatifimiz yok" dedi 
      
   Sahada toplantı 
   CİM - Bom, yaklaşan Real Sociedad maçı öncesinde kenetlendi. Teknik Direktör Fatih Terim dün futbolcularıyla saha ortasında yaptığı toplantıda motivasyonu doruk noktaya taşıdı. Terim'in, oyuncularına güvenini anlatan sözlerle başladığı konuşmasında, "Herşey istediğimiz gibi olacak. El birliğiyle rakiplere sahayı dar eden takımı yaratacağız" dediği öğrenildi. 
   
   Üç puan istedi 
   TERİM'İN Avrupa maçlarının önemini tekrar dile getirdiği ve Real Sociedad sınavından üç puan beklediğini söylediği bildirildi. Tecrübeli teknik adamın, "Galibiyetten başka birşey düşünmeyin, çünkü başka bir alternatifimiz yok. Kazanmamız gerekiyorsa, yüreğimizi ateşe koyup bunu başaracağız. Sizlere inanıyorum ve rahat olmanızı bekliyorum" ifadelerini kullandığı vurgulandı. 
   
   Florya'da güller açtı    LİGDE ve Avrupa'da istediği sonuçları alamayan Galatasaray, Adanaspor galibiyetiyle birlikte moral buldu. Dün yapılan antrenmanda Fatih Terim ve futbolcuların neşeli tavırları dikkat çekti. Antrenmanın 20 dakikasını medyaya açık olarak yaptıran Terim'in kapalı kapılar ardından Real Sociedad maçının son taktiklerini verdiği iddia edildi. 
   SAKATLIKLARI devam eden Abdullah ve Ümit Karan düz koşuyla hazırlıklarını sürdürürken, uzun süredir formadan uzak kalan Ali Lukunku dünkü antrenmana çıkmadı. Tecrübeli futbolcunun tedavi olmak için ülkesi Belçika'ya gittiği bildirildi. Sarı - Kırmızılı takımın, Real Sociedad maçı öncesinde bugün kampa gireceği açıklandı. 
   
   Maçın hakemi piyanist Fandel    UEFA Hakem Komitesi, Galatasaray - Real Sociedad maçına 39 yaşındaki Alman hakem Harbert Fandel'i atadı. Hakemlik kariyerinde 7 kez Şampiyonlar Ligi maçında görev yapan Fandel, 5 yıldır FIFA kokartı taşıyor ve 24 yıldır sahalarda görev yapıyor. Mesleği müzik direktörlüğü olan Alman hakem, kazancının büyük bölümünü piyanistlikten elde ediyor. 
   
   'Bu Real yeter'    MEHMET ÇİFTÇİ 

   İspanyol basını övdü 
   GALATASARAY'IN rakibi Real Sociedad İspanya Ligi'ndeki son maçında Bilbao'ya 1 - 0 yenilmesine karşın futboluyla sınıfı geçti. İspanyol gazeteleri, Katalan ekibinin tempolu futboluyla yüksek bir performans çizdiğini ve Galatasaray karşısında favori olduğunu iddia etti. Gazetelerde bin 500'e yakın Sociedad taraftarının İstanbul'a gideceği de vurgulandı. 
   
   Nihat bugün geliyor 
   REAL Sociedad, Galatasaray karşılaşması için bugün İstanbul'a gelecek. Öğleden sonra İstanbul'a inecek olan İspanyol ekibi, akşam maçın oynanacağı Olimpiyat Stadı'nda son çalışmasını yapacak. Real Sociedad Teknik Direktörü Raynald Denoueix, Bilbao maçındaki on biri sahaya sürmeyi planladığı ve sakatlığı geçen De Pedro'ya büyük iş düşeceğini söyledi. 
   
   
</TEXT>
</DOC>
