<DOC>
<DOCNO> 175578 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/14/ekonomi/eko08.html </URL>
<DATE> 2003/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Özelleştirdikçe gaz ucuzluyor 
</HEADLINE>
<TEXT>

   Şehir içi dağıtım ihalelerinin ilkinde 0.076 sent kwh olan doğalgaz fiyatı, son ihalenin yapıldığı Erzurum'da 0.046 sent 
   ANKARA Milliyet 
   
   Enerji Piyasası Düzenleme Kurumu EPDK şehir içi doğalgaz dağıtım ihalelerinin üçüncüsünü Erzurum'da gerçekleştirdi. İhalede en ucuz teklif, 0.046 sent kilowatsaat kwh ile Palen Enerji verdi. 
   Ankara, İstanbul, Eskişehir, Bursa ve İzmit'de dağıtım şirketi payları 0.70 sent kwh'nın üzerindeyken, söz konusu payların ilk ihalenin yapıldığı Kayseri'de kilowatsaati 0.076 sent, ikinci ihalenin yapıldığı Konya'da 0.064 sent olması dikkati çekti. 
   
   En ucuz gaz Erzurum'da 
   Palen Enerji Başkanı ve Genel Müdürü Doğanay Samuray da 1986'da SSCB - Türkiye doğalgaz boru hattı inşaasında müteahhitlik yaptıklarını, Ankara Doğalgaz Dağıtım Projesi'nde yer aldıklarını anlattı. 
   İlk aşamada 20 milyon dolarlık yatırım yapacaklarını belirten Samuray, fiyatın uluslararası fiyatlara göre 'çok çok düşük' olduğunu, fakat yatırımın sekiz ya da 14 yılda dönmesine liberal piyasalarda şirketlerin karar verdiklerini söyledi. Tekliflerin metreküp için alınacak k r marjı, teklifin 10.64 ile çarpılmasıyla bulunuyor. 0.046 sent 908,8 liraya geliyor. Bunun metreküpe dönüştürülmesi halinde firmanın k rı bugünkü döviz kuru ile 6 bin 856 lira oluyor. 
   Konya doğalgaz dağıtımında en ucuz teklif 9 bin 669 lira olarak belirlenmişti. Kayseri ihalesinde bu rakam 11 bin lira olurken, şu anki dağıtım şirketleri 70 bin liranın üzerinde pay alıyor. 
   
   
</TEXT>
</DOC>
