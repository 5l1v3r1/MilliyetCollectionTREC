<DOC>
<DOCNO> 182274 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/14/son/sondun19.html </URL>
<DATE> 2003/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya'dan rest Irak'a hiçbir yardım yapmayacağız... 
</HEADLINE>
<TEXT>

     Almanya Savunma Bakanı Peter Struck, Irak'ın demokratik açıdan imarı için ne asker, ne de para vereceklerini söyledi. 
     Struck, Alman 2. televizyonu ZDF'ye yaptığı açıklamada, ''Irak'ın demokratik imarı için ne asker, ne de para vereceğiz. Irak polisinin ve askerinin eğitilmesine yardımcı olmaya hazırız'' dedi. 
     NATO'nun Irak'ta daha büyük bir rol üstlenebileceğini ifade eden Struck, ''Ancak Almanya, NATO bünyesinde dahi Irak'a asker göndermeyecektir. Her ülke NATO'ya ne şekilde katkı sağlamak istediğine kendisi karar vermelidir'' diye konuştu. 
     Almanya Savunma Bakanı Struck ayrıca, ABD'nin Irak'taki savaş sonrası durumu hafife aldığını savunarak, Irak'a egemenliğinin en kısa zamanda geri verilmesi gerektiğini söyledi. 
     
</TEXT>
</DOC>
