<DOC>
<DOCNO> 161642 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/07/yazar/tamer.html </URL>
<DATE> 2003/06/07/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Sanayimizden sektörel fotoğraflar 5 
</HEADLINE>
<TEXT>

     Kamuoyu Meral Gezgin Eriş'i yıllarca, Türkiye'ye AB üyeliğinin yolunu açabilmek için uğraş veren İKV'nin Başkanı sıfatıyla tanıdı. İKV Başkanlığı'nı birkaç ay önce bırakan Eriş, 5. İstanbul Sanayi Forumu'nda metal eşya sektörü adına kürsüye geldi ve Başbakan Tayyip Erdoğan'la ekonomiyle ilgili 3 bakanı bilgilendirdi. 
     Eriş, yağ - boya gibi maddeler için teneke kutu üreten bir kuruluşun 2. kuşak patronu, ancak o gün kürsüde tel, çivi, cıvata ve somundan, alüminyum ve diğer metal alaşımlarına, çelik konstrüksiyondan demir doğramaya, kıymetli metallerle mücevher imalinden klima ve metal mutfak malzemelerine 7 meslek komitesini temsilen konuştu ve önce şu saptamayı yaptı 
     
     En yoğun krizzede 
     "DİE verilerine göre toplam imalat sanayii istihdamının 5.6'sını sağlayan metal eşya sanayii, 2001'deki ekonomik krizden en yoğun etkilenen sektörlerden biridir. Sektörümüzde talep, inşaat ve özel tüketim harcamalarına doğrudan bağlıdır. Ekonomik krizin her 2 alanda da yarattığı daralma, üretimde sürekli bir azalma trendi yaşanmasına neden olmuştur. 
     
     Duble yol yerine konut 
     Bu saptamanın ardından sektörün sorunlarını ve çözüm önerilerini sıralayan Eriş, İstanbul Sanayi Forumu'nda kürsüye gelen 14 meslek komitesi başkanı arasında duble yol meselesini gündeme getiren ilk konuşmacı Ayrıca tek kadın konuşmacıydı oldu "Hükümetin duble yol için ayırdığı kaynağın konut sektörüne aktarılması, ekonominin daha çabuk canlanmasını sağlayacaktır." 
     AKP'nin taa seçim meydanlarından beri vaadettiği 15 bin km'lik duble yol, h l gündemde ön sıralarda ama bu yolların yapımı için gerekli kaynağın varlığı fevkalade şüpheli. Hatta böyle bir kaynağın varolmadığını söylemek galiba daha doğru. Ancak öte yanda da var olmayan kaynak için talepte bulunanların sayısı her geçen gün artıyor. 
     
     Enformasyon otoyolu 
     Bu arada duble yol, genelde bizim pahalı otoyollarla karıştırıldığı için büyük bir maliyetin söz konusu olduğu zannediliyor, dolayısıyla da iştah kabartıyor. 
     Nitekim Eriş'in duble yol konusunu açmasının ardından elektrik ve elektronik sanayii adına kürsüye gelen Peniyamin Teker "Bize sadece duble yol değil, enformasyon yolu da lazım" diyerek duble yol için ayrılan kaynağın bir bölümüne talip oldu. 
     
     Erdemir sorunlu 
     Meral Gezgin Eriş, sektörle ilgili en önemli sorunları ise şu başlıklar altında topladı 
     "Sektöre hammadde temin eden Erdemir'le yaşanan sorunlar kalite kriterlerine uymama, yüksek fiyatlı mal satma, hammadde ihtiyacını miktar olarak karşılayamama vs. gibi dış pazarlarda rekabet gücümüzü zayıflatıyor, üretimlerimizde sorunlar yaşamamıza yol açıyor. Erdemir'de bu sorunları bertaraf edecek yönetim tedbirleri ivedilikle alınmalı. 
     Enerji elektrik, akaryakıt, doğalgaz vb. maliyetleri, vergi ve SSK yükleri sektörün rekabet ettiği Avrupa ve ABD'ye göre çok yüksek. 
     Uzakdoğu menşeili, sübvanse edilen, standarda aykırı ve kalitesiz mamuller yüzünden oluşan haksız rekabet, bizim için önemli bir sorun. 3. ülkelerden yapılan ithalatta standardın ve kalite kontrolünün TSE tarafından sıkı bir biçimde uygulanması sağlanmalı." 
     
     Türk malı kullan 
     Bana göre Eriş'in hükümetten en can alıcı isteği "Türkiye'de üretilen malı kullan" projesiydi. Eriş, ulusal üretimin desteklenmesi yönünde İSO ve hükümetin ortak politikalar gerçekleştirmelerini talep etti. 
     Türkiye'nin en önemli sorunu istihdamsa ve AKP de yoksul halka iş ve aş vaadederek iktidara gelmişse, hükümetin hiç vakit geçirmeden, başta kamu kurumları ve devlet ihaleleri olmak üzere "Türkiye'de üretilen malın kullanılması" için yurt çapında kolları sıvaması gerekmez mi 
     
     YARIN Elektronik 
     
     

</TEXT>
</DOC>
