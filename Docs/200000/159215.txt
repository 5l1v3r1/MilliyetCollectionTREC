<DOC>
<DOCNO> 159215 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/27/son/sondun22.html </URL>
<DATE> 2003/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Metin Kaplan, Almanya'da serbest bırakıldı... 
</HEADLINE>
<TEXT>

     Almanya'da faaliyetleri yasaklanan İslami Cemiyet ve Cemaatleri Birliği'nin İCCB sınırdışı edilmek üzere cezaevinde bulunan yöneticisi Metin Kaplan serbest bırakıldı. 
     Türkiye'de idam cezasının kaldırılmasından sonra Metin Kaplan'ın Türkiye'ye iadesi bekleniyordu. Ancak henüz bilinmeyen bir nedenle Alman yetkililer tarafından serbest bırakıldı. 
     Düsseldorf Yüksek Eyalet Mahkemesi, ''kara ses'' olarak bilinen Cemalettin Kaplan'ın oğlu Metin Kaplan'ın sınırdışı edilmesinin uygun olmadığı yönünde karar aldı. 
     Düsseldorf kentindeki Ulmer Höh adlı cezaevinin müdürü Christian Kempe, Kaplan'ın kısa bir süre önce serbest bırakıldığını doğruladı. Düsseldorf Yüksek Eyalet Mahkemesi'nin bu konuda açıklama yapması bekleniyor. 

     
</TEXT>
</DOC>
