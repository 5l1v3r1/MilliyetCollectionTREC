<DOC>
<DOCNO> 196606 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/19/son/soneko36.html </URL>
<DATE> 2003/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
BM Irak'a yapılan masrafın küçük bir bölümü, aç çocukları doyurur 
</HEADLINE>
<TEXT>

     Birleşmiş Milletlere bağlı Dünya Gıda Programının Başkanı James Morris, Irak savaşı için yapılan harcamaların küçük bir miktarının, dünyadaki bütün aç çocukları doyurmaya yeteceğini söyledi. 
     Morris, yoksul ülkelere yardım konusunda düzenlediği basın toplantısında, Irak savaşı ve savaş sonrasında ülkenin yeniden imarı için on milyarlarca dolar harcandığını ve daha da harcanacağını hatırlatarak, bu paranın küçük bir miktarının, açlığın önlenmesine yeterli olacağını vurguladı. 
     Açlığın, beraberinde güvensizlik ve istikrarsızlığı getirdiğini belirten Morris, yoksullar için yapılacak masrafların ilerde daha büyük kayıpları önleyeceğine de dikkati çekti. 
     
</TEXT>
</DOC>
