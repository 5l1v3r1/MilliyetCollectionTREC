<DOC>
<DOCNO> 173221 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/03/dunya/dun01.html </URL>
<DATE> 2003/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
30 milyon dolar ihbarcıya ödendi 
</HEADLINE>
<TEXT>

      DIŞ HABERLER SERVİSİ 

   
   Devrik Irak Devlet Başkanı Saddam Hüseyin'in oğulları Uday ve Kusay'ın bulundukları yeri ihbar eden kişinin ABD tarafından vaat edilen 30 milyon dolar tutarındaki ödülü aldığı ve şu anda yurtdışında "milyoner hayatı" sürdüğü bildirildi. 
   ABD'nin Irak'taki sivil yöneticisi Paul Bremer, dün konuyla ilgili Bağdat'ta düzenlediği basın toplantısında, Uday ve Kusay'ın yerini ihbar eden kişiye iki haftadan daha az bir süre önce 30 milyon dolar ödediklerini ve ailesiyle yurtdışında güvenli bir yere yerleştirdiklerini belirtti. Bremer, "Saddam'ı da yakalayacağız. Sadece, kimin 25 milyon dolarlık ödülü alacağını ve yurtdışına yerleşeceğini merak ediyorum" diye konuştu. Saddam'ın artık "bittiğini" söyleyen Bremer, devrik liderin henüz yakalanmamasına rağmen Iraklıların geleceğe güvenle bakmaları gerektiğini kaydetti. 
   
   
</TEXT>
</DOC>
