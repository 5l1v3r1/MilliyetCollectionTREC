<DOC>
<DOCNO> 195027 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/12/son/sondun51.html </URL>
<DATE> 2003/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD ordusu, patlamaların nedeninin son operasyon olduğunu açıkladı 
</HEADLINE>
<TEXT>

     Irak'ın başkenti Bağdat'ta bu akşam meydana gelen patlamaların nedeninin, ABD güçlerinin isyancılara karşı düzenlediği operasyon olduğu açıklandı. 
     Amerikan ordusundan bir sözcü, Bağdat'ta yaptığı açıklamada, ''ABD ordu güçlerine düzenlenen saldırıların sorumlularına karşı operasyonlar yapılıyor. Bu patlamalar da o operasyonun bir parçası'' dedi. 
     ''İsyancıların toplantı yaptıkları, saldırılarını planladıkları bir noktanın belirlendiğini'' belirten sözcü, ''Bu merkeze karşı operasyon düzenlendi'' dedi. 
     Washington'da da Savunma Bakanlığı yetkilileri, operasyon düzenlendiğini teyit ettiler, ancak ayrıntı vermediler. 
     
</TEXT>
</DOC>
