<DOC>
<DOCNO> 162817 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/12/son/sontur38.html </URL>
<DATE> 2003/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Aliağa'da düşen yangın söndürme uçağının pilotu öldü 
</HEADLINE>
<TEXT>

     İzmir'in Aliağa İlçesi'ne bağlı Güzelhisar ve Samurlu köyleri arasındaki ormanlık alanda çıkan yangını söndürmek üzere havalandıktan sonra düşen uçağın pilotu Selim Yıldız'ın öldüğü belirtildi. 
     Orman Bölge Müdürlüğü'nden alınan bilgiye göre, uçağın Güzelhisar ve Samurlu köyleri yakınındaki yangın bölgesine düştüğü ve pilotu Selim Yıldız'ın hayatını kaybettiği bildirildi. 
     Aliağa Kaymakamı Cengiz Horozoğlu yaptığı açıklamada, kurtarma ekiplerinin uçağın enkazına ulaşmak üzere yola çıktığını kaydedildi. 
     Öte yandan çıkış sebebi henüz belirlenemeyen yangının ilk bilgilere göre 15 hektarlık alanda etkili olduğu ve söndürme çalışmalarının sürdüğü ifade edildi. 
     Uçağın ise Türk Hava Kurumu-Türkkuşu'na ait olduğu ve Orman Genel Müdürlüğü'nce yangın söndürme çalışmalarında kullanıldığı belirtildi. 
     
</TEXT>
</DOC>
