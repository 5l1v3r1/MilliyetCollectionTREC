<DOC>
<DOCNO> 198158 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/27/son/sondun20.html </URL>
<DATE> 2003/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Sofya'da yine silahlar konuştu 
</HEADLINE>
<TEXT>

     Bulgaristan'da yeraltı dünyasındaki suikastlar zincirine bir halka daha eklendi. Başkent Sofya'da mafya üyesi olduğu belirlenen ''Nartsisa'' lakaplı Rumen Marinov 40 , sabaha karşı uğradığı silahlı saldırıda öldü. 
     İçişleri Bakanlığı'ndan edinilen bilgiye göre, Sofya'nın Hladilnika semtinde oturan Rumen Marinov, evinin önünde kimliği belirlenemeyen kişi veya kişilerin silahlı saldırısına uğradı. Saldırganların açtığı ateş sonucu Marinov başına ve sırtına isabet eden iki kurşunla olay yerinde can verdi. 
     Hakkında kalın bir suç dosyası bulunan ve dolandırıcılık suçundan birçok kez tutuklanan Marinov'un mafya grupları arasındaki bir hesaplaşma sonucu öldürüldüğü tahmin ediliyor. 
     İçişleri Bakanlığı yetkilileri, olayla ilgili soruşturmanın çok yönlü olarak sürdürüldüüğnü ve katillerin yakalanması için operasyonlara başlandığını açıkladılar. 
     Bulgaristan'da özellikle son 6 ayda mafya grupları arasındaki kanlı hesaplaşmalarda öldürülenlerin sayısı 10'a ulaştı. İçişleri Bakanlığı, mafya terörünün engellenmesi için ceza yasasında değişiklik yapılmasını da öngören geniş çaplı bir program hazırlıyor. 
     
</TEXT>
</DOC>
