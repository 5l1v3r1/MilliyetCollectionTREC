<DOC>
<DOCNO> 170756 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/21/son/sonspo12.html </URL>
<DATE> 2003/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Daum Yabancıları göndermek zor.. 
</HEADLINE>
<TEXT>

     Fenerbahçe Teknik Direktörü Christoph Daum, kulüpten gönderilecek yabancı oyuncuların hala takımda gözüktüğü için yabancı kontenjanını etkilediğini belirterek, ''Yabancı oyuncuları göndermek zor. Vladamir ile Washington'un sorununa çözüm yolu bulduk. Çok kısa bir zaman sonra kendileriyle vedalaşmak zorunda kalacağız'' dedi. 
     Rebrov'un Fenerbahçe ile çok iyi bir sözleşme yaptığını ifade eden Daum, ''Bu nedenle Rebrov'un Fenerbahçe'den ayrılmasında zorluk yaşıyoruz. Ancak menajeriyle görüşülüyor. Küçük sorun kaldı o da para'' diye konuştu. 
     Alman teknik adam, Rebrov'un Almanya kampına getirmesinin nedeni olarak ise kendisini başka takımlara göstermek olduğunu ifade ederek, şöyle konuştu 
     ''Transfer konusunda tek yetkili benim. Transfer ve kaleci arayışlarımız devam ediyor. Almanya'da yaşayan Alman ve Türk pasaportlu oyunculardan bize müracaatlar oluyor. Önümüzdeki günlerde Türk pasportlu gençleri deneyeceğiz. İzlediğimiz bazı oyuncular var. Bunları cuma günü idmana çıkaracağız.'' 
     
     SAKATLIKLAR 

     Christoph Daum, İsmal ve Serhat'ın sakatlıklarıyla ilgili de bilgi verdi. 
     Uzun bir tedaviden sonra Serhat'ın yeniden sahalara döndüğünü belirten Daum, İsmail'in tedavisinin devam edeceğini söyledi. 
     
     LUCİANO ''FENERBAHÇE'DE KALİTEMİ YÜKSELTECEĞİM'' 

     Fenerbahçe'nin yeni transferi Fabio Luciano ise Fenerbahçe'yi kendisine eski sarı-lacivertli takımın eski teknik direktörü Parreira'nın tavsiye ettiğini belirterek, ''Kendisi Fenerbahçe'yi bana çok övdü. Bu takımda kariyer yapabileceğimi söyledi. Bende bu nedenle Fenerbahçe'yi seçtim'' dedi. 
     Aldığı ceza konusunda konuşmak istemediğini ifade eden Luciano, takım arkadaşlarıyla çok iyi anlaştığını vurgulayarak, ''Türkler, nasıl futbol oynanacağını biliyor. Fenerbahçe'de kalitemi yükselteceğim. Gol attığım zaman taraftar için mutlu olacağım'' diye konuştu. 

     
</TEXT>
</DOC>
