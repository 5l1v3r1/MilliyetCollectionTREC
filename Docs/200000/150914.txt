<DOC>
<DOCNO> 150914 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/19/spor/spo07.html </URL>
<DATE> 2003/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Podyumda şov 
</HEADLINE>
<TEXT>

Avrupa Halter Şampiyonası’nda Reyhan Arabacıoğlu ile Derya Açıkgöz fırtına gibi esti, iki altın, iki gümüş, bir de bronz madalya elde etti 
     5 madalya 
     YUNANİSTAN’DAKİ Avrupa Halter Şampiyonası’nda dün yarışan sporcularımız yine fırtına gibi esti. Erkekler 77 kiloda Reyhan Arabacıoğlu bir altın, iki gümüş, bayanlar artı 75 kiloda ise Derya Açıkgöz bir altın, bir bronz madalya elde etti. Reyhan Arabacıoğlu koparmada 165 kiloyla birinciliğe uzanırken, silkmede 200, toplamda 365 kiloyla gümüş madalya kazandı. Bayanlar müsabakalarının son gününde podyuma çıkan Derya Açıkgöz, silkmede kaldırdığı 155 kilo ile altın madalyaya ulaştı. 
     
     Bayanlar zirvede 
     DERYA Açıkgöz, koparmada da sırasıyla 105, 110 ve 115 kiloları sırtladı ve yarışma tartısı farkıyla dördüncü sırada yer aldı. Toplamda 270 kiloyu yakalayan bayan haltercimiz bronz madalya kazandı. Bu sonuçla Türkiye bayanlarda 8 altın, 4 gümüş, 2 bronz madalyayla 521 puana ulaştı ve takım birinciliğini kazandı. Rusya 501 puanla ikinci, Bulgaristan 441 puanla üçüncü oldu. Şampiyonada bugün erkekler 84 kiloda İzzet İnce, 94 kiloda da Hakan Yılmaz podyuma çıkacak. 
     


SPOR 




























</TEXT>
</DOC>
