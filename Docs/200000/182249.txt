<DOC>
<DOCNO> 182249 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/14/yazar/okur.html </URL>
<DATE> 2003/09/14/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
30 kadın muhtarlı bir Türkiye kenti... 
</HEADLINE>
<TEXT>

   
   İzmir Gündoğdu'dayız... Bindiğimiz taksi şoförüne soruyoruz "Ahmet Piriştina yeniden başkan seçilir mi " Ses yok... "Peki Işılay Saygın'ın şansı var mı " 
   "Yine ses yok." Taksi şoförünün yorumu "Yeni adaylar bekliyoruz." 
   Yerel seçimler öncesi İzmir'de kazı tansiyonu düşük. Açılış seremonisi çok yoğun değil. Hesap yapanlar AKP'nin ince siyasetine odaklanmış durumda. 
   Biz, Milliyet TIR'ındayız. Dört temel konu oturduğumuz masada tartışılıyor. "İmar Bankası, sosyal güvenlik sistemi, atıl istihdam, özelleştirme." 
   Eh, Genç Parti'nin 3 Kasım seçimlerinde İzmir'de ikinciliğe oturması ve İmar Bankası, önemsiz mi İmar Bankası mudileri, isim vermek istemiyor. Sorunun sistem sorunu olduğunu ve Türkiye'yi yansıttığını düşünüyorlar. Medyanın ve kamuoyunun, "Üç kuruş fazla almak için bile bile lades" yorumuna çok sinirleniyorlar. Dinliyoruz ve ibreyi sosyal güvenlik sistemine çeviriyoruz. 
   Bakın, 15 yıllık Çiğli Ege Kent muhtarı Nüket Aslan ne sorunlar yaşıyor... Başı Bağ - Kur'la belada... Çünkü, muhtar olarak zorunlu Bağ - Kur sistemine dahil olduğunu bilmiyormuş. "Kimse bir şey bildirmedi" diyor. Bağ - Kur'dan milyarlarca lira ceza gelmiş. Ödeyemiyor. Muhtarlara niye kimse konuyla ilgili şeffaf bildirimde bulunmuyor diye sitem ediyor. 
   
   Bağ-Kur borçluları    Ve diyor ki "55 bin kişi az mı Hiçbir yetkimiz yok, meslek grubu sayılmıyoruz. Oysa önemli işler yapıyoruz." Muhtar olarak zorunlu Bağ - Kur'lu olma sebebiyetiyle gelen milyarlarca liralık borç, "reddi miras" için yeterli olacak. Şaşırdım" diyor. 
   İzmir'de 30 kadın muhtar var. Türkiye genelinde de 55 bin. Nüket Aslan, aynı zamanda CHP Çiğli delegesi olarak çok mücadele vermiş. "Kara bıyıklıların feodal ilişkilerinin getirdiği dayatmalar karşısında havluyu atmış. Atmak istemiyor. CHP'nin aydın kesimine gönderme yapıyor. CHP'den çok, muhtar olarak yaşadığı derdi gündeme getiriyor. 
   İşte yine Bağ - Kur'lu İhsan Şahin. Emekli. AKP'nin icraatını doğru buluyor. "Komadan çıktık, bize can suyu verdiler. Şükür ama bize de yazık işçiye tamam, memura tamam da biraz da bize" diye Başbakan'a sesleniyor.. Ve dünyanın en değerli tütünün yetiştiği Ege Bölgesi'nin tütün işçisi ve üreticisi. Çok kaygılı. Tütün üretimine konan kota, Tekel'in yaprak tütün satamayışı, depolarda bekleyen balyalar ve kasım ayında başlayacak zorunlu emeklilik... 
   
      
   
</TEXT>
</DOC>
