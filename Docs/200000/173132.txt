<DOC>
<DOCNO> 173132 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/02/spor/spo07.html </URL>
<DATE> 2003/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Ayyaş Kimi 
</HEADLINE>
<TEXT>

   McLaren Mercedes'in genç pilotu Raikonnen, aşırı alkol yüzünden yattan denize düştü, kare kare görüntülendi 
      
   Almanlar kaçırmadı 
   HOCKENHEIM Grand Prix'si öncesinde Finlandiya'nın Helsinki şehri yakınlarında bir yatta stres atan McLaren Mercedes'in genç pilotu Kimi Raikonnen, içkiyi fazla kaçırınca denize düştü. Gizli kamerayla bu görüntüler çekilirken, Alman Bild gazetesi bu haberi fotoğraflarıyla yayınladı. 
   
   Şefi destek çıktı 
   21 yaşındaki pilotun genç yaşına rağmen aşırı alkol aldığı belirtildi, "Schumi'nin en büyük rakibi suya düştü" ifadesi kullanıldı. McLaren Mercedes'in takım şefi Ron Dennis ise "Kimi görevini eksiksiz yerine getiriyor. Tatillerde istediğini yapabilir" diye konuştu. 
   
   Ralf'den gözdağı    FORMULA 1 Dünya Şampiyonası'nda yarın Almanya'nın Hockenheim Pisti'nde koşulacak sezonun 12. Grand Prix'i öncesi ilk sıralama turları koşuldu. BMW Williams'ın Alman pilotu Ralf Schumacher sıralama turlarında birinci sırayı alırken, takım arkadaşı Pablo Montoya ikinci, Renault'dan Jarno Trulli ise 3. oldu. Genel klasman lideri Ferrari sürücüsü Michael Schumacher ise 9. sırada kaldı. 
   
   
</TEXT>
</DOC>
