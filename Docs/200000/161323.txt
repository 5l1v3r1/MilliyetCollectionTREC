<DOC>
<DOCNO> 161323 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/05/son/sontur29.html </URL>
<DATE> 2003/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Altay'ın küme düşmesi TBMM gündeminde... 
</HEADLINE>
<TEXT>

     AK Parti İzmir Milletvekili İsmail Katmerci, Altay'ın ikinci lige düşmesini TBMM gündemine getirdi. 
     Katmerci, TBMM Genel Kurulu'nda ele alınan doğrudan yabancı yatırımın özendirilmesine ilişkin yasa tasarısının görüşülmesi sırasında yaptığı konuşmada, Altay'ın küme düşmesinin herkesin vicdanını rahatsız ettiğini söyledi. 
     Günlük yayınlanan bölgesel bir gazetede, İstanbulspor'un teşvik primi aldığı yolunda iddiaları yayınladığını anlatan Katmerci, ''Bu iddialar konusunda Gençlik ve Spor Genel Müdürlüğü inceleme yaptırmalıdır. Altay'ın mağduriyetinin giderilmesini istiyorum'' dedi. 
     CHP Malatya Milletvekili Mevlüt Aslanoğlu da ''Yanlış yabancı transfer yapılırsa küme düşersin. Getireceksen en iyisini getireceksin'' diye konuştu. 
     
</TEXT>
</DOC>
