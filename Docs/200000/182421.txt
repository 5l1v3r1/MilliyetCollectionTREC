<DOC>
<DOCNO> 182421 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/15/son/sondun27.html </URL>
<DATE> 2003/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İran'dan UAEA'ya ultimatom gibi yanıt.. 
</HEADLINE>
<TEXT>

     Uluslararası Atom Enerjisi Ajansı'nın UAEA bugün Viyana'da başlayan 47'nci Genel Kurulu, İran ile UAEA arasındaki gerginliğin tırmanmasına sahne oldu. 
     Genel Kurul'da konuşan İran Atom Enerjisi Kurumu Başkanı Golam Rıza Agazade, ''Geçen hafta Viyana'ya yapılan UAEA Yönetim Kurulu toplantısında alınan kararı tanımadıklarını'' söyledi. 
     UAEA Yönetim Kurulu'nda alınan kararın ''Yönetim Kurulu'ndaki 15 bağımsız ülkeyle aralarında Türkiye'nin de bulunduğu sunucu ülkelerin çabalarına rağmen, ABD'nin talebi üzerine gereğinden sert olduğunu'' anlatan Agazade, ''Belli ki bu karar önceden planlanmış'' dedi. 
     UAEA'nın aldığı karara ilişkin ''ciddi sorunlar olduğunu'' belirten Golam Rıza Agazade, ''İran yönetiminin birkaç gün içinde karara ilişkin resmi görüşünü UAEA'na bildireceğini'' söyledi. 
     Nükleer Silahların Yayılmasının Önlenmesi Antlaşması'na NPT ilişkin taahhütlerine ''sadık olduklarını'' söyleyen Agazade, ''Ülkesinin dini ve etik açıdan da bunun aksine davranamayacağını'' kaydetti. 
     Agazade konuşmasında UAEA Genel Kuruluna da, Tüm Ortadoğu'nun nükleer silahlardan arındırılması çağrısında bulundu. 
     Nükleer teknoloji faaliyetlerinin tamamen enerji üretimine yönelik olduğunu belirten Rıza Agazade, Nükleer Silahların Yayılmasının Önlenmesi Antlaşması'nın NPT , ''habersiz denetimi'' öngören ek protokol ile ilgili müzakerelerin başlamasını beklediklerini söyledi. Ancak, Agazade, ek protokolü imzalamaya hazır olup olmadıkları yolunda bir taahhütte bulunmadı. 
     Viyana'da 19 Eylül gününe kadar devam edecek ve aralarında Türkiye'nin de bulunduğu BM üyesi 136 ülkenin katıldığı UAEA Genel Kurulu'nda, Türkiye'yi BM Daimi Temsilcisi Büyükelçi Aydın Şahinbaş başkanlığında, Türkiye Atom Enerjisi Kurumu Başkanı Prof. Dr. Mehmet Tomak ile TAEK Daire Başkanı Vekili Sedat Kent temsil ediyor. 
     Türkiye Heyeti Başkanı Büyükelçi Aydın Şahinbaş da UAEA Genel Kurulu'nun çarşamba günkü oturumunda, Türkiye'nin görüşlerini yansıtan bir konuşma yapacak. 
     
</TEXT>
</DOC>
