<DOC>
<DOCNO> 151059 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/19/son/sontur13.html </URL>
<DATE> 2003/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İçinden ses gelen 3 günlük mezar açıldı.. 
</HEADLINE>
<TEXT>

     Konya'da vatandaşların ihbarı üzerine ''ses'' geldiği iddia edilen 3 günlük mezar açıldı. 
     Alınan bilgiye göre, 13 Nisan'da geçirdiği beyin kanaması sonucu hastaneye kaldırılan Hasan Sade 42 , 15 Nisan'da, bitkisel hayattan çıkamayarak öldü. Sade'nin cenazesi, 16 Nisan Çarşamba günü, Seyit Şahin Mezarlığı'na defnedildi. 
     İki gün sonra, bağırsak kanserinden hayatını kaybeden Halit Erdoğan da 33 aynı mezarlıkta Sade'nin yakınında toprağa verildi. Erdoğan'ın yakınları Erol Çiyeş ve Uğur Malkoç, Erdoğan'ın mezarı başında dua ederken, Hasan Sade'nin mezarından ses geldiğini iddia ederek, Mezarlıklar Müdürlüğü'ne ihbarda bulundu. 
     Cumhuriyet Savcısı ve polisin gözetiminde Mezarlıklar Müdürlüğü tarafından canlı olduğu düşüncesiyle Hasan Sade'nin mezarı açıldı. Yakınlarının da katıldığı mezar açma işlemi sonunda Sade'nin ölü olduğu tespit edildi. 
     Mezardan ses geldiği ihbarını yapan Erol Çiyeş ve Uğur Malkoç, ''Hasan Sade'nin mezarından ses geldiğini duyduk. Canlı olabileceğini düşündük'' dediler. 
     





</TEXT>
</DOC>
