<DOC>
<DOCNO> 154228 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/03/son/soneko07.html </URL>
<DATE> 2003/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Şener Ticaret hacminin artması için her türlü çabayı göstereceğiz 
</HEADLINE>
<TEXT>

     Devlet Bakanı ve Başbakan Yardımcısı Abdüllatif Şener, Suriye ve Irakla, Türkiye'nin ticaret hacminin artırılması için her türlü çabayı göstereceklerini belirterek, ''ülkenin uluslararası rekabette yer edinebilmesi için bölgesel avantajları değerlendireceğiz'' dedi. 
     Şener, Şanlıurfa'daki temaslarına GAP Bölge Kalkınma İdaresi Bölge Müdürlüğü'nde başladı. Bakan Şener'e burada GAP Bölge Kalkınma İdaresi Bölge Müdürü Mustafa Aydoğdu tarafından GAP ve GAP'ta gelinen son durum hakkında bir brifing verildi. 
     Daha sonra Bozova İlçesi yakınlarında bulunan Atatürk Barajı ve Hidro Elektrik Santrali'ni gezen Şener'e, Devlet Su İşleri DSİ 16. Bölge Müdürü Gülabi Polat, bilgi verdi. 
     Devlet Bakanı ve Başbakan Yardımcısı Şener, bölgeyi tanımanın ve sorunların çözümü için fikir üretmenin tek yolunun, yerinde inceleme ve değerlendirme olduğunu söyledi. 
     GAP'taki yatırımların yarısından çoğunu DSİ'nin yaptığını ve gerçekleştirilen yatırımların Türkiye'nin geleceğinde önemli rol oynayacağını belirten Şener, şöyle dedi 
     ''İzlenimlerimiz doğrultusunda yapacağımız işleri belirleyeceğiz. Bu bölge önümüzdeki dönem için çok önem taşımaktıdır. Suriye ve Irakla, Türkiye'nin ticaret hacminin artırılması için her türlü çabayı göstereceğiz. Önümüzdeki günlerde bölge, ticaret merkezi olacaktır. GAP ve Doğu Anadolu Bölgesi Türkiye'deki en önemli ticaret ve sanayi merkezi haline dönüşecektir. Sadece bu bölgeden yapılan ticaret, bu bölgeyi değil Türkiye'yi aynı zamanda Orta Doğu ülkelerine de Türk mallarının pazarlandığı bir ticaret merkezi haline dönüşecektir. Suriye sınırındaki mayınlı bölgeler temizlenerek ekonomiye kazandırılacaktır.'' Devlet Bakanı ve Başbakan Yardımcısı Şener, 59. hükümetin yarının geleceğini okuyarak, işadamlarının uluslararası rekabet gücünü arttıracak çalışmalara öncelik verdiğini ifade ederek, şöyle devam etti 
     ''Ülkenin uluslararası rekabette yer edinebilmesi için bölgesel avantajları değerlendireceğiz. Bu bölgede çok önemli potansiyel var. Her türlü olanak var. Bu nedenle yatırım için çok önemli merkez konumundadır. Tüm işadamlarımıza bu bölgede yatırım ve üretim yapmaya davet ediyorum.'' 
     




</TEXT>
</DOC>
