<DOC>
<DOCNO> 188186 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/12/son/sontur16.html </URL>
<DATE> 2003/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
AK Parti Kongresi'nden notlar... 
</HEADLINE>
<TEXT>

     AK Parti Kongresinin yapıldığı ASKİ Spor Salonu, saat 10.00'da tamamen doldu. Kongrede ana sloganlar, ''Her Şey Türkiye İçin'' ve ''Bu Işık Hiç Sönmeyecek'' şeklinde belirlendi. 
     Kongre salonunun tavanı, beyaz satenle kaplandı. Tavandan, balonlar ve AK Parti'nin simgesi ampuller sarkıtıldı. Kongreye katılan bakanlar ve parti yöneticileri tek tek anons edildi, delegeler ve diğer partililer ile konuklara, sigara içilmemesi uyarısında bulunuldu. 
     Salon zemininin ortası, delegelere ayrıldı. Delegeler, bulundukları yere, güvenlik kartlarını manyetik ortamda okutarak alıdı. 
     Basın mensupları ise delegelerin arka kısmında oluşturulan platforma yerleştirildi. Gazeteciler, aynı zeminde yer almalarına rağmen, güvenlik kartları bulunmadığı için delegelere ayrılan platforma giremiyor. Basın mensuplarının haberleşmesinin sağlanması amacıyla, salon girişinde de basın merkezi oluşturuldu. 
     Kürsünün solundaki tribün protokole ayrıldı. Diğer bölümlere ise partililer ve konuklar alıdı. 
     Kürsünün arkasına yerleştirilen 1 adet büyük, 11 adet de küçük ekranın yanı sıra skorboard ekranından da kongre görüntülerinin izlenmesi sağlanıyor. 
     Beyaz satenle kaplanan kürsünün sağı tarafında Atatürk, Erdoğan posterleri ve Türk ayrağı, sol tarafında ise Türk Bayrağı ve parti bayrakları yer aldı. 
     
     İLGİ ÇEKİCİ PANKART 

     Protokol tribününün arkasına asılan, ''Milletin hakkına UZAN'an eller kırılsın'' ifadesinin yer aldığı pankart, dikkati çekti. 
     Diğer bölümlerde ise belirlenen temel sloganlar ''Her Şey Türkiye İçin'' ve ''Bu Işık Hiç Sönmeyecek'' yazılı pankartların yanı sıra ''Bir seni seviyorum bir de duruşunu'', ''AK düşlerin kahramanı, AK geleceğin mimarı'' pankartları ile parti bayrakları bulunuyor. 

     
</TEXT>
</DOC>
