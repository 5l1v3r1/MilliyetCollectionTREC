<DOC>
<DOCNO> 186456 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/04/son/sonspo02.html </URL>
<DATE> 2003/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe bu sezon İstanbul dışında vuruyor .. 
</HEADLINE>
<TEXT>

     Birinci Süper Futbol Ligi'nde 8. haftayı deplasmanda Konyaspor galibiyetiyle geride bırakan Fenerbahçe, bu sezon İstanbul dışında oynadığı maçlardan daha kazançlı çıktı. 
     Geçen sezon deplasman maçları adeta kabus olan sarı-lacivertli ekip, dış sahada oynadığı zorlu maçlarda hiç kaybetmeyerek zorlu haftaları kazançlı bir şekilde geride bıraktı. 
     Dış sahalarda oynadığı 4 maçı da kazanarak 12 puan alan sarı-lacivertliler, İstanbul'da oynadığı 4 maçta ise 2 galibiyet, 1 beraberlik ve 1 de yenilgiyle 7 puan elde etti. 
     Deplasmanda Trabzonspor'u 1-0, Diyarbakırspor'u 2-1 ve Konyaspor'u 4-2 yenen sarı-lacivertli takım, saha kapatma cezası nedeniyle İzmir'de oynadıkları Gençlerbirliği maçından da 1-0 galibiyetle ayrıldı. 
     Fenerbahçe, İstanbul'da ise kendi sahasında İstanbulspor'a sezonun ilk maçında 3-0 yenilirken, Galatasaray ile Atatürk Olimpiyat Stadı'nda 2-2 berabere kaldı. 
     
</TEXT>
</DOC>
