<DOC>
<DOCNO> 160345 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/01/son/sondun18.html </URL>
<DATE> 2003/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Sertab "Başbakan arayıp başarımın işini kolaylaştırdığını söyledi" 
</HEADLINE>
<TEXT>

     48. Eurovision Şarkı Yarışması'nda Türkiye'ye birincilik getiren Sertab Erener'e dış basının ilgisi sürüyor. 
     Almanya'nın ünlü Der Spiegel dergisinin kendisiyle röportaj yaptığı Erener, ''Türk güzellik anlayışının diğer ülkelerde de kabul gördüğünü'' söyledi. 
     Erener, ''Sahne performansı, parçanın kendisi kadar önemli. Burada Türk güzellik tasarımlarının diğer ülkelerde de takdir gördüğü ortaya çıktı. Bir Türk kızı da geçen yıl Dünya Güzeli oldu. Cannes kentinde de kısa bir süre önce bir Türk filmi jürinin büyük ödülünü kazandı'' dedi. 
     Başarısının Türkiye'nin AB üyeliğine katkısı olup olmayacağı sorusunu yanıtlayan sanatçı, ''En azından politikacılar bu görüşte. Başbakan Erdoğan beni bizzat arayıp, birinciliğimin kendi siyasi çalışmalarını kolaylaştırdığını söyledi'' diye konuştu. 
     Sertab Erener, ''başarısının Türkiye'de nasıl karşılandığına'' ilişkin olarak da, ''Bana kraliçe gibi davranılıyor. Hükümetimiz kabullerde beni onurlandırıyor, halkımız da coşmuş durumda. Bu durum bazen beni bile ürkütüyor. Genç kızlar bana benzemeye çalışıyor. İstanbul'da kısa sürede organize ettiğimiz bir konserin biletleri de 1 saat içinde bitti'' dedi. 
     
</TEXT>
</DOC>
