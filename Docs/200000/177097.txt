<DOC>
<DOCNO> 177097 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/21/siyaset/siy02.html </URL>
<DATE> 2003/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Mehmetçik, Irak'ta 'green card' peşinde koşmasın... 
</HEADLINE>
<TEXT>

   1. Ordu Komutanlığı'nı devreden Org. Çetin Doğan, "Mehmetçiğin Irak'a gidişi ulusal yarar sağlamalı" dedi 
      İSMAİL POLAT İstanbul 

   
   Birinci Ordu Komutanlığı görevini Orgeneral Yaşar Büyükanıt'a devreden Orgeneral Çetin Doğan, Türkiye'nin Irak'a asker göndermesi konusunda, "Yeter ki, Mehmetçiğimiz 'green card' peşinde koşarak ABD güçlerine kişisel çıkarlar için katılanlara benzemesin. Yeter ki, elle tutulur ulusal yararlarımız bulunsun" dedi. 
   Büyükanıt, komutanlık görevini 30 Ağustos'ta emekliye ayrılacak Doğan'dan dün törenle devraldı. Doğan, bugün ulusal güvenliğin korunmasında öne çıkan en temel görevin, laik, demokratik Cumhuriyetin aşındırılmasına geçit verilmemesi olduğunu vurgulayarak şöyle konuştu 
   "Laik cumhuriyete sinsice saldırıların sürdüğü, mütareke yıllarını anımsatan aymazlık ve hatta ihanetlerin sergilendiği bu dönemde, Cumhuriyet'e gönülden bağlı bütün güçlerin el ve gönül birliği yapması, birbirleriyle daha fazla kenetlenmesi gerektiğine inanıyorum. Ulusumuz aydınlık yarınlar için bir savaşım verirken, O'nun ordusu elbette onun yanında yer alacaktır." 
   
   "Kapımızdaki yangına kayıtsız kalamayız"    Genelkurmay İkinci Başkanı Orgeneral Yaşar Büyükanıt, 1. Ordu Komutanlığı'na atanması nedeniyle Ankara'da gazetecilere verdiği resepsiyonda, şunları kaydetmişti "Asker gönderme kararı TSK'nın kararı değil, siyasi bir karar olacak. Ama kapımızın karşısındaki yangına big ne kalamayız. TSK verilen her türlü görevi yapma imk n ve kabiliyetine sahip. Irak'ta risk var. Risk olduğu için zaten İstikrar Gücü'ne ihtiyaç var. Risk olmazsa niye asker istensin Nerede istikrarsızlık varsa oraya gideriz." 
   
   
</TEXT>
</DOC>
