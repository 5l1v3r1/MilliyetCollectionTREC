<DOC>
<DOCNO> 184178 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/23/son/sontur23.html </URL>
<DATE> 2003/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk askeri nereye gidiyor.. 
</HEADLINE>
<TEXT>

     Irak'a asker gönderilmesi durumunda Türk birliklerinin sorumluluk bölgesinin henüz netlik kazanmadığı belirtiliyor. 
     Diplomatik kaynaklardan edinilen bilgiye göre, Türkiye'nin önünde görev bölgesi için Bağdat'ın kuzeyi, Selahaddin ve El Anbar olmak üzere üç ayrı seçenek bulunuyor. 
     Aynı kaynaklar, basında yer aldığının aksine, Türk askeri için El Anbar bölgesinin kesinleşmediğini söyleyerek, bu bölge olsa bile, bölgenin büyüklüğünden ötürü Türk birliklerinin buranın ancak bir kısmından sorumlu olabileceğine dikkat çekiyorlar. 
     Dışişleri Bakanı Abdullah Gül, BM Genel Kurulu için gittiği New York'ta gazetecilerin soruları üzerine, Türkiye'ye teklif edilen yerlerin sınırını da şöyle çizmişti 
     ''Teklif edilen yerler Bağdat'tan başlar, Ürdün-Suriye sınırından Selahaddin'e kadar uzanan büyük bir bölgedir. Bu bölgenin içersinde farklı farklı alanlar var bizim için. Burası 4-5 bölüme ayrılabilir. Bunların içinden biri olacaktır. O bizim vereceğimiz karar.'' 
     
</TEXT>
</DOC>
