<DOC>
<DOCNO> 161162 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/05/yasam/yas09.html </URL>
<DATE> 2003/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzaktan bakma 'cup' diye atla... 
</HEADLINE>
<TEXT>

İstanbul'un sahilleri bir bir temizleniyor. Kirlilik seviyesinin dünya standartlarının altına indiği 12 bölgede daha denize girilebilecek 
     ŞENOL DEMİRCİ İstanbul 

     Kirlilik, standartların altında 
     İSKİ Genel Müdürü Dursun Ali Çodur, İSKİ tarafından atıkların kesildiği Beşiktaş, Ortaköy, Ahırkapı, Galata, Sarayburnu, Dolmabahçe, Kuruçeşme, Arnavutköy, Bebek, Fenerbahçe, Çiftehavuzlar ve Caddebostan'da kirliliğinin dünya standartlarının altına indiğini ve rahatlıkla denize girileceğini belirtti. 
     
     1 milyar 200 milyon dolarlık yatırım 
     İSKİ, Büyükçekmece, Tuzla, Anadolu Feneri ve Zeytinburnu Suriçi mevkilerinde de denize girilebileceğini bildirmişti. Ölçümler sonrasında İstanbul'da denize girilebilecek nokta sayısı 16'ya yükselmiş oldu. 1994'te başlanan arıtma tesisi için bugüne kadar 1 milyar 200 milyon dolarlık yatırım yapıldı. 
     
     558 trilyon lira daha harcanacak 
     ÇODUR, sahillerde denize girilmesini sağlayacak bağlantı ve ön arıtma tesislerinin yapımı için bu yıl da 558 trilyon lira harcanacağını söyledi. İSKİ Genel Müdürü, yatırımların meyvelerini vermeye başlamasından mutluluk yaşadıklarını belirtti. Çodur, yeni bağlantıların 15 Mayıs'ta gerçekleştiğini bildirdi. 
     
     Atıklar kesildi 
     ÇODUR, "15 Mayıs'tan önce yapılan ölçümlerde, kolibasili oranı metreküpte 10 milyon ile 100 milyon arasında değişiyordu. Haziran ayı başında yapılan ölçümlerde ise atıkların kesilmesiyle birlikte bu oran dünya standartı olan 2 bin kolibasilinin altına indi" dedi. 
     
     

</TEXT>
</DOC>
