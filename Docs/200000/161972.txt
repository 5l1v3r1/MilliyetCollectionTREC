<DOC>
<DOCNO> 161972 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/09/son/sondun17.html </URL>
<DATE> 2003/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya'da yağmur 4 can aldı 
</HEADLINE>
<TEXT>

     Almanya'da aşırı sıcaklardan sonra gelen şiddetli yağışlar 4 kişinin ölümüne, çok sayıda kişinin yaralanmasına ve maddi hasara neden oldu. 
     Mönchengladbach kentinde, NATO merkez karargahı tarafından düzenlenen balonlu gösteri sırasında, bir ipe bağlı balonun içinde bulunan 5 yaşındaki bir kız çocuğunun, şiddetli yağış ve fırtınadan dolayı ipin kopması sonucu öldüğü bildirildi. 
     Çocuğun, Almanya'da görev yapan bir İngiliz askerinin kızı olduğu ifade edildi. 
     Rheinland-Pfalz, Aşağı Saksonya ve Thüringen eyaletlerinde de 3 kişinin, şiddetli yağışlar ve fırtında üzerlerine ağaçların düşmesi sonucu öldükleri kaydedildi. 
     Berlin'de de, Kültürler Karnavalı için yapılan bir demir iskelenin izleyicilerin üzerine düşmesi ve çok sayıda kişiyi yaralamasından sonra gösteri iptal edildi. 
     Bazı bölgelerde de yolların ve evlerin bodrumlarının sular altında kaldığı bildirildi. 
     
</TEXT>
</DOC>
