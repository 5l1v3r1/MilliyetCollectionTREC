<DOC>
<DOCNO> 167889 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/07/son/sontur29.html </URL>
<DATE> 2003/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Hipodromda "Huzur" operasyonu... 
</HEADLINE>
<TEXT>

     Bursa'da, polis tarafından Osmangazi Hipodromu'nda, ''Huzur'' operasyonu gerçekleştirildi. 
     Alınan bilgiye göre, İzmir yolundaki Osmangazi Hipodrom'unda, son günlerde artan bıçaklama olaylarının ardından polis tarafından ''Huzur'' adı verilen operasyon düzenlendi. 
     Bursa Emniyet Müdürlü Asayiş Şube Müdürü Cem Doğruyan'ın başında bulunduğu ve 420 polisin katıldığı uygulamada, 900 kişinin kimlik kontrolü yapıldı. 
     Hipodromun her yerinin arandığı uygulamada, 2 küçük yaşta çocuk ile hırsızlık suçundan polis tarafından aranan 1 kişi ve üzerinde kesici alet bulunan 2 kişi yakalandı. 
     Gözaltına alınan kişilerin sorgulamalarının ardından adliyeye sevk edilecekleri bildirildi. 
     Asayiş Şube Müdürü Cem Doğruyan, kentin huzur ve güveninin sağlanmasına yönelik yapılan uygulamaların belirli aralıklarla süreceğini söyledi. 
     
</TEXT>
</DOC>
