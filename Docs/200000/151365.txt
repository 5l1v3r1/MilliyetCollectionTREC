<DOC>
<DOCNO> 151365 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/21/son/soneko32.html </URL>
<DATE> 2003/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağdat'taki petrol rafinerisi yarı kapasiteyle çalışmaya başladı... 
</HEADLINE>
<TEXT>

     Savaş sonrası Irak'ta yeniden yapılanmanın ilk işareti olarak, önemli petrol rafinerilerinden, Bağdat'taki Daura petrol rafinerisi, yarı kapasiteyle yeniden faaliyete başladı. 
     İsminin açıklanmasını istemeyen bir yetkili, Reuters Haber Ajansı'na yaptığı açıklamada, Daura petrol rafinerisinin, günde 40 bin varil petrol çıkaracak kapasiteyle çalışmaya başladığını söyledi. 
     Daura'nın, savaş öncesi stoklanmış olan ham petrolü işlediği kaydedilirken, savaş öncesi günlük kapasitesinin ise 80 bin varil olduğu ifade edildi. 
     Baiji ve Basra rafinelerinin faaliyete sokulmasına yönelik çalışmaların devam ettiği de belirtildi. 
     Yetkililer, rafinerilerinin çalıştırılmasındaki önceliğin, elektrik sağlanması olduğu belirtilirken, Irak'ın, savaş öncesinde, tüm petrol rafinerilerindeki günlük üretim kapasitesinin 500 bin varil olduğu ifade ediliyor. 
     





</TEXT>
</DOC>
