<DOC>
<DOCNO> 168691 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/11/yazar/temelkuran.html </URL>
<DATE> 2003/07/11/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
İran Türkiye kaç kilometre 
</HEADLINE>
<TEXT>

     Marziye Barumend, İran Çocuk Filmleri Kurumu Başkanı ve televizyon yönetmeni. Epey karizmatik ve eğlenceli bir kadın. Hilton'da düzenlenen İran Fuarı'nda tanıştık. Derhal gülüştük. Küçük bir röportaj yaptık. Röportajda, bütün İran meselesinin baş örtüsü sorununa indirgenmesine nasıl baktığını sordum. İlginç bir biçimde iki hafta önce "Ben İran'a gitmedim" yazısında yazdığım cümleleri o söyledi 
     "Bunu Avrupa'nın bir ülkesinden veya ABD'den gelen bir gazeteci yapsa anlarım. Ama dostumuz, kardeşimiz dediğimiz Türkiye'den gazeteciler gelip bunu yapınca anlayamıyorum. Üstelik İstanbul veya Ankara gibi büyük şehirlerin dışında Türkiye'deki kadınlar da o kadar rahat ve açık değil." 
     
Başın üstü ve içi      Sonra esas gülüştüğümüz bölüm geldi. Barumend, Doğu ile Batı arasında duran neredeyse bütün kadınların muzdarip olduğu bir meseleyi söyleyiverdi 
     "Siz çok açık ve rahat görünüyorsunuz ama sizin içinizde de yasaklar var. Yok mu " 
     Yok mu İçinizde olmasa bile dışınızda "fiil " sınırlar yok mu Bal gibi var. Bu yüzden Barumend hanımın sözlerine onaylayıcı bir gülüşten başka ne karşılık verilebilir ki Elbette kadınların devlet zoruyla paketlenmesinin mecburiyet olmasının berbat bir şey olduğu üzerinde uzlaştıktan sonra 
     
İran ne kadar uzak      İran'ın, Irak'ın Türkiye'ye o kadar da uzak ülkeler olmadığı, oralarda olup biten, olup bitmiş şeylerin Türkiye'nin "çok yakınında" cereyan ettiğini, bunu daha önce anlamamış olanlar son günlerde daha iyi anladı herhalde. Süleymaniye'de Türk askerlerinin gözaltına alınması ile Orta Doğu'da olup bitenler bize birdenbire çok yaklaştı. Avrupa'ya gözünü dikmiş bir ülke olarak bu toprakların Orta Doğu'da yer aldığı gerçeğini gözümüzle gördük galiba. Bu konuyla ilgili daha geniş bir yazıyı Pazar günü Milliyet'te okuyacaksınız. 
     Ama ondan önce efendim, bugün saat 15.30'da TV 8'de, bendenizin yaptığı "Kıyıdan" programı yayınlanacak. Bütün tanrılar birleşip terslik yapmazlarsa, Barumend hanımı ve başkalarını göreceksiniz. Kendimizi olup bitenlere uzaklaştırmak ve emniyette hissetmek için öyle ya da böyle ötekileştirdiğimiz insanları, oraların insanlarını göreceksiniz. Resimler arasındaki yedi benzerliği bulmakta hiç zorlanmayacaksınız... 
     
     

</TEXT>
</DOC>
