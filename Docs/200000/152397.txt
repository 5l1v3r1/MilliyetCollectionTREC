<DOC>
<DOCNO> 152397 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/25/son/sonspo29.html </URL>
<DATE> 2003/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Malatyaspor Bursa'yı evine puansız gönderecek... 
</HEADLINE>
<TEXT>

     Malatyaspor Kulübü Başkanı Hikmet Tanrıverdi, Bursaspor'u puansız göndereceklerini savundu. 
     Tanrıverdi, Bursaspor'u Malatya'da en iyi şekilde ağırlayacaklarını, herhangi bir gerginliğin söz konusu olmayacağını belirterek, bunu Bursaspor yöneticilerine bildirdiğini söyledi. 
     Geçen yıl yaşanan gerginliklerin bu yıl olmaması için kulüp olarak gereken çabayı gösterdiklerini ifade eden Tanrıverdi, şöyle dedi 
     ''Bu akşam Malatya'ya gelecek olan Bursaspor kafilesini havaalanında 2 yönetici karşılayacak. Malatya'da iyi şekilde ev sahipliği yapacağız, ancak Bursaspor'u Malatya'dan puansız göndereceğiz. Hedeflerimize ulaşabilmemiz için bu maçı kazanmak zorunda olduğumuzu biliyoruz. İyi bir futbolla, 3 puanı alan taraf olmak istiyoruz. Centilmence bir mücadele diliyoruz.'' 
     





</TEXT>
</DOC>
