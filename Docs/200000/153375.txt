<DOC>
<DOCNO> 153375 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/30/guncel/agun.html </URL>
<DATE> 2003/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
'Bu Rumların hiç işi gücü yok mu ' 
</HEADLINE>
<TEXT>

Dün öğle saatlerine kadar 10 binden fazla Rum, Türk tarafına geçti. Rumlar yine uzun süre kuyrukta bekledi. 
     YORGO KIRBAKİ 

     Binlerce Kıbrıslı Rum, Paskalya tatilinin sona ermesine rağmen dün de KKTC'ye akın etti. Öğle saatlerine kadar 10 binden fazla Rum, KKTC'ye, 2 bin Türk de Rum Kesimi'ne geçti. Rum makamları, giriş çıkışların açıldığı 23 Nisan Çarşamba gününden 28 Nisan Pazartesi akşamına kadar 30 bini Türk, 80 bini Rum toplam 110 bin kişinin karşılıklı giriş yaptığını açıkladı. Kıbrıs'taki bu inanılmaz geçiş trafiğini karşısında hayrete düşen yabancı gazeteciler de, "Özellikle Rumları anlamak güç. Bu insanların işi gücü yok mu Çalışmıyorlar mı " diye sordu. 
     KKTC'nin giriş çıkışları açtıktan sonra şimdi de otellerde kalmaları şartıyla Rumlara konaklama izni vermesi ve iki geçiş kapısı açma kararı da Rumları sevindirdi. Buna karşın, KKTC'deki sigorta şirketlerinin, Rum plakalı otomobiller için kaza sigortası belgesini 6.5 eurodan 4 Rum lirası 13 euroya çıkarmaları kararı, Rum Kesimi'nde tepki yarattı. 
     
     HALK BİRLEŞTİ BİLE... 
     Bu arada KKTC ve Rum kesiminde 29 yıl sonra inanılmaz insanlık gösterileri yaşanıyor. Girne'de dükk n sahibi bir Kıbrıslı Türk, dükk nının asıl sahibinin bir Rum olduğunu ve dükk nının anahtarını teslim etmeye hazır olduğunu söyledi. 1974'ten önce karma köy olan Mesarya Ovası'ndaki Gaziköy'de de Türkler Rumlarla 29 yıl sonra buluşup köy meydanında birlikte eğlendi. 1000 kadar Rum, 200 araçlık bir konvoyla dün sınırdaki BM Barış Gücü kontrol noktasına yürüyerek, Yeşilırmak bölgesinden de KKTC'ye geçiş yapabilmek için kapı açılmasını istedi. Rumlar, taleplerini bir mektupla BM Barış Gücü yetkililerine iletti. Dün saat 19.00 itibariyle üç sınır kapısından KKTC'ye 22 bin 572 Rum 3 bin 872 araçla giriş yaparken, 2 bin 240 Türk de Rum Kesimi'ne geçti. 
     


GÜNCEL 




















</TEXT>
</DOC>
