<DOC>
<DOCNO> 165197 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/24/son/sonspo16.html </URL>
<DATE> 2003/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Akçaabat Sebatspor yarın topbaşı yapıyor... 
</HEADLINE>
<TEXT>

     Birinci Süper Futbol Ligi'nin yeni takımı Akçaabat Sebatspor, yeni sezon öncesi ilk çalışmasını yarın kendi tesislerinde gerçekleştirecek. 
     Asbaşkan Veli Sezgin, yarın kendi tesislerinde toplanacaklarını belirterek, ''Slovak oyuncu Bencik ve İstanbul Büyükşehir Belediyespor'dan transfer ettiğimiz Metin'de yarın gelecek ve takım halinde çalışmalarımıza başlayacağız'' dedi. 
     Sezgin, biri ön libero diğeri ise sol kenar olmak üzere 2 oyuncuya daha ihtiyaçlarının bulunduğunu ifade ederek, ''2 transfer daha yaparak, şimdilik transferi kapamak istiyoruz. Hazırlık kamplarında teknik heyetin herhangi bir oyuncuya ihtiyaç duyması halinde ise yine transfer yapabiliriz. Ancak öncelik 2 oyuncuya veriyoruz'' diye konuştu. 
     Mekodon oyuncular Stoikov, Muciri ve Lazerevski'yi denenmek üzere ilçeye getirmek istediklerini de kaydeden Sezgin, bu konuda girişimlere başlayacaklarını da kaydetti. 
     
</TEXT>
</DOC>
