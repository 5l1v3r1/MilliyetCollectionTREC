<DOC>
<DOCNO> 184044 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/23/yasam/yas11.html </URL>
<DATE> 2003/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Pavey saldırganı teşhis etti... 
</HEADLINE>
<TEXT>

      TAHSİN AKSU, GÜRKAN AKGÜNEŞ İstanbul 
   
   Gazeteci Şafak Pavey ve arkadaşı Erdinç Ergenç'e saldırarak darp ettiği iddia edilen Burhan İlgin, dün gözaltına alındı. İlgin ile yüzleştirilen Pavey, "Kalabalık bir grup içinden şahsı tehşis ettik. Saldırganı cam arkasından tehşis için mutluyum" dedi. Gözaltına alınan zanlı İlgin'in polisteki sorgusuna başlandı. Zanlının gözaltına alınması üzerine Beyoğlu İlçe Emniyet Müdürlüğü'ne gelen Pavey ve Ergenç ise görünmeyecekleri şekilde, cam bölmeyle ayrılan odadaki bir grup şahıs arasından İlgin'i teşhis etti. Pavey, mesai saatinin dolması nedeniyle Adli Tıp Kurumu'nun raporunu bugün alacağını belirterek, "Yüzleşme yapıldı. Oldukça kalabalık bir grup içerisinden şahsı tehşis ettik. Yüz yüze gelmemeyi özel olarak rica ettim" diye konuştu. Olayın ardından tanıklık yapmak için kimsenin başvurmadığına da dikkat çeken Payev, "Çok sinmiş bir toplum olduğumuz için tanıklık yapmaya bile cüret etmiyoruz" şeklinde konuştu. 
   
   
</TEXT>
</DOC>
