<DOC>
<DOCNO> 156152 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/12/son/soneko05.html </URL>
<DATE> 2003/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Uluslararası piyasalarda geçen hafta... 
</HEADLINE>
<TEXT>

     Uluslararası piyasalarda geçtiğimiz hafta yaşanan gelişmeleri ve bu haftanın beklentilerini, Şeker Yatırım Menkul Değerler Portföy Yönetimi Uzmanı Burcu Büyükbingöl yorumluyor. 
"Geçtiğimiz hafta, ABD Merkez Bankası FED, faiz oranlarını beklentiler doğrultusunda 1,25 seviyesinde bırakma kararı aldı. Bu beklenen bir karar olduğundan borsalar üzerinde etkisi olmadı. Dow Jones ve Nasdaq haftayı başlangıç seviyelerinden kapattı. Dow Jones, son 1 aylık sürede ilk defa 8500 seviyesinin üstünde kapanış yaptı. 
     Euro’nun değer kazanmasının Avrupalı ihracatçı şirketler üzerinde yaratacağı olumsuz etkiler, Avrupa bölgesi endeksleri üzerinde kaygı yarattı. Hafta içerisinde düşen Avrupa borsaları, hafta sonuna doğru ABD borsalarında yaşanan yükselişin etkisiyle haftayı başlangıç seviyelerine yakın seviyelerden tamamladılar. 
     Haftanın en önemli gelişmesi euro dolar paritesindeki yükselişti. Parite geçen haftaya 1,12 seviyelerinden başlamıştı. Avrupa MB’nın faiz oranlarında indirime gitmemesi, Euro’nun dolar karşısında hızla yükselmesine sebep oldu. Parite direnç seviyesi olan 1,15 seviyesini test etti. Euro’nun yükselişinin devam etmesi halinde parite halinde bir sonraki hedef 1,17 seviyeleri. 
     Japonya’da Nikkei endeksi ise hükümetin hisse senedi piyasasını canlandırmaya yönelik önlemler alacağı beklentisiyle 1 yükselerek, geçtiğimiz haftayı direnç seviyesi olan 8000 seviyesinin üzerinde kapattı. 
     OPEC’in haziranda yapacağı toplantıda üretim kısıntısına gitmeye hazırladığı haberleri petrol fiyatlarını yükseltti. Haftaya 24 dolar seviyelerinden başlayan ham petrol fiyatları Cuma günü 24,75 dolara kadar çıktı. 
     Geçtiğimiz haftaya 340 dolar düzeyinden başlayan altının ons fiyatı ise, Cuma günü itibariyle 348 dolara yükseldi." 
     
</TEXT>
</DOC>
