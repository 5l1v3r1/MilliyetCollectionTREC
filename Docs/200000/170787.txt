<DOC>
<DOCNO> 170787 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/21/son/sontur24.html </URL>
<DATE> 2003/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Akli dengesi yerinde olmayanların ormana girişi yasaklandı 
</HEADLINE>
<TEXT>

     Çevre ve Orman Bakanı Osman Pepe, özürlülerin tümünün değil, sadece akli dengesi yerinde olmayanların ormanlara girişinin yasaklandığını bildirdi. 
     AK Parti İstanbul Milletvekili Lokman Ayva, Pepe'ye, ''Orman yangınlarını çıkardığı gerekçesiyle bu alanların özürlü vatandaşlara yasaklandığı'' yolundaki iddiaların doğruluğunu sordu. 
     Osman Pepe, Lokman Ayva'ya gönderdiği cevabi yazıda, Türkiye'de orman yangınlarının uzun yıllara dayalı çıkış nedenleri irdelendiğinde akli dengesi bozuk kişilerin zaman zaman orman yangını çıkarabildiğinin görüldüğünü belirtti. 
     Çevre ve Orman Bakanı Pepe, şunları kaydetti 
     ''Orman yangınlarının önlenmesi için tedbir olarak düşünülen önlemlerden biri de münhasıran ruhsal özürlü, akli dengesi bozuk kişilerin yangın çıkma riskinin yüksek olduğu, bu nedenle ormanlar ve civarında her türden ateş yakılmasının ve ormanlara girişlerin yasaklandığı dönemlerde kontrol altında tutulmalarıdır. 
     Akli denge bozukluğu olmayan diğer vatandaşlarımızın hiçbirini yangın tehdidi olarak görmemekte ve özürlü saymamaktayız.'' 
     
</TEXT>
</DOC>
