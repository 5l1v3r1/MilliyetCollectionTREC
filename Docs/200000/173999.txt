<DOC>
<DOCNO> 173999 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/06/son/sonspo15.html </URL>
<DATE> 2003/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Süper Lig'in stadyumları... 
</HEADLINE>
<TEXT>

     Birinci Süper Futbol Ligi'nin 2003-2004 sezonunda maçların yapılacağı statlardan çok büyük bir bölümünde ışıklandırma sistemi bulunuyor. 
     Ligde mücadele edecek 18 takımın maçlarını yapacağı çim zeminli 16 ayrı stattan 13'ünde maçlar gece yapılabilecek. 
     Ligin yeni takımlarından Akçaabat Sebatspor'un yanısıra, lige geçen sezon çıkan Elazığspor ile İstanbulspor ise, statlarında ışıklandırma sistemi henüz olmadığı için maçlarını gündüz oynayacak. 
     Bu arada Elazığ Atatürk Stadı'nın ışıklandırılması için çalışmaların halen sürdüğü bildirildi. 
     
     EN FAZLA KAPASİTE ATATÜRK OLİMPİYAT STADI'NDA 

     Birinci Süper Lig'de mücadele edecek takımlar içinde stadındaki seyirci kapasitesi en yüksek takım Galatasaray olacak. 
     Ali Sami Yen Stadı'nın yeniden yapımı süresince maçlarını bu sezondan itibaren Atatürk Olimpiyat Stadı'nda yapacak olan Galatasaray, 80 bin 597 kişi kapasiteli statta rakiplerine seyirci açısından büyük üstünlük kuracak. 
     Kapasitesinin yarıya yakınını kombine olarak şimdiden satan sarı-kırmızılı kulüp, deplasmana gelecek takımlara ise yaklaşık 4 bin kişilik yer ayırmak zorunda kalacak. 
     Yenileme çalışmaları sürdürülen Fenerbahçe Şükrü Saracoğlu Stadı'nın şu andaki seyirci kapasitesi ise 52 bin kişi. Maraton ve kale arkası tribünleri yeniden inşa edilen statta, numaralı tribünün de yenilenmesiyle seyirci kapasitesi 64 bin kişiye ulaşacak. 
     
     RAKİP SEYİRCİLERE AYRILACAK BÖLÜM 

     Futbol Federasyonu'nun yeni sezonda yürürlüğe soktuğu deplasman takımına, stat kapasitesinin en az yüzde 5'lik bölümünün ayrılması uygulaması, en çok Galatasaray deplasmanına gelecek seyircilere yarayacak. 
     Sarı-kırmızılı takımın maçlarını yapacağı Atatürk Olimpiyat Stadı'nın toplam 80 bin 597 kişilik kapasitesi nedeniyle, rakip seyircilere 4 bin 29 kişilik bölüm ayrılacak. 
     Ligin en az seyirci kapasiteli stadı olan Akçaabat Sebatspor'un Fatih Stadı'nda ise, rakip seyirciler için sadece 175 kişilik bölüm ayrılabilecek. 
     Bu arada, Akçaabat Sebatspor'un, Beşiktaş, Fenerbahçe, Galatasaray ve Trabzonspor ile yapacağı maçları Trabzon Hüseyin Avni Aker Stadı'nda yapacağı öğrenildi. 
     
     LİG MAÇLARININ YAPILACAĞI STATLAR 

     Birinci Süper Lig'de 2003-2004 sezonunda maçların yapılacağı statlar ve yetkililerden alınan biletli seyirci kapasiteleri şöyle 
     

Takım Stat Kapasite DTAK 5 Adanaspor 5 Ocak 16.000 800 Akçaabat Sebatspor Fatih 3.500 175 Ankaragücü Ankara 19 Mayıs 19.125 956 Beşiktaş BJK İnönü 20.870 1.043 Bursaspor Bursa Atatürk 19.700 985 Çaykur Rizespor Rize Atatürk 10.500 525 Denizlispor Denizli Atatürk 18.000 900 Diyarbakırspor Diyarbakır Atatürk 18.000 900 Elazığspor Elazığ Atatürk 16.000 800 Fenerbahçe FB Şükrü Saracoğlu 52.000 2.600 Galatasaray Atatürk Olimpiyat 80.597 4.029 Gaziantepspor Kamil Ocak 17.000 850 Gençlerbirliği Ankara 19 Mayıs 19.125 956 İstanbulspor Güngören M.Yahya Baş 10.500 525 Konyaspor Konya Atatürk 26.000 1.300 Malatyaspor Malatya İnönü 17.000 850 Samsunspor Samsun 19 Mayıs 13.500 675 Trabzonspor Hüseyin Avni Aker 21.700 1.085      NOT DTAK Deplasman takımına ayrılacak kontenjan Stat kapasitesinin yüzde 5'lik bölümü 
     
</TEXT>
</DOC>
