<DOC>
<DOCNO> 157759 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/20/yasam/yas04.html </URL>
<DATE> 2003/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu bebenin kafasını öz 'babası ' çatlattı 
</HEADLINE>
<TEXT>

'Çayın soğumasına' sinirlenen 'baba ' Hasan İmdat, eşi elinden kaçınca hıncını feci şekilde dövdüğü beş aylık oğlu Anıl'dan çıkardı 
     DOĞAN SÖNMEZ Antalya DHA 

     Manavgat'ta bir 'baba ', eşi ve minik bebeğine cehennemi yaşattı. Hasan ve Rabia İmdat çifti, 15 ay önce birbirini severek evlendi. Ancak bir otelde soğuk mezeci olarak çalışan Hasan İmdat 24 , ilk haftadan itibaren eşini sürekli dövmeye başladı. Hasan İmdat, önceki sabah da kahvaltıda 'çayın soğuk olmasına' sinirlenip eşi Rabia'nın üzerine yürüdü. Genç kadın kendini sokağa atarak dayaktan kurtulunca, öfkeli koca sinirini henüz beş aylık oğlu Anıl'dan çıkardı. Babasından yediği tokatlarla yüzü mosmor olan minik Anıl'ın kafatası çatladı. Daha sonra bebeğini alıp sokağa çıkan İmdat, dışarıda bekleyen eşiyle çocuğu hastaneye kaldırdı. Minik Anıl, Devlet Hastanesi Beyin Cerrahi Servisi'ne yatırıldı. 
     
     'Sigara da söndürdü' 
     Vücudunda morluklar olan Rabia İmdat, eşinden şik yetçi oldu ve yaşadıkları vahşeti şöyle anlattı 
     "Kahvaltıda çayı ısıtmamı istedi. Soğutmadan içmesini söyleyince beni tekme tokat dövmeye başladı. Kendimi çocuğumla sokağa attım. Peşimden gelip özür diledi. Eve girince tekrar vurdu. Yine kaçtım ancak bebek evde kaldı. Sokakta işe gitmesini bekledim. Yarım saat sonra bebekle geldi. Başına şapka geçirdiği bebeğim ağlıyordu. Şapkayı çıkarınca kafasının morardığını gördüm. Bebekle düştüğünü söyledi. Hastanede morarmanın darp sonucu meydana geldiğini ve parmak izleri olduğunu söylediler. Röntgende de çatlak tespit edildi." 
     

</TEXT>
</DOC>
