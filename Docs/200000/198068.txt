<DOC>
<DOCNO> 198068 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/27/ekonomi/eko03.html </URL>
<DATE> 2003/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
İMKB'ye yabancı yatırımcı ilgisi 
</HEADLINE>
<TEXT>

   Son altı aydır İMKB'de alıcı konumunda bulunan yabancıların yılbaşından bu yana alım tutarı 630 milyon dolara yaklaştı 
   
   İstanbul Menkul Kıymetler Borsası'nda İMKB yabancı yatırımcıların 10 aylık net hisse alım tutarı, ekim ayındaki 131.4 milyon dolarlık artışla, 629.5 milyon dolara yükseldi. 
   İMKB Hisse Senetleri Piyasası'nda, yabancı banka, aracı kurum veya şahıs nam ve hesabına yapılan işlemlerde net alım tutarı, ocakta 118.9 milyon dolar, şubatta 52.2 milyon dolar olarak gerçekleşti. Mart ayında 119.2 milyon dolarlık, nisan ayında da 41.9 milyon dolarlık net satış oluştu. 
   Mayıs ayından itibaren yabancı işlemleri alım yönünde gelişti ve mayıs ayında 9.1 milyon dolar, haziranda 47.9 milyon dolar, temmuzda 77.4 milyon dolar, ağustosta 174.4 milyon dolar net alım gerçekleşti. 
   
   En çok alım eylülde 
   Yabancıların net alımları eylül ayında 310.7 milyon dolarla yılın en yüksek değerini oluşturdu. 
   Ekim ayında ise yabancı yatırımcılar adına 1 milyar 636 milyon 332 bin 923 dolarlık alım, 1 milyar 504 milyon 925 bin 486 dolarlık satım işlemi yapıldı. Bu işlemlerin karşılığında oluşan net alım tutarı 131.4 milyon dolar olarak hesaplandı. 
   Ocak - ekim döneminde yabancıların toplam alım işlemleri 5 milyar 4 milyon 155 bin 35 dolar, satış işlemleri 4 milyar 374 milyon 689 bin 152 dolar olarak gerçekleşti. Toplam işlem hacmi 9 milyar 378 milyon 844 bin 187 dolara ulaşırken, net alım tutarı da 629 milyon 465 bin 883 dolara yükseldi. 
   
   En yüksek seviye 
   İMKB'de işlem yapan yabancıların elindeki hisse senetlerinin değeri, ekim ayında son 33 ayın en yüksek seviyesine yükseldi. Eylül ayında 5 milyar 770 milyon dolar olan hisse tutarı, borsadaki yüzde 20.67'lik artışın etkisiyle geçen ay 6 milyar 810 milyon dolara çıktı. 
   2001 Ocak ayında 8 milyar 636 bin dolar düzeyinde bulunan yabancılara ait hisse tutarı, 2002 Ocak ayında 5 milyar 812 milyon dolar, bu yıl ocakta 3 milyar 769 milyon dolar olarak hesaplanmıştı. 
   
   İlk 10 ayda yabancı işlemleri dolar Aylar Alım Satım Toplam Hacim Net alım - satım Ocak 403.605.357 284.661.654 688.267.011 118.943.703 Şubat 457.865.480 405.703.199 863.568.679 52.162.281 Mart 368.885.977 488.066.511 856.952.488 -119.180.534 Nisan 440.406.683 482.288.150 922.694.833 -41.881.467 Mayıs 483.417.226 474.307.018 957.724.244 9.110.208 Haziran 414.893.292 367.037.130 781.930.422 47.856.162 Temmuz 461.874.998 384.518.442 846.393.440 77.356.556 Ağustos 723.522.511 549.083.367 1.272.605.878 174.439.144 Eylül 1.249.683.511 939.023.681 2.188.707.192 310.659.830 Ekim 1.636.332.923 1.504.925.486 3.141.258.409 131.407.437 Toplam 5.004.155.035 4.374.689.152 9.378.844.187 629.465.883 
   
   
</TEXT>
</DOC>
