<DOC>
<DOCNO> 198032 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/26/son/sontur08.html </URL>
<DATE> 2003/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Asgari ücretliye piyangodan otomobil çıktı 
</HEADLINE>
<TEXT>

     Bilecikspor'un Ramazan Bayramı için düzenlediği eşya piyangosunun büyük ikramiyesi otomobil, asgari ücretle çalışan işçinin biletine isabet etti. 
     Bilecikspor'a maddi katkı sağlamak amacıyla düzenlenen eşya piyangosunun çekilişi, Lunapark'ta yapıldı. 
     Piyangonun büyük ikramiyesi olan yaklaşık 15 milyar lira değerindeki DACIA marka otomobil, TELESAN Televizyon Fabrikası'nda asgari ücretle çalışan Yılmaz Tatar'a 25 çıktı. 
     Büyük ikramiyenin sahibi Tatar, AA muhabirine, aldığı ücretle otomobil almasının mümkün olmadığını belirterek, emekli maaşıyla geçimini sağlayan ailesinin de otomobili bulunmadığını söyledi. 
     ''Aldığım maaşla zor geçiniyorum. Otomobil kazanacağımı hayal bile etmiyordum'' diyen Tatar, Bilecikspor yönetimine eşya piyangosu düzenlediklerinden dolayı teşekkür etti. 
     
</TEXT>
</DOC>
