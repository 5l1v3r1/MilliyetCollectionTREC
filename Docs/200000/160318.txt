<DOC>
<DOCNO> 160318 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/01/yazar/bila.html </URL>
<DATE> 2003/06/01/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Bu mudur yani 
</HEADLINE>
<TEXT>

     Çağdaş yaşamı, çağdaş giyim - kuşamı özendirmek, bağımsızlığı, ulusal kişiliği ve kimliği, ulusal çıkarları ön planda tutmak, "3. Dünyacılık, Saddamcılık, Kaddaficilik" olarak aşağılanıyor... 
     Buna karşın 
     İç politikada, kadın - erkek eşitliğini kabul etmeyen, kadını türbana giderek çarşafa sokmaya çalışan, erkeğin arkasından yürümesi gerektiğine inanan zihniyeti dış politikada "ABD ne derse odur"u savunmak, "1. Dünyacılık" biçiminde sunuluyor. 
     Burada büyük bir çelişki yok mu 
     Hem kendini, hem de toplumu kandırma yok mu 
     Bu görüntülerin hangisi "3. Dünya"ya daha yakın acaba 
     Hangisi Türkiye'yi daha çok bir Ortadoğu ülkesi çerçevesine oturtuyor acaba 
     Türk toplumunu Atatürk'ün 80 yıl önce kopardığı "3. Dünya" yaşam tarzına hangisi daha çok yaklaştırıyor acaba 
     Kadını çarşafa sokmaya çalışmanın neresi "1. Dünyacılık", neresi "çağdaşlık", neresi "çağdaş demokrasi" acaba 
     Uluslararası güvenlik, "ABD imparatorluğuna sömürge koşullarında bağlanmaktır" demeye getiren ABD'li teorisyenlere hayranlık duymak, "3. lig ülkesi" olmayı hedeflemek değil de, nedir acaba 
     Batılı meslektaşlarından daha fazla ve daha kolay para kazanıp, Batı'da öğrenim görüp, tatillerini Batı'da geçirip, mayoyu bile tutucu gören bir yaşam tarzı süren ve kendini en önde gelen aydın ve "kanaat önderi" sayanların, Türk toplumuna Ortadoğu ülkelerinin yaşam tarzını "demokratik tercih" adı altında savunmaları, kendilerine birinci, halkına Üçüncü Dünyayı layık görmeleri değil de nedir, acaba 
     Çarşaflı, türbanlı kadını, kız çocuklarını okutmayan zihniyeti, ülkeyi ve halkı din kurallarına göre yönetip yaşatmayı Avrupa Birliği değerlerine engel görmeyip Türkiye'yi çağdışı yaşam ve zihniyetten 80 yıl önce kurtarmış, kadın - erkek eşitliğini birçok Avrupa ülkesinden önce tanımış, kadına seçme ve seçilme hakkını onlardan on yıllarca önce getirmiş, onu eğitimle, teknolojiyle eşit biçimde tanıştırmış Atatürk'ü engel görmek, "1. Dünyacılık" mıdır, acaba 
     "1. Dünyacılık", referansı din olan iktidarın bile Arap ülkelerine demokratikleşin, kadın - erkek eşitliğini sağlayın, çağdaşlaşın, dediği günlerde, türbana, çarşafa, örtünmeye "kanaat önderi" sıfatıyla destek olmak için çırpınmak mıdır, yani 
     Cem Yılmaz'ın ünlü deyimiyle 
     "Bu mudur yani " 
     
     

</TEXT>
</DOC>
