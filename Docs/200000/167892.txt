<DOC>
<DOCNO> 167892 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/07/son/sontur32.html </URL>
<DATE> 2003/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Moskova-İstanbul uçağında yolcular birbirine girdi... 
</HEADLINE>
<TEXT>

     Moskova'dan İstanbul'a gelen Airline-400 Havayolu'na ait uçaktaki 4 yolcu birbirleriyle kavga etti. 
     A.A muhabirinin edindiği bilgiye göre, yolculuk sırasında aşırı alkol alan 2 yolcunun küfürlü konuşmalarına, diğer yolcular tepki gösterdi. 
     Alkol almaya ve küfür etmeye devam eden bu kişiler ile 2 yolcu arasında kavga çıktı. Birbirlerine yumruk ve tekmelerle saldıran Elkhan Eyubov 29 , Movla Batyrov 42 , Deni Dzhantemirov 28 ve Alexey Kartsev 33 , diğer yolcular ve görevlilerin müdahalesiyle ayrıldılar. 
     Kavgaya karışan bu kişiler, uçak Atatürk Havalimanı'na indikten sonra polis tarafından gözaltına alındı. İfadeleri alınan 4 kişi daha sonra Havalimanı Karakolu'na gönderildiler. 
     Bu arada, uçağın kaptan pilotunun uçaktaki koltukların zarar görmesi nedeniyle rapor tuttuğu öğrenildi. 
     Diğer yolcular, kavga sırasında koltukların zarar gördüğünü, bir bayan yolcunun da koltukların arasına sıkıştığını anlattılar. 
     
</TEXT>
</DOC>
