<DOC>
<DOCNO> 150720 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/18/son/soneko14.html </URL>
<DATE> 2003/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Jeep pazarı kızışıyor... İşte fiyatlar... 
</HEADLINE>
<TEXT>

     Dünya genelinde arazi araçlarına gösterilen ilgideki artış Türkiye'ye de yansırken, bu durum rekabeti de beraberinde getirdi. 
     Daha önce BMW, Hummer, Lincoln, Mercedes, Chrysler ve Kia gibi firmaların büyük pay sahibi olduğu piyasada, Porsche, Volvo ve Volkswagen'in yeni modelleri satışa sunmasıyla rekabet giderek büyüyor. 
     Arazi şartlarında gösterdikleri üstün performansın yanı sıra asfaltta otomobil konforu sunan jeepler, son dönemlerde Türkiye'de büyük talep görmeye başladı. 
     Hemen hepsi üstün güvenlik ve konfor donanımlarına sahip olan jeepler, daha önce özellikle haftasonlarında doğayla başbaşa olmak isteyenler tarafından tercih edilirken, bugün kentiçi kullanımına yönelik satın alanların sayısı da giderek artıyor. 
     Bu arada jeeplere gösterilen ilgi, piyasada rekabeti kızıştırdı. Daha önce, BMW, Hummer, Mercedes, Lincoln, Chrysler ve Kia gibi firmaların büyük pay sahibi olduğu piyasada, Volvo'nun ''XC90'', Volkswagen'ın ''Touareg'', Porsche'nin de ''Cayenne'' modellerini satışa sunmasıyla birlikte, rekabet giderek büyüyor. 
     Sanat ve spor dünyasından ünlülerin kullanmasıyla birlikte talebin daha da arttığı jeeplerde, ABS, çok sayıda hava yastığı, EBD, ESP, CD çalar, deri döşeme, be-xenon farlar, park ve yağmur sensörü gibi güvenlik ve konfor donanımları standart olarak sunuluyor. 
     Türkiye'de satışa sunulan bazı jeep modelleri ve fiyatları şöyle 
     

Marka Model Fiyat BMW X53.0dA 88.453 euro Chrysler Grand Cherokee 2.7 Ltd.CRD. 69.000 euro Hummer H2 135.000 dolar Kia Sorento 2.5 DSL otm. 40.000 dolar Mercedes ML 270 CDI 75.267 euro Nissan Terrano 3.0 4x4 otm. 48.500 euro Porsche Cayenne S 98.267 euro Toyota Land Cruiser Prado 68.000 euro Volvo XC90T6 96.500 euro Volkswagen Touareg 3.2 V6 73.650 euro      





</TEXT>
</DOC>
