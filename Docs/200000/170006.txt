<DOC>
<DOCNO> 170006 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/17/son/soneko32.html </URL>
<DATE> 2003/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez Bankası döviz rezervleri 598 milyon dolar azaldı... 
</HEADLINE>
<TEXT>

     Merkez Bankası'nın döviz rezervleri, 4-11 Temmuz 2003 tarihleri arasında 598 milyon dolar azaldı. 
     Merkez Bankası'nın haftalık bültenine göre, 4 Temmuz'da 28 milyar 638 milyon dolar olan bankanın döviz rezervleri, 11 Temmuz'da 28 milyar 40 milyon dolara indi. 
     Öte yandan, bankalar ve özel finans kurumlarının ÖFK toplam döviz rezervleri, 30 milyon dolar azalarak, 27 Haziran itibariyle 9 milyar 274 milyon dolara geriledi. Bankalar ve ÖFK'ların toplam döviz rezervi 20 Haziran'da 9 milyar 304 milyon dolar idi. 
     Altın rezervleri ile Merkez Bankası, ticari bankalar ve ÖFK'ların döviz rezervlerinden oluşan Türkiye'nin ''uluslararası rezervleri'' de 20-27 Haziran 2003 tarihleri arasında 678 milyon dolar artarak, 38 milyar 716 milyon dolardan, 39 milyar 394 milyon dolara çıktı. 
     
</TEXT>
</DOC>
