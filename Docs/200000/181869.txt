<DOC>
<DOCNO> 181869 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/12/son/sondun03.html </URL>
<DATE> 2003/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Sibel Can "Irak'ta söyleyeceğim ilk şarkı Berivan olacak" 
</HEADLINE>
<TEXT>

     Şarkıcı Sibel Can, Irak'a konser vermeye gideceğini ve burada söyleyeceği ilk şarkının ''Berivan'' olacağını söyledi. 
     Sibel Can, Hilton Oteli'nde Irak'taki geçici hükümet konseyindeki Türkmen temsilci Songül Çabuk ile görüştü. 
     Çabuk, Can'a kendisini çok sevdiklerini ve Irak'ta görmek istediklerini kaydetti. Can da bunun üzerine Irak'a gelmeyi çok istediğini, ancak bu konudaki tarihin henüz netleşmediğini belirtti. 
     Bir gazetecinin, Hülya Avşar'ın, ''koşulların uygun olmamasından ötürü Irak'a gitmeyeceğini'' açıkladığını, bunu nasıl değerlendirdiğini sorması üzerine Can, şunları söyledi 
     ''Ben kendisiyle aynı görüşte değilim. Buna cevap bile vermek istemiyorum. Oraya ülkem için gideceğim'' dedi. Can, Bağdat'a saz arkadaşlarıyla gideceğini ve yanlarında başka bir sanatçı olmayacağını sözlerine ekledi. 
     
</TEXT>
</DOC>
