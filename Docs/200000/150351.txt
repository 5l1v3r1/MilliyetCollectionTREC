<DOC>
<DOCNO> 150351 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/17/spor/spo01.html </URL>
<DATE> 2003/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
LUCE'NİN İSYANI 
</HEADLINE>
<TEXT>

Beşiktaş Teknik Direktörü, golün ofsayt olduğunu, bir de penaltılarının verilmediğini iddia etti, "Bu maçı FIFA hakemi yönetmeliydi. Sonuçta hakem değil, biz kaybettik" diye konuştu 
     'Negatif atmosfer' 
     TEKNİK Direktör Lucescu, Diyarbakırspor maçının ardından çarpıcı açıklamalar yaptı. Rumen hoca, Diyarbakırspor'un golünün ofsayt olduğunu dile getirip, "Bir de penaltımız verilmedi. Bu maçı FIFA hakemi yönetmeliydi. Ayrıca Şenol'un kırmızı kart görmesi gerekirdi. Oyunun sonunda kaybeden hakem değil, biz oluyoruz. Böyle adaletsiz davranırlarsa biz şampiyon olamayız" dedi. 
     
     'Ucuz kaybediyoruz' 
     KART cezalısı olan Sergen'i çok aradığını da açıklayan Lucescu, "Sergen'i kaybettik, İlhan'ı kaybettik. O kadar basit bir şekilde oyuncu kaybediyoruz ki... Sergen'in Malatya'da gördüğü sarı kart haksızdı. Başkaları tarafından saygı duyulması için üç kez şampiyon olmak mı gerekiyor Rakip çok istekli oynadı. Galibiyeti haketti. Sahaya yüreklerini koydular" diye konuştu. 
     
     'Kaybetmek istiyordum' 
     MAÇTAN önce futbolcularını uyardığını da dile getiren tecrübeli hoca, "Üzerimize çok geldiler" yorumunu yaptı. Lucescu şunları söyledi "Tüm takımın dikkatini çektim maçtan önce. Tüm basın üzerimize geldi, negatif bir atmosfer oluşturuldu. Yaptığımız hataları tek tek anlattım, baskının olumsuzluk doğuracağına dikkat çektim. Ama olmadı. Aslında bir maç kaybetmek istiyordum." 
     
Ve kapılar açıldıBeşiktaş-Fenerbahçe derbisi öncesinde il güvenlik toplantısı yapıldı. İnönü Stadı'ndaki maçta misafir taraftarlara bin 200 kişilik yer ayrılacağı açıklandı 
     Valilikte buluşma 
     SÜPER Lig'de haftasonu oynanacak olan Beşiktaş - Fenerbahçe maçı öncesinde iki kulüp yetkilileri valilikte bir araya geldi. Toplantıya Vali Muammer Güler, Fenerbahçe Başkanı Aziz Yıldırım, Beşiktaşlı yönetici İbrahim Altınsay ve İstanbul Emniyet Müdürü Celalettin Cerrah katıldı. Toplantıda, Fenerbahçe taraftarına bin 200 bilet ayrılması kararlaştırıldı. 
     
Derbi alarmıBeşiktaş'ta gözler Fenerbahçe sınavına çevrildi. Futbolcuları ateşlemek isteyen Bilgili, alacakları bugün ödeme kararı aldı 
     Diyarbakır'a gitti 
     DİYARBAKIRSPOR yenilgisinin şokunu yaşayan Beşiktaş'ta artık gündem Fenerbahçe maçı oldu. Galatasaray ile aradaki bir puan fark camiayı tedirgin ederken, Başkan Serdar Bilgili kolları sıvadı. Diyarbakır'a giden Bilgili, maçtan önce Lucescu ile görüştü. Beşiktaş Başkanı, futbolcuları derbiye motive edebilmek için tüm alacakların bugün ödenmesini kararlaştırdı. 
     
     İlhan'ın üzüntüsü 
     KARTAL'IN yıldızı İlhan Mansız ise Diyarbakırspor karşısında ağır bir yenilgi aldıklarını dile getirdi. İlhan Mansız, "Böyle bir yenilgi beklemiyorduk. Bizim için kötü bir sonuç. Kalan maçlar çok önemli. Hepsini kazanıp, şampiyon olmak istiyoruz" dedi. Soyunma odasının çıkışında yenilgi yüzünden futbolcuların büyük bir moral çöküntüsü içinde olduğu gözlendi. 
     
     3 bin polise görev 
     VALİ Güler, derbide üç bin polisin göreve yapacağını açıkladı. Güler, "Biletler Beşiktaş tarafından, Fenerbahçe'ye verilecek. Satışı Fenerbahçe yapacak. Taraftarlar çıkışta toplu halde çıkacak" dedi. Başkan Aziz Yıldırım, "Derbiyi hakeden kazansın" derken, yönetici İbrahim Altınsay, "Umarım iki taraf da futbol şenliği yaşar. Kazanan dostluk olsun" ifadelerini kullandı. 
     
'Baba Hakkı' anıldı      BEŞİKTAŞ'IN efsane futbolcularından 'Baba' lakaplı Hakkı Yeten ölümünün 14. yıldönümünde kabri başında anıldı. Törene, Beşiktaş Belediye Başkanı Yusuf Namoğlu, Divan Kurulu Başkanı Şeref Nasır, yönetici Levent Erdoğan ve Yeten'in yakınları katıldı. Genel Kurul Üyesi Nevzat Demir'in, unutulmaz isimler için anıt mezar yaptıracağı açıklandı. 
     
     


SPOR 




























</TEXT>
</DOC>
