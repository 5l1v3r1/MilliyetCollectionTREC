<DOC>
<DOCNO> 155723 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/10/guncel/agun.html </URL>
<DATE> 2003/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Gerçekler boyanmıyor 
</HEADLINE>
<TEXT>

BJK Koleji öğrencileriyle resim sergisi açmaya hazırlanan sokak çocuklarına son tinerci cinayeti sorunca, madalyonun öbür yüzünü görüyoruz 

Bizi hor görüyorlar. Bir sigara istiyoruz, vermiyorlar. Çok zorumuza gidiyor. Zaten uyuşmuşuz, ne yaptığımızı bilmiyoruz ki...’ 
     ÜMRAN AVCI İstanbul 

     Taksim’de tinercilerin bir yüzbaşıyı öldürmesiyle gözler sokak çocuklarının üzerine çevrildi. Onlar, üvey baba dayağından, aile içi şiddetten ve yoksulluktan kaçarak sokaklara yerleşmiş çocuklar... Bu çocuklardan bir kısmı, BJK Koleji öğrencileriyle 17 Mayıs Cumartesi Akmerkez’de açılacak bir resim sergisi hazırladı. Sokak çocukları hoyrat, tükenmiş yaşamlarını, yitip giden hayallerini resimlere dökünce ortaya "hüzün ve yalnızlığın fotoğrafı" çıktı. 
     Kaldırımda uyuyan bir çocuk. Gecenin kör karanlığında, başını gövdesine çektiği dizlerine yaslayan bir başka yalnız çocuk. İçinde mutlu çocukların yaşadığı bir ev. Ağlayan çocuk yüzleri... Bunların hepsi sokak çocuklarının fırçalarından önlerindeki k ğıda yansıyan iç dünyaları... Hepsinin başlığıysa aynı "Sokak çocuklarının umut dünyası" 
     
     ÜVEY BABASINDAN KAÇTI 
     Bu çocuklardan biri 19 yaşındaki Mustafa Tekce. Şu anda geceleri Umut Çocukları Derneği’nin yurdunda kalıyor. 10 yaşındayken Ağrı’daki evinden, üvey baba dayağı yüzünden kaçıp Beyoğlu sokaklarına yerleşti. Tiner kullanıyor, hap alıyor. Duygularını şu cümlerle dile getiriyor Mustafa "Kafam kıyak olmalı ki sorunların üstesinden geleyim. Herkes bizi hor görüyor. Sokak çocuğuyuz diye yaklaşmıyorlar. İstediğimiz alt tarafı bir sigara, 250 bin lira para. Bunu bile vermek istemiyorlar. Kendi çocukları istese verirler ama. Onlar bizim istediklerimizi vermeyince sinirleniyoruz. Zorumuza gidiyor. Zaten vücudumuz uyuşmuş. Ne yaptığımızı bile bilmiyoruz." 
     
     AĞLAYINCA ÜZÜLDÜM’ 
     "Bizim zararımız kendimize" diyen Mustafa, Taksim’deki tinerci cinayetinden sonra polis baskısından bıktıklarını söylüyor. Cinayetten sonraki gece 8 defa gözaltına alındığını anlatan Mustafa, "Yurda 7 ay önce döndüm. O zamana kadar parklarda sabahladım. Sokakta yediğim dayağı babamdan yemedim. Yetmedi dört de bıçak darbesi taşıyorum vücudumda. Geleceğim yok. Bunu da biliyorum" diye konuşuyor. 
     Ramazan Bozkurt 21’inde. 8 yıldır sokaklarda. Samsun’dan iş bulurum’ diye gelmişse de, sokakta tanıştığı çocuklara takılınca sokak çocuğu olmuş. Tiner, bali, esrar kullanmış. Sonra AMATEM’de tedavi görünce bırakmış. Şimdi Umut Çocukları Derneği’nde kalıyor, kalfalık yapıyor. Ramazan, Maçka’da birkaç yıl önce gasp ettiği bir üniversiteli kızın gözyaşlarını unutamadığını belirterek, "Kızın cep telefonu ve cüzdanını gasp ettik. Ağlamaya başlayınca üzülüp geri verdik" diyor. 
     
Resimlerinde aile özlemi var’      BJK Koleji resim öğretmenleri Yelda Çağlar ve Esin Özdener’e göre sokak çocuklarının yaptığı resimler iç dünyalarının k ğıda bir yansıması. Öğretmenler şu yorumlarda birleşiyor 

</TEXT>
</DOC>
