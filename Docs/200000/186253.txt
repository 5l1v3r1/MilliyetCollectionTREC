<DOC>
<DOCNO> 186253 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/03/son/soneko48.html </URL>
<DATE> 2003/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Şirketiniz için artık BMW kiralayabilirsiniz... 
</HEADLINE>
<TEXT>

     BMW, MINI ve Land Rover markalarının Türkiye Distribütörü Borusan Otomotiv, şirketlere uzun dönem araç kiralama hizmeti başlattı. 
     Borusan Otomotiv'den yapılan açıklamaya göre, kiralama sistemi, yeni veya kullanılmış tüm modelleriyle BMW, MINI ve Land Rover otomobilleri kapsıyor. 
     Yönetici kadrosu ve personeli için araç filosuna ihtiyacı olan şirketler, araçları satın almak yerine 1 yıldan 3 yıla kadar kiralayabilecekler. 
     Otomobillerin sabit aylık kira ücreti, uygun koşullarla, kullanıcı tarafından belirlenen yıllık kilometre üzerinden hesaplanacak. Sadece 1-2 araç kiralanabildiği gibi, araç sayısı artırılarak filo indiriminden yararlanılabilecek. 
     Sözleşme süresinin sonunda otomobil hiçbir ek ödeme yapılmadan Borusan Otomotiv'e teslim edilecek veya yeni bir sözleşme ile filo en son modellerle yenilenebilecek. 
     Uzun dönem kiralanan BMW, MINI ve Land Rover'ların bakım, onarım, sigorta ve tüm vergileri Borusan Otomotiv tarafından karşılanacak. 
     Bakım ve onarım işlemleri Borusan Otomotiv'in bayi ağı içinde gerçekleştirilecek. Kiralanan araç iş göremez hale gelirse hemen bir başka araç tahsis edilecek. Aracın yolda kalması durumunda ise EUROPlus yol yardım hizmetinden yararlanılacak. 
     
</TEXT>
</DOC>
