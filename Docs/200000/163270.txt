<DOC>
<DOCNO> 163270 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/15/spor/spo06.html </URL>
<DATE> 2003/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
MONTREAL'DE KAPIŞMA 
</HEADLINE>
<TEXT>

Dünya'nın en çok ilgi çeken sporlarından biri olan Formula 1'de 8. grand prix bu gece Kanada'da koşulacak. Schumacher, "evi" olarak nitelenen Montreal'de en büyük favori 
     Raikkonen birinci 
     FORMULA 1'DE yılın sekizinci Grand Prix'si bu gece Kanada'nın Montreal kentinde yapılacak. 4 bin 361 metrelik parkurda gerçekleştirilecek ve 70 kapıdan oluşan yarışta, 7 müsabaka sonunda ilk sırada bulunan Finli Kimi Raikkonen koltuğunu korumaya çalışacak. Raikkonen'in 4 puan gerisinde ikinci durumda bulunan son üç sezonun şampiyonu Alman pilot Michael Schumacher ise rakibini yakalayarak geçmeye çalışacak. 
     
     Sıralama turu Ralf'in 
     SIRALAMA turları sonunda ön sıraları BMW - Williams pilotları aldı. Ralf Schumacher 1.15.529'la birinci, Juan Pablo Montaya 1.15.923'le ikinci olurken, Ferrari takımından Michael Schumacher 1.16.047'yle üçüncülüğe oturdu. Sıralama turunu Renault takımından Fernando Alonso 1.16.048'le dördüncü, Ferrari'nin diğer pilotu Rubens Barrichello 1.16.143'le beşinci sırada tamamladı. Sürücüler klasmanında ilk sırada bulunan McLaren pilotu Kimi Raikkonen ise kaygan zeminde pistten dışarı çıktı. 
     
     Yağış var 
     MONTREAL'DEKİ yoğun yağmur nedeniyle sürücüler zaman zaman zorlanırken, bugün TSİ 21.00'deki yarışta da aynı hava şartlarının devam edeceği açıklandı. Otoriteler, Michael Schumacher'in "evi" diye nitelenen Kanada Grand Prix'sinde Alman pilotu favori olarak görüyorlar. Kanada'da daha önce katıldığı beş yarışta da birinciliği kimseye bırakmayan Schumacher, yarışa yine birinciliğin en büyük favorisi olarak çıkacak. Schumacher, "Kanada'da şimdiye kadar hiç yarış kaybetmedim. Bu geleneği devam ettirmek istiyorum" diye konuştu. 
     
Sürücüler Klasmanı 1.Kimi Raikkonen Fin. 48p 2.Michael Schumacher Alm. 44p 3.Fernando Alonso İsp. 29p 4.Rubens Barrichello Bre. 27p 5.Juan Pablo Montoya Kol. 25p      
     
Markalar Klasmanı 1.McLaren Mercedes 73p 2.Ferrari 71p 3.Williams BMW 50p 4.Renault 42p 5.Jordan Ford 11p      
     

</TEXT>
</DOC>
