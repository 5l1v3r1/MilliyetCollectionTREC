<DOC>
<DOCNO> 150301 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/16/son/sontur24.html </URL>
<DATE> 2003/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Aşk gözünü döndürdü... Genç kadın terör estirdi... 
</HEADLINE>
<TEXT>

     Kıskançlık krizine giren bir kadın, sevgilisiyle gördüğü arkadaşının yüzünde bardak kırdı, araya giren garsonu da bıçakladı. 
     Emniyet yetkililerinden alınan bilgiye göre, Yenimahalle'de bir kafede meydana gelen olayda, Yeliz Ü. adlı kadın, sevgilisi olan Cevdet S'yi arkadaşı Derya Y. ile birlikte bir kafede gördü. Aldatıldığını düşünen Yeliz Ü, ''Utanmıyor musun benim arkadaşımla oturmaya'' diyerek masadaki bardağı Derya Y'ye fırlattı. 
     Genç kadın kanlar içinde kalırken, kafenin garsonu Şahin B. araya girerek, kavgayı ayırmak istedi. Krize kapılan Yeliz Ü, bu sefer masada bulunan bıçakla Şahin B'yi karnından ve kolundan yaraladı. 
     Hastanede tedavi altına alınan iki yaralıdan Şahin B'nin hayati tehlikesinin devam ettiği bildirildi. 
     Yeliz Ü, Yenimahalle İlçe Emniyet Müdürlüğü ekiplerince gözaltına alındı. 
     





</TEXT>
</DOC>
