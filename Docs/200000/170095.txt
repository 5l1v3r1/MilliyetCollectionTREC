<DOC>
<DOCNO> 170095 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/18/guncel/gun02.html </URL>
<DATE> 2003/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Çocuğa tecavüzde rıza indirimi yanlış’ 
</HEADLINE>
<TEXT>

TCK tasarısında yer alan "15 yaşını bitirmemiş çocuğun rızasıyla ırzına tasaddi eden kimseye 2-4 yıl hapis cezası verilir" ifadesi tepki topluyor 
     Türkiye Barolar Birliği Kadın Hukuku Komisyonları TÜBAKKOM 5. Dönem Sözcüsü ve Adana Barosu Kadın Hukuku Komisyonu Başkanı Ülcaz Şahin, Türk Ceza Kanunu TCK tasarısının Türkiye’nin sosyal şartlarına cevap verecek nitelikte olmadığını ileri sürdü. Şahin, "15 yaşından küçüklerin rızasıyla ırza tasaddi"ye verilecek cezaları düzenleyen TCK tasarısının 318. maddesinin yeniden düzenlenmesini istedi. Şahin şöyle konuştu 
     
     CEZAYI HAFİFLETECEKLER 
     "Gazetelere N.Ç. olayı diye geçen 13 yaşındaki kız çocuğunun yaşadıkları hepimizi derinden yaralamıştır. Mağdur durumdaki çocuk, tecavüzü gerçekleştiren 28 sanığın huzurunda ve uzman bir pedagogun yardımı alınmaksızın ifade vermiştir. Medyada her gün bunun gibi yeni olaylara tanık oluyoruz. TCK tasarısının 318. maddesinde 15 yaşını bitirmemiş olan bir çocuğun rızasıyla ırzına tasaddi eden kimseye 2-4 yıl hapis cezası verilir’ hükmü yer almaktadır. Tasarı, çocukların cinsel istismarında rızanın söz konusu olabileceğini varsaymaktadır. Oysa 15 yaşını bitirmemiş çocuk, ergin olmadığından rızası söz konusu olamaz. Cinsel saldırıya maruz kalan çocuğun rızasının düşünülmesi, verilecek cezaları hafifletecektir." 
     
Onlar için en az 7 yıl istenecek      ALİYE ÇETİNKAYA DHA 

     Konya’da fuhuş batağına düşen 15 yaşındaki F.K’yi para karşılığı erkeklere pazarlayan ikisi kadın beş kişi tutuklandı. Sanıkların en az yedi yıl hapis cezası istemiyle yargılanacağı belirtilirken, K. ailesine teslim edildi. "15 yaşından küçük kızı alıkoymak ve fuhuş yaptırmak" suçundan yargılanacak sanıklar, mahkeme çıkışı fotoğraflarını çeken gazetecilere saldırdı. 
     

</TEXT>
</DOC>
