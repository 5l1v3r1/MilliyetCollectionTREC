<DOC>
<DOCNO> 176012 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/15/son/sontur37.html </URL>
<DATE> 2003/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'deki elektrik arızası, Newyork seferlerini aksattı 
</HEADLINE>
<TEXT>

     ABD'de birçok kenti karanlıkta bırakan elektrik arızası, Türk Hava Yolları THY ve Delta Havayolları'nın New York-İstanbul seferlerinde gecikmelere neden oldu. 
     Delta Havayolları'nın, Atatürk Havalimanı'nda saat 10.00'da olması gereken yolcu uçağı, elektrik kesintilerinin neden olduğu aksaklık nedeniyle 4 saat gecikmeyle İstanbul'a ulaşabildi. 
     THY'nin, New York'tan kalkan ve Atatürk Havalimanı'na saat 10.25'te inmesi gereken yolcu uçağının ise tahmini olarak akşam saat 20.00'de İstanbul'a varması bekleniyor. 
     
     VALİZLERİ GELEMEDİ 
     Bu arada, Delta Havayolları'yla İstanbul'a gelen yolculardan Güner Benker, New York'taki durumu, ''Hiçbir şey çalışmıyor. Gerçek bir cehennem. Ne zaman düzeleceği yolunda da bir haber yok'' diye değerlendirdi. 
     Yolcuların valizlerinin de, bagaj sistemlerinin çalışmaması nedeniyle bir başka uçakla İstanbul'a gönderileceği öğrenildi. 
     
</TEXT>
</DOC>
