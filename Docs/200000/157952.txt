<DOC>
<DOCNO> 157952 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/21/yasam/yas01.html </URL>
<DATE> 2003/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Ümran 'Kader'i ile yalnız kaldı 
</HEADLINE>
<TEXT>

Ümran 13'ünde evlendirildi, 15 yaşında anne oldu. Dayak yüzünden evden kaçınca başına gelmedik kalmadı... 
     YAŞAR ANTER Muğla DHA 

     Daha 23 yaşında Ümran Küçük, ama başına gelmedik kalmadı. İşte Ümran'ın acı dolu hik yesi... Afyon Dazkırı'da çiftçilik yapan ailesi tarafından ilkokulu bitirdikten sonra Didim'de çiftçilik yapan 26 yaşındaki Tevfik Küçük ile dini nik hla evlendirildi Ümran. Ve 15 yaşında anne oldu. 
     Ancak, beş yıl sonra koca dayağı yüzünden 8 yaşındaki kızı Aysel'i bırakıp evi terk etti. İzmir'de bir süre evlerde temizlik yaptıktan sonra Aydın'a giden Ümran, Engelliler Tiyatro Grubu'ndan fiziksel engelli Yüksel Ceylan 24 ile tanıştı ve birlikte yaşamaya başladı. Bir yıl sonra görme engelli ve spastik bir kız çocuğu doğurdu ve adını 'Kader' koydu. Ancak sevgilisi çocuğun engelli doğduğunu öğrenince Ümran'ı terk etti. 
     
     'Sadaka değil, kızım için iş istiyorum' 
     İş aramaya başlayan Ümran, beş ay önce geldiği Milas'ta bazı hayırseverlerin yardımıyla ahırdan bozma tek göz bir odaya yerleşti. Burada işsiz Mahsuni Özden 24 ile tanışan ve birlikte yaşamaya başlayan genç anne yeniden hamile kaldı. Ancak Ümran'ın talihi değişmemişti. Sevgilisi Mahsuni Özden iki ay önce hırsızlık suçundan tutuklanınca yeniden ortada kaldı. 
     Artık yapacağı bir şey kalmamıştı. Son çare olarak Milas Kaymakamlığı'ndan yardım isteyen Ümran Küçük, kötü yola düşmemek için direndiğini ifade ederken şunları söylüyordu "Kızıma bakabilmek için bir iş istiyorum. Başıma gelenlerden sonra yanıma yaklaşan herkesten korkar oldum. Doktorlar kızımın 4 - 5 milyar lira masrafı olan bir ameliyatla gözlerinin açılabileceğini söylüyor. Artık küçük kızım Kader'le baş başa, yapayalnız kaldım..." 
     

</TEXT>
</DOC>
