<DOC>
<DOCNO> 153147 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/29/spor/spo02.html </URL>
<DATE> 2003/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Soğuk savaş 
</HEADLINE>
<TEXT>

     YUSUF KOBAL 

     HÜSNÜ Çil'in sabah kulüpte yapılan cenaze töreninde az sayıda Fenerbahçeli vardı. Eski başkanlardan Ali Şen, eski yöneticilerden Şadan Kalkavan ve Orhan Keçeli'yi kulüp binasında kimse karşılamadı. Fenerbahçe yönetiminin eski ismi Hamdi Akın, Şadan Kalkavan ve Ali Şen'in yanına giderek, kulüp bahçesinin bir köşesinde duran Başkan Aziz Yıldırım'ın elini sıkmalarını istedi. 
     KALKAVAN, Akın'ın bu isteğine "Ben adam olanın elini sıkarım" karşılığını verince ortam aniden gerginleşti. Törende Yıldırım'ın, Hüsnü Çil için kulüpte tören düzenletmek istemediği dedikodusu da çıktı. Bunun üzerine Yıldırım, "Bu ölümü kendi çıkarları için benim aleyhime kullanmak isteyenler var. Hüsnü Çil iyi bir Fenerbahçeliydi" açıklamasını yaptı. 
     
Çil toprağa verildi      Geçirdiği kalp rahatsızlığı sonucu ölen Fenerbahçeli eski yönetici, yüksek divan kurulu üyesi ve spor yazarı Hüsnü Çil toprağa verildi. Çil, Altunizade'deki Marmara Üniversitesi İlahiyat Fakültesi Vakfı Camii'nde öğlen kılınan cenaze namazının ardından, Küçükyalı Mezarlığı'nda defnedildi. 
     
Yönetim frene bastı      FENERBAHÇE, teknik direktör konusunda bir türlü karar veremiyor. Luis Fernandez, Tigana, Troussier ve Ersun Yanal dörtlüsü arasında tercih yapamayan Sarı - Lacivertli yönetimin dün akşam toplanarak kendi arasında hoca adaylarını tek tek tartışması ve gelecek sezon izleyeceği yolu belirlemesi bekleniyordu. Ancak sürpriz bir kararla yönetim ertelendi. 
     
     


SPOR 


























</TEXT>
</DOC>
