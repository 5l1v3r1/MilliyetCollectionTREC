<DOC>
<DOCNO> 152512 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/26/spor/yture.html </URL>
<DATE> 2003/04/26/ </DATE>
<TIME>  </TIME>
<AUTHOR> Gökhan TÜRE  </AUTHOR>
<HEADLINE>
Erken final Ülker'in 
</HEADLINE>
<TEXT>

     Ligin son maçında rakibinden liderliği teslim alan Ülker, kadro yapısı itibariyle üstün olduğu Efes'e karşı Zaza avantajını kullanamadı. Genç yıldız üç dakika dolmadan ikinci faulünü alınca oyundan düştü. Ancak Efes bu avantajı Kaya ve Kambala'nın etkisiz kalması, Blair'in de diğer maçlara oranla daha istekli bir oyun sergilemesi yüzünden kullanamadı. 
     Maçın bir diğer kilit noktası da Ülker'in Efes'e karşı kurduğu ribauntlardaki üstünlüktü 39-28 . İlk yarıdaki düşük şut yüzdesini ikinci devrede düzelten Ülker, üçüncü çeyrekten itibaren oyuna ağırlığını koymaya başladı. Skor sıkıntısı yaşayan Efes ise savunmadaki direnciyle bu çeyrekte de maça ortak olmaya devam etti. Ancak son periyotta Ülker "Bileği düzgün" oyuncu sayısı fazlalığını artıya çevirmesini bildi. Goljoviç, Harun ve özellikle Booker Efes'in direncini üst üste kritik sayılarla 35. dakikadan itibaren kırmayı başardılar. Skor sıkıntısına çare bulamayan Efes, yelkenleri suya indirince Ülker de ele geçirdiği bu avantajı maçın sonuna kadar korudu. 
     Sonuçta Ülker, yedi kez katıldığı Final Four'da şampiyonluk kupasının bir kulbuna yapıştı. Son iki dönemin şampiyonu Efes Pilsen ise bu kez finali göremeden İstanbul'un yolunu tuttu. 
     


SPOR 





























</TEXT>
</DOC>
