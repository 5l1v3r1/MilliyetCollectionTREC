<DOC>
<DOCNO> 151082 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/20/ekonomi/eko02.html </URL>
<DATE> 2003/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'li firmalar Irak için bizden teklif istiyor 
</HEADLINE>
<TEXT>

     AÇIK KOYU SOHBETLER 
EYLEM TÜRK 

     Savaş sonrası Irak'ın yeniden inşaası gündeme gelirken, ana işleri gerçekleştirecek ABD'li firmaların, taşeronluk işlerini Türk firmalarına verip vermeyeceği merak konusu olmuştu. 
     Irak'ın yeniden yapılandırılması konusunda kesin bir dille 'Türk firmalarının önemli rol oynayacağını' söyleyen Türkiye Müteahhitler Birliği Başkanı ve Fenerbahçe Spor Kulübü Başkanvekili Nihat Özdemir, "Irak pazarından pay alacağız. Bundan kimsenin şüphesi olmasın" dedi. 
     Irak'ın kendileri için özel bir pazar olduğunu belirten Özdemir, "ABD'li firmalar Türk firmalardan teklif istemeye başladı bile. Şimdiden ortaklık anlaşmaları, taşeronluk anlaşmaları imzalayan bazı firmaların olduğunu duyuyoruz. 
     Kısa sürede sonuçları almaya başlayacağız" diye konuştu. 
     
Irak'ın yeniden yapılandırılması konusunda çalışacak ABD'li şirketlerinin Türk inşaat firmalarına bakışı nedir Bu yönde olumsuz bir tavır seziyor musunuz 
     ABD'li firmalar Türk firmalardan teklif istemeye başladı bile. Kısa sürede sonuçları almaya başlayacağız. Başkanı olduğum Limak şirketinin de bu konuda görüşmeleri sürüyor. Irak pazarından pay alacağız. Bundan kimsenin şüphesi olmasın. 25'e yakın firmamız ABD'li firmalarla temas halinde. Savaştan önce limanların ve havaalanlarının güçlendirilmesi için 15'e yakın Türk firması ile çalıştılar ve çok memnun kaldılar. İlişkilerimiz epey ilerledi. 
     Şunun diyebilirim ki Irak'ta yapılacak yeniden yapılandırmada da ABD ve Türk firmaları birlikte çalışacak. 
     
     Yol, köprü, baraj projelerine talibiz 
Sektör, Irak'ta hangi projelere talip olacak 
     Irak bizim için özel bir pazar. Türk firmaları Irak - İran savaşından önce Irak'ta 1 milyar dolara yakın iş yapıyorlardı. Savaşla birlikte bu yatırımlar da durdu. Bu pazarı yakından tanıyoruz. Irak pazarında yakınlık ve tecrübe avantajımız ile orada etkin olacağımıza inanıyorum. İnşaatında en etkili olacağımız alanlar ise baraj, yol, köprü, enerji nakil hatları, havaalanları, konut ve devlet binaları. Saraylar da güçlendirilecek-tir ancak onların müze olacağını düşünüyorum. 
     
Irak'ın yeniden inşaası, inşaat sektörü için ne kadarlık bir pazar oluşturuyor 
     Irak'ta önümüzdeki 15 yıl içinde 100 milyar dolarlık iş yapılacak. Son savaştan önce 50 milyar dolarlık yatırıma ihtiyaç var deniyordu. Şimdiki tahminlere göre ise bu rakam 100 milyar dolara çıktı. 
     Türkiye'nin bu pastadan yüzde 20 pay alması halinde 20 milyar dolarlık iş hacmine ulaşacağız. Bunun yüzde 10'u kazanç diye düşünülürse, Türkiye'nin kazancı 2 milyar doları bulacak. Yeter ki Bosna Hersek'te, Afganistan'daki hataları yapmayalım. 
     
Neler yapılması lazım 
     Öncelikle koordinasyon sağlanması lazım. Tek bir bakanlığın bu işlerle ilgilenmesi gerek. Ve bir dönem Libya'da olduğu gibi eline çantasını alan ben müteahhidim diyerek Irak'a gitmemeli. 
     Firmaların teminat mektuplarında kolaylık için Eximbank'a görev verilmesi gerek. Yabancı müteahhitler Irak'a ellerinde kredi paketiyle gidecekler. Bize de bir kredi paketinin verilmesi lazım. 
     10 - 15 yıl vadeli düşük faizli bir kredi paketiyle gidebilirsek ihalesiz iş alabiliriz. Ayrıca risklerin sigortalanması lazım. Dışarıda, arkasında devlet desteği olmayan inşaat firması yok. O zaman bu pazara işçi de götürebiliriz. 
     
K bil'de inşa edeceğimiz oteli Hyatt işletecekAfganistan ile ilgili olarak Türk firmaların girişimleri ne oldu 
     Afganistan'ın hepimiz için büyük bir pazar olacağı ümidimiz vardı. H l da var. Çünkü Afgan halkının Türkiye'ye karşı sempatisi var. Ben Kabil'e gittiğimde çoğu binanın yakılıp yıkıldığını gördüm. Ama iki binada hiçbir iz göremedim. Birisi Türkiye Büyükelçiliği'ydi, diğeri Atatürk Çocuk Hastanesi'ydi. Bundan dolayı orada işler yapılacaksa Türk müteahhitlerinin başarıyla yapacaklarına inanıyorum. Zaten şu anda bir Türk firması iki projede çalışıyor. Ayrıca biz de Kabil'de otel inşaatına başlıyoruz. Limak olarak Tepe ve Yüksel İnşaat ile birlikte ortak iş yapacağız. Otelin işletmesini Hyatt oteller zinciri yapacak. 40 milyon dolara m lolacak otel, 450 yataklı olacak. 18 ay sonra hizmete açılacağını tahmin ediyoruz ve açılışa Başbakan Tayyip Erdoğan'ı da davet edeceğiz. 
     
Çinliler ve İranlılar sıkı rakibimiz olduYurtdışı müteahhitlikte genel durum nasıl seyrediyor 
     Sektör krizlerle birlikte giderek küçüldü. Bilindiği gibi 1983 yılından itibaren sektör yabancı ülkelerde iş yapmaya başladı. Öncelikle Libya, Körfez ülkeleri ve Suudi Arabistan'da işler alındı. O dönem 1.5 milyar dolarlık iş alınıyordu. Bu rakam 1990'lı yılların başında 5 milyar dolara çıkmıştı. 
     Her yıl dünyada 100 milyar dolarlık inşaat yatırımı yapılır. Firmalarımız bugüne kadar 50 milyar doları aşan inşaat işi yaptılar. 2001 krizinden itibaren itibar ve pazar kaybetmeye başladık. O yıl alınan iş miktarı 500 milyon doların altına düştü. İç piyasa krizle birlikte daralınca, firmalar 2002'de yine dış pazara açıldılar. 
     
     Türk müteahhiti markalaştı 
     İrlanda, Kuzey Afrika'da işler aldık. Libya pazarı yeniden canlandı. Fas, Tunus, Cezayir, Mısır, Nijerya ve Sudan'da etkin olarak çalışıyoruz. Konut, yol, baraj işleri yapıyoruz. Rusya ve Hindistan'da işlerimiz devam ediyor. Nasıl Türk tekstili markalaştıysa, müteahhitleri de markalaştı. Ancak şu anda Çin, İran gibi ülkelerle kıyasıya rekabet içindeyiz. Çok ucuza işçi çalıştırıyorlar. Türkiye'den işçi götürmek pahalıya geliyor. Biz de Hintli, Sudanlı işçi ve mühendis çalıştırmak zorunda kalıyoruz. 1995 yılında inşaat işinde dışarıda 250 bin çalışanımız vardı. Bugün 13 bin kişiye düştü. Irak'ta etkili olursak 250 bine yakın çalışanı da beraberimizde götürebiliriz. Tabi Çalışma ve Sosyal Güvenlik Bakanlığı tavrını değiştirirse. Sektörün eski günlerine dönebilmesi için beş yıl lazım. 
     


SİYASET 


















</TEXT>
</DOC>
