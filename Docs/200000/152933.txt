<DOC>
<DOCNO> 152933 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/28/yazar/ulagay.html </URL>
<DATE> 2003/04/28/ </DATE>
<TIME>  </TIME>
<AUTHOR> Osman ULAGAY  </AUTHOR>
<HEADLINE>
Ekonomi yönetiminde tayinler önemlidir 
</HEADLINE>
<TEXT>

     Ancak Başkan Bush hafta içinde yaptığı bir açıklamayla çoğu kimseyi şaşırtarak, Alan Greenspan'in 2006'ya kadar görevde kalmasını istediğini açıkladı. Bunun başlıca nedeni 2004 yılının Amerika'da başkanlık seçimi yılı olması ve Başkan Bush'un seçime, ekonomiyi rayına oturtmuş olarak girmek istemesi. Başka bir ifadeyle, piyasaların güvenini kazanmış Greenspan gibi saygın bir bürokratı tam da seçim yılında değiştirmeyi göze alamadı Başkan Bush ve onu görevde tutmaya karar verdi. Bu örnek ekonomi yönetiminde liyakatini kanıtlamış, piyasaların güvenini kazanmış bürokratları korumanın ne denli önemli olduğunu gösteriyor. Bu gerçeği bilen iktidarlar, Başbakan Erdoğan'ın özlemini çektiği ABD tipi başkanlık sisteminde bile, kendi atamadıkları bürokratlarla çalışmayı yeğleyebiliyor. 
     
Bize de bir El Sahaf lazım      Geçen hafta boyunca dünyada ve hele Türkiye'de yaşananları yorumlamaya çalışırken bir sıkıntı kapladı içimi. Dünyada ve özellikle bölgemizde işlerin fena halde karıştığı, adeta her şeyin yeniden biçimlenmesinin gündeme geldiği bir ortamda Türkiye'yi yönetenler ve öteden beri yönetme iddiasında olanlar, durumun önemini hiç de kavramış görünmüyorlardı. ABD'nin büyük bir kumar oynadığı alanın neredeyse merkezinde duran Türkiye'de, iktidara sahip görünenlerle ülkenin kaderi üzerinde hak sahibi olduklarını iddia edenler, 80 yıllık bir hesaplaşmayı alevlendirmenin sakıncalarından bihaber, inanılmaz bir oyunun ilk hamlelerini yapıyorlardı sanki. Kimilerine göre 30 Nisan'daki MGK toplantısında bu tehlikeli hesaplaşmanın yeni bir aşamasına gelinmiş olacaktı. 
     
     EL SAHAF OLSAYDI 
     Bütün bunları ve bundan sonra olabilecekleri düşünürken insanın içinin kararmaması olanaksız. Bu doğrultuda düşünmeyi sürdürüp düşündüklerimi yazıya döksem iç kapayıcı bir yazı daha çıkacak ortaya. Oysa ben de bıktım artık iç kapayıcı şeyler yazmaktan. Bu ikilemi yaşarken birden ABD Başkanı Bush'un bile "adamım" diye bahsettiği, Saddam Hüseyin'in son Enformasyon Bakanı El Sahaf geldi aklıma. Bağdat'ın düştüğü saatlerde bile, hokkabaz çehresiyle TV kameralarının karşısına geçip "Amerikalıları perişan edeceğiz" diye açıklamalar yapmaya devam eden El Sahaf bugün AK Parti hükümetinin enformasyon bakanı olsaydı durumu nasıl değerlendirirdi diye düşündüm. Bizim El Sahaf şunları söyleyebilirdi belki de 

</TEXT>
</DOC>
