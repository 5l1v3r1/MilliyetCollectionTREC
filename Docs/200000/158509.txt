<DOC>
<DOCNO> 158509 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/23/son/sonspo02.html </URL>
<DATE> 2003/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş evinde, Galatasaray deplasmanda gülüyor.. 
</HEADLINE>
<TEXT>

     Beşiktaş ile Galatasaray arasında 25 Mayıs Pazar günü BJK İnönü Stadı'nda yapılacak derbi maç öncesi siyah-beyazlılar iç sahada, sarı-kırmızılılar ise deplasmanda başarılı sonuçlar alıyor. 
     Beşiktaş, BJK İnönü Stadı'nda bu sezon yaptığı 16 lig maçından 13'ünü kazanırken, yalnızca 3'ünde berabere kaldı ve rakiplerine hiç boyun eğmedi. 
     Dolmabahçe'de toplam 33 gol atan ''Kara Kartallar'', kalesinde ise 7 gol gördü. 
     Geçen sezon sahasında toplam 23 puan yitiren Beşiktaş, bu sezon ise evinde 42 puan toplayarak, iç saha maçlarının en başarılı ekibi oldu. BJK İnönü Stadı'ndaki son 8 maçını da kazanan, son 4'ünde kalesinde gol dahi görmeyen Beşiktaş, son 3 maçını ise aynı skorlarla 2-0 galip tamamladı. 
     BJK İnönü Stadı'nda bu sezon yalnızca 2 maçta gol atamayan Beşiktaş, kalesini ise rakip forvetlere toplam 11 maçta kapadı. 
     
     GALATASARAY DEPLASMANDA GÜLÜYOR 

     Beşiktaş'ı yenerek şampiyonluk umutlarını son haftaya taşımayı amaçlayan Galatasaray ise, özellikle rakip sahadaki maçlarda başarılı sonuçlar alıyor. 
     Bu sezon rakip sahalarda toplam 16 maç yapan sarı-kırmızılı ekip, 11 galibiyet, 2 yenilgi, 3 de beraberlik alırken, 25 gol atıp, 16 gol yedi ve 36 puan toplayarak, Beşiktaş'ın 1 puan gerisinde deplasman maçlarının 2. en iyi takımı oldu. 
     Rakip sahadaki son 9 maçını da kazanarak oldukça başarılı bir performans sergileyen ''Cim Bom'', yalnızca 4 maçta gol atamazken, 6 maçta da gol yemedi. 
     
     BJK İNÖNÜ STADI'NDA BEŞİKTAŞ 

     Beşiktaş'ın bu sezon evinde yaptığı lig maçlarında aldığı sonuçlar şöyle 
     

Beşiktaş - Kocaelispor 2 - 1 Beşiktaş - Diyarbakırspor 2 - 0 Beşiktaş - Trabzonspor 0 - 0 Beşiktaş - Gaziantepspor 0 - 0 Beşiktaş - Malatyaspor 3 - 0 Beşiktaş - Elazığspor 3 - 1 Beşiktaş - Adanaspor 3 - 0 Beşiktaş - Gençlerbirliği 1 - 1 Beşiktaş - Samsunspor 2 - 0 Beşiktaş - Bursaspor 1 - 0 Beşiktaş - İstanbulspor 2 - 1 Beşiktaş - Göztepe 7 - 3 Beşiktaş - Ankaragücü 1 - 0 Beşiktaş - Denizlispor 2 - 0 Beşiktaş - Fenerbahçe 2 - 0 Beşiktaş - Altay 2 - 0      
     DEPLASMANDA GALATASARAY 

     Galatasaray'ın bu sezon rakip sahalarda yaptığı maçlarda aldığı sonuçlar şöyle 
     

Denizlispor - Galatasaray 1 - 3 Malatyaspor - Galatasaray 2 - 2 Elazığspor - Galatasaray 0 - 0 Altay - Galatasaray 1- 2 Fenerbahçe - Galatasaray 6 - 0 Adanaspor - Galatasaray 0 - 0 Gençlerbirliği - Galatasaray 1 - 0 Ankaragücü - Galatasaray 1 - 2 Gaziantepspor - Galatasaray 1 - 2 Samsunspor - Galatasaray 0 - 1 Bursaspor - Galatasaray 0 - 4 Kocaelispor - Galatasaray 0 - 1 İstanbulspor - Galatasaray 1 - 2 Diyarbakırspor - Galatasaray 1 - 3 Göztepe - Galatasaray 0 - 1 Trabzonspor - Galatasaray 1 - 2      
</TEXT>
</DOC>
