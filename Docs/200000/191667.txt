<DOC>
<DOCNO> 191667 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/27/son/sontur14.html </URL>
<DATE> 2003/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
DEHAP'lılar Kürtçe isim almak için dava açtı... 
</HEADLINE>
<TEXT>

     DEHAP Genel Başkan Yardımcısı Ali Ürküt'ün de aralarında bulunduğu 19 DEHAP'lı ve Özgür Parti'li, isimlerinin değiştirilmesi istemiyle dava açtılar. 
     DEHAP Genel Başkan Yardımcısı Ürküt, dava açmadan önce Ankara Adliye Sarayı'nın önünde yaptığı açıklamada, AB'ye uyum yasaları çerçevesinde bebeklere Türkçe dışında isim verilebileceğini belirtti. Yasal değişiklik üzerine isimlerinin Kürtçe olarak değiştirilmesi talebiyle mahkemeye başvuracaklarını anlatan Ürküt, İçişleri Bakanlığı'nın, Türkçe dışındaki isimlere ''w, x, q'' gibi Türk alfabesinde olmayan harflerin konulamayacağına ilişkin genelgesini de kabul etmediklerini söyledi. 
     Daha sonra DEHAP'lı ve Özgür Parti'li 19 kişi, Ankara Nöbetçi Asliye Hukuk Mahkemesi'ne dava dilekçelerini verdiler. 
     Bu arada, dava dilekçelerinde değiştirilmesi talep edilen Kürtçe isimlerde ''x, w,q'' harflerinin bulunduğu görüldü. 
     
</TEXT>
</DOC>
