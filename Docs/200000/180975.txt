<DOC>
<DOCNO> 180975 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/08/yasam/yas06.html </URL>
<DATE> 2003/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Ekranlara farklı bir 'hava' getirdi 
</HEADLINE>
<TEXT>

   CNN Türk'ün hava durumu sunucusu Bünyamin Sürmeli, "Yağmurun ilk damlası saat 15.20'da Beşiktaş'a düşecek diyebiliyoruz artık" diyor 
      SEMRA KARDEŞOĞLU İstanbul 
   
   Tek kanallı günlerden özel televizyonlara geçildiği dönemde, 'renkli' hava durumu sunucuları da hayatımıza girdi. Havanın nasıl olacağından çok, kadın sunucunun sohbeti dinleniyor, seyrediliyordu. Haber kanallarının hayatımıza girişiyle, hava durumu da değişti. Ciddi, ama samimi meteoroloji mühendisi gençler dönemi başladı. Kısa sürede 7'den 70'e pek çok izleyicinin gönlünü kazanan CNN Türk'ün sunucusu Bünyamin Sürmeli 28 de sorularımızı yanıtladı 
   
   Meteoroloji bilimi artık yağmurun hangi saatte başlayacağını bilecek kadar ilerledi mi    Meteoroloji en hızlı ilerleyen bilim dallarından biri oldu. Bugün uydu alıcılar ve radarlarla örneğin üç, dört saat öncesinden 'Saat 15.20'de yağmurun ilk damlası Beşiktaş'a düşecek' diyebiliyoruz. Elbette her zaman değil. İleride bu tahminleri daha uzun vadeli yapmak da mümkün olabilecek. Ancak daha önemlisi hava tahminlerini, haber kanalları ile birlikte uzman olan kişilerin sunması. İnternetten alınan bilgileri ülkemize göre yorumlayabiliyoruz. 
   
   Tahminlerin doğruluk oranı yükseldi mi    Artık, bir günlük tahminlerde yüzde 95 doğruluk oranına çıktık. 3 günlüklerde ise yüzde 80-85'lerdeyiz. 
   
   Evde oturan insanlar bile hava durumunu merak ediyor, neden    Bu, insanların geleceği bilme arzusundan. Bilgilerin daha güvenli olması da bu merakı arttırdı. 
   
   Bir şemsiyesi bile yok 
   
   Ayrıntıları öğrenmek için arayanlar oluyor mu    En çok evlenecek çiftler arıyor. Özellikle de düğünleri açık havada olacaksa. Ardından müteahhitler geliyor. Beton dökmeden önce arıyorlar. Film çekenler ve tatil planı için arayanlar da çok. Hava durumuna göre tatil yerini değiştirenler de var. Erkekler daha çok havanın nasıl değiştiğini öğrenmek, kadınlar ise sonucu merak ediyor. 
   
   Siz hava durumuna göre plan yapar mısınız Örneğin şemsiye alır mısınız yanınıza    Şemsiyem yok. Havaya göre de plan yapmam. Hatta unuturum. Mesele bir gün izleyicileri 'Sağanak yağış geliyor, hafta sonu planlarınıza dikkat edin' diye uyardım. Sonra aile büyükleriyle piknik organize ettik, üç otomobil yola çıktık. İnanılmaz bir bulut ve aniden başlayan sağanak... Artık korna seslerini ve şikayetleri duymamak için kulaklarıma pamuk koydum. O pikniği yapamadık. 
   
   
</TEXT>
</DOC>
