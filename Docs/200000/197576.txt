<DOC>
<DOCNO> 197576 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/24/yazar/temelkuran.html </URL>
<DATE> 2003/11/24/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Sınanmamış erdem henüz yoktur 
</HEADLINE>
<TEXT>

   Ölüm mahallemize sıçramışken, bomba kulağımızın dibinde patlamışken söylemek zor ama bugün sıkı durmak, savaşa karşı çıkanlar olarak sözlerimizi hatırlamak gerek 
   
   1 Mart'ta Ankara'daydık. "Öldürmiycez ölmiycez Kimsenin askeri olmıycaz " diye bağırıyorduk zıplayıp hoplayarak. Sağlam bağırmışız demek, Irak'a asker göndermeye ilişkin tezkere geçmedi Meclis'te o gün. Biz de bağırdık yine sokaklarda, kutlamak üzere 
   "İncirlik yıkılsın Halı saha yapılsın " 
   Sonra biz yine öldürmeye ve ölmeye karşıydık. Bu kez tezkere Meclis'ten geçmişti ama biz yine de bağırdık. Yine savaşa, savaşa oğullarımızı göndermeye karşı çıktık. Çünkü erdemlerimiz vardı ve insan olmanın gücüne inanıyorduk. Yaşadığımız günlerin bir tarihsel eşik olduğunu, bu eşiği atlatınca bütün pisliğin geride kalacağını, eşiğin öte tarafına geçildiğinde, aydınlığın, doğrunun ve güzelin hüküm süreceğini düşünüyorduk. 
   
   Sınır ötesi öldürme    Sonra işte... Savaş bizim mahalleye sıçradı. Bomba kapının önünde patladı. Şimdi, h l , öldürmeye ve ölmeye karşı çıkan erdemlerimizi koruyabilecek miyiz Sınanma vakti geldi Bu pisliğin içinden erdemlerimizi koruyarak çıkabilecek miyiz 
   Türkiye Cumhuriyeti Devleti'nin dış politika teammülleri gereği, Misak-ı Milli sınırları dışında yapılacak her hareket için uluslararası meşruiyet şartı aranıyor. Bugüne kadarki iktidarlar göstermelik olsa bile bu konuda az çok bir uluslararası mutabakat aradı. Irak'a yapılan saldırının bir parçası olmak konusunda AKP hükümetinin aldığı karar, İstanbul'da bombalar patlayıncaya kadar bu teammüllere tartışmasız bir biçimde istisna oluşturuyordu. Ama bugün, bombalar patladıktan sonra, Birleşmiş Milletler Güvenlik Konseyi, Türkiye'ye sınır ötesi operasyon için izin verdi. Yani uluslararası hukuk kuralları bakımından artık biz de Irak'a yapılan saldırının "meşru bir biçimde" parçası olabiliriz. 
   Her ne kadar BM kararları, bilhassa bu kurumun siyasi oluşumu bakımından tartışmalı olsa da, Türkiye'nin sınır ötesinde askeri operasyon yapması artık sırf "görünürde" olsa bile meşru Yani bugün erdemlerimizin sınanacağı gün. Hakikaten savaşı istemeyenler, bugün dünyanın iktidar koltuklarında oturanların tamamı onaylasa bile, istemeyenler kendilerini gösterecekler. BM "OK Yapabilirsiniz " dedi diye Iraklıların öldürülebileceğini düşünenler de elbette... 
   
   Bombanın unutturduğu    Korku, aklın düşmanıdır. Panik de hafızanın. En baştan beri ne diyorduk biz Savaşın efendilerinin kurduğu bir dil var. Bu dilde "terör" kavramı, başka ülkelerin işgalini meşrulaştırmaya yarayan bir muamma olarak sunuluyor. ABD İmparatorluğu genişlerken kendi halkının ve dünya halklarının nezdinde yaptıklarını meşrulaştırmak için "teröre karşı savaş", "önleyici savaş" kavramlarını kullanıyor. Biz, savaşın efendilerinin diliyle konuşmayacağız. Bu dili yıkacağız. Terörü yaratanlar kendileri olmalarına rağmen savaşın efendilerinin bugün karşımıza çıkıp bir "insan avı" Dabulyu'nun kendi deyimidir başlatıp bütün dünya haritasını asker postallarıyla çiğnemesine karşı çıkacağız. 
   Ölüm mahallemize sıçramışken, bomba kulağımızın dibinde patlamışken bunları söylemek zor olabilir. Ama bugün erdemlerimizin sınandığı gündür. Sıkı durmak gerek. Doğrulara ve akla yeniden sarılmak gerek. Savaşa karşı çıkanlar olarak sözlerimizi yeniden hatırlamak gerek. 
   
      
   
</TEXT>
</DOC>
