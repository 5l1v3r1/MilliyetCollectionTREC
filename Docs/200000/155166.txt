<DOC>
<DOCNO> 155166 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/07/son/sontur02.html </URL>
<DATE> 2003/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Alanya'da 14 yaşındaki turist kıza tecavüz 
</HEADLINE>
<TEXT>

     İki Alman turistin boğazlarının kesilerek öldürülmesi olayının şokunun yaşandığı yaşandığı Alanya şimdi de Hollandalı bir kıza tecavüz olayıyla sarsıldı. Babası ve büyükannesiyle tatil yapan 14 yaşındaki Hollandalı D.S.K., sahilde yalnız dolaşırken tecavüze uğradı. 
     Kargıcak Beldesi'nde tatil yapan Hollandalı D.S.K., geçtiğimiz cuma akşamı ailesiyle birlikte jandarmaya başvurarak tecavüze uğradığını söyledi. D.S.K.'nın Alanya Devlet Hastanesi'nde yapılan doktor kontrolünde ilişkiye girdiği saptandı. Turist kızın verdiği eşkalle robot resim çizilerek araştırma yapıldı. Kısa sürede robot resme uyan 8 - 10 kişiyi karakola getiren jandarmanın yaptığı yüzleştirmede küçük kız şüpheliler arasından Yılmaz Ay'ı 40 teşhis etti. Gözaltına alınan Ay, Hollandalı kızı hiç görmediğini ve tecavüz de etmediğini söylediyse de çıkarıldığı mahkemece tutuklandı. Ancak soruşturma sırasında turist kızın çelişkili ifadeler vermesi üzerine eldeki robot resim üzerinde araştırmalarını yoğunlaştıran jandarma, eşkale uyan inşaat işçisi Ahmet Küçük'ü 38 de gözaltına aldı. D.S.K., yapılan yüzleştirmede Küçük'ü kesin olarak teşhis etti. Suçunu itiraf eden Küçük, dün çıkarıldığı mahkemece tutuklandı. 
     
</TEXT>
</DOC>
