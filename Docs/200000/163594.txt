<DOC>
<DOCNO> 163594 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/17/guncel/gun90.html </URL>
<DATE> 2003/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
Serin Duruş 
     Alper Mestçi - Hüseyin Özcan 
serindurus milliyet.com.tr Fax 0212 505 69 19 

Bir mektup aldık...      Sevgili dostlar... 
     Ne işlere girdik çıktık zamanında bir bilseniz. Senelerimizi televizyona verdik ama yetmedi tabii. Kriz dönemlerinin bir numaralı günah keçisi televizyoncular olarak yapmadığımız iş kalmadı. Ama olmadı, dayanamadık. Biraz anlatalım, paylaştıkça azalsın acımız istedik... 
     
     1. Televole'de yazılan her kelimeye uygun şarkı bulacak eleman olduk. Bir baktık normal bir konuşma yapamaz, memleketin en dandik şarkılarını sırf metne uysun diye ezberlemekten rüyamızda bile şarkı söyler hale gelmişiz. Petek Hanım'ın albümü çıkıncaya kadar da iyi dayandık açıkçası. Ama her şey bir yere kadar... 
     
     2. Müzikle bu kadar haşır neşir olunca, bir de teknik de iyi tabii, ses stüdyosunda miksaj, aranjörlük gibi işler yapmaya başladık. Ne sesler duyduk aslında yoktular. Ekmek parası diye idare ettik. Taa ki şu aralar her gece küsleri barıştıran bir kızımızın albüm kaydı sırasında kendimizden geçip, benliğimizi yitirene kadar. O iş de olmadı, yine beceremedik... 
     
     3. Telefon hatları var ya hani "Arayın bizi boyayın bizi" diye. Reklamda görünenin 180 derece tersi güzellikte kadınların çalıştığı hatlarda teknisyenlik yapıp 3-5 yolumuzu buluyorduk. Sonra bir gün bir de baktık şişeleri devire devire yerli Şakira geldi. Bize ne, işimize bakalım derken abla "Çocuklar, okuldan, her yerden arayın" diye saçmalayınca sinirlenip istifa ettik. Sandık ki RTÜK karışır, durdurtur o reklamı. Baktık ki tınmıyorlar, RTÜK'ün telefonlarına saplama yaparak kaçak hat çektik. Arıyoruz şimdi o numarayı aralıksız... 
     
     4. Bir ara "şu mankenler dünyasında güzel para dönüyor, biz de yerimizi alalım" deyip dalıverdik menajer olarak içine. Güzel geziyoruz, hafiften hoşumuza da gitmeye başladı mı Zaten vücutlarıyla iş yapıyorlar, mis gibi iş. Fakat haftada 3 kişiyle aşk yaşamaları da değildi bizi kaçıran. Ne cumhuriyetin ilanı, ne meclisin açılışı, ne cumhurbaşkanı ya da 
     başbakanın adını, yahu birini bile bilmeyen üstüne de CHP'ye üye olan... Yok dostum, o kadarı da fazla geldi... 
     
     5. Yordu bizi abuk sabuk işlerle uğraşmak. Hani tenis kortlarında top toplayan çocuklar vardır ya, o işin de mafyası oluşmuş. Bulduk, paylarını verdik girdik işe. Ne stres, ne gam. Arada ünlüler geliyor, bakıyoruz. Kemal Derviş çok geliyordu. Herkese tasarruf derken, makam arabasıyla, korumalarla bayağı bir tantana oluyordu. Baktık olacak gibi değil İstanbul'a kaçtık. Hülya hanımın pamuk gibi toplara vurup "iyi oynuyorum" laflarıyla bayağı bir eğlenirken adına tenis turnuvası düzenlenince orayı da terk etmek zorunda kaldık... 
     
     Nepal'deyiz şimdi, huzurluyuz valla. Kimse gelmesin mümkünse... 
     Hadi kalın sağlıcakla, iyi günler... 
     Sevgiler... 
     
     Not Böyle acayip bir mektup aldık. Hoşumuza gitti, yayımladık. Yazın siz de bir mektup be... Paylaşarak azaltalım ya da çoğaltalım acı-tatlı ne varsa... 
     
     Öyle gözüküyor ki bu icadım, yalnızca sosyal alanda değil, siyasal alanda da bir gün bir gruba hizmet edecek... 
Thomas Edison 

Nevada araştırmaları ..      Nevada'da yapılan bir araştırmaya göre Erkek sohbetlerinde, sürekli birlikte olduğu kadınları ve onları nasıl elde ettiğini anlatan, "Ne kadar da muhteşem bir adamım yahu " havası yaratmaya çalışan erkeklerin 96'sı cinsel anlamda epey başarısızmış... Valla araştırma sonucu bizden söylemesi. Dikkatli olmak gerek .. 
     Not Siz de "Nevada'da yapılan araştırma ve sonucunu" gönderin, bilgilenelim .. 
     
     İnşallah 
     "Sayın Bush isterlerse cevap haklarını kullanmak için stüdyomuza konuk olarak gelebilir..." 
</TEXT>
</DOC>
