<DOC>
<DOCNO> 153291 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/29/son/sonspo19.html </URL>
<DATE> 2003/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaziantepspor'da Celal Doğan'ı ikna turları... 
</HEADLINE>
<TEXT>

     Yeni dönemde başkanlık yapmayacağını açıklayan ve kararında direnen Celal Doğan'ı 3 Mayıs'ta yapılacak kongrede yeniden başkanlığa aday yapabilmek ve liste hazırlamasını sağlamak için ikna turları sürüyor. 
     Profesyonel Futbol şube Sorumlusu Asım Atmaz, kongreye az bir süre kala, ayna zamanda Büyükşehir Belediye Başkanı da olan celal Doğan'ı ikna edebilmek için çalışmalar yaptıklarını, burada herkese büyük görevler düştüğünü söyledi. 
     Kent halkının Doğan'ı sahiplenmesinin yeterli olmadığını, Gaziantepspor'a maddi ve manevi anlamda da destek vermelerini gerektiğini kaydeden Atmaz, şöyle konuştu 
     ''Sayın başkanımızın bırakma gerekçeklerine hak veriyorum. Biz de bir söz vardır Gavura kızıp, oruç yenilmez diye. Şu anda Gaziantepspor'un ona ihtiyacı var. En azından bir dönem daha başkanlık yapmasını arzu ediyoruz. Kent halkı her alanda bırakmaması için baskı yapıyor. Taraftarlar derneği, teknik heyet ve futbolcular her platformda sözlü olarak ona bırakma diyorlar. Biraz yumuşamakla birlikte, kararında direniyor. Artık rica değil ona emri vaki yapacağız. Eksik kalan hizmetlerimizi tamamlayalım, ondan sonra bıraksın. Şu anda bırakması bizi gerçekten derinden yaralar. Bu arada Gaziantep'te bu kadar sanayi ve ticaret kuruluşu var. Herkes elini biraz cebine atsa, hem kent kazanır, hem de Gaziantepspor... Tek bir kişinin üstüne bu kadar yük atarsan, olacağı da budur. '' 
     
     UEFA KUPASI 
     Atmaz, Gaziantepspor'un bu hafta İstanbulspor karşısında aldığı altın değerinde 3 puanla UEFA'yı ucundan yakaladığını ancak kesinleşmiş birşey olmadığını belirterek, ''Rakiplerle puan farkını artırdık. Fenerbahçe ve Trabzonspor şu anda altımızda bulunuyor. Kalan 5 maçtan 6 puan almamız halinde UEFA'ya yeniden girebileceğiz. Ancak ufak hesaplar yapmadan, kalan tüm maçlarımızı kazanmak istiyoruz. Bunu da yapabilecek güçteyiz'' diye konuştu. 
     Atmaz, bu hafta oynayacakları Diyarbakırspor karşısında puan veya puanlar almayı hedeflediklerini, centilmence ve fair-play kuralları içinde bir mücadele olması dileğinde bulundu. 
     




</TEXT>
</DOC>
