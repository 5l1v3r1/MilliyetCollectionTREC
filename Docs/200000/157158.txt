<DOC>
<DOCNO> 157158 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/16/son/sontur25.html </URL>
<DATE> 2003/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakir raporu' almak için hastaneye başvurdu 
</HEADLINE>
<TEXT>

     Trabzonlu Mehmet Mısırlı, 46 yıllık yaşamında hiçbir kadınla cinsel ilişkide bulunmadığını belirterek, bakir raporu' almak için Numune Hastanesi'ne başvurdu. 
     Trabzon Numune Hastanesi'ne dilekçeyle başvurup hiç bir kadınla cinsel ilişkiye girmediğine dair bakir raporu' isteyen Mısırlı hastane yönetimini de şaşırttı. Başhekim Yardımcısı Op. Dr. Hasbi Ergün, böyle bir raporu veremeyeceklerini belirterek Mısırlı'yı, Karadeniz Teknik Üniversitesi KTÜ Tıp Fakültesi Farabi Hastanesi'ne sevketti. 
     Teyzesinin kızı ve eski nişanlısı K.A.'nın sapıklık suçlamalarını gururuna yediremediğini belirten Mısırlı, "Ben sağlıklı bin insanım ve cinsel fonksiyonlarım yerinde. Fakat evlilik dışı ilişkiye karşı olduğum için bugüne kadar hiçbir kadınla cinsel ilişkiye girmedim. Böyle bir düşünceyi taşıyan insan neden birisine sarkıntılık yapsın ki Bana atılan iftiranın asılsız olduğunu ispat edebilmek için her türlü mücadeleyi yapacağım'' dedi. 
     Dr. Ülker Şahin ise Mısırlı'nın suçlamalarından bıktığını söyleyerek, "Beni canımdan bezdirdi. Onun yüzünden bu şehri terkedeceğim. Çocukluğundan beri dengesizdi ama nişanlısından ayrıldıktan sonra iyice aklını yitirdi'' diye konuştu. 
     
     BAKİR RAPORU OLUR MU 

     KTÜ Tıp Fakültesi Farabi Hastanesi Üroloji Bölümü Başkanı Prof. Dr. Güner Kemal Özgür ise bakir raporu' diye bir raporun verilmesinin tıbben mümkün olmadığını belirtti. Dr. Özgür, "Ancak erkeğin, cinsel fonksiyonlarının yeterli olup olmadığı saptanabilir. Bir erkeğin bakir olup olmadığını anlamak tıbben mümkün değildir. Ayrıca, bir insanın sapık olup olmadığı da tıbbi inceleme ile belirlenemez. Mısırlı'nın talebine çok şaşırdım'' dedi. 
     
</TEXT>
</DOC>
