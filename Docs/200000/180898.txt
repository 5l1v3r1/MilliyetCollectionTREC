<DOC>
<DOCNO> 180898 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/07/son/sontur07.html </URL>
<DATE> 2003/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Sokak ortasında cinayet 
</HEADLINE>
<TEXT>

     Okmeydanı'nda sokak ortasında silahlı saldırıya uğrayan bir kadın öldü, kızı da yaralandı. 
     Halil Rıfat Paşa Mahallesi'ndeki evlerine giden Semra Aslan 42 ile kızı Özlem Aslan 23 , eve yaklaştıklarında, yolda bir kişinin silahlı saldırısına uğradılar. 
     Semra Aslan, vücuduna isabet eden kurşunlarla olay yerinde yaşamını yitirirken, Özlem Aslan da omuzundan yaralandı. 
     Özlem Aslan, Okmeydanı SSK Hastanesi'ne kaldırılarak tedavi altına alındı. 
     Görgü tanıklarının, Semra Aslan'ın ölmeden önce kendisini, daha önce Beyoğlu'nda ortak avize işi yaptığı ve bir süre birlikte yaşadığı B.C'nin vurduğunu söylediğini duydukları iddia edildi. 
     Dul olan ve kızıyla yaşayan Semra Aslan'ın bir firmada temizlik ve yemek işleriyle ilgilendiği, annesiyle aynı yerde çalışan Özlem Aslan'ın ise bir süre önce bu işyerinden ayrıldığı kaydedildi. 
     Olay yerinde yapılan incelemede 5 adet boş kovan bulunurken, silahlı saldırıyla ilgili B.C'nin arandığı bildirildi. 
     
</TEXT>
</DOC>
