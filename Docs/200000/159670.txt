<DOC>
<DOCNO> 159670 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/29/son/sondun07.html </URL>
<DATE> 2003/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Uçakta kavga... İki uçuş görevlisi bıçaklandı 
</HEADLINE>
<TEXT>

     Avustralya'da Qantas havayollarına ait iç hat seferi yapan bir uçakta çıkan kavgada 2 uçuş görevlisi yaralandı. Kavganın bir yolcunun elindeki sivri bir ahşap aletle tehditler savurarak pilot kabinine girmek istemesi nedeniyle çıktığı açıklandı. 
     Ulaştırma Bakanı John Anderson, olayın terör eylemi olduğunu sanmadığını söyledi. 
     Olay üzerine 47 yolcusu bulunan Boeing 717 tipi uçağın, kalktığı Melbourne havaalanına geri döndüğü belirtildi. 
     Melbourne'dan Tazmanya adasının Launceston kentine giderken meydana gelen olayda, 2 uçuş görevlisinin yaralandığı, 2 yolcunun da yaralanmış olabileceği bildirilmişti. 
     2 yolcunun hafif yaralandığı ve olay yerinde tedavi gördüğü doğrulanırken, yüzünden yaralanan uçuş görevlilerinin hastaneye kaldırıldığı belirtildi. 
     Saldırganın gözaltına alınarak, sorgulanmaya başlandığı kaydedildi. 
     
</TEXT>
</DOC>
