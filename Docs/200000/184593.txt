<DOC>
<DOCNO> 184593 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/25/son/sonspo07.html </URL>
<DATE> 2003/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'li Tim James İstanbul Tekelspor'da... 
</HEADLINE>
<TEXT>

     Türkiye Basketbol Ligi takımlarından İstanbul Tekelspor, ABD'li Tim James ile anlaştı. 
     İstanbul Tekelspor, 2.01 metre boyundaki ve 26 yaşındaki forvet oyuncusuyla sözleşme imzaladı. 
     Sarı-siyahlıların antrenörü Fikret Canselen, Tim James ile anlaştıklarını ve bu oyucunun takımla birlikte çalışmalara başladığını söyledi. 
     Yeni sezon hazırlıklarıyla ilgili bilgi veren Canselen, daha önce planladıkları Ukrayna kampına gitmekten vazgeçtiklerini belirterek, ''Takım Bulgaristan'dan yorgun döndü. Bu nedenle Ukrayna kampını iptal ettik. Türkiye Kupası'nda başarıyı hedeflediğimiz için oyuncularımızın dinlenme fırsatı bulmasını istedik. 28 Eylül Pazar günü Ukrayna'nın Dinamo Kiev takımıyla Haldun Alagaş Spor Salonu'nda bir hazırlık maçı yapacağız. Türkiye Kupası'na kadar yeni sezon hazırlıklarımızı İstanbul'da yapacağız'' diye konuştu. 
     
</TEXT>
</DOC>
