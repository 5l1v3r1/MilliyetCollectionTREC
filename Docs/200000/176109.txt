<DOC>
<DOCNO> 176109 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/16/yazar/pulur.html </URL>
<DATE> 2003/08/16/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Memleket sanki kaçakistan... 
</HEADLINE>
<TEXT>

   
   HEMEN her gün, önünden geçtiğimiz bir bina bitmiş ama boş duruyordu, merak edip "çavuş"a sorduk, meğer "iskan yokmuş" alamamışlar, projeye aykırı yapılmış, halk ağzıyla "kaçak"mış... 
   Üç katlı bina yapılıyor, çatısı kapanıyor, kimse "kaçak"ın farkında bile değil 
   Türkiye'de işler böyle yürüyor... 
   İnşaat aylar sürüyor, sanki gizli, kapaklı yapılıyor gören yok, sonra "iskan"a gelince "kaçak" meydana çıkıyor. 
   İşit de inanma 
   Peki, sonra ne oldu 
   Bir de baktık bina dolmaya başladı "iskan" halledildiğine göre, demek "kaçak" filan yoktu 
   
   ARADA sırada gazetelerde haber çıkar 
   "Kaçak elektrik kullananlar yakalandı " 
   Sanki yer altından gizli kablo çekip elektrik almışlar... 
   Yooo, her şey yeraltında değil, yeryüzünde, herkes görüyor ve biliyor. 
   Sonra laf ola, beri gele göstermelik baskınlar, kaçak elektrik kullananlar diye ısmarlama haberler. 
   Bu işlerin peşine düşenlerin hali meydanda, Şanlıurfa'da elektrik mühendisi Hasan Balıkçı'yı öldürtmediler mi 
   Elektrik Mühendisleri Odası'nın açıklamasından bir cümleyi dikkatinize sunarız 
   "Ülkemizi, bir avuç soyguncuya, ahlaksıza, mafyaya teslim etmemek için, bu çıkar üçgenine karşı hep birlikte mücadele edelim, ki başka Hasan Balıkçı'lar ölmesin. örneğin kaçak elektrik kullanımına karşı mücadele ettiği için ölüm tehditleri alan Mersin TEDAŞ Müessese Müdürü Necati Hançerlioğlu'nu hep birlikte destekleyelim." 
   Diyeceğimiz şu, her şey herkesin gözü önünde oluyor, aldıran yok, sonra iş, birden büyüyor, beylerimiz sanki Amerika'yı yeniden keşfedip, ilk defa görüyorlar. 
   
   BANKALAR soyuluyor, para yatıranların parası uçuruluyor, sonra birden kıyamet kopuyor. 
   Peki, BDDK'nın, ya da denetleyicilerin bu olup bitenlerden haberi yok mu 
   Hiç olmaz mı 
   Peki, bunlardan hesap sorulmaz mı 
   Hayır, sorulmaz, çünkü, Türkiye'de her şey kılıfına uyduruluyor, "Ben söylemiştim, biz uyarmıştık " belgeleri hemen ortaya çıkar. 
   Halk arasında yaygın bin kanı var 
   "Eğer, Genç Parti Genel Başkanı Cem Uzan, o konuşmaları yapmasaydı, İmar Bankası'nın başına bunlar gelir miydi " 
   Bu soru düşünmeye değmez mi 
   
   HAAA, işin bir de başka tarafı var... 
   Buna ve benzer bankalara para yatıranlar, acaba buraları niçin tercih ettiler 
   Herhalde kimsenin kara kaşını, ela gözünü sevdikleri için değil. Daha fazla faiz almak için, hem de vergi ödemeden almak için... 
   Soruna çok kaba bir mantıkla yanaşırsak "Her şeyin bir riski vardır " demek çok yanlış olur mu 
   Herkes beş faiz alırken, sen on beş faiz alacaksın, sonra da "Yandım Allah beni kurtarın " feryat edeceksin... 
   Böyle dedik diye kızacaklar ama... 
   
      
   
</TEXT>
</DOC>
