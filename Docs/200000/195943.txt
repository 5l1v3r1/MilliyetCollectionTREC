<DOC>
<DOCNO> 195943 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/16/son/sontur15.html </URL>
<DATE> 2003/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
1.Bartholomeos Saldırı bütün insanlığa karşı menfur bir olay 
</HEADLINE>
<TEXT>

     Fener Rum Patriği 1. Bartholomeos, İstanbul'da dün yapılan saldırının, sadece Musevilere değil, bütün insanlığa karşı olan ''menfur'' bir olay olduğunu söyledi. 
     1. Bartholomeos, İzmir'in Selçuk İlçesi'ndeki St. Jean Kilisesi'nde yapılan pazar ayinine katıldı. Ayinin ardından, dün İstanbul'da yaşanan olaylarla ilgili gazetecilere açıklama yapan Bartholomeos, saldırıyı kınadı. Fener Rum Patriği Bartholomeos, şunları söyledi 
     ''Böyle çirkin hadiseleri hepimiz nefretle kınıyoruz. Saldırı, yalnız Musevi kardeşlerimize karşı değil, bütün insanlığa karşı ve bütün insan medeniyetine karşı olan menfur bir olaydır. Nefretle kınıyoruz. Baş hahama taziye mesajı gönderdim ve yarın eğer İstanbul'da olursam, saldırıda yaralanmış oğlunu da ziyaret etmek istiyorum.'' İncil'deki Efes Kilisesi'ne ait bölümün okunduğu ayinin ardından Bartholomeos, kiliseden ayrılırken bir çocuğu sevdi. 
     
</TEXT>
</DOC>
