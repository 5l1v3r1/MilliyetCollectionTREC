<DOC>
<DOCNO> 172579 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/30/son/sonspo04.html </URL>
<DATE> 2003/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Manchester United'lı yıldızlar çocuklarla maç yaptı... 
</HEADLINE>
<TEXT>

     Manchester United'lı yıldızlar, New York'lu çocuklarla ve diplomatlarla Birleşmiş Milletler merkez binasının çim alanında UNICEF yararına çocuklar için düzenlenen futbol kursuna katıldılar. 
     Çocuklar için düzenlenen futbol kursu, İngiliz takımının dünyanın her tarafındaki çocuklara yardımları kapsamında yapıldı. 
     Manchester United, Birleşmiş Milletler Çocuklara Yardım Fonu için 1 milyon pound'dan fazla para topladı ve çocuk istismarını sona erdirmek için UNICEF'in 3 yıllık kampanyasını başlattı. 
     UNICEF'in idari yöneticisi Carol Bellamy, sporun birleştirici diliyle biraraya gelen bu insanları kutladıklarını söyledi. 
     Manchester United'lı oyuncu Ole Gunnar Solskjaer ise, ''Burada farklı bir şey yapmak için bulunmak bizim için mutluluk verici'' dedi. 
     Birleşmiş Milletler Genel Sekreteri Kofi Annan adına konuşan eşi Nane Annan, İngiliz Premier Ligi Şampiyonu takımın futbolcularıyla poz vererek, Birleşmiş Milletler'i savaş ve yoksulluk gibi dünyanın en önemli sorunlarıyla birlikte andıklarını söyledi. 
     ABD'de düzenlenen bir turnuvaya katılan Manchester United, turnuvada yarın New Jersey'de İtalya Şampiyonu Juventus ile karşılaşacak. 
     
</TEXT>
</DOC>
