<DOC>
<DOCNO> 177578 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/23/siyaset/asiy.html </URL>
<DATE> 2003/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Emekli paşalar 'sert bir çıkış' planlıyor 
</HEADLINE>
<TEXT>
   Kulisteki bomba 
   Ankara kulisleri, dünkü MGK'da sert eleştiriler yönelten Org. Kılınç'ın görevini pazartesi devretmesinin ardından, emekli generallerin açıklama yapmayı planladığını konuşuyor 
      AYHAN AYDEMİR 

   
   Başkent kulisleri asker - siyaset ilişkilerine yönelik söylentilerle kaynıyor. 30 Ağustos'ta emekliye ayrılacak bazı komutanların, laiklik, Milli Güvenlik Kurulu'nun değişen yapısı ve Irak'a asker gönderilmesine ilişkin ortak bir açıklama yapmayı planladıkları konuşuluyor. 
   7. Uyum Paketi'nin çok tartışılan düzenlemelerinden biri, MGK'nın yapısıyla ilgiliydi. Paketin onaylanmasıyla danışma organı niteliğine bürünen kurul, değişiklikten sonraki ilk toplantısını dün yaptı. Bu toplantı, Yüksek Askeri Ş ra YAŞ kararıyla emekliye ayrılan Deniz Kuvvetleri Komutanı Ora. Bülent Alpkaya, Hava Kuvvetleri Komutanı Org. Cumhur Asparuk ve MGK Genel Sekreteri Org. Tuncer Kılınç için de son toplantıydı. YAŞ'tan sonra bazı komutanların belli ettikleri rahatsızlık, devir - teslim törenlerinde yapılan konuşmalara yansıdı. 30 Ağustos'ta emekliye ayrılacak 1. Ordu Komutanı Org. Çetin Doğan, rahatsızlığı en çok belli eden isim oldu. Irak'a asker gönderilmesine karşı çıkarken, "Yemen ve Galiçya'da Mehmetçiğin kanının ne için akıtıldığını h l sorduklarını" belirten Doğan, "Komşumuzdaki yangına bigane kalamayız" diyen Org. Yaşar Büyükanıt'a, 1. Ordu Komutanlığı görevini devrederken görüşlerini yineledi. Irak'a asker gönderilmesini ABD'de çalışma izni sağlayan "Green Card" hevesine benzeten Doğan, Büyükanıt'ın ortaya koyduğu "Irak'taki gelişmelere kayıtsız kalınamayacağı" yolundaki TSK komuta katındaki görüşe katılmadığını da kamuoyu önünde belli etti. 
   Ege Ordu Komutanlığı görevini bu yıl da sürdürecek olan Org. Hurşit Tolon da, 57.Topçu Tugayı'ndaki devir - teslim töreninde, "Yapılan takiyeyi anlamazlıktan geldiğimizi sananlar ya aldanmakta ya da aldatılmaktadır. Bazı dış güçler, ülkemizdeki bir kısım aymazlar, batı kulübü veya doğu tarikatlarına bağlı bölücü ve gericiler her fırsatta Atatürk'e saldırır veya onu yok sayar" dedi. 
   
   Kılınç beklemedi    Pazartesi günü MGK Genel Sekreterliği'ni devrederek emekliye ayrılacak Org. Kılınç, töreni beklemeden rahatsızlığını dünkü MGK'da dile getirdi. "MGK'yı eleştirenlerin şimdi MGK'dan destek aramasının manidar olduğu"nu savunan Kılınç'ın, devir - teslim töreninde de önemli bir çıkış yapmayı planladığı iddia edildi. Bu törenin ardından bazı emekli paşaların da görüşlerini kamuoyuna açık bir mektupla dile getirmeyi planladıkları konuşuluyor. 
   
   Gül Ferdi görüşler    Dışişleri Bakanı Abdullah Gül, dile getiren rahatsızlıklar için Milliyet'e, "Genelkurmay ile görüş ayrılığımız yok. Ferdi değerlendirmelere gerek yok. Bir komutanın verdiği demeçle veya emekli komutan şöyle diyor diye TSK'nın görüşü ortaya çıkmaz" diyerek, açıklanan görüşlerin komuta kademesinin görüşünü yansıtmadığı mesajını vermişti. 
   
   
</TEXT>
</DOC>
