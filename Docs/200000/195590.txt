<DOC>
<DOCNO> 195590 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/14/son/sontur12.html </URL>
<DATE> 2003/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Talabani'nin Ankara Resepsiyonu krize aday... 
</HEADLINE>
<TEXT>

     Irak Geçici Hükümet Konseyi kasım dönemi başkanı ve Kürdistan Yurtseverler Birliği KYB lideri Celal Talabani'nin Ankara'ya gerçekleştireceği ziyarette vermeyi planladığı resepsiyonun niteliği tartışma konusu oldu. 
     Talabani'nin 19 Kasım'da Ankara'da başlayacağı resmi ziyareti diplomasi kulislerinde farklı boyutları ile değerlendiriliyor. Edinilen bilgiye göre Ankara Talabani'nin Ankara'ya gelişinde bir resepsiyon vermesine pek sıcak bakmıyor. Talabani'nin eğer resepsiyon verecekse KYB lideri kimliği ile değil, Irak Geçici Hükümet Konseyi kasım dönemi başkanı ünvanıyla vermesinin uygun olacağı görüşü diplomatik çevrelerce paylaşılıyor. Bununla beraber olası resepsiyonun Irak savaşının ilk günlerinden bu yana işlevsiz kalan Irak'ın Ankara Büyükelçiliği'nde verilmesinin de "şık" olacağı belirtiliyor. 
     
</TEXT>
</DOC>
