<DOC>
<DOCNO> 180383 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/05/ekonomi/eko03.html </URL>
<DATE> 2003/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Aylık enflasyonda AB'yi yakaladık 
</HEADLINE>
<TEXT>

   Türkiye'de son 4 aydır AB ülkelerine paralel gerçekleşen enflasyon, temmuzda yüzde -0.4'lük TÜFE ile 11 AB ülkesinden düşük çıktı 
   
   Türkiye bu yılın son dört ayında, toptan eşya ve tüketici fiyatlarında gördüğü "eksili" rakamlarla, enflasyonda Avrupa Birliği AB ülkelerine yaklaştı. Türkiye'de, bu yılın mayıs - ağustos döneminde tüketici fiyatlarındaki artış yüzde 1.2'de kalırken, toptan eşya fiyatları yüzde 3.2 oranında geriledi. 
   AB'nin aylık tüketici fiyatları TÜFE bazında rakam açıkladığı dikkate alındığında, Türkiye'de enflasyon, haziran ayında yüzde -0.2'lik TÜFE oranıyla, AB ülkelerine paralel gerçekleşti. Toptan eşya fiyatları bazında ise enflasyon, yüzde -1.9 ile AB ülkelerinden daha düşük düzeyde kaldı. 
   Temmuz ayında da Türkiye'deki yüzde -0.4'lük TÜFE rakamı, 11 AB ülkesinden daha altında oluştu. TEFE bazında ise Türkiye, temmuz ayındaki yüzde -0.5'lik oranla AB ülkelerine paralel bir rakamı yakaladı. 
   
   Yıllık enflasyon 
   Son dört ayda enflasyonda yaşanan olumlu gelişmelere karşılık, yıllık bazda ise Türkiye'nin rakamları, halen AB ülkelerinin üzerinde bulunuyor. 
   Türkiye'de ağustos ayı itibarıyla yıllık enflasyon TÜFE'de yüzde 24.9, TEFE'de yüzde 22.7 olurken, AB ülkelerinde ağustos ayı yıllık enflasyon ortalaması yüzde 1.8 oldu. 
   
   ÜLKELER MAYIS HAZİRAN TEMMUZ AĞUSTOS Almanya -0.3 0.2 0.3 - Avusturya -0.2 0.0 -0.1 - İngiltere 0.0 -0.1 -0.1 - İtalya 0.2 -0.1 -0.1 - Finlandiya -0.1 -0.5 -0.1 - Belçika -0.4 0.4 -0.3 - Danimarka -0.3 0.0 -0.6 - Lüksemburg -0.2 0.0 -0.8 - Fransa 0.0 0.3 0.0 - Hollanda 0.0 -0.5 0.0 - İsveç -0.1 -0.2 -0.2 - Portekiz 0.7 0.0 -0.2 - İspanya -0.1 0.1 -0.6 - Yunanistan 0.5 -0.2 -0.2,1 - İrlanda -0.2 0.1 -0.4 - TÜRKİYE TÜFE 1.6 -0.2 -0.4 0.2 TÜRKİYE TEFE -0.6 -1.9 -0.5 -0.2 
   Eurostat'ın ağustos aylık verileri, takip eden ayın bülteninde yer alacak. 
   
   
</TEXT>
</DOC>
