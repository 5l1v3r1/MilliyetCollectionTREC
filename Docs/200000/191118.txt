<DOC>
<DOCNO> 191118 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/25/siyaset/siy03.html </URL>
<DATE> 2003/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezer'in ricasını dinledik 
</HEADLINE>
<TEXT>

   Erdoğan, "Biz imam hatip tasarısını Meclis'e getirecektik. Cumhurbaşkanı'nın ricası üzerine bu döneme bıraktık" dedi 
      ELÇİN ERGÜN Duşanbe 

   
   Başbakan Recep Tayyip Erdoğan, Cumhurbaşkanı Ahmet Necdet Sezer'in Cumhuriyet Bayramı resepsiyonuna türbanlı AKP'lileri davet etmemesini, "Cumhuriyet, halkın resepsiyonudur, halkın temsilcilerinin böyle bir ayrıma tabi tutulması çok ilginçtir. İki yıl öncesine kadar aynı yerde böyle bir şey söz konusu değildi. Bundan önce Cumhuriyet inkiraza mı çöküntü uğramıştı" sözleriyle eleştirdi. Erdoğan Duşanbe'de gündeme ilişkin soruları yanıtladı 
   
   29 EKİM RESEPSİYONU 
   Ben milletvekili arkadaşlarıma 'illa katılmalısınız' demem. Ama ben katılıyorum. Milletvekilleri daha önce eşleriyle gittiklerinde orada bir şeyler mi oluyordu Cumhuriyeti yeni mi ilan ettik 
   KÖŞK'LE İLİŞKİLER Olağanüstü bir hal olmadıkça Cumhurbaşkanı ile Ankara'da olduğumuzda görüşüyoruz. Biz eğer kendimizi Ankara'ya mahk m edersek her an görüşürüz. Ama Ankara'ya kendimizi mahk m ettiğimizde Türkiye bundan önceki sıkıntıları yaşar. 
   İMAM HATİP Benim ağzımdan bugüne kadar imam hatip kelimesi çıkmadı. Ama ben meslek okulları deyince onlar 'yağmur yağdı' dendiğinde ne anlaşılıyorsa, o anlaşılıyor. Biz imam hatip tasarısını 21. Yasama Dönemi sonunda Meclis'e getirecektik. Cumhurbaşkanı'nın ricası üzerine bu döneme bıraktık. 
   
   
   
</TEXT>
</DOC>
