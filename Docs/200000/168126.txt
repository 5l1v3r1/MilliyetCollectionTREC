<DOC>
<DOCNO> 168126 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/08/son/sontur42.html </URL>
<DATE> 2003/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Hem hırsız, hem tacizci... 
</HEADLINE>
<TEXT>

     Antalya'da bir kişi, hırsızlık amacıyla girdiği evde uyuyan ev sahibi kadını elle taciz etti, çığlık atması üzerine kadını bıçakla yaralayarak kaçtı. 
     Alınan bilgiye göre, merkeze bağlı Varsak Beldesi'ndeki Zeytinlik Mahallesi'nde Kadir Kaplan'a ait eve pencereden giren hırsız, Kaplan'ın pantolonun cebinden 9 milyon lirasını çaldı. Daha sonra kanapede uyuyan Vildan Kaplan'ı 40 elle taciz eden hırsız, çığlık atması üzerine kadını bıçakla sol karın boşluğundan yaralayarak kaçtı. 
     Vildan Kaplan, Antalya Devlet Hastanesi'nde tedavi altına alındı. 
     Olayın haber alınması üzerine soruşturma başlatan jandarma ekipleri, K.U'yu gözaltına aldı, ancak olayda kullanıldığı bildirilen bıçak ile çalınan para ele geçirilemedi. 
     K.U, sevkedildiği adliyede, Savcı tarafından, teşhis edilemediği ve delil olmadığı gerekçesiyle serbest bırakıldı. 
     
</TEXT>
</DOC>
