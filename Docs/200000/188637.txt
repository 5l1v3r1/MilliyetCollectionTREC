<DOC>
<DOCNO> 188637 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/14/son/sontur23.html </URL>
<DATE> 2003/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan Yardımcısı Şahin'den askere ve YÖK'e örtülü yanıt... 
</HEADLINE>
<TEXT>

     Devlet Bakanı ve Başbakan Yardımcısı Mehmet Ali Şahin, Türkiye'de siyasetle uğraşmaması gereken kurumların hükümetle uğraşmayı ve savaşmayı ihtiyat haline getirdiklerini söyledi. 
     Başbakan Yardımcısı Şahin, TBMM Genel Kurulu'nda CHP Ankara Milletvekili Yakup Kepenek'in gündemdışı konuşmasını yanıtladı. 
     Kepenek'in, ''Hükümet bilgi ve eğitim kurumlarıyla uğraşıyor ve savaşıyor'' sözlerini, ''Evet hükümet birşeyle uğraşıyor, savaş veriyor ama bu uğraş ve savaş kurumlarla değil, ülkenin sorunlarını çözmek için verilen savaştır'' diye yanıtlayan Şahin, Türkiye'de hükümet olan hiçbir iktidarın ülkenin kurumlarıyla savaşmasının mümkün olmadığını ve bundan sonra da mümkün olamayacağını ifade etti. Şahin, şöyle konuştu 
     ''Bu ülkede siyaset yapmaması gerekenler, siyaset yapması yasak olanlar, siyasi partilerin genel başkanlarından ve temsilcilerinden daha fazla siyaset yaparak, hükümetle uğraşmayı ve savaşmayı adeta ihtiyat haline getirmişler. 
     TÜBİTAK, katma değer yaratan ve bu ülkeye büyük katkısı olan bir kurum, bu doğru. Ancak kurumun 6 üyesi boşalmış ve seçim yapılamıyor. Bu durumda hükümet TBMM'ye bir tasarı gönderiyor. Genel Kurul gündemine hakimdir, bu tasarı geldiğinde ne yaparsa yapar.'' 
     
</TEXT>
</DOC>
