<DOC>
<DOCNO> 184343 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/24/son/soneko27.html </URL>
<DATE> 2003/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
OPEC... Venezüella, Irak'ın katılımına yönelik itirazını geri çekti 
</HEADLINE>
<TEXT>

     Petrol İhraç Eden Ülkeler Örgütü'nün OPEC etkili üyelerinden Venezüella, örgüt petrol bakanlarının Viyana'daki toplantısına Irak geçici yönetiminin katılmasına olan itirazından vazgeçti. 
     Venezüella'nın itirazını çekmesiyle, Irak'ın savaş sonrasında OPEC toplantılarında ilk kez ve tam üye statüsüyle temsil edilmesinin önünde engel kalmadı. 
     Birleşmiş Milletler'in onayına sahip olmadığı gerekçesiyle Irak'ın temsiline karşı çıkan Venezüella Petrol Bakanı Rafael Ramirez, ''Kartelin diğer üyeleri arasında oluşan görüş birliğine saygı göstermek için, toplantıda Irak'ın temsiline itirazlarını çektiklerini söyledi. 
     OPEC'in bugün yapılacak toplantısında Irak, geçici yönetimin petrol bakanı İbrahim Bahr ül Ulüm tarafından temsil edilecek. 
     
</TEXT>
</DOC>
