<DOC>
<DOCNO> 168424 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/10/yasam/ayas.html </URL>
<DATE> 2003/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
'Yeşil Göl' korkuttu 
</HEADLINE>
<TEXT>

Küçükçekmece Gölü'nün rengi yeşile dönünce 'deprem geliyor' söylentisi kulaktan kulağa yayıldı. Prof. Ahmet Ercan ise sudaki renk değişimini ekolojik dengenin bozulmasına bağlıyor 
     ASLI ÖKTENER İstanbul 

     Saros Körfezi'nde meydana gelen 5.3 büyüklüğündeki depremden sonra bir süredir rengi yeşil olan Küçükçekmece Gölü, deprem paniğine neden oldu. Gölün renginin değişmesinin dışında, balıkların su yüzeyine yakın yüzmesi ve bazı balıkların ölümü de halk arasında "Yakında deprem olacak" söylentilerine yol açtı. 
     Gölde incelemelerde bulunan Jeofizik Mühendisi Prof. Dr. Ahmet Ercan ise renk değişikliğinin her suda sıcaklarla birlikte ekolojik dengenin bozulmasından kaynaklandığını ve değişimin depremin 15 belirtisinden sadece biri olduğunu söyledi. 
     
     Bütün göllerde olur 
     Küçükçekmece sakinlerinden "Gölün rengi değişti, deprem mi olacak " diye telefonlar alan Ercan, şunları kaydetti 
     "1999 depremi öncesinde de aynı yönde telefonlar gelmişti. Özellikle son birkaç gündür göl iyice küllü yeşil bir renk aldı. Su bilimcilere göre biyolojik değişim sonucu renk değişiyor. Hava sıcaklığının etkisiyle bütün göllerde bu oluyor. Ancak suyun renginin değişmesi bir yandan da depremin 15 etkisinden biri. Ayrıca deprem olmadan önce su sıcaklığında 1 - 3 derece artma olur. Martı ve balıkçıllar yüzmez. Şu an için sadece bir belirti var. 'Deprem geliyor' demek, halkı paniğe sokar." 
     
     Yaz aylarında değişiyor 
     Küçükçekmece Belediye Başkanı Haldun Özbatur ise, Küçükçekmece Nükleer Araştırma Merkezi'ne göre suda güneş ışıklarının dik gelmesi sonucu bakteri oluştuğunu belirterek, şunları söyledi 
     "Bu bakteri deniz canlılarının yiyecek maddesi. Ancak gölün ekolojik dengisinin bozulması ve balığın azalması nedeniyle bakteri sayısı sürekli artıyor. Bir süre sonra gölün dibindeki yosunların rengini alıyor. Haziran, temmuz ve ağustosta renk değişiyor. Halk da bu değişimi depremle ilişkilendiriyor. Bu değişimin depremle ilgisi yok." 
     
Görür Safsatalara sakın inanmayın      Halktan gelen telefonlar nedeniyle santralı kilitlenen Kandilli Rasathanesi ve Deprem Araştırma Enstitüsü'nün Müdür Vekili Mustafa Aktar, yaptığı yazılı açıklamada şöyle dedi 
     "Enstitüde bu söylentiyi doğrulayacak herhangi bir gözlem yapılmamıştır. Şu anda Marmara Bölgesi'nde sıra dışı bir sismik aktivite yoktur. Enstitü tarafından bu konuda herhangi bir açıklama da yapılmamıştır." 
     TÜBİTAK MAM Başkanı Prof. Dr. Naci Görür de, "AB'ye gireceğimiz böyle bir zamanda insanlar kendilerine çekidüzen versinler. Ciddi yapılan açıklamalara itibar etmiyorlar ama böyle şarlatanlıklara, böyle falcılıklara itibar ediyorlar. Çok yazık. İnsanlarımız böyle safsatalara inanmasınlar. Birileri herhalde kamuoyuyla dalga geçmiş." "Deprem Erken Uyarı Projesi"ni yürüten İTÜ Öğretim Üyesi Yrd. Doç. Dr. Berk Üstündağ ise söylentiler nedeniyle internet sitelerinin çöktüğünü ve iki saat boyunca siteye giriş yapamadıklarını belirterek, "Dün önceki gün gece yarısı Heybeliada ve Sakarya istasyonlarından birtakım anomaliler aldık. Ancak bunun söylentilerle alakalı çöküntülü bir depremle ilgisi yok" diye konuştu. 
     
Işıkara'ya 'Dışarı çık' dediler      Prof. Dr. Işıkara ise, söylentileri nasıl duyduğunu şöyle anlattı "Çengelköy'de bir sitede oturuyorum. Kapımız çalındı, kapıyı eşim açtı. Site yönetimine İstanbul Büyükşehir Belediyesi'nden telefon gelmiş. Yönetimin gönderdiği görevli 'Dışarıya çıkın, deprem olacakmış. 2 saat dışarıda oturun' dedi. Bunun üzerine ben kapıya çıkınca adam mahcup oldu. Sonra site yöneticisine 'Ben böyle bir sitede oturuyorum. Bir bana telefon edip danışın' diye haber yolladım." 
     
Gürtuna Deprem olacak demedik      İstanbul'da dün halk arasında başlayan "Bugün deprem olacak" söylentileri, toplumda infiale yol açtı. O kadar ki, Prof. Dr. Ahmet Mete Işıkara'nın bile kapısı çalınıp, "Deprem olacakmış, dışarıya çıkın" denildi. Yetkililer, açıklamalarıyla halkı sakinleştirmeye çalıştı. 
     İnternetteki en yaygın senaryoya göre, Kandilli Rasathanesi'ndeki "bir tanıdık" iki saate kadar deprem olabileceği bilgisini verdi. 
     Anadolu yakasında bir trafik polisinin, halkı uyardığı öne sürüldü. Bazı kamu kuruluşlarının da boşaltıldığı iddia edildi. İstanbul Büyükşehir Belediye Başkanı Ali Müfit Gürtuna, "Deprem olacak diye açıklamam asla yoktur" derken, depremi 15-20 gün önce tahmin edebilecek duruma geldiklerini belirtti rahatsızlık verecek bir radon gazı artışı olmadığını da kaydetti. İstanbul Valisi Muammer Güler de, "Anormal bir sismik hareket yok" dedi. 
     

</TEXT>
</DOC>
