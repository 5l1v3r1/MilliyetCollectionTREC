<DOC>
<DOCNO> 174157 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/07/yasam/ayas.html </URL>
<DATE> 2003/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Nükhet Duru, zamanı alt etmenin formüllerini açıkladı... 
</HEADLINE>
<TEXT>
   'Bacaklarım olay yarattıysa mutluyum' 
   Dinleyicileriye birlikte büyüyen, yılların yaşlandıramadığı sanatçı Nükhet Duru, elbiselerini cüretk r bulanlara gülüp geçiyor yaşamı severek genç ve güzel kalıyor 
      SİREL EKŞİ 
   
   Çeşme'nin en güzel saatleri. Nükhet Duru ve Cenk Eren, bir süredir Aya Yorgi Granada Beach Clup'ta program yapıyor. Hani o sahneye çıktıkları ilk günden bu yana sanat dünyasını kasıp kavurdukları harika program. Altın Yunus Marina'ya bakan terasta Nükhet Duru ile sohbet ediyoruz... 
   
   Cenk Eren ile yaptığınız şov, alışılan Nükhet Duru çizgisinden farklı. Nasıl bir araya geldiniz Bu başarıyı öngörüyor muydunuz    Aslında her işimi oturur, düşünür, planlarım. İlk defa bu olay benim dışımda gelişti. Bir gün akşamın bir vaktinde aradı "Artık birlikte şarkı söyleyelim, çok istiyorum" dedi. Birden "Hadi peki" dedim. Halbuki "Ben bir dakika düşüneyim" derim. 
   
   Saati gelmiş demek...    Evet. Bu kadar uyumlu olacağımızı bilseydim, iki üç yıl beklemezdim. Ben bir espri yapacağım anda, o da tam onun karşılığına hazırlanmış oluyor. Bunu yazamazsınız, provasını yapamazsınız. 
   
   Bu sahnede belli oluyor zaten. Sizinki bir sahne dostluğu, profesyonel dostluk gibi değil.    Benim profesyonel dostluğum olmaz. Sahne de de olmaz. Sevmediğim insanla değil çalışmak, şuradan şuraya gidemem. 
   
   'Doktorlarla yarışırım' 
   Sizin, sanatçı kavramına getirdiğiniz farklı bir çizgi de var. Kadınların sorunlarıyla ilgileniyorsunuz. Meme kanseriyle ilgili çalışmalarınız var.    Sadece meme kanseriyle değil. Tüm kadın sağlığı ile ilgili çalışmalarım var. Genç kızken sebebi h l tam olarak saptanamamış ciddi bir rahatsızlık geçirdim. Ve o rahatsızlığın benzerini bir daha geçirmemek için kendi sağlığım ile ilgilenmeye başladım. Doktor arkadaşlar edinince, daha ileri gittim. Şimdi teşhis konusunda onlarla yarışıyorum. 
   
   Bir sağlık merkeziniz de vardı değil mi    10 yıl önce bir estetik ve sağlık merkezi açtım. Ama ilk krizlere kurban gittim. Bir kadın, cilt temizliğine geldiğinde mamografisini de çektirebilsin korkmadan. Bir hastane ortamına girmeden, simir testini de yaptırabilsin. 6 ayda bir içerde neler oluyor, neler bitiyor, onu bilsin. Bedenini tanımayı, bedenini sevmeyi ve onunla iyi geçinmeyi öğrensin diye. Eğitim seminerleri gibi bakım yapılan bir merkez açtım. Ancak o merkez açıldığında ben acayip çirkinleştim. Oraya para yetiştirmek için çok çalışıyordum. 
   
   Ama iyi işler yaptınız    500 kadına ücretsiz muayene olanağı sağladım. Kadınların öğrenmek istediği, ancak cesaret edip de soramadıkları her şeyin cevabını doktorlarla beraber onlara vermeye başladım. Ankara, Erzurum ve Van'da toplantılara katıldım. 
   
   Siz sağlığınız için ne yapıyorsunuz Zamanı nasıl alt edebiliyorsunuz    Çok uzun yıllar sahnede olduğumdan, "Ben okula giderken Nüket Duru da sahnedeydi, koskoca kadındı" diyorlar. Halbuki benim de okula gitmem gereken yaşlardı. On beşimde tecrübeli bir şarkıcıydım. Önümüzdeki yıl daha genç, daha güzel olacağımı biliyorum. İnsanlar sigaradan, içkiden, gece hayatından uzak duramıyorlar. Bense gece hayatından uzak yaşıyorum. İçki, sigara içmem. 
   
   Çikolata yemez misiniz mesela    Bitter ve sütsüz olursa... Sınırını aşmam. Aç karnıma yerim. Yemekle, tuzlu bir şeyle yemem. Bunları yazacağım, zaten başladım. 
   
   Rumcanız nereden geliyor    Sonradan öğrendim. Sırada İspanyolca ve İtalyanca var. Beş lisan olunca bitireceğim. Çünkü takı yapmak, kitap yazmak, dans etmek, müzikal tiyatro, şov, iyi bir televizyon dizisi yapmak iyi bir anne olmak istiyorum. 
   
   Bu kadar uzun bir kariyeri başarıyla sürdürmenizin sırrı ne    Herkes eğlenmeye gitti, ben sahnede eğleniyorum. Ve bunu bir şöhret ya da statü, servet kazanmak için yapmadım. Yaşamayı hep daha ön planda tuttum. Ve yeniliğe zaafım var. Her sabah yepyeni projelerle kalkıyorum. 
   
   Yeni projeleriniz neler    İki albüm projem var. Biri Cenk ile... 
   
   'Görünen şey kötü değil ki'    Son günlerde özellikle şovunuzda giydiğiniz elbiselerin cüretk r olduğu konuşuluyor...    Görsel bir iş yapıyorum ve görünen şeyin kötü olmadığından emin olduğum zaman çok rahat giyiyorum. Çünkü ben bir showgirl'üm. Herkes anadan üryan gezerken ben mini etek giydim diye bacaklarım olay yaratıyorsa, çok mutlu oldum. 
   
   Modacınız kim    Şimdi en eski modacıma döndüm. Çünkü beni en iyi anlayan o, Feriha Işıldak. Benim kendime ait bir çizgim, daha küçücük bir kızken yarattığım bir akım var. Nükhet Duru topuzu, Nükhet Duru küpesi demişler. Ben pek çok kişinini büyük şirketlere büyük paralar ödeyerek bulduğu çizgiyi içgüdüsel olarak bulmuşum. Bunu kaybeder miyim 
   
   
</TEXT>
</DOC>
