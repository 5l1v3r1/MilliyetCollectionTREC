<DOC>
<DOCNO> 150544 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/17/son/sontur18.html </URL>
<DATE> 2003/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Milli Savunma Bakanı ABD'nin asker talebi henüz bize ulaşmadı 
</HEADLINE>
<TEXT>

     Milli Savunma Bakanı Vecdi Gönül, ABD'nin Türkiye'den asker talep ettiği iddiaları üzerine, ''Böyle bir talep henüz bize ulaşmadı'' diye konuştu. 
     Gönül, Dışişleri Bakanlığı'nda emekli büyükelçilere şükran plaketi verilmesine ilişkin törene Dışişleri Bakanı Abdullah Gül'e vekaleten katıldı. Bakanlığa gelişinde, ABD'nin asker talebinde bulunduğu iddialarının hatırlatılması üzerine Gönül, böyle bir talebin kendilerine ulaşmadığını kaydetti. 
     Bu arada diplomatik kaynaklardan edinilen bilgiye göre, ABD'nin Türkiye'den asker için somut bir talebi bulunmazken, iki ülke arasında bu konu hakkında NATO kapsamında görüş alışverişi yapılıyor. 
     Kaynaklar, Türkiye'nin talep olması durumunda asker gönderip göndermeyeceği konusunun kesinlik kazanmadığına dikkat çekerken, BM'nin 7'inci maddesi uyarınca karar alınırsa, asker gönderme için TBMM'den tezkere geçmesine gerek olmayabileceğini de belirtiyorlar. 
     





</TEXT>
</DOC>
