<DOC>
<DOCNO> 163033 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/13/son/sontur40.html </URL>
<DATE> 2003/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Mahkemede kapkaç kaseti izlendi... 
</HEADLINE>
<TEXT>

     İzmir'de, 4 Şubat 2003 tarihinde bir hemşireyi, çantasını almak için yerde sürükleyen 2 kapkaççıyla, olayı görüntüleyen kameramanın davasında, mahkeme heyeti, kameramanın çektiği kasedi duruşma salonunda izledi. 
     İzmir 6. Ağır Ceza Mahkemesi heyeti, kapkaç olayını gerçekleştiren tutuklu sanıklar E.B 17 ve H.T'nin 16 , kendilerini kameramanın para karşılığı kapkaça teşvik ettiği yönündeki ifadeleri nedeniyle, olay kasedini izledi. 
     Duruşma salonuna kurulan sistemle, ham görüntülerin yer aldığı kaset ile haberlerde yayınlanan montajlı kaset, mahkeme heyetiyle sanıkların avukatları tarafından izlendi. 
     İzmir'de yayın yapan SCBS-Türk TV'nin Haber Müdürü Yunus Karakaya'da, mahkeme heyetine kasetle ilgili bilgi verdi. 
     
     OLAY 
     Yeşildere yolunda kaza yaptığı otomobilinin yanında bekleyen Bozyaka SSK Hastanesi hemşirelerinden Neşe Demirbaş'ın 46 çantasını almak isteyen H.T. ve E.B, kadının direnmesi üzerine yerde sürüklemiş ve duvara savurmuş, çevredekilerin müdahalesi üzerine çantayı alamadan kaçan hırsızlıktan sabıkalı H.T. ve E.B, kısa sürede yakalanmıştı. İki zanlı savcılıktaki ifadelerinde, yerel bir televizyonda kameraman olarak görev yapan Halit K'nın, kendilerini kapkaç yapmaları için teşvik ettiğini iddia etmişlerdi. 
     
</TEXT>
</DOC>
