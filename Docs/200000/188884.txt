<DOC>
<DOCNO> 188884 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/16/ekonomi/aeko.html </URL>
<DATE> 2003/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
8.6 katrilyonluk tedbir ve yatırım teşvikinde anlaştılar 
</HEADLINE>
<TEXT>

   IMF ile altıncı gözden geçirme çalışmalarında 8.6 katrilyonluk tedbir paketi ile milli geliri 1500 doların altındaki illerdeki yatırım teşvikleri konusunda uzlaşıldı 
      ANKARA Milliyet 
   
   IMF ile stand - by çerçevesinde yapılan altıncı gözden geçirme görüşmeleri dün gece itibarıyla tamamlandı. IMF ile mutabık olduklarını belirten Devlet Bakanı Ali Babacan "Hükümetin başarı ve kollektif heyecanını kıskananlar var, onlar kendilerini bilir" dedi. 
   Babacan ve IMF Türkiye Masası Şefi Rıza Moghadam, Hazine Müsteşarı Halil İbrahim Çanakçı, Merkez Bankası Başkanı Süreyya Serdengeçti ile IMF Türkiye Temsilcisi Odd Per Breek'in de hazır bulunduğu bir basın toplantısı düzenledi. IMF İcra Kurulu'nun kasım ayında toplanarak 500 milyon dolarlık kredi dilimini içeren altıncı gözden geçirmeyi karara bağlamasını beklediğini belirten Babacan, gözden geçirmenin sonuçlarını şöyle açıkladı 
   
   Deprem vergisi sürecek    8.6 katrilyonluk tedbir 
   2003 için alınan 1.2 katrilyon liralık tedbirlerin yanı sıra 2004 yılı bütçesinde tasarruf ya da ek gelir sağlamak üzere GSMH'nin yüzde 2'si kadar 8.6 katrilyon lira tedbir konuldu. Tedbir kalemlerinden en büyüğü 2 katrilyon liralık özel gelirin bütçeye aktarılmasını öngörüyor. 
   
   Deprem vergileri kalıcılaştı 
   Marmara depreminden sonra bir yıl için çıkartılan ancak uzatılarak bugüne kadar getirilen özel işlem ve özel iletişim vergileri ile gelir ve kurumlar vergisinden alınan yüzde 10'luk fon payı uygulamasına önümüzdeki yıl da devam edilecek. 
   
   36 ile teşvik    Tedbirler açıklanacak 
   Tedbirler listesi konuyla ilgili bakanlıklar tarafından açıklanacak. Kamu kesimine personel alımına ilişkin sınırlamalar, 2004 yılında da kararlılıkla devam ettirilecek. 
   
   Yoksul illere teşvik 
   Kişi başına milli geliri 1500 doların altında kalan 36 ile yatırımların hızlandırılması için teşvikler sağlanacak. Yatırımcıya bedava arazi tahsis edilecek. Elektrik fiyatlarında özel indirim yapılacak. Yatırımcının emekli maliyetini yüzde 35 oranında azaltmak için çalışanların SSK prim payları Hazine tarafından ödenecek. Yine çalışanların gelir vergilerinde indirime gidilecek. Teşviklerden yeni kurulacak tesisler ya da ilave istihdam yaratanlar yararlanacak. Kişi başına düşen milli geliri 1500 doların altında olan iller ise şunlar Kırşehir, Sinop, Giresun, Amasya, Uşak, Malatya, Sivas, Tokat, Diyarbakır, Afyon, Batman, Erzincan, Osmaniye, Düzce, Çankırı, Siirt, Gümüşhane, Ordu, Bartın, Erzurum, Bayburt, Şanlıurfa, Mardin, Aksaray, Adıyaman, Kars, Van, Iğdır, Yozgat, Ardahan, Hakk ri, Bingöl, Bitlis, Şırnak, Muş ve Ağrı. 
   
   Serbest bölgeler    Lisans muafiyeti 
   Serbest bölgelerde faaliyet gösteren kuruluşlar lisans süreleri bitinceye kadar kurumlar vergisi istisnasından yararlanacak. Lisans süresi sınırı imalat yapan ve istihdam sağlayan firmalar için geçerli olmayacak. Bu firmalar lisans süreleri bittikten sonra da vergi istisnalarından yararlanacak. 
   
   AB şartı 
   Serbest bölgelerdeki vergi istisnalarından yararlanacak firmalar bu avantajlarını Türkiye, Avrupa Birliği'ne tam üye oluncaya kadar koruyabilecek. Gümrük ve katma değer vergileri muafiyeti devam edecek. 
   
   2009 teşvikleri 
   Serbest bölgelerde çalışanların yararlandırıldığı gelir vergisi muafiyeti ile damga vergisi, resim ve harç istisnaları 2009 yılına kadar devam edecek. Bu uygulamadan yeni kurulacak firmalar yararlanamayacak. 
   
   Beyanname verecekler 
   Serbest bölge firmaları kurumlar vergisi beyannamesi verecek. Beyannamede sadece matrah görünecek. Lisans süreleri bitene kadar vergi ödenmeyecek. Maliye Bakanlığı serbest bölgelerde vergi denetimi yapacak. 
   
   Moghadam Enflasyon yüzde 20'nin altında kalabilir    IMF Heyet Başkanı Rıza Moghadam yıl sonu itibariyle enflasyonun yüzde 20'nin altında kalabileceğini belirtti. Uygulanan programın başarılı sonuç verdiğini vurgulayan Moghadam ekonomide, beklenti ve hedeflerin çok üzerinde neticeler alındığını söyledi. 
   
   Türkiye'nin dört ev ödevi var 
   Döviz rezervlerinin de yükselme eğilimini sürdürdüğüne işaret eden Moghadam, bunun Türkiye'nin dış kırılganlığını ciddi anlamda azaltacak bir gelişme olduğunu belirtti. 
   Moghadam, "Riskler nelerdir " sorusuna şu yanıtı verdi "Program uygulaması kararlılıkla devam ederse borcun, faizlerin, finansman ihtiyacının, dış kırılganlığın azaldığı, enflasyonun düştüğü bir manzara ortaya çıkacak." 
   Moghadam, tamamlanmasını bekledikleri en önemli taahhütleri ise şöyle sıraladı Kamu Mali Yönetim Kanunu, BDDK'nın etkinliğinin güçlendirilmesi, doğrudan vergi reformu ve atıl istihdamın rasyonelleştirilmesi. 
   
   Elektrik ve gaza zam yok    Bakan Babacan, IMF görüşmelerinde sağlanan başarıya örnek olarak elektrikteki fiyat politikasını gösterdi. "2004 yılı için, şu an itibarıyla bütçede ve faiz dışı fazla hesaplarında elektrik fiyatlarında herhangi bir zam öngörmüyoruz" diyen Babacan, kayıp ve kaçak oranları ve girdi maliyetleri düşürülürse indirime de gidilebileceğini söyledi. Babacan bir soru üzerine de özelleştime gelirlerini faiz dışı fazla hesabı açısından sıfır kabul ettiklerini ve buradan gelecek kaynağı kamu borç stokunun azaltılmasında kullanacaklarını söyledi. 
   
   Batık tahsilatı hızlandırılacak    Bankacılık Düzenleme ve Denetleme Kurumu'nun BDDK alacak takibinin hızlandırılması için yeni yasal düzenlemeler yapılacak. Yeni yasaların bir kısmı Bakanlar Kurulu'nda imzaya açıldı. IMF kredisinin serbest bırakılması için bu düzenlemelerin Meclis'te kabul edilmesi gerekiyor. Bu konudaki tasarı taslağı dün açıklandı ve bu konudaki ilk adım da atıldı. 
   
   Irak maliyeti görüşülmedi    Babacan "Irak'a asker göndermenin maliyetini çıkardınız mı Bunu IMF ile görüştünüz mü" sorusu üzerine, bu konuyu IMF ya da başka bir kuruluşla görüşmediklerini, Irak'ın güvenliğinin önemli olduğunu ifade etti. 
   Babacan, "Böyle önemli bir gelişmenin mali boyutuna bakılmaz" dedi. 
   
   
   
</TEXT>
</DOC>
