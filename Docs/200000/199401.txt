<DOC>
<DOCNO> 199401 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/03/guncel/gun90.html </URL>
<DATE> 2003/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 
   
   İhale...    Genç" bir "parti"nin yaklaşmakta olan yerel seçimlerde kullanmak üzere aşağıda nitelikleri açıkça belirtilen mallara acilen ihtiyacı vardır. Belirtilen bu ihtiyaçlar çeşitli miktar ve sayıda alınacaktır. Teklifler, kapalı zarf usulüyle verilecek, değerlendirme Sayın Genel Başkanımız tarafından yapılacak, kazanan Kurban Bayramı Namazının canlı yayınından sonra açıklanacaktır .. 
   2000 adet beyaz gömlek... Suya, hortumla ıslatılmaya dayanıklı, ıslandığında uzun süre kurumamalı, suyu gösterebilmeli. 
   50-60 adet su tabancası... Çocuklarınkinden epeyce büyük, suyu eşit miktarda ve saniyede santimetrekareye 100 mililitre oranında dağıtabilecek cinsten. 
   2 adet su tankeri... Miting alanına su taşırken 20'şer ton su alabilecek ve Sayın Genel Başkanımızın üşütmemesi için suyu ısıtabilmeli. 
   1000 kutu el merhemi... Sayın Genel Başkanımız, miting alanına inip koşarken ellere çaktığında meydana gelen acı ve kızarıklığı anında yok edebilmeli. 
   100 kutu sakinleştirici... Mecazi mecazi, bir "Allahsız adam" gafını daha kaldıramayacak partimizin sinirli Genel Başkanını sakinleştirip kuş, börtü böcekten bahsetmesini sağlayacak türden. 
   
   No 2 Evlilik Çeşitlemeleri    1 Tecavüz Evliliği... Dünyada eşi benzeri var mıdır, bilinmez .. "Tecavüz kaçınılmazsa, evlen bari" ayarında bir çeşittir. Kanunen tecavüz eden kişi, tecavüz ettiği kişiyle evlenince ceza almamaktadır. Yani tecavüz edenin cezasının da, edilene verilmesi gibi bir şeydir. Allah akıl fikir versin dedirtir insana... 
   2 Gündem Evliliği... "Katil uşak " tadında bir evliliktir. Sonu, başından bellidir ve boşanmak için yapılır. Çeşitli şartları vardır a Kadın erkeği boşar... b Evlilik, kadın televolelerin gülü olup ünlü ve paralı olmadan önce yapılır... c Zamanlama çok önemlidir, ekonomik kriz zamanında değil, işler arttığında boşanılır ve bu alınan ücrete yansıtılır. Kriz zamanında boşanılırsa, lamba gibi ortada kalma tehlikesi vardır... 
   3 Mantık Evliliği "Ne lan bu, ÖSS sorusu mu " dedirtir insana. Ortak menfaatlerin nikah salonunda kesiştiği bir evlilik çeşididir. Ya da biz öyle adlandırabiliriz. Mesela her fırsatta Kaya Bey'e aşık olmadığını söyleyen, aldatıldığı halde boşanmayan, vurulan eşinin yanından aşağı inip "Beni çirkin çıkarıyorsunuz " diye kameramanları fırçalayan Hülya Avşar'ınki bu türden olabilir. Olmayabilir de, bilemiyoruz... 
   4 Ben Evleniyorum Evliliği... "Amaca ulaşmada her yol mubahtır " tadında bir çeşittir. Bu türde eş seçecek olanlar "karpuz seçmekten" iyi anlamalıdırlar. Çünkü karı ya da koca seçimi aynı karpuz seçimi gibidir. Süre kısadır, içini görmenize imkan olmadığı için elleyip okşayarak iyi mi kötü mü olduğunu anlamanız gerekmektedir. Ancak kelek çıktığında çöpe atılamayacağı unutulmamalıdır. Öyle ya da böyle yenecektir, zor tabii... 
   5 Aşk Evliliği... Var, az sayıda da olsa hala var. Gelen vuruyor, giden vuruyor, o yüzden giderek azalan ve anlamını yitiren "aşk"a fazla bulaşmamak lazım. Bir örnek verelim, bitirelim. Mesela Aysun Kayacı ve futbolcu Emre Aşık'ın 6 yıldır süren birliktelikleri evlilikle sonuçlanırsa şayet, bu türün en güzel örneği olacaktır. Umutluyuz... 
   
   Kurşuuun adres sormaz ki.. 
   Robocop 
   
   E Anladık O Kadarını 
   Lig Tv muhabiri How was Sergen's freekick goal 
   Van Hooijdonk It was fantastic... 
   Lig Tv muhabiri Evet sayın seyirciler çok fantastikti diyor... 
   
   O Da Öyledir 
   "Onun ailesi çok iyi bir insandır..." 
</TEXT>
</DOC>
