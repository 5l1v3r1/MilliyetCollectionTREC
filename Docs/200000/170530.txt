<DOC>
<DOCNO> 170530 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/20/yazar/myilmaz.html </URL>
<DATE> 2003/07/20/ </DATE>
<TIME>  </TIME>
<AUTHOR> Mehmet Y. YILMAZ  </AUTHOR>
<HEADLINE>
Yanlış erkek kimdir 
</HEADLINE>
<TEXT>

     Çiftleşecek bir dişi kuş bulabilmek için "mimarlık, dekoratörlük, şarkıcılık ve dansçılık" yapan erkek çardak kuşlarının çektiklerini anlatmıştım. 
     National Geographic'teki yazının sonunda dün sözünü etmediğim bir "küçük ayrıntı"yı aktararak bugünkü konumuza girelim.. 
     Bir dişi kuş bulabilmek için bütün bunları yapan, üzerine bir de eş bulamayan öteki erkek çardak kuşlarıyla kavga etmek zorunda kalan bu minik kuşların bir kötü huyu var. 
     Bir kere çiftleştikten sonra dişiyi yuvada önce yumurtalarla, sonra da yavrularla bırakıp uçup gidiyorlar.. 
     Ondan sonra ne yuvaya yiyecek bir şey taşıyorlar, ne de yavruların büyümesi için gerekli herhangi başka bir eylem... 
     
Çok da başarılı değiller      Amacına ulaşabilmek için elinden gelen her şeyi yapan ama bir kere bir dişiyi "kafesledi" mi arkasına bile dönüp bakmayan bir erkek tipi.. 
     İnsanlar leminde de benzerlerine sıkça rastlayabileceğimiz bir durum.. 
     İlhan Uçkan, Milliyet'le birlikte cuma günleri dağıtılan "Milliyet Cuma" ekinde "Bilirkişi Raporu" isimli bir köşe yazıyor. Erkek ve kadın ilişkilerinin temelde bir oyun olduğunu anlatan ve bu oyunda kadınlara kazanmayı öğretmeyi hedefleyen bir köşe.. 
     
'Vallahi boşanacağım'      İlhan'ın geçen hafta yeni bir kitabı yayımlandı. Adı, "Doğru Erkeği Bulma Kılavuzu".. İlhan Uçkan'ın daha önce Milliyet'te yayımladığı bir yazı dizisinden yola çıkarak yazdığı bir kitap bu.. Kısa sürede dördüncü baskıyı da bitirmiş olması, toplumumuzda kadınların çoğunun "doğru erkek bulma" konusunda pek de başarılı olmadıklarını düşündürtüyor bana.. 
     Erkek çardak kuşlarının insan versiyonlarıyla başı dertte olan hanımlar için bu kitaptan bazı satırbaşları aktarıyorum.. 

</TEXT>
</DOC>
