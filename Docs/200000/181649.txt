<DOC>
<DOCNO> 181649 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/11/son/sondun05.html </URL>
<DATE> 2003/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush "El Kaide'yi bozguna uğratacağız" 
</HEADLINE>
<TEXT>

     ABD Başkanı George Bush, 11 Eylül 2001 terörist saldırılarının arifesinde, El Kaide terör örgütünün ''hala halkına karşı komplolar hazırladığını'', ancak onları bozguna uğratacaklarını söyledi. 
     Bush, Virginia eyaletinde, Quantico kentindeki bir Federal Soruşturma Bürosu FBI laboratuvarında yaptığı konuşmada, El Kaide'ye aldırmamazlık edemeyeceklerini belirterek, bunların bulunması ve bozguna uğratılması gerektiğini kaydetti. 
     El Kaide tehdidinin, saldırılardan 2 yıl sonra bile gerçek olduğunu söyleyen Bush, ''Düşman yaralı, ancak hala ümitli, çalışıyor ve hala tehlikeli. Bir anlık bir rahatlığı bile kaldıramayız'' dedi. 
     Bush, El Cezire televizyonunda yayımlanan El Kaide lideri Usame Bin Ladin ve yardımcısı Eymen El Zevahiri kasetleriyle ilgili henüz bilgisi bulunmadığını söyledi. 
     
</TEXT>
</DOC>
