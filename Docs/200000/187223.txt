<DOC>
<DOCNO> 187223 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/08/son/sondun10.html </URL>
<DATE> 2003/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD hastanelerindeki küçük hatalar yılda 32 bin kişiyi öldürüyor 
</HEADLINE>
<TEXT>

     ABD'deki hastanelerde, kolaylıkla önlenebilecek kaza ve yanlışlar yüzünden her yıl 32 bin kişinin hayatını kaybettiği bildirildi. 
     Sağlık Koruma Ajansı adlı kuruluş tarafından yapılan araştırmaya göre, tıbbi hatalar yüzünden ölenlerin toplam sayısı 98 bini bulurken, hata ve yanlışların maliyeti 9 milyar dolar. 
     Araştırmaya göre, ölümlere, ameliyat sonrası iltihaplanmalar, ameliyat yaralarının kazayla açılması ya da hastanın karnında alet unutulması gibi hatalar yol açıyor. 
     Sonuçları Amerikan Tıp Derneği'nin resmi organında yayınlanan araştırmanın ABD çapında 994 hastaneyi kapsadığı kaydedildi. 
     
     ELİNİ YIKA, HAYAT KURTAR 
     Araştırmaya göre ameliyat sonrası en ciddi komplikasyon olan kan zehirlenmesi 2592 hastada görüldüğü ve bu nedenle hasta başına fazladan 57 bin 727 dolar harcama yapıldı. 
     Kan zehirlenmesi hastanın ölüm riskini de yüzde 22 oranında artırıyor. Uzmanlar, doktor ve sağlık personelinin ellerini muntazam yıkamaları halinde bu komplikasyonun önlenebileceğini vurguladılar. 
     Ameliyat yerinin açılması ise hastaların hastanede 9 gün fazla kalmasına ve kişi başına 40 bin 323 dolar ek harcamaya neden oluyor. 
     Bu hastalarda ölüm riski de yüzde 10 artıyor. 
     
</TEXT>
</DOC>
