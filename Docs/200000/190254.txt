<DOC>
<DOCNO> 190254 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/21/son/sontur29.html </URL>
<DATE> 2003/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal'da silahlı çatışma... Bir kişi öldü, 2 kişi yaralı... 
</HEADLINE>
<TEXT>

     Kartal'da, bir işyerinde alacak verecek meselesinden çıkan silahlı çatışmada 1 kişi öldü, 2 kişi yaralandı. 
     Alınan bilgiye göre, Hürriyet Caddesi Paker İşhanı 22 numaradaki Sivrioğlu Nakliyecilik Şirketi'ne gelen 4 kişi ile işyerinin sahibi Hüseyin Kara ve ortağı Nurettin Kara arasında tartışma çıktı. 
     Tartışmanın büyüyerek kavgaya dönüşmesi üzerine, taraflar birbirlerine tabancayla ateş açtı. 
     Olayda Hüseyin Kara, vücuduna isabet eden 2 kurşun nedeniyle olay yerinde öldü. Amcasının oğlu Nurettin Kara da ağır yaralandı. Kara, Kartal Dr. Lütfi Kırdar Eğitim ve Araştırma Hastanesi'ne kaldırıldı. 
     Şirkete gelen 4 kişi olayın ardından kaçarken, bu kişilerden olayda başından yaralanan Ali Besli, daha sonra polis tarafından yakalanarak gözaltına alındı. 
     Bu arada, nakliye şirketinde polis tarafından sahte kimlikler bulundu. Hüseyin Kara'nın, bu işyerini ''Hüseyin Sivrioğlu'' kimliğiyle kiraladığı öğrenildi. 
     Polis yetkilileri, silahlı çatışmanın nakliye şirketinin borcu yüzünden çıktığını, soruşturmanın sürdürüldüğünü kaydettiler. 
     
</TEXT>
</DOC>
