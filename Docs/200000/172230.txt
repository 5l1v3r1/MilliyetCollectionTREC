<DOC>
<DOCNO> 172230 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/29/guncel/gun10.html </URL>
<DATE> 2003/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu depodan 83 kaçak çıktı 
</HEADLINE>
<TEXT>

      M. AKİF ERDEM İstanbul 

   
   İstanbul K ğıthane'de, Pakistan ve Hindistan uyruklu çok sayıda kaçak, kaldıkları depoya baskın düzenleyen polise direndi. Kaçaklar, daha önce yakalanan bir başka kaçak tarafından ikna edildi. Çağlayan Vatan Caddesi Sahra Sokak'ta dört katlı bir binanın giriş katındaki depoda, yurda yasadışı yollardan giren yabancı uyruklu kişilerin bulunduğu yolunda ihbar alan polis, harekete geçti. Polisi karşılarında gören çok sayıda kişi, kaçmaya çalıştı. Kaçaklar, polisin bu müdahalesine ellerine geçirdikleri mutfak eşyalarını atarak karşılık verince kısa süreli arbede yaşandı. Bazıları, kargaşadan yararlanarak kaçmayı başardı. Bina önünde robokop kıyafetli çevik kuvvet ekipleri güvenlik şeridi oluşturdu. Kapının açılmasından sonra gözaltına alınan Pakistan ve Hindistan uyruklu 83 kişi, ifadeleri alındıktan sonra sınır dışı edilmek üzere Yabancılar Şube Müdürlüğü'ne götürüldü. 
   
   
</TEXT>
</DOC>
