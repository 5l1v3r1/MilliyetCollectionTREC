<DOC>
<DOCNO> 183664 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/21/guncel/gun05.html </URL>
<DATE> 2003/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Çırağan'da Antep düğünü 
</HEADLINE>
<TEXT>

      MAGAZİN SERVİSİ 

   
   Okan Holding Yönetim Kurulu Başkanı Bekir Okan'ın büyük oğlu Ömer Okan, mimar Rabia Önder ile Çırağan Sarayı'nda yapılan düğünle evlendi. Şişli Belediye Başkanı Mustafa Sarıgül'ün kıydığı nik hta, damadın şahitliğini 9. Cumhurbaşkanı Süleyman Demirel, gelinin şahitliğini ise Kazakistan Cumhurbaşkanı Danışmanı ve eski Savunma bakanlarından Sat Tokbakbayev yaptı. 
   Meral - Bekir Okan ile Meziyet - Atilla Önder'in davetlileri kapıda karşıladığı düğüne Gaziantep Büyükşehir Belediye Başkanı Celal Doğan, İTO Başkanı Mehmet Yıldırım, Mustafa Taşar, İlhan Kesici, Bülent Tanla, Sefa Sirmen, Erdoğan Demirören, Hüseyin Bayraktar, Enver Ören gibi ünlülerin aralarında bulunduğu 700 civarında davetli katıldı. Düğün yemeğinde davetlilere çiğköftenin yanı sıra Gaziantep baklavası da ikram edildi. Balayılarını İtalya'da geçirecek çiftin düğününde Hande Yener sahne aldı. 
   
   
   
</TEXT>
</DOC>
