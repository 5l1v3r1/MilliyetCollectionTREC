<DOC>
<DOCNO> 159557 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/28/son/sontur15.html </URL>
<DATE> 2003/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İsim benzerliği hayatını kararttı... 
</HEADLINE>
<TEXT>

     Samsun'da isim benzerliği nedeniyle yargılanan, suçsuz olduğu anlaşılmasına rağmen, yanlışlıkla sabıkalı durumuna düşen bir kişi, kayıtları düzelttirebilmek için 9 yıl mücadele verdi. 
     1993 yılında polis olmak için başvuruda bulunan ve sınavı da kazanan İsmet Bayraktar 29 , ''hakkında adli mercilerce açılmış dava olduğu'' gerekçesiyle polis okuluna alınmadı. 
     Bunun üzerine yaptığı araştırmada ''karşılıksız çek vermek'' suçundan hakkında şikayet olduğunu öğrenen Bayraktar, Sulh Ceza Mahkemesi'ne başvurarak, adaşı ile yargılandı ve suçsuzluğunu kanıtladı. 
     Mahkemede durumun aydınlanmasına rağmen, adaşının aldığı cezanın yanlışlıkla kendi kayıtlarına da işlendiğini ve ''sabıkalı'' duruma düştüğünü anlatan Bayraktar, şöyle konuştu 
     ''Olayı, daha sonra sabıka belgesi almak istediğimde tesadüfen öğrendim. Yıllarca sabıkamı sildirmeye çalıştım. Babamı bile zor ikna ettim. Sonunda geçen yıl yaptığım başvuruda sabıkam silindi. Ama bu arada hayatım karardı. Çok istediğim halde polis olamadım.'' 

     
</TEXT>
</DOC>
