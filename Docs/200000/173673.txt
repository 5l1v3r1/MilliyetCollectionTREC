<DOC>
<DOCNO> 173673 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/05/son/sondun12.html </URL>
<DATE> 2003/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Mayın taramadaki yeni silah iyi koku alan fareler 
</HEADLINE>
<TEXT>

     Dünya üzerinde patlamamış halde bulunan ve milyonlarca kişinin hayatını tehdit eden kara mayınlarına karşı yeni bir silah geliştiriliyor iyi koku alan fareler. 
     BBC'ye açıklama yapan projenin Belçikalı koordinatörü Christophe Cox, farelerin köpeklerden daha mekanik olduğunu ve farklı sahiplere daha kolay alıştıklarını söyledi. 
     5 yıldır süren proje çerçevesinde Tanzanya'daki Sokoine Tarım Üniversitesi'nden eğitimciler, keseli Afrika faresini kara mayınları ve patlayıcıları koklayarak bulmaları için eğitiyorlar. 
     Eğitimciler, farenin bir köpekten daha iyi iş çıkarması halinde onu bir parça muzla ödüllendiriyorlar. Tam bir eğitim sonunda bir fare, mayını keşfettiğinde başına oturup ödülü verilinceye kadar o noktayı tırmalamaya başlıyor. Patlayıcı uzmanı da mayını imha ediyor. 
     Farelerin 75 santimetre uzunluğunda ve 1.3 kilogram ağırlığında olması mayınlı alanda koşabilmelerini sağlıyor. 
     Arkasında Belçika araştırma firması Apopo'nun olduğu bu projeye Cenevre'deki uluslararası mayın imha merkezi gibi kuruluşlar da destek veriyor. 
     
</TEXT>
</DOC>
