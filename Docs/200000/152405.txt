<DOC>
<DOCNO> 152405 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/25/son/sonspo37.html </URL>
<DATE> 2003/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Elazığspor Beşiktaş'ı bekliyor... 
</HEADLINE>
<TEXT>

     Elazığspor, yarın oynayacağı Beşiktaş maçının hazırlıklarını tamamladı. 
     Teknik Direktör Milorad Mitroviç, Elazığspor'un, daha önce oynadığı Galatasaray ve Fenerbahçe maçlarını izlediğini belirterek, Beşiktaş karşısında iyi mücadele etmeleri halinde karşılaşmadan puan ya da puanlarla ayrılacaklarını söyledi. 
     Mitroviç, Beşiktaş maçına çok iyi hazırlandıklarını ve futbolcuların morallerinin yerinde olduğunu kaydederek, takımda sakatlıkları süren kaleci Kingston, Erhan Namlı ve Cem Beceren'in doktor raporunu beklediğini bildirdi. 
     İki takım açısından da çok zor bir karşılaşma olacağını belirten Mitroviç, şunları söyledi 
     ''Elazığspor'un, Galatasaray ve Fenerbahçe maçlarını izledim. Takım, bu karşılaşmalarda çok iyi mücadele sergilemiş. Beşiktaş karşısında iyi mücadele edersek karşılaşmadan puan ya da puanlarla ayrılırız. Beşiktaş'ın şampiyonluğa oynaması bizim için bir avantajdır. Biz ligde kalıcı olmak için galibiyet ve beraberlik hedefliyoruz. Rakip takımın ise tek skora ihtiyacı var. Takımda sakatlıkları süren kaleci Kingston, Erhan Namlı ve Cem Beceren'in doktor raporunu bekliyorum. Bu oyuncuların Beşiktaş karşısında oynayıp oynamaması maç saatinde belli olacak. Ayrıca 18 kişilik kadroyu dahi oluşturmuş değilim.'' Mitroviç, Beşiktaş'ın güçlü bir takım olduğunu, ancak Elazığsporlu oyuncuların da büyük takımlara karşı çok iyi mücadele ettiğini vurgulayarak, taraftarı, bu kritik karşılaşmalarda yanlarında görmek istediklerini sözlerine ekledi. 
     
     KENDİ SAHASINDA 4 BÜYÜK TAKIMA YENİLMEDİ 
     Bordo-beyazlı takım, 35 yıl sonra ilk kez çıktığı Birinci Süper Futbol Ligi'nde, kendi sahasında Trabzonspor, Fenerbahçe ve Galatasaray'a yenilmedi. 
     Elazığspor'un bu sezon büyük takımlar karşısında aldığı sonuçlar şöyle 
     
     
2. Hafta Elazığspor-Trabzonspor.. 2-0 19. Hafta Trabzonspor-Elazığspor.. 1-1 7. Hafta Fenerbahçe-Elazığspor... 4-2 24. Hafta Elazığspor-Fenerbahçe... 3-3 8. Hafta Elazığspor-Galatasaray.. 0-0 25. Hafta Galatasaray-Elazığspor.. 3-0 12. Hafta Beşiktaş-Elazığspor..... 3-1 
     





</TEXT>
</DOC>
