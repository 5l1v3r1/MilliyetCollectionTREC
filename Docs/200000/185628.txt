<DOC>
<DOCNO> 185628 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/30/son/sontur25.html </URL>
<DATE> 2003/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP'nin kararı Milletvekili dağılımı değişirse erken seçim 
</HEADLINE>
<TEXT>

     Yargıtay'ın DEHAP kararını onamasından sonra YSK'nın alacağı olası kararları değerlendiren AKP Merkez Yürütme Kurulu MYK , milletvekili dağılımında yapılacak bir değişiklik halinde erken seçime gidilmesi kararı aldı. 
     Yargıtay'ın kararının ardından Başbakan Tayyip Erdoğan'ın katılmadığı ve teşkilattan sorumlu Genel Başkan Yardımcısı Hayati Yazıcı başkanlığında toplanan AKP MYK'da YSK'dan çıkacak olası kararlar masaya yatırıldı. 
     YSK'nın DYP'ninki başta olmak üzere yapılan başvuruları "usul" açısından "yapılacak bir işlem kalmadığı" gerekçesiyle geri çevirmesi gerektiği belirtilen değerlendirmede AKP'nin tutumu şöyle belirlendi 
     "YSK'nın 3 Kasım'ı iptal etmesi zaten otomatik olarak Türkiye'yi seçime götürür. YSK'nın AKP ve CHP'den düşürülecek milletvekilleriyle DYP'yi Meclis'e taşıması da 3 Kasım sonuçlarının delinmesi anlamına gelir. Seçimin meşruiyeti tartışılır. Bu durumda AKP olarak erken seçim kararını biz alırız. Anayasa'nın, Genel seçimlere 1 yıl kala ya da gene seçimlerden 1 yıl sonra yapılacak yerel seçimler genel seçimle birlikte yapılır hükmüne göre de göre de yerel seçimlerle genel seçimler aynı gün yapılır" MYK'da ortaya çıkabilecek tabloya önlem olarak seçim hazırlıkları da gözden geçirilirken, "Partinin 12 Ekim'de yapacağı büyük kongre öncesi 3 aydır geçirdiği kongreler süreci nedeniyle seçime en hazırlıklı parti" olduğu da vurgulandı. 
     

     
</TEXT>
</DOC>
