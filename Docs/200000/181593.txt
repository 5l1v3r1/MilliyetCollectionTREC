<DOC>
<DOCNO> 181593 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/11/siyaset/siy05.html </URL>
<DATE> 2003/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu anket Baykal'ı kızdırır... 
</HEADLINE>
<TEXT>

   Çin ve Hindistan raporları yazan CHP'li teknokrat Batum, partililere CHP'yi ve Baykal'ı nasıl bulduklarını sordu. Yüzde 79'u partiden, yüzde 88 Baykal'dan memnun değil 
      ŞÜKRAN PAKKAN İstanbul 

   
   3 Kasım seçimleri öncesi hazırladığı Çin ve Hindistan raporlarıyla gündeme gelen ve bir dönem bilim danışmanlığını yaptığı CHP Genel Başkanı Deniz Baykal'ın "prensi" diye anılan Ufuk Batum, "CHP'nin hali ne olacak" diye partililere sordu, "istenmeyen adam" oldu. 
   Batum, aralarında Antalya, Rize, Artvin, Trabzon, Bursa, Kocaeli'nin de olduğu 14 ilde 240 CHP'liyle yüz yüze anket yaptı. Katılımcılara, partinin durumu hakkında yedi soru yönelten Batum'un aldığı yanıtlarda, katılımcıların yüzde 79'unun partinin izlediği politikadan, yüzde 88'inin ise Deniz Baykal'dan memnun olmadığı ortaya çıktı... Halen CHP Bilim - Yönetim ve Kültür Platformu üyeliğini sürdüren Batum, aslında bilgisayar mühendisi ve bir yazılım şirketinin genel müdürlüğünü yapıyor. Milletvekili aday adayı oldu ancak listeye giremedi. Batum, "Partinin gidişatı hakkında bir çalışma yapmak istedim. Çünkü, şimdi özeleştiriye ençok ihtiyacımız olan dönemdeyiz. Kimse sorgulamıyor ancak, ne parti için çalışan, ne de oy veren partiden memnun" dedi. Anket sonuçları şöyle CHP'nin durumundan memnun değilim Yüzde 79. CHP'nin genel başkan ve kadrolarından memnun değilim Yüzde 88. CHP yeni düşünce ve akımlara açık değil Yüzde 75. CHP'de parti içi demokrasi yok Yüzde 89. CHP'nin genç, kadın ve teknolojiye bakışını olumlu bulmuyorum Yüzde 86. CHP'nin somut bir iktidar talebi yok ve buna projelerle hazırlanmıyor Yüzde 82. CHP'nin yerel seçimlerde oy oranı düşecek Yüzde 78. 
   
</TEXT>
</DOC>
