<DOC>
<DOCNO> 152127 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/24/son/sonspo03.html </URL>
<DATE> 2003/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Yimpaş Yozgatspor'da durmak yok... 
</HEADLINE>
<TEXT>

     İkinci Futbol Ligi A Kategorisi takımlarından Yimpaş Yozgatspor, 27 Nisan Pazar günü sahasında yapacağı Çanakkale Dardanelspor maçının hazırlıklarını sürdürüyor. 
     Antrenör Hayrettin Gümüşdağ, ''Rakibimizin durumu bizi ilgilendirmez. Çıkar futbolumuzu oynarız, sahadan galibiyetle ayrılabilmenin gereğini sahaya 90 dakika yansıtırız'' dedi. 
     Çanakkale Dardanelspor maçının provasını çift kale antrenman maçıyla yapan kırmızı-siyahlı ekipte gözler, altyapıdan A takım kadrosuna dahil edilen futbolculara odaklandı. 
     A takım kadrosunda 7 futbolcunun cezalı ve sakat olması nedeniyle Çanakkale Dardanelspor maçında 5 genç futbolcudan en az 2'sine görev vermeyi düşünen antrenör Hayrettin Gümüşdağ futbolcularına, ''Rakibimiz çok iyi futbol oynuyor. Puan cetvelinde bulunduğu yer itibarıyla stresli olacaklar. Sizler onlara ayak uydurmadan, oyunun hakimiyetini elinizde tutmak zorundasınız. 90 dakika boyunca oyun disiplininden kopmadan mücadelenizi sürdürürseniz, gülen taraf biz oluruz'' uyarısını yaptı. 
     





</TEXT>
</DOC>
