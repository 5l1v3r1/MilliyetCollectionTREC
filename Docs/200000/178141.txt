<DOC>
<DOCNO> 178141 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/26/spor/spo00.html </URL>
<DATE> 2003/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
SPOR PANORAMA 
</HEADLINE>
<TEXT>
   Hesap ortada 
   Yuvarlak bir hesapla şampiyonluk hedefleyen büyüklerin kazanması gereken en az 70 puan daha var. Ya İstanbulspor Her türlü olumsuzluğa rağmen, ilk hedef için kalan en fazla 30 puan 
      TAMER BAĞLAN 

   
   Hagi - Hoca ilişkisi nedeniyle haftanın en ilgi çeken karşılaşması, her iki taraf için de kayıp anlamına gelebilecek beraberlikle sonuçlandı. Bursasporlu futbolcular santimetrik mesafelerle ofsayta yakalanmasa, geri düşüp sonradan geçmeyi alışkanlık haline getiren Galatasaray bu kez rakibinden fazla uzaklaşacaktı. Maç sonrası ise, Hagi'yi futbolculuğuyla eleştiremeyenlerin önüne iyi bir fırsat çıktı Acaba tecrübesiz teknik adamın iki forvetini birden oyundan alması sonuca etki eden bir hata mıydı 
   Ümit Turmuş'un 'cesur yürek'liliği Saracoğlu'nda ilaç oldu Fenerbahçe'ye. Sarı - Lacivertliler yine salkım saçak tribünler önünde, yine erken yakalanıp, kolay kaçırılan pozisyonlarla ve yine beklenmedik bir anda yenilen golle başladılar karşılaşmaya. Yürekler ağıza geldi ancak, bu kez korkulan olmadı. Çünkü, karşılarında yedikçe açılan bir Elazığspor vardı. Hem Serhat hem de Fenerbahçe iki haneli skorlarla rekor kırma fırsatını harcadı. Bülent Demirlek'in kötü yönetimi ise, farklı skorun gölgesinde kaldı... 
   Beşiktaş'ın oturmuşluğuna, kalkmışlığına, disiplinine ve oyuncularının birbirlerini ezberleyişine kimsenin sözü yok. Şampiyonluğun en önemli adayı oldukları da tartışılmaz. Ancak, yine de futbol bu Mustafa Çulcu, gösterdiği sarı karttan sonra kendisini alkışlayan Zago'yu henüz 13. dakikada oyundan atsa, 23. dakikada penaltı yaratmasa üst üste 11. maçını da kazanabilir miydi, ya da yedinci maçını da gol yemeden bitirebilir miydi İnönü'de Beşiktaş Dedik ya Futbol bu, hiç belli olmaz... 
   Diğer bir çok takım gibi, İstanbulspor'un da hem ekonomik hem de kadro yönünden sıkıntısı var. Bu nedenle sezon başı tahminlerinde, düşecekler listesinin başlarında yer aldılar. Anlaşılan, "Ha bugün ha yarın çaptan düşerler" diye bekleyenler, Aykut Kocaman farkını zamanla kavrayacaklar. Zor koşullar altındaki Boğalar, öncelikle ligde barınmak hedefiyle yarıştalar. Bu uğurda, daha şimdiden ceplerinde 9 puan var. Geçen sezon baz alındığında amaçlarına ulaşmak için geride kalansa, sadece 27 puan. Peki, ya şampiyonluk hayalleyen büyükler En azından 70 puan daha kazanmak zorundalar... 
   Tüm artılarına rağmen, son vuruş yetersizliği en önemli handikapıydı Youla'nın. Evet, altyapısı eksikti ancak, daha çok gençti. Yani, gözü dışarılarda olan büyüklerin, aslında gözlerinin önünde duran bulunmaz bir nimetti. Henüz 21 yaşında, Gençlerbirliği'nin bu sezonki tüm gollerini atan Youla. Tıpkı Geremi gibi, İstanbul'a uğramadan Avrupa'ya uçarsa değerli büyüklerimize geçmiş ola... 
   Konyaspor'un penaltı atışı öncesinde yaptığı komikliklerle eskilere Cilalı İbo'nun maymun hapı yutan kaleci tiplemesini hatırlatan Diyarbakırsporlu Şenol, "pozisyonlar gol olsa 11-3 kazanırdık" diyen ancak, kalecisi Hasan haftanın karmasına seçilen Samet Aybaba ve 'Yağmur altında dans' niyetine horon tepen fazla kilolu Hikmet Karaman ise, haftanın oskar adaylarıydı... 
   
   Haftanın karması 
   Hasan Trabzonspor 
   Musa Samsunspor 
   Ömer Konyaspor 
   Kürşat Çaykur Rize 
   Baki Gençlerbirliği 
   Giunti Beşiktaş 
   Tuncay Fenerbahçe 
   Frasineanu Bursaspor 
   Mehmet Yozgatlı İstanbulspor 
   Hooijdonk Fenerbahçe 
   Zafer Biryol Konyaspor 
   
   Haftanın portresi 
   TUNCAY Fenerbahçe 
   YETENEĞİ için şarkı bile bestelenebilir. Ancak istikrarını dengede tutamaması tek handikapı. Yurt dışındaki milli maçların slalom atleti, ligde ilk iki haftayı ısınma turuyla kapatmıştı. Belli ki artık kıvama geldi, Fenerbahçe'nin 7 yıl aradan sonra bir maçta 4 gol birden atan ismi olmayı başardı, 1 de asist yaparak istatistikleri alt üst etti. Diriliği, sürati, sahalarda ender görülen meziyetleriyle Türk futbolunun parlayan bir yıldızı olmaya devam edeceği müjdesini verdi. 
   
   Haftanın takımı 
   FENERBAHÇE Trabzon maçında kelepçelerini çözerek, Elazığ karşısında özgürlüğü tur bindirerek kutladılar. Seti kırıp, bir çağlayana dönüşen Fener'in Kadıköy'deki rapsodisi tribünleri mest etti. Rakibin yumuşak karnını tilki kurnazlığıyla bulan Daum'un öğrencilerinin, hedefi imha için yaptığı onlarca sorti çalışmışlığın ve üretkenliğin ürünüydü. 
   
   Haftanın hocası 
   DAUM Fenerbahçe Sistemini takıma yerleştirmek için evin yolunu unuttu, taktik bilgeliği ve hırslı kişiliğiyle uykudaki futbolcularının üzerindeki mahmurluğu atmasını sağladı. Trabzonspor maçında inşaa ettiği binanın üzerine Elazığ önünde yedi kat birden çıktı. Fenerbahçe'nin pozisyon zenginliğinde onun pusulasının rolü büyüktü. 
   
   Haftanın hakemi 
   M.Çetin Sarıgül İstanbulspor - A.Sebat Kendisine olan güveni, iyi yer tutuşu ve doğru düdükleri ile oyunun lezzetine ayrı bir tat kattı. Mehmet Yozgatlı'nın golünde yan hakeminin yaptığı hatayı süzmesi, teknisyenlik mesleğinin de getirdiği dikkatinin önemli göstergesiydi. Bu sezon ligdeki ilk sınavını "pekiyi" ile verdi, akşam evinde rahat bir uyku çekti. 
   
   Gol krallığı Futbolcu Takım Maç Gol Youla Gençlerbirliği 3 5 Tuncay Şanlı Fenerbahçe 3 4 Zafer Biryol Konyaspor 3 4 Ramadan Ankaragücü 3 3 Serkan Samsunspor 3 3 
   
   Gol pası Futbolcu Takım Maç Gol Pası M.Yozgatlı İstanbulspor 3 4 Yordanov İstanbulspor 3 3 Cenk İşler Konyaspor 3 3 Yattara Trabzonspor 2 2 
   
   Altın eldiven Futbolcu Takım Maç Gol Cordoba Beşiktaş 3 1 Oğuz İstanbulspor 3 1 Recep Fenerbahçe 2 1 
   
   Kart cezalıları 
   Kırmızı kart Ramadan Ragap Ankaragücü , Bashkim Jupi Diyarbakırspor , Ahmet Çağıran Rizespor 
   
   Haftanın sonuçları 
   Bursaspor - Galatasaray 2 - 2 
   Okan Dk.6 , Pinto Dk.47 , Frasineanu Dk.60 , Sabri Dk.84 
   Fenerbahçe - Elazığspor 7 - 1 
   Effa Dk.12 , Tuncay Dk.22, 45, 80, 90 2 , Hooijdonk Dk.41 , Aurelio Dk.62 , Serhat Dk.69 
   Adanaspor - Trabzonspor 1 - 0 
   Gökdeniz Dk.64 
   Çaykur Rizespor - Malatyaspor 2 - 1 
   M.Hanefi Dk.45 , Tetteh Dk.53 , Serkan Dk.78 
   Akçaabat Sebatspor - İstanbulspor 1 - 3 
   Boliç Dk.54 , Marek Dk.57 , Abdurrahman Dk.59 - Ken.Kal. , Mehmet Yozgatlı Dk.79 
   Beşiktaş - Ankaragücü 3 - 0 
   Tümer Dk.23 - Pen. , Sergen Dk.72 , Sinan Dk.90 1 
   Gençlerbirliği - Gaziantepspor 1 - 0 
   Youla Dk.20 
   Konyaspor - Diyarbakırspor 3 - 1 
   Z.Biryol Dk.8, 76 , Bakadal Dk.44 , Cenk Dk.52 - Pen. 
   Samsunspor - Denizlispor 2 - 1 
   Musa Dk.8 , Serkan Dk.62 , Ersen Martin Dk.74 
   
   Alkış alanlar 
   Kocaman bir yürek 
   BİR teknik adamın gerektiğinde takımının her şeyi olduğunun Türkiye'deki hassas terazide en doğru tartısı Aykut Kocaman... Özünden taviz vermeden, dürüstlüğü ve centilmenliği ile yer ettiği futbol dünyasında alışık olmadığımız bir fırtına estiriyor. Sessiz sedasız, en ekonomik ve yerinde transferlerle rotaya koyduğu gemisini açık denizlere doğru güvenle sürmenin gururunu yaşıyor. Parayı verenlerin düdükleri "çaldığı" dönemde genç Aykut, elini taşın altına sokup, hiç yakınmadan, Kocaman bir yürek ortaya koydu. Futbolun giderek taşlaşan madenlerinde yeni bir çiçek yetiştirdi. 
   
   Kara tahta 
   Sıcak fena çarptı 
   FUTBOL "şov" olarak ele alındığında forma ruhu, yıllarca kazanılmak için uğraş verilmiş değerler, tribünlere light bir içecek gibi sunuluyor. Onur, gurur gibi yaşamın vazgeçilmezlerinin üstüne toprak örtülüyor. Çaykur Rizespor'un ateşli hocası Hikmet Karaman, Malatyaspor galibiyetinin ardından taraftarlığa adım atıp, tribünlere "katula katula" oynuyor Diyarbakırspor kalecisi Şenol ise sirk cambazı gibi, kale direklerinde parende atmaya çalışıyor, rakibi ve taraftarın ruh halini hiçe sayarak, tansiyonunu yükseltiyor. Bu davranışları havaların sıcaklığına veriyor bir başka neden düşünmek bile istemiyoruz. 
   
   Haftanın sözü 
   Herhalde bazı şeyleri canımız yanarak öğrenmemiz gerekiyor. 
   Fatih Terim Galatasaray Teknik Direktörü 
   
   
</TEXT>
</DOC>
