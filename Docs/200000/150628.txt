<DOC>
<DOCNO> 150628 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/18/spor/spo05.html </URL>
<DATE> 2003/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
'İsmimi küçültmem' 
</HEADLINE>
<TEXT>

Teknik Direktör Mustafa Denizli, yaşadığı tartışmanın çirkin olduğunu söyledi, "Böyle bir olayın içinde yer almaktan utandım, üzüldüm, kahrettim" dedi 
     SPOR gündemine bomba gibi düşen açıklamalar yaptıktan sonra bir TV kanalında Ahmet Çakar ile tartışan Mustafa Denizli, olayları bir basın toplantısıyla değerlendirdi. Spor camiasının üst düzey isimlerinin katıldığı toplantıda Denizli, "Amacım polemik başlatmak değil, bazı şeyleri bitirmek. Bu olayın içinde yer almaktan gerçekten çok utandım" diye konuştu. Mustafa Denizli basın toplantısına kızlarını da getirdi. 
     TÜRKİYE'NİN Mustafa Denizli'si olduğunu belirten tecrübeli hoca, "Ben bu ülkeye hep hizmet ettim, etmeye devam edeceğim de. Sizlerle birlikte yürüdüm, hep ayakta kaldım. Bugünlere gelmek için çok savaşlar verdim. Bunu ne ben, ne başkası yıkabilir" dedi. Bir dönem çok tartışılan "İçimizdeki İrlandalılar" sözünün hatırlatılması üzerine Denizli esprili bir yaklaşım göstererek, "Bütün İrlandalılar'a hoşgeldiniz diyorum" sözlerini kullandı. n SÜLEYMAN HATISARU 
     
     


SPOR 



























</TEXT>
</DOC>
