<DOC>
<DOCNO> 173299 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/03/yasam/yas11.html </URL>
<DATE> 2003/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
SAĞLIK HATTI 
</HEADLINE>
<TEXT>

   
   Yazın 'favori' salgını Hepatit A    KIŞ aylarının en çok baş ağrıtan salgınları grip, kızamık ve kabakulağa hemen hiç rastlanmayan bol güneşli mevsimlerin kendine özgü liste başı hastalıkları can sıkıyor. Viral hastalıklardan en çok Hepatit A ile ağız içi aftların artış gösterdiği sıcak aylarda bakteriyel hastalıkların başını tifo, paratifo, kolera, dizanteri çekiyor. Sıcak iklimlerde artış gösteren mantar enfeksiyonları da bir başka şik yeti oluşturuyor. 
   
   C vitamini mideyi koruyor    C vitamininin ülsere yol açan Helicobacter pylori bakterisine karşı mideyi koruduğu kapsamlı bir araştırmayla doğrulandı. ABD'de San Francisco VA Tıp Merkezi'nde uzmanlar 7000 denekle ilgili kan testleri üzerinde araştırma yaptı. Kanlarında yüksek C vitamini bulunan deneklerde, bakterinin yol açtığı enfeksiyonun yüzde 25 daha az meydana geldiği belirlendi. Uzmanlar, C vitamininin Helicobacter pylori bakterinin toksin cinsine karşı etkili olarak mideyi koruyabildiğini düşünüyor. 
   
   Saçını kesin, gürleşsin    ÖZELLİKLE çocukluk çağında kısa kesilen saçlar, ileri yaşlarda daha gür ve kuvvetli saçlara sahip olmasını sağlıyor. Konya Numune Hastanesi'nde görevli Dermatoloji Uzmanı Dr. Ümit Çolakoğlu, şu bilgileri verdi "Saç kesiminde kökler biraz daha güçleneceğinden saç kalınlığı her kesimde artar. Ancak sıfır numara tıraş yazın sıcak, kışın da soğuğun etkisiyle çocuklarda sinüzite neden olur. Bu nedenle bu tıraşı önermiyoruz." 
   
   
</TEXT>
</DOC>
