<DOC>
<DOCNO> 165316 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/25/yazar/guclu.html </URL>
<DATE> 2003/06/25/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Hangi üniversiteler daha iyi 
</HEADLINE>
<TEXT>

     Medya patronları ya da yönetimleri ile yakın ilişkisi olan rektörler abartılı haberler ile parası çok olan özel üniversiteler ve kolejler ise tam sayfa ilanlarla adayların beğenisini kazanmaya çalışıyor. 
     İyi öğrenci olmadan iyi eğitim mümkün değil. Daha da önemlisi iyi öğrencileri çekmiyorsanız, ağzınızla kuş tutsanız, iyi öğretim kurumları arasına giremiyorsunuz. ÖSS'de ilk 10'a, ilk 100'e, ilk 1000 ve 5 bine giren öğrencilere, olağanüstü olanakların tanınması hep bu yüzden. 
     Geçen hafta da yazdım. Bugünlerde çıkan her habere ve ilana çok dikkatli bakmak gerekiyor. Doğru mu, yanlış mı Eğer ortada bir başarı varsa sadece onlara mı ait Haberin kaynağı ne Tüm bunları sorgulamanız gerekiyor. Yoksa atacağınız yanlış bir adım, ileride çok büyük ahlara, vahlara neden olabilir... 
     
New York'la ortaklık      Türkiye'deki üniversiteler içerisinde çok iyi olanlar da var. Çok vasat olanlar da. İyi üniversitelerimiz sadece büyük kentlerde değil. Anadolu'nun dört bir yanına yayılmış durumda. Eskişehir'de, Trabzonda, Gaziantep'te, Samsun'da, Edirne'de, Erzurum'da, Antalya'da, Adana'da, Kütahya'da, Mersin'de Sivas'ta ve daha birçok kentimizde öylesine iyi üniversitelerimiz var ki o kasılmaktan öte bir şey üretmeyen üniversitelerden çok daha iyi durumdalar. Hem de çok genç yaşta olmalarına rağmen... 
     Üniversite ve liselerimiz de toplumun diğer kurumlarından farksız değil. Balık, tavuk hikayesinde olduğu gibi, kimi balık gibi yüzlerce ürün verir kimse sesini duymaz kimi de tavuk gibi bir yumurta yaptığında bütün mahalleyi ayağa kaldırır. Kamuoyu da maalesef sesini duyuranı görür, tanır ve itibar eder. Diğerleri ise çok başarılı olmalarına karşın kaale bile almaz. 
     Robert Lisesi hiç ilan vermez ama biliriz ki iyi okuldur. Öyle haberi, reklamı da sevmezler. İstanbul erkek Lisesi ve ODTÜ de öyle. Tıpkı dünya çapındaki yüzlerce diğer öğretim kurumuz gibi. Hep yazdım, yazmaya da devam ediyorum. Çocuğunuzun geleceği, alacağı eğitime bağlı. Bu yüzden okul seçerken çok ama çok dikkatli olun. 
     Dünya çapında lisemiz de çok, üniversitemiz de. Avrupa Okullar Birliği'ne üye ve diploması dünyanın dört bir yanında kabul gören liselerimiz o kadar çok ki, kolejler ve anadolu liseleri yarışı hep bu yüzden yapılıyor. Yine aynı şekilde uluslararası bağlantıları olan, öğrenci değişim programları uygulayan, ortak öğretim yapan üniversitelerimiz de azımsanmayacak kadar çok. New York üniversiteleri ile bu yıldan itibaren ortak öğretim yapacak olan Boğaziçi, ODTÜ, İTÜ, Bilkent, Anadolu Üniversitesi bunlardan sadece birkaçı... 
     
Bir dünya firması      Genç Bakış'ta bu akşam, dün, 50. kuruluş yıldönümünü kutlayan Zorulu Holding'in patronu Ahmet Nazif Zorlu var. Vestel, Denizbank, Taç, Korteks, Zorlu Enerji, Lines ve daha pek çok şirket. Küçük bir dükkandan, 24 bin kişinin çalıştığı bir dünya firmasına uzanan başarı öyküsü. Ekonomiden siyasete, işsizlikten Türkiye'nin geleceğine yönelik soruları Marmara Üniversitesi öğrencileri soracak Zorulu cevaplayacak. Kanal D 23.30. Sizler de soru yöneltebileceksiniz. Tel 0216.330 14 68, faks 349 61 38, mail gencbakiş maramara.edu.tr 
     
     

</TEXT>
</DOC>
