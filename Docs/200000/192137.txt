<DOC>
<DOCNO> 192137 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/30/spor/spo08.html </URL>
<DATE> 2003/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Lizbon'u korku sardı 
</HEADLINE>
<TEXT>

   Portekiz ekibinin teknik direktörü Santos, Gençlerbirliği hakkında yeterli bilgiye sahip olamamanın sıkıntısı içinde 
      MEHMET ÇİFTÇİ 

   
   Sürekli rapor alıyor 
   SPORTING Lizbon'un teknik patronu Fernando Santos, bu yıl hem lig, hem de UEFA kupasını müzelerine götürmek istediklerini, ancak ikinci turdaki rakipleri Gençlerbirliği'nden çekindiğini söyledi. Asıl mesleği inşaat mühendisliği olan Santos, "Yardımcılarım her hafta Türkiye'ye gidip, rakibimizi izliyor ve rapor gönderiyorlar. Ancak tur gerçekten zor olacak" dedi. 
   
   Tercihi üç büyükler 
   GENÇLERBİRLİĞİ Nİ çözmeye çalışan Santos, "İtiraf edeyim ki, Beşiktaş, Galatasaray ve Fenerbahçe'den biri çıksaydı, daha memnun olurdum. Bu takımların Avrupa'da ne yapacaklarını kestirebilirsiniz. Ancak Gençlerbirliği, o kadar yeni ki, bu da beni korkutuyor" yorumunu yaptı. Lizbon'un hocası iki maçın da bol gollü geçeceğini sözlerine ekledi. 
   
   
</TEXT>
</DOC>
