<DOC>
<DOCNO> 163075 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/14/ekonomi/eko05.html </URL>
<DATE> 2003/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Güler, Yolsuzluk Komisyonu'na soygunun boyutunu tanımladı 
</HEADLINE>
<TEXT>
Devleti ele geçirme 
     SALİHA ÇOLAK Ankara 

     Enerji Bakanı Hilmi Güler'in Yolsuzlukları Araştırma Komisyonu'na verdiği bilgilerin tutanakları, enerjide yaşananların "State Capture" devleti ele geçirme boyutuna ulaştığını ortaya koydu. Tutanaklarlardan satır başları şöyle 
     
     'Bürokratların psikolojisi bozuldu' 
     Geldiğimde bürokrat arkadaşların rehabilitasyona tabi tutulması ihtiyacında olduğunu gördüm. Yani bazıları gerçekten psikolojik olarak sıkıntılıydı. 
     
     'Sistematik yolsuzluk var' 
     Yolsuzluk malesef çok sistematik bir şekilde yapılmış. Çok organize olduğunu görüyoruz, prosedürleri geçmiş, hatta bir kısmı Meclis'te onaylatılmış. Arkadaşlar buna, 'State Capture' diyorlar. Yani bir yerde devleti ele geçirme diyebilirsiniz. 
     
     'Bunlar kanunu saymıyorlar' 
     4628 nolu Kanuna göre, 31 Aralık'ta bunların ÇEAŞ ve Kepez iletimi bize devretmeleri lazım, fakat.. Biz yazı yazdık, devredin diye, ihtar çektik.. İki mahkemeden birer gün arayla yürütmeyi durdurma kararı aldılar. Görüşmelerimiz sürüyor. Üretim, dağıtım ve iletimin hangisini tercih edeceğini bildirmesi lazım. Bunlar kanunu saymıyorlar. 4628'e itiraz ediyor, 'Böyle kanun bizi bağlamaz' diyorlar. 
     
'Kimse sobaya elini uzatamadı'      'Bir el koyma gündeme gelebilir mi ' sorusu üzerine En fazla ağrıyan noktalardan birine dokundunuz. Senelerdir hiçbir hükümet bilerek ya da bilmeyerek burayı görüyor ama hiç dokunmamış. Bu halının altındaki değil, üstündeki toz ama herkes sağından solundan geçiyor, hani sobanın kenarından geçer gibi. Hukuken yapması gereken çoğu şeyi yapmıyor, hep zamana oynuyor. El koyma şeyini de gündeme getirdik, ancak el atmayı önleyecek bir kararla mahkemeden yürütmeyi durdurma kararı aldılar. Çalışmalarımız sürüyor. Çok mühim bir konu, fakat, olayın başka boyutlara çekilmesini de istemiyoruz. Olay sadece hukuki zeminde yürümeli. 
     

</TEXT>
</DOC>
