<DOC>
<DOCNO> 166666 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/01/son/sonspo24.html </URL>
<DATE> 2003/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
'Ayın Futbol Değeri' Tuzla taraftar dernekleri... 
</HEADLINE>
<TEXT>

     Turkcell tarafından düzenlenen futbol ödülleri organizasyonu ''Ayın Futbol Değeri'' kategorisinde, Tuzla Fenerbahçe, Galatasaray ve Beşiktaş Dernekleri birinci oldu. 
     Turkcell kullanıcılarının kısa mesajlarıyla belirlenen Ayın Futbol Değeri yarışmasını, 31. haftadaki Fenerbahçe-İstanbulspor maçında, Tuzla taraftar derneklerine mensup Fenerbahçeli gençlerin bir trafik kazasında yaşamlarını yitirmelerinin ardından, acılarını FB Şükrü Saracoğlu Stadı'nda açtıkları pankartla birlikte paylaşan 3 büyük kulübün Tuzla taraftar dernekleri kazandı. 
     Geliri Türkiye Milli Olimpiyat Komitesi TMOK Ücretsiz Spor Okulları'na bağşlanan organizasyonda ayrıca, kısa mesaj oylamasına katılanlar arasından 5 kişiye takımının kombine bileti, 100 kişiye milli takım forması ve 500 kişiye de Cell-O bebek hediye edileceği bildirildi. 
     
</TEXT>
</DOC>
