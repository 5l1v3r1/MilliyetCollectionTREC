<DOC>
<DOCNO> 173359 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/03/son/sontur08.html </URL>
<DATE> 2003/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan Ali Coşkun'dan flüt resitali... 
</HEADLINE>
<TEXT>

     Kemaliye 26. Doğa, Spor ve Kültür Etkinlikleri dolayısıyla, memleketi Erzincan'da bulunan Sanayi ve Ticaret Bakanı Ali Coşkun, Kırkgöze piknik alanındaki gezisi sırasında çevresindeki vatandaşlara flüt çaldı. 
     Sanayi ve Ticaret Bakanı Ali Coşkun'un, piknik alanında bir vatandaştan aldığı flütü çalmaya başlaması üzerine, İstanbul Teknik Üniversitesi Türk Musikisi Devlet Konservatuvarı Nefesli Çalgılar Ana Bilim Dalı Başkanı Doç. Dr. Burhan Tarlabaşı, Bakan'ın yanına geldi. 
     Doç. Dr. Tarlabaşı, daha sonra Bakan Coşkun'dan, Kemaliye'ye özgü türküleri çalması isteğinde bulundu ve kendisi de Bakan'a eşlik etti. 
     Bu arada, gazetecilerin ''Bakan Coşkun öğrenciniz olsa kaç verirdiniz '' sorusu üzerine Tarlabaşı ''5 puanlık bakan torpiliyle birlikte 60 verirdim'' yanıtını verdi. 
     
</TEXT>
</DOC>
