<DOC>
<DOCNO> 152552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/26/son/sondun13.html </URL>
<DATE> 2003/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
The Times "Türkiye, Blair'in bütün savaş planlarını değiştirtti" 
</HEADLINE>
<TEXT>

     İngiltere'de yayınlanan The Times gazetesi, Türk hükümetinin İngiliz askerlerinin Türkiye topraklarını kullanmasına izin vermemesi üzerine Başbakan Tony Blair'in tüm savaş planını değiştirmek zorunda kaldığını yazdı. 
     Haberde, İngiliz ordusunun, ''çöl fareleri'' adı verilen, ağır zırhlı araç ve silah donanımına sahip 7. zırhlı birliği Türkiye'ye göndererek, ABD'nin kuzey cephesi açma girişimine destek olmayı planladığı, ancak Türk hükümetinin, İngiliz askerlerine izin vermediği belirtildi. 
     Savunma Bakanı Geoff Hoon ve Genelkurmay Başkanı Amiral Sir Michael Boyce'un Ankara'yı ikna etmek için Türkiye'ye gittikleri hatırlatılan haberde, ancak bunda başarılı olamadıkları kaydedildi. 
     Bunun üzerine Blair'in, savaş planlarını değiştirme talimatı vermek zorunda kaldığı belirtildi. 
     





</TEXT>
</DOC>
