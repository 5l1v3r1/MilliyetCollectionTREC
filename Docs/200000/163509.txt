<DOC>
<DOCNO> 163509 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/16/son/sonspo14.html </URL>
<DATE> 2003/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Paraguaylı Salcedo Ankaragücü'nde... 
</HEADLINE>
<TEXT>

     Ankaragücü, Paraguaylı Santiago Salcedo ile 3 yıllık sözleşme imzaladı. 
     Paraguay Milli Takımı'nda da forma giyen 21 yaşındaki hücuma yönelik orta saha oyuncusu, geçen sezon Cerro Porteno takımında 15 gol atarken, bu yıl da Libertodores Kupası maçlarında 4 karşılaşmada 5 gol kaydetti. 
     Santiago Salcedo, ilk defa yurtdışında forma giyeceğini belirterek, ''Bu benim için yeni bir tecrübe. Elimden geleni yapmaya hazırım'' dedi. 
     Yöneticilerin kendisine şimdiden gösterdiği destekten dolayı teşekkür eden Salcedo, ''Türkiye hakkında bildiklerim 3 büyük takım Galatasaray, Beşiktaş, Fenerbahçe ve Dünya Kupası'nda kazandığınız üçüncülük'' diye konuştu. 
     Öte yandan Ankaragücü, yeni sezon hazırlıklarına 25 Haziran Çarşamba günü saat 15.00'de başlayacak. 
     
</TEXT>
</DOC>
