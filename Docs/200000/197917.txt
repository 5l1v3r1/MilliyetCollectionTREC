<DOC>
<DOCNO> 197917 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/26/yasam/yas03.html </URL>
<DATE> 2003/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Şeyhe yüzen Türk sarayı 
</HEADLINE>
<TEXT>

   Kuveyt Şeyhi El Sabah'ın ailesi için sipariş edilen 8 milyon dolarlık yat, Antalya'da tamamlandı. 35 metrelik süper lüks teknede, yok yok... 
      
   Dünyanın petrol zenginleri arasında yer alan Kuveyt Şeyhi El Sabah ailesinin Antalya'da Türk işçi ve mühendisinin el emeğiyle yaptırdığı ultra lüks yat, teslim edilmek üzere sahibini bekliyor. 
   
   5 yıldızlı otel gibi 
   Antalya Serbest Bölgesi'nde Türk, Amerikan ve Fransız sermayesi ile kurulan Leight Notika firmasının tersanesinde dört yıl önce kızağa konulan 35 metre uzunluğundaki ultra lüks yat geçtiğimiz günlerde denize indirildi. Antalya Serbest Bölge Limanı'nda demirleyen motor yat tipindeki 'M Y Mabruk 3' adlı ultra lüks yat, 8 milyon dolara 12 trilyon lira maloldu. 
   Törenle aileye teslim edilecek, 5 yıldızlı otellerin kral dairesinde bulunan tüm özelliklere sahip yat, tamamen Türk işçi ve mühendisinin el emeğiyle yapıldı. Geçen yaz aynı tersanede, bir grup Alman işadamı için 35 metre uzunluğundaki 'Phoenix' isimli ultra lüks yat yapılmıştı. Yine aynı firmanın ABD'li ortağı için yapımı devam eden 32 metre boyundaki 'Leight Of Notika' isimli lüks yatın da, bir Alman firmasına 3 milyon dolara 4.5 trilyon lira satıldığı ve adının 'Caramella' olarak değiştirildiği öğrenildi. 
   
   
</TEXT>
</DOC>
