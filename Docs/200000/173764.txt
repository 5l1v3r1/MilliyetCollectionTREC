<DOC>
<DOCNO> 173764 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/05/son/sonspo18.html </URL>
<DATE> 2003/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Beckham 40 yıllık Madrid'li gibi... 
</HEADLINE>
<TEXT>

     İngiltere Milli Takımı Kaptanı David Beckham, Real Madrid'e 2 Haziran'da transfer olmasına karşın yıllardır kulüpteymiş gibi hissediyor. 
     Bir alışma süresinin olduğunu, ama başından beri kendini rahat hissettiğini söyleyen David Beckham, takımın parçası gibi hissetmesinde takım arkadaşlarının payı olduğunu bildirdi. 
     Real Madrid'e 40 milyon dolara transfer olan Beckham, takıma kolay uyum sağlayarak eski kulübü Manchester United ile Avrupa Şampiyonlar Ligi'nde karşılaşmayı bekliyor. 
     Manchester United'da uzun bir süre geçirdiğini, ama artık bu durumun geçmişte kaldığını, şu anda Real Madrid'in oyuncusu olduğunu belirten Beckham, Manchester United ile karşı karşıya gelirseler onları yenmeyi isteyeceklerini söyledi. 
     Real Madrid'deki ilk maçını Pekin'de Çin karmasını 4-0 yenerek yapan Beckham, FC Liverpool'un eski oyuncusu Steve McManaman ve Portekizli Luis Figo'nun kendisine çok yardım ettiklerini bildirdi. 
     Büyük takımların üzerinde her zaman büyük yük olacağına belirten Beckham, Real Madrid'e zenginlik katan Figo, Ronaldo, Raul ve Zidane gibi oyuncularla bu durumun üstesinden geleceklerini söyledi. 
     Çin karması karşısında sağ kanatta oynayan Beckham, sağ kanatta oynamayı sevdiğini ama orta alanda verilecek herhangi bir alanda da oynayabileceğini sözlerine ekledi. 
     
</TEXT>
</DOC>
