<DOC>
<DOCNO> 174981 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/11/son/sondun03.html </URL>
<DATE> 2003/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Ve karşınızda en çekici Latinler... Lopez 1 numara... 
</HEADLINE>
<TEXT>

     Son günlerde nişanlısı Ben Affleck ile bir ayrılıp bir barışmasıyla gündemde olan Jennifer Lopez, bir internet sitesinin anketinde şov dünyasının en çekici yıldızı seçildi. 
     ''Netscape'' sitesinin düzenlediği ankette, ipi Jennifer Lopez göğüsledi. Bronx semtinden yetişerek müzik ve sinema dünyasının parlayan yıldızı olan Lopez, ankette uzak ara önde... 2004 yılında yeni dört film projesi için hazırlanan Lopez, eğer yine bir aksilik olmazsa, ekim ayından itibaren ''Affleck'' soyadını taşıyacak. 
     ''Forbes'' dergisi tarafından ''en zengin çift'' ilan edilen Lopez ve Affleck'in yıllık toplam geliri 65 milyon dolar. Zenginlik ve ünden zaman zaman bunaldığını dile getiren Lopez'in yorumu ise ''Ben hala aynı kişiyim. Sevdiğim işi yapıyorum. Ama hayatımın amacı bu değil...'' Jennifer Lopez'in ardından, listede ikinciliği Latin şarkıcı Shakira elde etti. 
     Asıl adı ''Shakira Isabel Mebarak Ripoll'' olan Latin yıldız, Kolombiyalı fakir bir ailenin kızı. İlk çıkışını 1991 yılında 14 yaşındayken ''Magica'' adlı albümle yapan Shakira, bugün ''Laundry Service'' adlı İngilizce albümüyle müzik listelerinde birinci sırada. 
     
     MADRİDLİ MADONNA 

     Ankette ünlü İspanyol aktris Penelope Cruz da üçüncü oldu. 
     Filmlerinin yanında Hollywood'un tanınmış aktörü Tom Cruise ile birlikteliği sayesinde de ilgi odağı olan Cruz, doğduğu kent olan Madrid'te o kadar seviliyor ki, ''Madrid'in Madonnası'' olarak nitelendiriliyor. 
     29 yaşındaki güzel aktris, sinema dünyasındaki başarısıyla ilgili olarak da, ''Hollywood gerçek değil. Sizin yaptığınızla ilgilenen yok'' yorumunu yapıyor. 
     Çok sayıda ünlü Latin yıldızın bulunduğu listede, ''Frida'' filmiyle büyük çıkış yapan ve Oscar'a aday gösterilen Salma Hayek ise haksızlığa uğramış gibi görünüyor. Ankette sekizinci sıraya yerleştirilen güzel Hayek, Lopez, Cruz ve Shakira'nın yanında bazı televizyon yıldızlarının da gerisinde kaldı. 
     Türk izleyicisinin televizyon ekranlarından tanıdığı şarkıcı Thaila da listenin onuncu sırasında. Ankette en çekici Latin yıldızlar şöyle sıralandı 
     4- Roselyn Sanchez Oyuncu, ''Çılgınlar Gemisi'' adlı filmi şu günlerde vizyonda . 
     5- Eva Mendes Oyuncu, ''Aerosmith'' topluluğunun klibiyle ün yaptı . 
     6- Paulina Rubio Sunucu ve şarkıcı . 
     7- Michelle Rodriguez Oyuncu, ''Daha Hızlı, Daha Öfkeli'' adlı filmi şu günlerde gösterimde . 
     8- Salma Hayek. 
     9- Daisy Fuentes Şarkıcı . 
     10- Thalia. 
     

     
</TEXT>
</DOC>
