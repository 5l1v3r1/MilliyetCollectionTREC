<DOC>
<DOCNO> 178108 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/26/ekonomi/eko08.html </URL>
<DATE> 2003/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Coşkun Türkiye dışa bağımlı 
</HEADLINE>
<TEXT>

   MERT İLKUTLUG İZMİR DHA 
   
   Sanayi ve Ticaret Bakanı Ali Çoşkun, üretimi teşvik için yeni işçilerden alınacak vergiyi ve SSK primlerini indirmek istediklerini ancak IMF'ye kabul ettiremediklerini bildirerek, "İtiraf ediyorum ki Türkiye, mali bakımdan maalesef dışa bağımlı olarak çalışıyor" dedi. Ege Bölgesi Sanayi Odası'nın meclis toplantısına katılan Coşkun'a hükümetin vergi ve SSK primlerinin indirileceği sözünü hatırlatıldı. 
   Çoşkun da "Bunları söyledim. Ve itiraf ediyorum ki, Türkiye'nin yönetimi mali bakımdan çok yere bağımlı... IMF ile yapılan 5'inci gözden geçirme toplantılarında indirim konusu çok tartışıldı. Tek başımıza iktidar olduğumuz halde bu zinciri kırabilmiş değiliz. Siz istediğiniz kadar güçlü olun sizi güçlü olmanızdan çok uluslararası finans ve yatırım kuruluşları Dünya Bankası ile IMF'nin bir cümlesine bakıyor" dedi. 
   Çoşkun, "Kurlara müdahale etmek demek devalüasyon lobisine yenilmek demek. Faiz, döviz ve borsada paradan para kazanan çok güçlü bir lobi var. Bunlara yenilmeyeceğiz" dedi. 
   
   
</TEXT>
</DOC>
