<DOC>
<DOCNO> 180189 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/04/yasam/yas04.html </URL>
<DATE> 2003/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir gece ansızın 'SARS'ılabiliriz 
</HEADLINE>
<TEXT>

   "Azaldı, tükendi, yok oldu" denildi... Ancak Amerikan istihbaratının son raporuna göre SARS virüsü, hayvanlar aracılığıyla yoksul ülkelere dönecek 
      DIŞ HABERLER SERVİSİ 
   
   Asya başta olmak üzere dünya çapında 815 kişinin ölümüne, 8 bin 400 kişinin de hastalanmasına yol açan 'Akut Solunum Yetmezliği Sendromu' SARS vakaları geçtiğimiz haziran ayında düşüşe geçip ortadan kalkma noktasına ulaşmıştı... Ancak k busun tam anlamıyla sona ermediği açıklandı. 
   Dünya Sağlık Örgütü WHO ve Amerikan istihbaratına göre, aşısı, tedavisi ya da teşhise ilişkin güvenilir testleri henüz bulunmayan ölümcül hastalık, Kuzey Yarıküre'de havaların soğuması ve solunum yolları hastalıklarının yayılmasına uygun zemin oluşmasıyla, sonbaharda yeniden 'hortlayabilir.' 
   
   Hayvanlarda h l var 
   ABD Ulusal İstihbarat Konseyi tarafından hazırlanan raporda, bu yılın ilk yarısında patlak veren hastalığın, bir dahaki seferde, en fazla, sağlık sistemi yetersiz olan yoksul ülkeleri vurabileceği belirtildi. 
   SARS'ın insanlar arasında yayılmasına neden olan zincirin kırıldığına ilişkin WHO açıklamasına rağmen, ABD'de hazırlanan rapor, virüsün hayvanlarda h l var olduğunu ve insanlara geçebileceğini savundu. 
   
   Daha fazla kurban 
   "SARS'a karşı galip gelindi ancak hastalık silinmedi" denilen raporu hazırlayan Karen Monaghan, "Birçok sağlık yetkilisi, ılıman bölgelere soğuk havaların gelişiyle, hastalığın yeniden ortaya çıkacağından endişe ediyor" diye konuştu. 
   ABD raporunda gelecek aylar ya da yıllar içinde, hastalığın Asya ve Afrika'daki yoksul ülkelerde etkili olabileceği ve bu durumda ilk dalgadakinden daha fazla ölüm vakası görülebileceği belirtildi. 
   Raporda, uluslararası ziyaretçilerin sık dolaşımına sahne olan gelişmiş ülkelerde de, Çin'de başlayan ilk salgına benzer yeni bir SARS dalgası görülebilecek. 
   
   
</TEXT>
</DOC>
