<DOC>
<DOCNO> 172873 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/01/ekonomi/eko02.html </URL>
<DATE> 2003/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Petrol Ofisi'nden 56 milyon dolar net k r 
</HEADLINE>
<TEXT>

   Yılın ilk çeyreğinde 82 milyon dolar zarar eden Petrol Ofisi, ikinci çeyrekte 56 milyon dolarlık net k r açıkladı 
      EKONOMİ SERVİSİ 
   
   Petrol Ofisi, 2003 yılının ilk altı ayında 56 milyon dolar net k r açıkladı. Şirketin enflasyondan arındırılmış net k rı ise 289 milyon dolara ulaştı. 
   İlk çeyrekte 82 milyon dolar zarar eden Petrol Ofisi, bu dönemde 929 milyon dolar olan net satış tutarını ikinci üç ayda yüzde 126 oranında artırarak 2 milyar 449 milyon dolara çıkardı. Şirketin faaliyet k rı da yüzde 127 artışla 91 milyon dolar oldu. Petrol Ofisi, TL bazında da geçen yılın ilk yarısında 63 trilyon 341 milyarlık net k rını bu yılın aynı döneminde 79 trilyon 310 milyar liraya çıkardı. 
   Petrol Ofisi Yönetim Kurulu Başkanı Vural Akışık, ilk altı aylık faaliyetleri değerlendirme toplantısında yaptığı konuşmada, Petrol Ofisi'ni Özelleştirme İdaresi'nden aldıktan sonra, rakipleriyle eşit duruma gelmek ve çevre koşullarına uyum sağlamak için bugüne kadar 200 milyon doların üzerinde yatırım yaptıklarını söyledi. 
   
   Borç 1 milyar dolara indi 
   Akışık, şöyle devam etti "Dolayısıyla özelleştirme sürecinde 2 milyar doların üzerinde nakit çıkışı oldu. Borcumuzun sebebi bu. Yani bir zararı finanse etmek için değil, 2 milyar dolardan daha fazla nakit çıkışı karşılığında bu yılın başı itibariyle 1 milyar 300 milyon dolar bir borcumuz vardı. Demek ki 700 milyon dolardan daha fazlası Petrol Ofisi ile İş Doğan Grubu'nun yarattığı k rlılıktan karşılanmıştır. Şirketin 31 Aralık 2002'de 1 milyar 311 milyon dolar olan borcu 30 Temmuz 2003 itibariyle 1 milyar 49 milyon dolara inmiştir." 
   
   Irak, sektörü olumsuz etkiledi    Petrol Ofisi Genel Müdürü Ertuğrul Tuncer de ekonomik zorluklar ve Irak Savaşı'nın getirdiği belirsizliklerin akaryakıt sektörünü olumsuz etkilediğini söyledi. Yabancı para birimleri karşısında aşırı değerlenen TL ve artan pompa fiyatları nedeni ile k r marjlarının erozyona uğradığını belirten Tuncer, şöyle konuştu "Hükümetin bu sıkıntıları görerek 17 Haziran'da uygulamaya geçirdiği benzinler ve motorin için 2 centlik artış sektörü biraz rahatlattı." 
   
   İkinci marka ERK eylülde geliyor    Petrol Ofisi'nin ikinci marka olarak yarattığı ERK Petrol Yatırımları AŞ'nin kurum kimliği çalışmalarının tamamlandığını ve eylül ayında ilk istasyon dönüşümünün gerçekleştirileceğini anlatan Tuncer, ERK markasının 850 istasyon sayısıyla yüzde 3'lük pazar payına ulaşmasını hedeflediklerini söyledi. 
   
   'Tüpraş'ta bilgi odasına gireceğiz'    Tuncer, haziran ayında blok satış ihalesine çıkarılan ve teklif verme tarihi yoğun ilgi üzerine 18 Eylül'den 2 Ekim'e uzatılan Tüpraş ile ilgili bir soru üzerine, "İhale şartnamesini alarak özelleştirme bilgi odasına girme kararı aldık. Ancak ihaleye konsorsiyum olarak girme konusunda bir gelişme yaşanmadı" dedi. 
   
   
</TEXT>
</DOC>
