<DOC>
<DOCNO> 177416 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/22/son/sondun16.html </URL>
<DATE> 2003/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Talabani "Saddam rejimi kitle imha silahlarına sahipti" 
</HEADLINE>
<TEXT>

     Irak Kürdistan Yurtseverler Birliği lideri IKYB Celal Talabani, Saddam Hüseyin rejiminin kitle imha silahlarına sahip olduğunu ve bu silahların zamanla bulunacağını söyledi. 
     Irak Geçici Hükümet Konseyi üyesi de olan Talabani, ticaret ve yardım görüşmeleri için bulunduğu Avustralya'da Dışişleri Bakanı Alexander Downer'la bir araya geldikten sonra gazetecilere yaptığı açıklamada, ''Bu silahların üretimine katılmış birçok Iraklı bilim adamı dostumuz var'' dedi. 
     Talabani, silahların şimdiye kadar bulunmamasının bunların olmadığı anlamına gelmeyeceğini belirterek, Irak'ın büyük bir ülke olduğunu ve kitle imha silahlarının bulunması için zamana ihtiyaç bulunduğunu ifade etti. 
     Talabani, Saddam Hüseyin'in İran ordusu ve kendi Şii vatandaşlarına karşı kimyasal silah kullandığını da hatırlattı. 
     
</TEXT>
</DOC>
