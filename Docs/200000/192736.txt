<DOC>
<DOCNO> 192736 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/02/guncel/gun01.html </URL>
<DATE> 2003/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
'Eşime bir an önce kavuşmak istiyorum' 
</HEADLINE>
<TEXT>

   Afganistan'da El Kaide üyelerinin kaçırdığı makine mühendisi Önal'ın gözü yaşlı eşi Miray Hanım, "Kocamı serbest bıraksınlar" diye feryat ediyor 
      MURAT EĞİLMEZ, CEMİL TUNCA İzmir DHA 
   
   Afganistan'da K bil-Kandahar yolu inşaatında çalışırken perşembe günü El Kaide militanlarınca kaçırılan makine mühendisi Hasan Önal'ın İzmir Balçova'da yaşayan ailesi, endişe içinde gelecek müjdeli haberi bekliyor. 
   Balçova'daki evinde gazetecilere gözü yaşlı olarak açıklama yapan Miray Önal 35 , eşi Önal'ın 44 kaçırıldığı haberini kızları Ceren İdil 11 ile Merve Deniz'e 15 ancak dün söyleyebildiğini belirtti. 
   
   ŞOKE OLDUM 
   "Eşimi bir an önce serbest bıraksınlar" diyen Önal, eşinin sağ kurtulması için sürekli dua ettiğini ifade etti. Önal, 16 yıllık eşinin kaçırıldığı haberini duyduktan sonra yaşadıklarını ise şöyle anlattı 
   "Kaçırıldığını duyduğumda şoke oldum. Tek isteğim, bir an önce serbest bırakılması. Hasan çok soğukkanlı bir insandır. Nerede, nasıl davranması gerektiğini iyi bilir. Bu nedenle kocama güveniyorum. Yetkililer, olayın kontrol altında olduğunu söylediler. Ancak bu yeterli mi, bilemiyorum. Bir an önce kocama kavuşmak istiyorum." 
   
   'UMUTLUYUM' 
   Hasan Önal'ın kardeşi Ayhan Önal ise yetkililerin, ağabeyinin kaçırılmasıyla ilgili gerekli hassasiyeti göstereceğine inandığını kaydederek, şunları söyledi 
   "Kardeşimin Türk ve Müslüman olması, sağ salim serbest bırakılacağına yönelik umudumuzu güçlendiriyor." 
   Öte yandan uluslararası haber ajansları, El Kaide'nin, Önal'ı serbest bırakma karşılığında ABD'nin elinde tutuklu bulunan arkadaşlarının serbest bırakılması için 2 gün süre verdiğini duyurdu. 
   
   Telefona El Kaide cevap verdi    DIŞ HABERLER SERVİSİ 
   Afganistan'da şoförüyle birlikte kaçırılan Türk mühendis Hasan Önal'ın çalıştığı "Çukurova - Gülsan" şirketi yetkililileri, Önal'ın uydu telefonuna çıkan kişilerin El Kaide üyesi olduklarını söylediklerini bildirdi. Şirketin K bil bürosu yetkilisi Kurtuluş Ergin, Önal'ı uydu telefonundan aradıklarını belirterek, "Tercüman aracılığıyla yaptığımız görüşmede, telefonu açanlar El Kaide üyesi olduklarını söyledi" dedi. 
   
   
</TEXT>
</DOC>
