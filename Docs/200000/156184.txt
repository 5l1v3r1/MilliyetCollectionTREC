<DOC>
<DOCNO> 156184 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/12/son/soneko37.html </URL>
<DATE> 2003/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
S P, Endonezya'nın kredi notunu yükseltti... 
</HEADLINE>
<TEXT>

     Kredi derecelendirme kuruluşu Standard Poor's, Devlet Başkanı Megawati Sukarnoputri'nin yönetimi altında Endonezya ekonomisinin canlanacağına dair iyimserlik havasının etkisiyle, bu ülkenin kredibilite derecesini bir basamak yükseltti. 
     Standard Poor's, Endonezya'nın döviz cinsinden kredibilite derecesini CCC 'dan istikrarlı görünümle B-'ye çıkardı. İşletme şartlarının iyileşmesi sayesinde, bir dizi önde gelen Endonezya sermayeli bankanın kredi dereceleri de yükseltildi. 
     Bu haber üzerine, dolar değer kaybedip 8,435 rupiye inerken, Endonezya rupisi Eylül 2000'den bu yanaki en yüksek düzeyine çıktı, menkul kıymetler borsası Mart ay ortasından beri yüzde 25 yükseldi. 
     Bununla birlikte, S P'nin Singapur'daki bölge ülkeleri kredi derecelendirme bölümü başkanı Takahira Ogawa, Endonezya hükümetine güvenin hala göreceli olarak dalgalı olduğunu belirtip, bu ülkenin kredi notunun gelecek yıl da yeniden yükseltilmeyeceğini bildirdi. 
     S P'ye göre, Endonezya gelecek yılki devlet başkanlığı seçimleri öncesinde kamu harcamalarını daha da kısma hususunda yine de baskılara maruz kalacağından, bu durum kredi derecesine zarar verebilecek. 
     Endonezya, 1997-98 Asya mali krizinden bu yana ilk kez uluslararası borçlanma piyasalarından yararlanmaya çalışıyor. Bu ülke Uluslararsı Para Fonu'na IMF bağımlılığını da azaltmayı hedefliyor. 
     Mali durumunu düzelten Endonezya, IMF ile kredilendirme programının süresinin yıl sonunda dolmasıyla, süre uzatımına gitmeyecek. Kamunun borçları toplamı, Asya mali krizinden beri ilk kez yıllık milli gelirin altına, 130 milyar dolara indi. Dış borçlar, IMF yardımı ya da yabancı kreditörlerin borç ertelemesi olmaksızın geri ödenebilecek. 
     
</TEXT>
</DOC>
