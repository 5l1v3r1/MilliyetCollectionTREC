<DOC>
<DOCNO> 160585 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/02/son/sonspo17.html </URL>
<DATE> 2003/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursasporlu Okan İtalya Seri A'da... 
</HEADLINE>
<TEXT>

     Bursaspor'un gol kralı futbolcusu Okan Yılmaz'ın, İtalya Seri A takımlarından biriyle anlaşma yaptığı bildirildi. 
     Okan'ın menajeri Ali Ekber Güven, anlaşma sağladıkları kulübün ismini önümüzdeki günlerde düzenleyecekleri bir basın toplantısıyla açıklayacaklarını söyledi. 
     Birinci Süper Futbol Ligi'nde 2. kez gol kralı olan Okan'ın, Beşiktaş, Trabzonspor ve Gaziantepspor ile anlaştığı yönündeki iddiaların doğru olmadığını ifade eden Güven, ''Okan, İtalya Seri A Ligi'nin güçlü bir takımıyla anlaştı. Okan'ın transferiyle ilgili haberlerin bitmesini istiyoruz'' dedi. 
     Güven, Okan'a İtalya'ya gitmeden önce sponsor bulmaları gerektiğini belirterek, ''Türkiye'den önemli bir futbolcu, dünya takımına gidiyor. Bu durumu sıradan bir tranfser olarak görmüyoruz. Okan'ın anlaştığı ünlü İtalyan kulübünü önümüzdeki günlerde açıklayacağız'' diye konuştu. 

     
</TEXT>
</DOC>
