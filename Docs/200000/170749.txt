<DOC>
<DOCNO> 170749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/21/son/sonspo05.html </URL>
<DATE> 2003/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Alman milli takım kalecisi Kahn sevgilisini resmen tanıttı... 
</HEADLINE>
<TEXT>

     Alman Milli takımının ve Bayern Münih'in başarılı kalecisi Oliver Kahn, uğruna 16 yıllık eşi Simone'den ayrıldığı Verena'yı 21 resmen tanıttı. 
     Bild gazetesi, Kahn'ın, Münih kentinde bir hayır amacıyla düzenlenen Golf turnuvası sırasında sevgilisi Verena'yı, antrenörü Ottmar Hitzfeld ile eşi Beatrix ile tanıştırdığını yazdı. 
     Kahn ile sevgilisi Verena'nın çok sayıda fotoğrafına yer verilen haberde, Kahn'ın, ''Evet biz artık gerçek anlamda birlikteyiz. Gerçi böyle yerlere birlikte gitmemiz konusunda hala çok konuşuyoruz. Ancak geçen aylarda da çok şey oldu'' şeklinde konuştuğu ifade edildi. 
     Merakla beklenen konunun ise, Verena'nın, Bayern Münih takımının maçlarında Bavyera Eyaleti Başbakanı Edmund Stoiber'in, kulüp başkanı Franz Beckenbauer'in ve diğer futbolcuların eşleri ile birlikte aynı yerde oturup oturmayacağı olduğu bildirildi. 
     
</TEXT>
</DOC>
