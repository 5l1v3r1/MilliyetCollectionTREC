<DOC>
<DOCNO> 192536 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/31/son/sontur10.html </URL>
<DATE> 2003/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
ÖSS için kritik gün... ÖSS kılavuzu onaylanırsa katsayı seneye 
</HEADLINE>
<TEXT>

     Yüksek Öğretim Kurulu YÖK Genel Kurulu ÖSS takvimini belirlemek üzere toplandı. 
     Prof. Dr. Kemal Gürüz başkanlığında toplanan Genel Kurul'un gündeminde rektör atamalarıyla, 2004 ÖSS kılavuzunun onaylanması da yer alıyor. Genel Kurul öncesi gazetecilerin soruları üzerine Başkan Prof. Dr. Kemal Gürüz, gündemlerinde Öğrenci Seçme Sınavı kılavuzlarının yer aldığını ifade ederken, "Kılavuzlar Kurul'un uygun gördüğü şekilde geçecek" dedi. 
     
     ÖSS DEĞİŞİKLİĞİNE SON NOKTA KONULUYOR 

     YÖK Genel Kurul'un gündemindeki 2004 ÖSS kılavuzlarının onaylanması durumunda Milli Eğitim Bakanlığı'nın, İmam Hatiplere, üniversiteye giriş sisteminde farklı katsayı uygulamasını kaldırmak amacıyla, ÖSS başvurularının ertelenmesi yönündeki girişimlerini sonuçsuz bırakacak. 
     Sınava, geçen ÖSS'de uygulanan katsayılarla girilmesi öngörülürken başvurular da kasım ayı içinde alınacak. 
     
</TEXT>
</DOC>
