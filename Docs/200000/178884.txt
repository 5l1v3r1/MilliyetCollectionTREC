<DOC>
<DOCNO> 178884 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/29/yasam/yas08.html </URL>
<DATE> 2003/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Denktaş'ın eşini çarptılar 
</HEADLINE>
<TEXT>

   İSTANBUL Milliyet 
   
   KKTC Cumhurbaşkanı Rauf Denktaş'ın eşi Aydın Denktaş'ın çantasındaki cep telefonu kapkaççılar tarafından çalındı. Bazı temaslarda bulunmak üzere İstanbul'a gelen KKTC Cumhurbaşkanı Rauf Denktaş'ın eşi Aydın Denktaş, Yeşilköy Pazarı'nda alışverişe çıktı. Denktaş'ın çantasındaki cep telefonunu alan kapkaççılar kayıplara karıştılar. Telefonunun çalındığını farkeden Aydın Denktaş üzüldü. Denktaş, telefonunda önemli numaralar olduğunu söyledi. KKTC Cumhurbaşkanı Rauf Denktaş, bir gazetecinin, "Eşiniz talihsiz olay yaşamış, kapkaç galiba" sözleri üzerine, "Birazcık kaptılar kaçtılar galiba. Siz bunu nereden duydunuz " diye konuştu. 
   
   
</TEXT>
</DOC>
