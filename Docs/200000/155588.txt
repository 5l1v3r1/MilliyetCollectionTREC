<DOC>
<DOCNO> 155588 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/09/son/soneko11.html </URL>
<DATE> 2003/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine haftaya 2.04 katrilyon iç borç ödeyecek... 
</HEADLINE>
<TEXT>

     Hazine gelecek hafta, toplam 2 katrilyon 45 trilyon lira tutarında iç borç servisi yerine getirecek. 
     Hazine'nin, 14 Mayıs Çarşamba günü 2 katrilyon 33 trilyon lira, 16 Mayıs Cuma tarihinde ise 12 trilyon lira iç borç ödemesi var. 
     Hazine'nin, 14 Mayıs'ta yerine getireceği 2 katrilyon 33 trilyon lira tutarındaki iç borç ödemesinin 1 katrilyon 842 trilyon lirası piyasaya, 138 trilyon lirası kamu kurumlarına yapılan satışların geri ödemesi, trilyon lirası da kamu kurumlarına, kamu bankalarına ve TMSF'ye ihraç edilen senetlerin ödemesinden oluşuyor. 
     Bu tarihte yapılacak ödemelerin 2 katrilyon 27 trilyon lirası Türk Lirası, 6 trilyon lirası ise dövize endeksli cinsinden olacak. 
     Hazine, 16 Mayıs Cuma günü tamamı döviz cinsinden olan ve piyasaya yönelik 12 trilyon lira ödeme yerine getirecek. 
     Hazine'nin gelecek hafta yapacağı toplam 2 katrilyon 45 trilyon lira tutarındaki iç borç ödemesinin 1 katrilyon 854 trilyon lirası piyasaya yapılacak. 
     Döviz cinsi ve dövize endeksli senetlerin ödemelerinin hesaplanmasında, Merkez Bankası tarafından o gün için belirlenecek gösterge niteliğindeki döviz satış kuru uygulanacak. 
     Hazine, Mayıs ayında 10 katrilyon 706 trilyon lira iç borç servisi yerine getirecek. 
     1 katrilyon lirası Çalışanların Tasarruflarını Teşvik Hesabı'nın tasfiyesi çerçevesinde ana para ödemeleri, Nisan ayı enflasyon oranına bağlı olarak miktarı kesinleşecek olan yaklaşık 3 katrilyon lira tutarında Merkez Bankası kupon ödemeleri de dikkate alındığında, Hazine'nin Mayıs ayında yapacağı iç borç ödemelerinin tutarı 14 katrilyon 706 trilyon lirayı buluyor. 
     
</TEXT>
</DOC>
