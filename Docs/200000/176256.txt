<DOC>
<DOCNO> 176256 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/17/yasam/yas06.html </URL>
<DATE> 2003/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Eşinin şığını dolapta öldürdü 
</HEADLINE>
<TEXT>

   Aldatılan koca, eve erken dönünce dolapta yarı çıplak bir adam yakaladı ve tetiğe bastı 
      FATİH KARAÇALI Adana DHA 
   
   Adana'da Ömer Yıldız, eşine kurduğu tuzak sonucu, şüphelerinde haklı çıktı ve elini kana buladı. 
   Pazarcılık yapan Yıldız 28 , 10 yıllık eşi Nermin'in 31 kendisini aldattığından şüpheleniyordu. Genç adam, dün sabah 'İşe gidiyorum' diyerek çıktı ve birkaç saat oyalanıp Yeşilyurt Mahallesi'ndeki evine döndü. Kapıyı açan Yıldız, pompalı av tüfeğini alıp yatak odasına gitti. 
   
   Eşi zor kurtuldu 
   Yatak odasındaki elbise dolabını açtığında eşinin yasak aşkı Ali Karakuş'u 25 yarı çıplak halde bulan Yıldız, hiç tereddüt etmeden tetiğe bastı. Göbeğinin altından vurulan Karakuş, olay yerinde öldü. Bu sırada Yıldız, kendisini aldatan eşinin peşinden koşarken, komşuları tarafından zorlukla durdurularak polise teslim edildi. Yıldız'ın sekiz yaşındaki kızı Ayça ise, polise şöyle ifade verdi "Eve hırsız girmişti, babam tüfekle öldürdü." 
   
   
</TEXT>
</DOC>
