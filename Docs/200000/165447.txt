<DOC>
<DOCNO> 165447 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/25/son/sontur22.html </URL>
<DATE> 2003/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Okula gidiyorum diye sevgilisine gitti... 
</HEADLINE>
<TEXT>

     Samsun'da okula gidiyorum' diye evden çıkan 15 yaşındaki H.K.'nın sevgilisi Murat Türe'ye kaçtğı ortaya çıktı. Türe, genç kızın ailesinin şikayeti üzerine Küçük yaşta kız kaçırma' suçundan yakalanıp tutuklandı. Yargıladığı mahkemede ilk duruşmada tahliye olan Türe, "Birlikte olduk. Fakat evleneceğiz'' dedi. H.K. ise, "Kaçmak için onu ben zorladım ve isteyerek birlikte oldum'' diye ifade verdi. 
     Tekkeköy İlçesi'nde oturan ve Samsun Kız Ticaret Meslek Lisesi 1'inci sınıf öğrencisi olan H.K., bir seyahat firmasında muavinlik yapan sevgilisi 20 yaşındaki Murat Türe ile 1 ay önce evlenmek amacıyla kaçtı. Genç kızın ailesinin şikayeti üzerine yakalanan Türe, tutuklu yargılandığı Samsun 2'nci Ağır Ceza Mahkemesi'nde çıktığı ilk duruşmada tahliye oldu. Türe, savunmasında, "H.K. ile 10 aydan bu yana gönül ilişkimiz vardı. Bir gün bana, Seninle bir ömür geçirmek istiyorum. Beni kaçır' dedi. Yaşı küçük olduğu için kabul etmedim. Ama ısrarla kaçmamız gerektiğini söyleyerek, beni ikna etti. Birlikte Amasya Suluova'ya bir yakınımın yanına gittik ve orada kendi isteğiyle ilişkiye girdik. Onu seviyorum ve evlenmek istiyorum'' dedi. 
     Okula gidiyorum' diyerek, sevgilisi ile kaçan H.K. ifadesinde, "Murat beni kaçırmak istemedi. Birlikte kaçmak için kendisini ben ikna ettim. Okuduğum için ailem evlenmemize izin vermezdi. Onu seviyorum ve kendi isteğimle Murat'la ilişkiye girdim'' diye konuştu. 
     Genç kızın ailesi de gençlerin aldıkları evlenme kararına saygılı olduklarını belirterek, şikayetlerinden vazgeçti. Mahkeme heyeti, kızlık bozmak ve alıkoymak' suçlarından tutuklu yargılanan Murat Türe'yi şikayetçi olmadığı için tutuksuz yargılanmak üzere tahliye etti. Türe, sevgilisinin okulunu bitirmesinden sonra hemen evleneceklerini söyledi. 
     
</TEXT>
</DOC>
