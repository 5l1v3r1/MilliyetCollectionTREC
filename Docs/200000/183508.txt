<DOC>
<DOCNO> 183508 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/20/guncel/gun20.html </URL>
<DATE> 2003/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

   
   İmamlar da hutbeli eylem hazırlığında...    Diyanet ve Vakıf Emekçileri Sendikası Başkanı Ali Rıza Ekinci, KESK'in olası iş bırakma eylemlerine cuma hutbeleriyle destek verebileceklerini söyledi. Diyanet İşleri Başkan Yardımcısı Fikret Karaman ise eyleme din görevlerinin destek vermeyeceğine inandığını söyledi. 
   Ekinci, zorluklar içinde görev yapmalarına rağmen sosyal haklarında eksikler olduğunu belirterek, "Bizim taleplerimiz ne insani boyutuyla demokrasiye ne de İslamiyete aykırıdır" dedi. KESK çatısı altında iş bırakma dahil pek çok demokratik eyleme katılma kararı aldıklarını kaydeden Ekinci şöyle konuştu "Bu süreçte imam, vaiz, hatip ve müezzinler, cuma hutbeleriyle eylemlere destek olacak. Kamuoyunu ilgilendiren toplumsal olayların hutbelerde gündeme alınması gerektiğini düşünüyoruz. Cemaatin ibadetini aksatma niyetimiz yok. Eylemimiz hükümete yöneliktir." 
   Hutbe konularının Başbakanlık'ça belirlendiğini kaydeden Karaman ise "Aykırı hareket edenler hakkında ilgili mevzuat uygulanır. Kurum çalışanlarının hak araması doğal. Ancak kimsenin camide bu konuları gündeme getirmesi doğru değil. Camiler eylem mek nı olamaz" dedi. 
   
   
</TEXT>
</DOC>
