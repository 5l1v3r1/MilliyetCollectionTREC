<DOC>
<DOCNO> 163776 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/17/son/sontur25.html </URL>
<DATE> 2003/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan Uzan'a yanıt verdi "Kimseyi onurumuzla oynatmayız" 
</HEADLINE>
<TEXT>

     Başbakan Recep Tayyip Erdoğan, kendisine ağır eleştiriler yönelten GP Genel Başkanı Cem Uzan'a sert yanıt verdi. "Tayyip Erdoğan'ın şirketleriyle ilgili polemik duydunuz mu " diyen Erdoğan, "Kimseyi onurumuzla oynatmayız. Türkiye hukuk devletidir. Gereken ders hukuk alanında verilecektir" ifadesini kullandı. 
     Malezya ve Pakistan seyahatinden dönen Erdoğan, ÇEAŞ ve Kepez Elektrik'e devletin el koymasının ardından Uzan'ın kendisine yönelik ağır eleştirilerine ilişkin yöneltilen sorulara karşılık şu yanıtı verdi 
     "Ben şu anda Türkiye Cumhuriyeti Başbakanıyım ve AKP'nin genel başkanıyım. Bu tür kişisel meseleleri polemik konusu yapmaktan uzağım. Asla da yapmam. Tayyip Erdoğan'ın şirketleriyle ilgili bugüne kadar bir polemik duydunuz mu Kendi çapımızda bir işimiz var. Arkadaşlar ilgileniyor. Bunu siyaset meydanına dökmeyiz. Böyle alışkanlıklarımız yok. Asla duygusallıkları gündeme getirmeyiz. Bunun içinde olmadık, olmayacağız. Böyle hakaret ve saldırılar siyaset tarihinde olmuştur. Bunların içinde olmayacağız. Onurumuzla kimseyi oynatmayacağız. Türkiye bir hukuk devletidir. Avukatlarımız da konu ile ilgili devreye girdiler. Gereken ders hukuk alanında verilecektir. Kimseye bir kinimiz, tavrımız yok. 3 Kasım seçimlerinde vatandaş bize, Haklarımıza sahip çıkın, pis kokular var' dedi. Hükümetin yaptığı da budur. Enerji Piyasası Düzenleme Kurulu'nun oybirliği ile aldığı kararı Enerji Bakanlığı uygulamıştır. Olay bu kadar basittir." 
     
</TEXT>
</DOC>
