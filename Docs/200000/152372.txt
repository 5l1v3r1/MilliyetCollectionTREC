<DOC>
<DOCNO> 152372 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/25/son/sonspo04.html </URL>
<DATE> 2003/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe Samsunspor ile 52. randevuya çıkıyor... 
</HEADLINE>
<TEXT>

     Fenerbahçe ile Samsunspor, yarın yapacakları maçla birlikte, Birinci Futbol Ligi'nde 52. kez karşı karşıya gelecek. 
     2 takım arasında geride kalan 51 maçta, Fenerbahçe 31, Samsunspor ise 12 kez galip geldi, 8 karşılaşmada ise taraflar birbirlerine üstünlük sağlayamadı. 
     Fenerbahçe, 51 maçta Samsunspor filelerine toplam 90 gol bırakırken, kalesinde ise 59 gol gördü. 
     2 takım arasında sezonun ilk yarısında Samsun'da yapılan maçı Fenerbahçe 3-1 kazanmıştı. 
     
     FENERBAHÇE İSTANBUL'DA RAHAT 
     Sarı-lacivertliler, İstanbul'da Samsunspor'a tam 13 maçtır yenilmiyor. 
     Rakibine İstanbul'da en son 18 Mayıs 1986'da Fenerbahçe Stadı'nda yapılan maçta 1-0 yenilen ''Sarı Kanaryalar'', daha sonra yaptıkları 13 lig maçının 11'ini kazandı, 2'sinde de berabere kaldı. 
     Fenerbahçe'nin 1986-87 sezonunda İstanbul'da oynaması gereken, ancak cezası nedeniyle İzmir'de yaptığı ve Samsunspor'a 1-0 yenildiği karşılaşma değerlendirmeye alınmazken, İstanbul'daki son 13 maçta, sarı lacivertliler 35 gol atıp, yalnızca 9 gol yedi. 
     





</TEXT>
</DOC>
