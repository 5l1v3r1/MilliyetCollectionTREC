<DOC>
<DOCNO> 151130 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/20/spor/spo12.html </URL>
<DATE> 2003/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Doping bombası 
</HEADLINE>
<TEXT>

ABD'de Carl Lewis'in de aralarında bulunduğu 19 atletin dopingli çıkmalarına rağmen, affedilerek yarıştırıldığı iddiası ortalığı karıştırdı 
     Belgeler basına sızdı 
     AMERİKA'DA, rekortmen sprinter Carl Lewis'in de aralarında bulunduğu 19 olimpiyat madalyalı atletin dopingli çıkmalarına rağmen çeşitli nedenlerle affedilerek yarıştırıldıklarına ilişkin belgeler ortalığı karıştırdı. ABD Olimpiyat Komitesi'nde 1991 - 2000 yılları arasında Doping Kontrol Direktörü olan Wade Exum'un medyaya sızdırdığı belgelerde, Carl Lewis'in de üç ayrı yasaklı madde kullandığı yer alıyor. 
     
     Johnson'a geçildi ama... 
     SEUL Olimpiyatı öncesi ABD'de yapılan testlerde vücudunda efedrin dahil yasaklı maddeler tespit edilen Lewis'in önce diskalifiye olduğu, ancak kullandığı bitkisel maddenin içeriğini bilmediği yolunda yaptığı itirazı sonucu yeniden takıma alındığı ortaya çıktı. Lewis, Seul Olimpiyatı'ndaki tarihi 100 metre finalinde Kanadalı Ben Johnson'ın dopingli çıkması sonucu altın madalyanın sahibi olmuştu. 
     


SPOR 


































</TEXT>
</DOC>
