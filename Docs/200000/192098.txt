<DOC>
<DOCNO> 192098 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/30/ekonomi/eko09.html </URL>
<DATE> 2003/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
İmarzedeye ödeme planı açıklanıyor 
</HEADLINE>
<TEXT>

   
   Devlet Bakanı ve Başbakan Yardımcısı Abdüllatif Şener, İmar Bankası mudilerine geri ödeme planını bugün açıklayacak. 
   İmar Bankası geri ödemeleri konusu, 27 Ekim'de Bakanlar Kurulu'nda ele alınmıştı. Şener, 21 Ekim'de TBMM Genel Kurulu'nda, Meclis Araştırması Önergesi görüşmesinde İmar Bankası hakkında bazı bilgiler vermişti. Bankanın resmi kayıtlarında 753.5 trilyon liralık mevduat hesabı gösterilmesine karşılık, gerçek mevduat toplamının 8.4 katrilyon lira olarak tespit edildiğini anlatan Şener'in verdiği bilgiye göre, İmar Bankası'nda 5 milyar liranın altında hesabı olanların sayısı 116 bin 936, 10 milyar liranın altında hesabı olanların sayısı 201 bin 331, 15 milyar liranın altında hesabı olanların sayısı 250 bin 765, 20 milyar liranın altında hesabı olanların sayısı 280 bin 534, 25 milyar liranın altında hesabı olanların sayısı ise 301 bin 352. 1 trilyon liranın üzerinde hesabı olanların sayısı ise 297. 
   
   
</TEXT>
</DOC>
