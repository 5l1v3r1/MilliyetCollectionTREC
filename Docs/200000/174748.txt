<DOC>
<DOCNO> 174748 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/10/guncel/gun90.html </URL>
<DATE> 2003/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 

   
   Takıntılar No 12    SerinDuruş ve ShockHabercilerden gelen takıntılara devam... Bitmek bilmiyor, ne çok takıntı varmış meğer .. 
   Gazetede yanlış yazılmış bir harf gördüğünüzde klavyede o harfin çevresindeki harflere bakıp aslında hangi harf yerine yanlış harfin yazıldığını tespit edip bu keşiften kıvanç duyar mıs'u'nız Halk otobüsünde verilen bileti bir süre elinizde tutup, sonra uygun bir anda bileti ufalayıp çaktırmadan yere atar mısınız Ardından da biri bakıyor mu diye tedirgin tedirgin etrafınızı kolaçan eder misiniz Bankamatikte işlem yaptıktan sonra kartınızı "bip bip bip" sesinden önce çıkarmaya çalışır mısınız Otobüs sizin ineceğiniz duraktan bir önceki durağa vardıktan sonra inecek düğmesine ne zaman bassam diye düşünüp durup dururken sıkıntı yaratır mısınız Ancak ineceğiniz durağa 5-10 metre kala düğmeye basar mısınız Renkli çamaşır asarken, uygun renkte mandal bulmaya çalışır mısınız Kırmızı ışıkta durmuş olan bir toplu taşıma aracının yanından geçerken herkesin sizi izlediğini düşünüp oradan hemen kaçmak için başınız önde hızlı hızlı yürür müsünüz Bütün gün gizli kameralarla izlendiğinizi ve bu yayının bütün dünyaya iletildiğini ancak herkesin bunu sizden sakladığını düşünür müsünüz Yolda yürürken arkanızdaki çatılardan birinde keskin bir nişancı olabileceğini düşünüp, aniden sağa veya sola doğru adım atar mısınız Ve bu yüzden köşelerden çabuk döner misiniz Kola alırken 2 litrelik mi 2.5 litrelik mi daha hesaplı çelişkisine düşer misiniz Kutu kola alınca kazık yediğinizi düşünerek o kolayı kendinize zehir eder misiniz Arabayla giderken sizinkinden daha kötü bir araba sizi sollarsa kendinizi tur bindirilmiş F1 pilotu gibi hisseder misiniz Uyumak için yattığınızda nefesinizi saatin tik-taklarına göre ayarlamaya çalışır mısınız Bu saçma davranışın ardından soluk soluğa kalıp uykunuz kaçar mı İki ayrı marka paketteki az sayıda sigaraları tek pakette toplayıp boşalan paketi atar mısınız İçinizi tuhaf bir rahatlama hissi kaplar mı Kendinizi arınmış hisseder misiniz Kuru fasulyenin yanına koyacağınız soğanı eşit büyüklükte parçalar halinde kesmeye özen gösterir misiniz Aralarından bir tanesinin boyutu diğerlerinden bariz farklı olursa onu çöpe atar mısınız Evde yalnız kalınca, yatak altında, masa altında veya dolap içinde hayalet veya katil arama çalışmalarına girişir misiniz Karşınızdaki kişi kim olursa olsun kıvrılan yakasını düzeltmeye çalışır mısınız Yanınızdan geçen bir kıza erkeğe bakarken, sizi görenler yanlış anlamasınlar diye, o kişi geçtikten sonra da aynı yöne bakıp, "ben zaten hep oraya bakıyordum" havası yaratmaya çalışır mısınız Anahtarlarınızı yeni aldığınız bir anahtarlığa takarken açacağınız kapıların sırasına uymasına dikkat eder misiniz Yolda yürürken herhangi bir yerden güzel ya da kötü bir koku geldiğinde, o anda yanınızdan geçen kişilerle bu kokuyu özdeşleştirir misiniz İşyerinde kullandığınız bardağı başka kimse kullanmasın diye hep kirli bırakır mısınız Takıntınızı gönderirken isimler yayınlanmadığı halde, "ulan şimdi herkes bu takıntının bende olduğunu anlayacak" diye panik olur musunuz Tam yatmış uyuyacakken aklınıza gelen bir takıntınızı unutmamak için kalkıp not eder misiniz 
   
   Şampuana ayrı, saç kremine ayrı zaman mı Eskidendi o... 
   Rapunzel 
   
   Geride Kalış 
   "3 dakikalık uzatmanın ilk 23 dakikası geride kaldı..." 
</TEXT>
</DOC>
