<DOC>
<DOCNO> 166907 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/02/son/sontur12.html </URL>
<DATE> 2003/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Maltepe E-5'te refüje giren araç bir kadının hayatına mal oldu 
</HEADLINE>
<TEXT>

     Maltepe'de refüje vurduktan sonra başka bir araca çarpan otomobildeki kadın öldü, sürücü eşi ile 3 çocuğu yaralandı. 
     Ankara istikametine giden Musa Olgun'un 28 kullandığı 34 NOT 97 plakalı otomobil, E-5 Karayolu'nun Küçükyalı Mevkii'nde orta refüje vurdu. Ardından yola doğru savrularak kendi çevresinde dönmeye başlayan otomobil, aynı yönde giden Mehmet Sülükcü idaresindeki 34 SG 826 plakalı otomobile çarparak durdu. 
     Kaza sonucu, Musa Olgun ile yanında bulunan eşi Suzan Olgun 22 , hurda haline gelen otomobilde sıkıştı. Aynı aracın arka koltuğunda olan Olgun çiftinin çocukları 6 aylık Sıla, Sema 3 ile Ahmet 8 de yaralandı. 
     Olay yerine gelen itfaiye ekipleri ve sağlık görevlilerince araçtan çıkartılan Olgun çifti ile çocukları, Kartal Dr. Lütfi Kırdar Eğitim ve Araştırma Hastanesi'ne kaldırıldı. 
     Yaralılardan Suzan Olgun, hastanede yapılan tüm müdahalelere rağmen kurtarılamadı. Eşi ile 3 çocuğunun ise hayati tehlikelerinin bulunmadığı bildirildi. 
     Kaza nedeniyle bir süre aksayan trafik ise, araçların çekilmesi ve yolun itfaiye ekiplerince temizlenmesinden sonra normale döndü. 
     
</TEXT>
</DOC>
