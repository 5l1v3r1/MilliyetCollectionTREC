<DOC>
<DOCNO> 179208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/30/son/sontur18.html </URL>
<DATE> 2003/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Aydın'da çöp kutuları parfüm kokacak.. 
</HEADLINE>
<TEXT>

     Aydın kent merkezindeki çöp kutuları bundan böyle parfüm kokacak. 
     Aydın Belediye Başkanı İlhami Ortekin, gazetecilere yaptığı açıklamada, ilk uygulamasını 30 Ağustos Zafer Bayramı töreninde başlattıkları parfüm sıkma olayının, Aydın'da günlük olarak devam edeceğini söyledi. Ortekin, şöyle konuştu 
     ''Aydın halkına ne yakışıyorsa onu yapıyoruz. Belediye temizlik işçilerinden oluşan ikişer kişilik ekipler, vardiyalı olarak, Aydın'da cadde ve sokaklarda bulunan çöp kutularına düzenli olarak özel hazırlanmış parfümden sıkacak. Böylelikle çevreye kötü koku yayılması önlenecek. Vatandaşlar çöp kutularından rahatsız olmayacak.'' Aydın Belediyesi'nin ''önce insan'' felsefesinden ayrılmadan, hizmetlerini sürdürmeye devam edeceğini belirten Ortekin, vatandaşların toplu bulunduğu alanlarda, park ve bahçelere de parfüm sıkılacağını bildirdi. 
     
</TEXT>
</DOC>
