<DOC>
<DOCNO> 153571 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/30/son/sonspo44.html </URL>
<DATE> 2003/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor'da tek çare Fenerbahçe'yi yenmek... 
</HEADLINE>
<TEXT>

     Bursaspor Kulübü Teknik Asbaşkanı Nurettin Karayaka, cumartesi günü kendi sahalarında karşılaşacakları Fenerbahçe'yi yenmekten başka çarelerinin olmadığını söyledi. 
     Karayaka, geçen hafta Malatyaspor karşısında alınan yenilginin ardından Fenerbahçe karşılaşmasının büyük önem kazandığını bildirdi. 
     Fenerbahçe'nin de 8 haftadır maç kazanamadığını, ancak bunun kendilerini ilgilendirmediğini kaydeden Karayaka, ''Bizim için final maçı olacak. Teknik kadromuz, oyuncularımız başta olmak üzere tüm kent bunun bilincinde. Fenerbahçe'yi yenmekten başka çaremiz yok. 1 puan bile bizim için bir şey ifade etmiyor'' dedi. 
     Karayaka, bu sezon en büyük yükü taraftarın çektiğini, bu maçta da taraftarlara güvendiklerini belirterek, ''Bursasporluyum'' diyen herkesin maça gelmesini ve takımını desteklemesini istedi. 
     




</TEXT>
</DOC>
