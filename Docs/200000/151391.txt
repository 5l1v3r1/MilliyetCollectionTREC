<DOC>
<DOCNO> 151391 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/21/son/sonspo06.html </URL>
<DATE> 2003/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Süper Lig'de geriye sayım... Kıyasıya yarış sürüyor... 
</HEADLINE>
<TEXT>

     Birinci Süper Futbol Ligi'nde artık geriye sayım başladı. 
     Ligde son 6 haftaya girilirken, şampiyonluk ve ligde kalma yarışında adeta nefesler tutuldu. Beşiktaş, Galatasaray ve Gençlerbirliği, zirve için kıyasıya yarışırken, adeta yangın yerini andıran ligin alt kısmında ise 9 takım ligde kalma mücadelesi veriyor. 
     
     LİDER BEŞİKTAŞ YENİLMEZLİĞİNİ DİYARBAKIR'DA BIRAKTI 

     Birinci Süper Lig'de 67 puanla lider durumda bulunan Beşiktaş, dün akşam yaptığı karşılaşmada ezeli rakibi Fenerbahçe'yi 2-0 yenerek yarışta önemli bir engeli kayıpsız aşarken, siyah-beyazlılar kalan 6 haftalık bölümde Elazığspor, Adanaspor, Gençlerbirliği ve Samsunspor deplasmanlarına çıkacak. 
     Öte yandan Beşiktaş, hafta ortasında Diyarbakırspor ile Diyarbakır'da yaptığı erteleme maçında 1-0 yenilerek 26 haftalık yenilmezlik unvanını bırakırken, önemli bir avantajı da kaçırmış oldu. 
     
     GALATASARAY'IN SOLUĞU BEŞİKTAŞ'IN ENSESİNDE 

     Ligde Beşiktaş'ın 1 puan gerisinde bulunan Galatasaray'ın fisktürü ise rakiplerine oranla daha avantajlı görünüyor. 
     66 puanlı sarı-kırmızılılar, kalan 6 maçlarından yalnızca 1'inde İstanbul dışına çıkacak, 1 de BJK İnönü Stadı'na gidecek. 
     Hafta sonunda Adanaspor ile karşılaşacak olan Galatasaray, 30. haftada Trabzonspor için Trabzon'a ve Birinci Süper Lig'de sondan bir önceki haftada da BJK İnönü Stadı'na çıkacak. 
     
     GENÇLERBİRLİĞİ YARIŞI BIRAKMIYOR 

     Hem lig, hem de Türkiye Kupası'nda mücadelesini sürdüren ve 23 Nisan Çarşamba günü kupa finalinde Antalya'da, Trabzonspor ile oynayacak olan başkent temsilcisi zirve yarışını da bırakmazken, avantajı ise Beşiktaş ve Galatasaray ile yapacağı karşılaşmalar. 
     6 haftalık bölümde Altay, Galatasaray ve Bursaspor deplasmanlarına çıkacak olan Gençlerbirliği, ligin ilk yarısında İstanbul'da 1-1 berabere kaldığı lider Beşiktaş'ı ise Ankara'da konuk edecek. 
     Şampiyonluk yarışında başbaşa kalan 3 ekibin puan durumları ve yapacakları maçlar ise şunlar 
     

BEŞİKTAŞ 67 Elazığspor-Beşiktaş Beşiktaş-Altay Adanaspor-Beşiktaş Gençlerbirliği-Beşiktaş Beşiktaş-Galatasaray Samsunspor-Beşiktaş      

GALATASARAY 66 Galatasaray-Adanaspor Trabzonspor-Galatasaray Galatasaray-Gençlerbirliği Galatasaray-Ankaragücü Beşiktaş-Galatasaray Galatasaray-Gaziantepspor      

GENÇLERBİRLİĞİ 63 Altay-Gençlerbirliği Gençlerbirliği-Adanaspor Galatasaray-Gençlerbirliği Gençlerbirliği-Beşiktaş Gençlerbirliği-Samsunspor Bursaspor-Gençlerbirliği      
     DİYARBAKIRSPOR RAHATLADI 

     Diyarbakırspor, 4 gün içinde yaptığı 2 maçtan büyük bir başarı elde ederek 6 puanla ayrıldı ve ligde kalma yolunda büyük aşama kaydetti. Yeşil-kırmızılı ekip, önce ligin yenilgisiz takımı Beşiktaş'ı ve sonra da Trabzonspor'u yenerek 6 puan topladı. 
     
     LİGİN YARISI LİGDE KALMA YARIŞINDA 

     Birinci Süper Lig'in alt tarafı adeta yangın yerini andırırken, 9 takım ligde kalma mücadelesi veriyor. 
     33'er puanlı İstanbulspor ve Samsunspor rakiplerine oranla daha rahat gözükmekle birlikte, matematiksel olarak bu 2 ekip de henüz kendilerini rahat hissedemiyorlar. 19 puanlı Kocaelispor'un ise ligde kalması adeta mucizelere kalmış gibi görünüyor. 
     Birinci Süper Lig'den düşmeme mücadelesi veren ekiplerin puanları ve bundan sonra yapacakları maçları şöyle 
     

İSTANBULSPOR 33 Gaziantepspor-İstanbulspor İstanbulspor-Denizlispor Malatyaspor-İstanbulspor İstanbulspor-Fenerbahçe Elazığspor-İstanbulspor İstanbulspor-Altay      

SAMSUNSPOR 33 Fenerbahçe-Samsunspor Samsunspor-Elazığspor Altay-Samsunspor Samsunspor-Adanaspor Gençlerbirliği-samsunspor Samsunspor-Beşiktaş      

DENİZLİSPOR 32 Denizlispor-Kocaelispor İstanbulspor-Denizlispor Denizlispor-Diyarbakırspor Göztepe-Denizlispor Denizlispor-Trabzonspor Ankaragücü-Denizlispor      

ALTAY 29 Altay-Gençlerbirliği Beşiktaş-Altay Altay-Samsunspor Bursaspor-Altay Altay-Kocaelispor İstanbulspor-Altay      

ADANASPOR 29 Galatasaray-Adanaspor Gençlerbirliği-Adanaspor Adanaspor-Beşiktaş Samsunspor-Adanaspor Adanaspor-Bursaspor Kocaelispor-Adanaspor      

BURSASPOR 26 Malatyaspor-Bursaspor Bursaspor-Fenerbahçe Elazığspor-Bursaspor Bursaspor-Altay Adanaspor-Bursaspor Bursaspor-Gençlerbirliği      

ELAZIĞSPOR 25 Elazığspor-Beşiktaş Samsunspor-Elazığspor Elazığspor-Bursaspor Kocaelispor-Elazığspor Elazığspor-İstanbulspor Diyarbakırspor-Elazığspor      

GÖZTEPE 24 Trabzonspor-Göztepe Göztepe-Ankaragücü Gaziantepspor-Göztepe Göztepe-Denizlispor Malatyaspor-Göztepe Göztepe-Fenerbahçe      

KOCAELİSPOR 19 Denizlispor-Kocaelispor Kocaelispor-Malatyaspor Fenerbahçe-Kocaelispor Kocaelispor-Elazığspor Altay-Kocaelispor Kocaelispor-Adanaspor      





</TEXT>
</DOC>
