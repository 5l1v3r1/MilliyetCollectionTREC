<DOC>
<DOCNO> 151462 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/22/astro/index.html </URL>
<DATE> 2003/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Verimli bir gün 
</HEADLINE>
<TEXT>

     Oğlak burcundaki Ay kurallara uymak, disiplinli olmak ve yeni hedefler planlamak için uygun bir atmosfer sunuyor. Koç'lar bugün de iş hayatında başarıya daha yakınlar. Öğleden sonra düşüncelerini etkin biçimde ortaya koyabilirler. Boğa'lar çok şey öğrenebilecekleri, yeni kişilerle bir araya gelebilecekleri bir gündeler. İşlerini tamamlamak da onlara keyif verecek. İkizler ortaklaşa konularda rahat hareket edemese bile, destek görecek. Gün içinde borç alacak konularında çözüm söz konusu. Duygularını daha iyi anlatabilirler. Yengeç'ler bazı karşıt görüşlerle yüz yüze gelse bile denge ve uzlaşı sağlayabilir. Gün yakın ilişkiler, anlaşmalar ve ortaklıklar açısından aktif enerjilere işaret ediyor. Aslan'lar işlerini ne kadar iyi planlarlarsa o kadar rahat edecek. Bu arada sağlıkla ilgili konulara özen göstermesi ve bir parça sabırlı olmaları gerekmekte. Başak'lar yaratıcı bir gündeler. Pek çok şey istedikleri yönde akabilir. Bu arada çocuklarla ilgilenmek ya da onlara keyif veren konulara yönelmek de olası. 
     Terazi'nin yapması gereken işler var. Ev ve yakınlara ait konularda mesafe kaydedebilirler. Bu arada aile içinde uzlaşı söz konusu. Ani tepkilerden uzak kalmalılar. Akrep'ler kısa yolculuklar, eğitim ve zihinsel uğraşlar bakımından renkli bir gündeler. Yapılan işleri iyi planlayarak başarı mümkün. Yay'lar hızlı hareket ederek ve kendi düşüncelerini anlatarak kazançlı duruma gelebilirler. Hareket ve yeni planlarlar da öne çıkarken, gelişmelerden maddi kazanç sağlamak zor değil. Oğlak'lar her zamanki gibi planlı hareket ve akılcı davranışları ile pek çok konuda başarılı olabilirler. Duygusal alanda öğleden sonra çaba sarf etmeleri gerekebilir. Kova'nın elde olmayan nedenlerle beklemede kalması mümkün ama bu arada geçmişe ait gizli kalan bazı konular da ortaya çıkarak onları şaşırtabilir. Balık'lar günlük işlerini daha iyi planlayabilecekleri, somut sonuçlar elde edebilecekleri bir gündeler. İleriye yönelik planlar yapmak güzel sonuçlar verecek. 
     


            Faks 287 74 37 
      




</TEXT>
</DOC>
