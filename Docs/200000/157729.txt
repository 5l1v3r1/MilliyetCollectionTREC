<DOC>
<DOCNO> 157729 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/20/magazin/yazdud.html </URL>
<DATE> 2003/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Reina’da çılgın pazarlar 
</HEADLINE>
<TEXT>

Loft her zaman kalite, Yılmaz Morgül’ün yeni albümü, Aşkım’a sürpriz parti, Pucci’nin terası, Vakko’dan hoş bir armağan, Yavuz Bingöl’den halk konserleri, Radyo D’de aşk dolu saatler ve Kayahan Neşe Müzik’ten koptu... 
     Hafta arası Seba Konutları’ndaki sevdiğim komşularımdan, Göksel Arsoy’un güzel kızı Aşkım Sağıroğlu’nun doğum günü partisi vardı. Ama bu partiyi yakışıklı kocası Ferit Sağıroğlu, Aşkım’a sürpriz hazırlamıştı. İstanbul Tenis Kulübü’nün lokalindeki özel geceye biricik oğulları Emir de fanatiği olduğu Galatasaray formasıyla geldi ama uyku saatinde de ağlayarak evin yolunu tuttu. Aşkım’ın yakışıklı kardeşi, dizilerin beğenilen oyuncusu olan Gökhan Arsoy da uzun süredir seviyeli bir beraberlik yaşadığı kız arkadaşı Ayşe Pehlivanlı ile gelerek sürpriz yaptı. Tekstilci Melih Menase ve eşi Linda, turizmci Didem Yağcı, genç ve başarılı müzik adamı Murat Yeter ve eşi Elif, Uğur Tezman özel partinin konukları arasındaydı. Mönü zengindi soğuk, sıcak mezeler, ara sıcaklar, ana yemekte soya soslu tavuk ve et, sütlü tatlı çeşitleri ve Aşkım’ın adının baş harfini taşıyan çikolatalı, fıstıklı pasta ile herkes o gece diyeti bozdu. Fasıl eşliğinde keyifli bir geceydi. Efendim, biraz geç oldu, daha doğrusu unuttum. Anneler Günü’nde Vakko’dan çok güzel bir armağan aldım. Pembe, üzerinde adımın ve soyadımın başharfleri bulunan muhteşem bir eşarp. Sevgili Berna Sağlam’a, yani Vakko İletişim Koordinatörü olan arkadaşıma teşekkürler. Eşarptan ziyade o güzel satırlara. Benim sevdiğim ve beğendiğim gerçek sanatçı Kayahan. Son albümü ile yine müzik listelerini altüst etti. Kayahan Universal Neşe Müzik’in kuruluşundan beri bu şirkete bağlıydı. Patroniçe Neşe Demirkat ile Kayahan arasında çok güzel bir dostluk vardı. Fakat şimdilerde bu dostluk yeterli gelmemiş, Kayahan Neşe Müzik’ten kopmuş. Hayırlısı, ne diyeyim... 
     
Loft ve Borsa’nın yazlığı hazır      Rasim Özkanca ve oğlu Umut benim için önemli iki insan. Neden mi Onları her gördüğümde yüzlerindeki gülümseme içimi ısıtıyor da ondan. Hep pozitifler. İşlerine o kadar bağlılar, insanlara o kadar saygılılar ki kim olursa olsun bu iki güzel insandan hoşlanmaması mümkün değil. Rasim Bey Borsa, oğlu Umut ise Loft’u Harbiye’de in’ yaptılar. Neyse, geçen akşam sevgili Ali Sayar ile yine keyifli bir yemek için Loft’a gittik. Rezervasyon yaptırmadık, çünkü Rasim Bey artık hep bir masayı boş tutuyormuş. Geçenlerde çok önemli konukları gelip kapıdan dönünce bu kararı vermiş. Şef Orhan Çiftçi, sağolsun, bizi o masaya oturttu. Lokal doluydu. Yan masamızda 29’un patronu Metin-Zeynep Fadıllıoğlu’nun güzel kızları Selin, erkek arkadaşı Selim Tezman ile birlikteydi. Sağlığına kavuşan Sevgi Gönül 10 kişilik bir arkadaş grubuyla keyif yapıyordu. Ebru Akel, sevgilisi Can Ateş, Ebru Şallı ve Harun Tan aynı masadalardı. Elif Boyner ve Filiz Avunduk yeni neslin iki güzel temsilcisi olarak sessiz bir masayı tercih etmişlerdi. Bizim masaya o gece şef Orhan Çiftçi ile garsonlar Kurtulay ve Enis baktı. Diğer şefler Şenol Birol ve Haluk Çalışyüksel de ilgilendiler. Müzik, atmosfer çok iyiydi. Ortaya karides, yengeç, deniz tarağından meydana gelen deniz ürünleri köftesi ile kömür ateşinde yapılan fesleğen sos ile verilen tavuk salatası istedik, lezzetliydi. Ana yemek olarak Ali de ben de yanında taze patates, arpacık soğan ve sosuyla ikram edilen kızarmış köy pilici aldık. Finali incir ezmeli, kaymak dondurmalı, çikolata soslu profiterol ile yaptık. Gerçekten her şey kusursuzdu. Rasim Bey ve Umut gelen teklifleri reddedip Borsa ve Loft’un yazlığını kendi yerlerinde açmaya karar vermişler. Teras katlarında. Bu hafta sonundan itibaren Loft’un da Borsa’nın da yazlığı hazır. Loft’un telefon numarası 0212 219 63 84. 
     
Reina’da Ozan çaldı, Kenan söyledi, Anjelique Buz Bar açıldı      Pazar günleri Reina’da Happy-Hour devam ediyor. İlki o kadar keyifliydi ki ikincisine de sevgili Ali Sayar ile birlikte gittik. Gerçi Ali fazla kalmadı ama ben eğlendim doğrusu. Tanıdık pek çok isim vardı. Ortak ve işletmeci sevgili Ali Ünal işinin ehli. Çok da seviliyor. Zaten çoğu kişi bence Ali için geliyor. Bu hafta yine perküsyonlu çalgılar ve Ozan Doğulu’nun konseri vardı. Bayağı bir tesisat kurdurmuş Ali. Ozan Doğulu’nun menajeri Zehra Eti titizlikle hazırladı sahneyi. Kenan Doğulu sevgilisi Tuğçe Kazaz ile birlikte ağabeyini izlerken birden kendini sahnede buldu. Emre Kütük, Burcu Esmersoy, Verda Penso, Sinan Serter, Murat Yeter, Cenk Önal ellerinde içki kadehleriyle Kenan’a eşlik ettiler. Geçen haftanın müdavimlerinden olan Güllü Aybar, sevgilisi Murat Evliyaoğlu ve Nahide Büyükkaymakçı’ya Bodrum’dan gelen Safran’ın patronu Aslı Altan katılmıştı. Sevgili Fazıl Bilgel annesiyle birlikteydi. Gökhan Çarmıklı, İzzet Antebi, Volkan Büyükhanlı, Şebnem Tan, Sevda Demircan, Mehmet Mutlu, Necdet Göral, Gökhan Ersin, Aydın Karabulut’u gördüm. Gençlerin çoğu son model motorsikletleriyle gelmişti ve Reina’nın önü motorsiklet galerisine dönmüştü. Büyük patron Mehmet Koçarslan, Selim Hamamcıoğlu, Tarkan, sevgilisi Bilge Öztürk ve birkaç yakın dostu ile pikniğe gitmiş. Ben çıkarken Memo Mehmet Koçarslan , Tarkan hariç aynı grupla Reina’ya geldi. Dedikoduları minik kuştan aldım Tarkan yeni çıkaracağı maxi-single’ı gruba dinletmiş. Bu yaz bütün bar ve gece kulüplerinde Tarkan fırtınası esecek yine. Dudu Dudu Dilleri’ ile sallanıp pardon dans edip duracağız. Efendim, Ortaköy’deki Anjelique Buz Bar sevdiğim lokallerden biridir. Perşembe günü açıldı. Öylesine uğradım, önümüzdeki günler keyif yapmaya gidecek, sizlere de o zaman anlatacağım. Açılışta tatsızlık yaşanmış. Yıllardır Ender Sanal, Lal Dedeoğlu çiftinden ekmek yiyen bir grup personel açılış günü ayrılmış. Ortaköy yokuşunda, Rula ile Panço’nun sahne aldığı, şimdiki adıyla Neşe Taverna’yı kiralamışlar. Burayı bar-restoran olarak açacaklarmış. İki yıl önce burası Lal ve Aslı Altan tarafından Buz-Safran olarak açılmıştı. 
     
Pucci’de Ahmet’ten makarna tarifleri      Efendim, Bağdat Caddesi’ndeki meşhur Planet Cafe, Nişantaşı’nda şube açtı. Telefon numarası 0212 296 38 55. Kalamış Marina’da yer alan Divan birimlerine de Hai Sushi’nin hemen yanındaki Pizza Marina eklendi. Özellikle Kadıköy yakasında oturanların güzel havalarda aileleriyle gidebileceği şık bir yer. Hafta arası bir iş nedeniyle Pucci Restaurant’a gittim. İyi de ettim. Buranın sahibi Emrah Hattat’ın çocukluğunu bilirim. Hattatlar saygı ve sevgi duyduğum bir ailedir zaten. Pucci çalışanları, müdür Ferit Yıldız, halkla ilişkileri yürüten Pucci’nin ağır topu Aylin Kesir o gece ayağımın uğuruna bir kez daha inandıklarını söylediler. Gerçekten de alt ve üst kat tıklım tıklım doldu. Bu haftadan itibaren de teras katını hizmete sokuyorlar. Buranın da manzarası, yemekleri, fiyatları mükemmel. O gece masaya garson Yasin Demirtaş baktı. Yanımda Milliyet’teki röportajlarını keyifle okuduğum sevgili Ahmet Tulgar vardı. Ahmet, cumartesi günleri saat 12.00’de Kanal D’de Cafe Barilla’ adlı bir program yapıyor. Yemek tarifleri sunuyor hanımlara. Çok da başarılı. Zaten o gece de yemek süresince Ahmet’in makarna tariflerini dinledik. Yazar menajeri sevgili Sayım Çınar, teker teker not aldı. Bekar yaşadığı için evde yapacakmış. Bu arada Om Yayıncılık’ın başarılı editörlerinden sevgili Özgür Kalyoncu ile son çıkan kitapları konuştuk. Kültür yüklü bir akşamdı. Neler mi yedik Bir kısmını ortaya söyledik. Ana yemeklerde herkes birbirinden otlandı. Başlangıçta bresaola, mozzarella dilimi, fesleğen, domates soslu ekmek, mozzarella salatası, deniz mahsulleri ile süslenmiş salata yedik. Ana yemekte ise porcini mantarlı risotto, zeytin, mantar ve krema soslu tortellini, pizza fırınında pişirilmiş özel soslu tavuk aldık. Tatlı olarak da sıcak çikolata soslu dondurmalı profiterolden tattık. Pucci’nin telefon numarası 0212 293 67 32. Zerda’ dizisindeki Şahin Ağa karakteri ve O Şimdi Asker’deki muhteşem performansıyla oyuncu olarak da kendini kanıtlayan Yavuz Bingöl sevenleriyle buluşmaya hazırlanıyor. Şahin Ağa’ 24 Mayıs Cumartesi günü, Bostancı Gösteri Merkezi’nde sahne alacak. Magazin kameramanlarının haber portalı www.kamerazzi.net tarafından organize edilen konserde Yavuz Bingöl’e 24 kişilik senfoni orkestrası eşlik edecek. Efendim, sevgili Yılmaz Morgül Can Parçam’ ile müzik dünyasına hızlı bir dönüş yaptı. Albümde yok, yok. Şehrazat, Selami Şahin, Gönül Şen, Ali Tekin Türe, Yılmaz Morgül’ün eserlerinden meydana gelen albüm ile Yılmaz sahnelere dönüyor. Okullar için 10 yılda 1900 ücretsiz konser veren Yılmaz Morgül, 8-12 Haziran tarihlerinde Hollanda ve Almanya’nın pek çok kentinde de konserler verecek. Albüme adını veren Can Parçam’ da on parmağında on marifet bulunan sevgili Yılmaz’ın bestesi. 
     
Mehmet ve Halim çok hızlı      "Kim bunlar " diyeceksiniz tabii. Memo ile Halim. Biri Mehmet Coşkundeniz. Gençlerin sevgilisi Aşk Doktoru’. Diğeri ise Halim Bahadır. Kadınların, genç kızların hayran olduğu yazar. İkisi de POSTA’dan ve sevdiğim arkadaşlarım. Ben daha birincisini çıkaramazken Halim Büyüme Sakın Küçük Kız’ adlı ikinci kitabını Bilge Karınca Yayınları’ndan çıkardı. Romantik İsyankar’ Halim’in kitabının sayfalarını çevirdikçe bu ülkenin kentlerinde yolculuklara çıkacaksınız. Aşk, sevgi, nefret, kıskançlık ve hayal dünyasında yüzecek, Halim’in o akıcı Türkçe’sine hayran kalacaksınız. Büyüme Sakın Küçük Kız’da kendinizden mutlaka birşeyler bulacaksınız. Yakışıklı ve çapkın arkadaşım Mehmet Coşkundeniz’e gelince O da her cumartesi Radyo D’deki aşk ve müzik dolu sohbetlerde buluşuyor sizlerle. 01.00-03.00 saatleri arasında. Bence arayın ve aşkla ilgili her şeyi gönül rahatlığıyla konuşun. Evet efendim, bugünlük de bu kadar. Yine en güzel günler sizin, artanlar benim olsun. Kalın sağlıcakla. 
     
Top dedikodular      Eski dostlar düşman oldu 
     Ben Ulus’daki M M Kuaför’e gidiyorum. Deniz Akkaya ve Tuğçe Kazaz da buranın müdavimlerinden. Geçen gün önce Deniz, ardından Tuğçe geldi. Deniz’le sohbet ederken Tuğçe bir köşeden bizi izledi. Ardından Tuğçe yanıma gelip sohbet etti. Tuğçe, Deniz ile Kenan’ın Mavi Jeans reklamlarında oynamasına çok bozulmuş. Bunu kimseye belli etmemiş ama en yakın arkadaşına tedirgin olduğunu anlatmış. Çünkü geçen yıl Kenan Doğulu’nun, Acarkent’deki doğum gününde Deniz Akkaya ile birlikte olduğuna dair dedikodular çıkmıştı. Ama o sıralarda Deniz ile Tuğçe’nin arasından su sızmıyordu. 
     
     Sosyetik parti 
     Sosyetenin gözde bekarlarından Volkan Büyükhanlı, Alanya’daki otelinde bu akşam müthiş bir parti veriyor. 
     200 kişi özel uçakla Alanya’ya gitti. Kenan Doğulu’nun sahne alacağı, Beşiktaş’ın yakışıklı Başkanı Serdar Bilgili’nin de konuk olacağı partinin dedikodularını sizlere aktaracağım. 
     
     Aman Serdar dikkat 
     Emirgan’da bir villada oturan sevgili Serdar Ortaç’dan komşuları yakınıyor. Eve giren, çıkan pek belli değilmiş. Gece yarılarına kadar süren bol kızlı, müzikli partiler çevre sakinlerini rahatsız etmiş. 
     
     Barıştılar, gizliyorlar 
     Birbirleri hakkında söylenmedik söz bırakmayan manken Asuman Krause ile ünlü menajer Stelyo Pipis barıştılar. Fakat birlikteliklerini, bu beraberliğe karşı olan Mehmet Ali Erbil başta olmak üzere en yakınlarından bile saklıyorlar. 
     
     

</TEXT>
</DOC>
