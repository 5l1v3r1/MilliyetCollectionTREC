<DOC>
<DOCNO> 178982 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/29/son/sonspo16.html </URL>
<DATE> 2003/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail'in iç saha yasağı sürecek... 
</HEADLINE>
<TEXT>

     Avrupa Futbol Federasyonları Birliği UEFA , İsrail Milli Takımı ve kulüplerinin Avrupa'daki müsabakalarını kendi sahalarında oynama yasağının süreceğini açıkladı. 
     UEFA, geçen yıl mart ayında, bölgedeki çatışmalar yüzünden İsrail'de güvenlik sorunları olduğu gerekçesiyle, bu ülkenin milli ve kulüp takımlarının Avrupa'daki tüm müsabakalarını İsrail dışında oynanmasına karar vermişti. 
     Son olarak, İsrail'in Maccabi Tel Aviv ve Hapoel Tel Aviv takımları, UEFA Kupası maçlarını Bulgaristan ve İtalya'da, İsrail Milli Takımı ise 12. Avrupa Futbol Şampiyonası Eleme Grubu maçlarını İtalya'nın Palermo kenti ile Türkiye'de Antalya'da yaptı. 
     Uluslararası Futbol Federasyonları Birliği FIFA ise haziran ayında, UEFA'nın kararı ne olursa olsun, Dünya Kupası elemelerinde İsrail Milli Takımı'nın maçlarını, Tel Aviv'de oynaması gerektiğine inandıklarını açıklamıştı. 
     
</TEXT>
</DOC>
