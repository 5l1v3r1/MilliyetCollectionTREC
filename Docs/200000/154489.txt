<DOC>
<DOCNO> 154489 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/05/ekonomi/eko06.html </URL>
<DATE> 2003/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
'Dolar ihracatı tehdit etmiyor' 
</HEADLINE>
<TEXT>

Dış Ticaret Müsteşarı Tuncer Kayalar, Türk lirasının dolar karşısında değerlenmesinin henüz ihracatı tehdit etmediğini söyledi 
     Dış Ticaret Müsteşarı Tuncer Kayalar, Türk lirasının dolar karşısında değerlendiğini belirterek "Şu aşamada ihracat artışını tehdit etmiyor" dedi. 
     İhracatın yüzde 53'ünün AB ülkelerine yönelik olduğunu hatırlatan Kayalar, euro açısından herhangi bir sıkıntı olmadığını belirtti. 
     
     Türkiye Irak'ta avantajlı 
     Kayalar, Irak'ta iş yapan Türk firmalarının kontratları ile ilgili olarak da Müsteşarlık bünyesinde bir Irak Çalışma Komitesi'nin oluşturulduğunu belirtti. 
     Kayalar, "İhracatçılarımız hiçbir şekilde zarar görmemeleri için her türlü tedbiri alıyoruz" dedi. 
     Irak ve Türkiye arasında 2 yıl önce çok düşük düzeyde olan ticaret hacminin 1.3 milyar dolar seviyesine getirildiğini hatırlatan Kayalar, bu durumun Türk ihracatçısının Irak pazarında ne denli büyük bir potansiyele sahip olduğunu gösteren önemli bir gösterge olduğunu kaydetti. 
     Kayalar, son 2 yıl içinde Irak'a yapılan ihracatın yapısına dikkatli bakıldığında gıda ürünlerinden, makine teçhizata, otomotiv sanayine kadar çok geniş bir yelpazede, tüm sektörlerin ihracat içinde temsil edildiğini kaydetti. 
     

</TEXT>
</DOC>
