<DOC>
<DOCNO> 154376 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/04/spor/yaksoy.html </URL>
<DATE> 2003/05/04/ </DATE>
<TIME>  </TIME>
<AUTHOR> Fevzi AKSOY  </AUTHOR>
<HEADLINE>
Tahammül 
</HEADLINE>
<TEXT>

     Lig maçları, Şampiyonlar Ligi, UEFA Kupası, milli maç ve antrenmanlar derken bu futbolcuların adaleleri hemen hemen her gün çalışmakta ve yorgunluklara alışmaktadırlar. Peki ama profesyonel adaleler yukarıda sorduğumuz gibi bu strese ne kadara kadar tahammül edebilirler Zira bir araştırmaya göre profesyonel futbolcuların normal insanlarda görüldüğünden daha fazla, tedavisi mümkün olmayan bir adale hastalığa tutuldukları görülmektedir. Neden Tesadüf mü, bilinmez. Panik yapmaya da lüzum yok. Ama görülüyor ki profesyonel futbolcu olmak kolay bir iş değil. Sakatlıklar, hastalıklar bir yana maç kazanmadıkça kimseyi memnun edemiyorsunuz. Ne seyirciyi, ne başkanı. İstediğiniz kadar sağlığınızı perişan etseniz de. Nitekim Atletico Madrid'in Başkanı, 100. yıl kutlamalarında takım yenilince, "Bazı oyuncuların yaşamaya hakları yok" demiş. Anlaşılıyor ki, adaleler strese ne kadar katlanabilirler demek yerine, futbolcular strese ne kadar tahammül edebilirler diye sormak daha yerinde ve doğru olur. 
     
     

</TEXT>
</DOC>
