<DOC>
<DOCNO> 199381 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/03/ekonomi/eko08.html </URL>
<DATE> 2003/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Akçakoca'ya emniyeti suiistimal suçlaması 
</HEADLINE>
<TEXT>

      İSTANBUL Milliyet 
   
   Şişli Cumhuriyet Başsavcılığı, Bankacılık Düzenleme ve Denetleme Kurulu BDDK eski Başkanı Engin Akçakoca hakkında, Etiler Alkent Sitesi'nde ele geçirilen 60 koli belge nedeniyle "emniyeti suiistimal" suçundan işlem yapılması için Ankara Başsavcılığı'na suç duyurusunda bulunacak. 
   Etiler'de 12 Kasım'da operasyon düzenleyen Mali Şube Müdürlüğü, Akçakoca'nın bir arkadaşına ait depodaki 60 kolide BDKK'nın batık banka raporları ele geçirmişti. Polis, BDDK ve vergi uzmanlarından oluşan bir ekibin savcılığın talimatıyla yaptığı incelemede, Akçakoca'nın belgelerin bazılarını evinde bulundurmaması gerektiği, bir kısmının asıl bir kısmının da fotokopi olduğu belirledi. 
   
   'Bilgim yok' 
   Bunun üzerine Akçakoca hakkında "emniyeti suiistimal" suçundan işlem yapılması için suç duyurusunda bulunulmasını kararlaştıran Savcı Mecit Ceylan, konuya ilişkin hazırlıkları tamamladı. Ceylan, suç duyurusu ve konuya ilişkin dosyayı BDDK merkezinin başkentte olması nedeniyle Ankara Cumhuriyet Başsavcılığı'na gönderecek. 
   Bu arada BDDK eski Başkanı Engin Akçakoca suç duyurusu ile ilgili yöneltilen sorulara "Ben hiçbir şey bilmiyorum"diyerek yanıtladı. 
   
   
</TEXT>
</DOC>
