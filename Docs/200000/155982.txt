<DOC>
<DOCNO> 155982 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/11/son/soneko05.html </URL>
<DATE> 2003/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Savunma projeleri hız kazandı... 
</HEADLINE>
<TEXT>

     Türk savunma sanayiinin güçlendirilmesi amacıyla Savunma Sanayii Müsteşarlığı'nın SSM programına aldığı iki önemli savunma projesi daha, ihale aşamasına getirildi. 
     SSM'nin 10 adet deniz gözetleme kabiliyetli deniz karakol uçaklarının entegrasyonunu kapsayan ''meltem-3'' projesi için uluslararası düzeyde ihale açıldı. 
     SSM'nin bir süreden beri üzerinde çalıştığı ihale 4 Ağustos 2003 tarihinde yapılacak. İhale kapsamında 10 adet deniz gözetleme kabiliyetli deniz karakol uçaklarının tedarik ve görev ekipmanlarının tüm entegrasyon işlemleri yapılacak. 
     
     ''HEWS'' PROJESİ 
     Savunma Sanayii Müsteşarlığı'nın ikinci önemli projesi arasında yeralan helikopter elektronik harp sistemi Hews projesi kapsamındaki merkezi gözlemci ve LWR ünitelerinin tedariki ve tüm alt sistemlerinin suit olarak entegrasyonu ve helikopterlere entelasyonu ihalesinde teklif alınacak firma portföyü oluşturuldu. 
     Buna göre, RWR-RF Jammer Alt Sistemleri ihalesinde İsrail'li Elsra, ABD'li ITT Avionics ve Fransız Thales firmalarından teklif alınması bekleniyor. LWR Alt-Sistemi için de yeterli görülerek teklif alınması uygun görülen firmalar arasında Alman EADS, İsrail Elsra ve İtalya Marconi Selenia com firmaları bulunuyor. 
     
     HELİKOPTERLERE HARP KABİLİYETİ KAZANDIRILACAK 
     Savunma Sanayii Müsteşarlığı tarafından yürütülen Helikopter Elektronik Harp Sistemleri projesi ile Türk Silahlı Kuvvetleri'nin helikopter elektronik harp kabiliyetinin artırılması amaçlanıyor. 
     Helikopter Elektronik Harp Sistemi projesi kapsamında Radar İkaz Alcısı ve Radar Kurtarıcısı, Lazer ikaz alıcısı, füze ikaz sistemi, karşı tedbir data sistemi ve merkezi gözlemci ünitelerinin yapım ve tedarik işlemleri bulunuyor. 
     
</TEXT>
</DOC>
