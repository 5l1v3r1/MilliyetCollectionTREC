<DOC>
<DOCNO> 195743 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/15/son/sonspo02.html </URL>
<DATE> 2003/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye 3 - GÜney Kore 0 
</HEADLINE>
<TEXT>

     Salon Osaka Prefectural Gymnasium . 
     Hakemler Patricia Salvatore ABD xxx, Laert De Souza Brezilya xxx . 
     Türkiye Bahar xxx, Esra xxx, Özlem xxx, Aysun xxx, Natalia xxx, Neslihan xxx Gülden xxx . 
     Güney Kore S.N.Kim x, Park xx, Chang x, Yang xx, Jung xx, Lim xx Koo xx, Kang x, Nam x, H.S.Kim x . 
     Setler 25-22, 25-18, 25-17 . 
     Süre 60 Dakika 21, 20, 19 . 
     Voleybolda 9. Bayanlar Dünya Kupası'ndaki son maçında Türkiye, Güney Kore'yi 3-0 yenerek kupadaki 5. galibiyetini aldı. 
     İlk sette, oyunda üstünlük sağlayamayarak 1. teknik molaya 8-7 geride giren A Milli Takım, bu moladan sonra açılarak oyuna ısındı ve 2. teknik molaya önde girerek Güney Kore karşısında 16-12'lik üstünlük sağladı. A Milliler, aradaki farkın kapanmasına izin vermeyerek, seti 25-22 önde bitirdi. 
     İkinci sete de, savunmada Gülden ve Natalia'nın başarılı manşetleri ve Neslihan'ın etkili smaçlarıyla devam eden ay-yıldızlılar, her iki teknik molaya da önde girdiler ve farkı ilk setten daha çok açarak, bu seti 25-18 almayı başardılar. 
     2-0 öne geçen milli takım, oyunun kontrolünü elinden bırakmayarak, rakibin hücum ve savunmalarına geçit vermedi. İlk teknik molaya 8-3 gibi açık bir farkla giren milliler, tempoyu hiç düşürmeyerek, seti 25-17 tamamladılar ve kupadaki son maçlarını da 3-0 kazandılar. 
     Böylece toplam 6 yenilgisi, 5 galibiyeti bulunan Türkiye, Dünya Kupası sıralamasında yedinciliği garantilemiş bulunuyor. 
     A Milli Takım'ın başarılı liberosu Gülden, bu maçtaki iyi oyunu ve etkili savunmasıyla maçın ''en değerli oyuncusu'' seçildi. 
     
</TEXT>
</DOC>
