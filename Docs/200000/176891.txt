<DOC>
<DOCNO> 176891 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/20/spor/spo15.html </URL>
<DATE> 2003/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

   
   Rize'de imza    ÇAYKUR Rizespor, dün Nijeryalı Raphael Chukwu ile iki yıllık sözleşme imzaladı. İtalya'nın Bari takımından transfer edilen Chukwu'nun forvet olduğu ve Teknik Direktör Hikmet Karaman'ın isteği üzerine transfer edildiği açıklandı. 
   
   PSG vazgeçti    PARİS Saint Germain, ameliyata karşı çıkmalarına rağmen geçen hafta ameliyat olan Hakan Yakın'dan vazgeçti. Teknik Direktör Vahid Halilhodziç, "Le Parisien'' gazetesine verdiği demeçte, "Hakan'ın takıma geri dönmesi olanaksız. Bunun hiç bir yolu yok'' dedi. 
   
   Patrick, Konya'da    KONYASPOR, Brezilya'nın Anatolinia takımında oynayan Patrick ile 3 yıllık sözleşme imzaladı. Yeşil - Beyazlılar'ın Başkanı Mehmet Köseoğlu, Sambacı'nın sol kanatta büyük güç kazandıracağını ifade etti. 
   
   Dev işbirliği    ANKARAGÜCÜ ile Gençlerbirliği, 19 Mayıs Stadı'nı 10 yıllığına kiraladı. İki kulübün başkanı Cemal Aydın ve İlhan Cavcav, dün Gençlik ve Spor Genel Müdür Vekili Mehmet Atalay ile birlikte protokolü imzalayıp stadın bütün haklarını 10 yıllığına elde etti. 
   
   Pehlivanlar barıştı    ÇORUM'DA haftasonu düzenlenen Geleneksel Namazgah Güreş Şanlikleri'nde er meydanını savaş alanına çeviren Kenan Şimşek, Şaban Yılmaz ve Vedat Ergin dün Gençlik ve Spor Genel Müdür Vekili Mehmet Atalay'dan özür dileyerek barıştı. Olaya karışan Aydın Polatçı ise Ankara dışında olması yüzünden toplantıya katılmadı. 
   
   Ali Cansun'un engeli kalkıyor    GENÇLERBİRLİĞİ, Ali Cansun'u Beşiktaş'a geri vermiyor. Siyah - Beyazlılar'ın Akatlar kulübüne genç oyuncu ile ilgili 8 bin euroluk yetiştirme tazminatını yatırmaması nedeniyle lisansı çıkarılmayan Ali'nin, Gaziantepspor maçı kadrosuna alınabileceği bildirildi. 
   
   
</TEXT>
</DOC>
