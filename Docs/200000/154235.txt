<DOC>
<DOCNO> 154235 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/03/son/soneko14.html </URL>
<DATE> 2003/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Nisan ayının zam şampiyonu erkek gömleği... 
</HEADLINE>
<TEXT>

     Tüketici fiyatları endeksine göre, erkek gömleği, Nisan ayının zam şampiyonu oldu. Geçen ay erkek gömleği fiyatlarında, yüzde 23.8 oranında artış kaydedildi. 
     Devlet İstatistik Enstitüsü'nün DİE verilerine göre, Nisan ayında, bir önceki aya göre, en yüksek fiyat artışında erkek gömleğini, yüzde 22.1 ile takım elbise, yüzde 19.5 ile portakal, yüzde 17.1 ile bluz, yüzde 13.5 ile taksi ücreti, yüzde 10.5 ile limon, yüzde 9.2 ile erkek ayakkabısı, yüzde 9.1 ile kesme şeker, yüzde 6.9 ile kuru soğan, yüzde 6.8 ile araç yedek parçası, yüzde 4.9 ile otomobil, yüzde 4.4 ile sinema, yüzde 3.6 ile makarna, yüzde 3.5 ile ütü, yüzde 3.1 ile mısırözü yağı ve bal, yüzde 3 ile bütangaz ocağı, yüzde 2.9 ile mercimek, yüzde 2.8 ile mantar ve yüzde 2.4 ile pirinç izledi. 
     Aynı dönemde, kağıtlı şeker, yoğurt, böcek ve sinek ilaçları yüzde 2, terayağı yüzde 1.9, sebze konservesi yüzde 1.8, ampul ve nescafe yüzde 1.7, bir bardak çay, poplin ve yufka yüzde 1.6, poğaça yüzde 1.5, tuz yüzde 1.4, ütü masası yüzde 1.3, cam ev eşyası yüzde 1.2, domates salçası yüzde 1.1, oranında arttı. 
     
     FİYATI DÜŞENLER 
     Nisan ayında en fazla fiyat düşüşü yüzde 6 ile mazotta görülürken, fiyatı düşen diğer ürünlerde şöyle 
     ''Kalorifer yakıtı yüzde 4.6, koyun eti yüzde 1.8, yumurta ve elektrik ücreti yüzde 1.5, benzin yüzde 0.6, çamaşır detarjanı yüzde 0.3, kömür ücreti yüzde 0.1.'' 
     
</TEXT>
</DOC>
