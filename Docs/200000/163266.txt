<DOC>
<DOCNO> 163266 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/15/spor/spo02.html </URL>
<DATE> 2003/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
SICAK SAATLER 
</HEADLINE>
<TEXT>

Sarı-Lacivertli yönetim transferde henüz somut bir adım atmamasına rağmen arayışlarını titizlikle devam ettiriyor, adım adım operasyon yapıyor 
Yeni aday Palermo      MEHMET ÇİFTÇİ 

     Üçlü ittifak 
     FENERBAHÇE yönetiminin, Teknik Direktör Christoph Daum'un transfer listesinde bulunan Arjantinli santrfor Martin Palermo'nun işini "üçlü ittifakla" çözümlemeye çalıştığı öğrenildi. Sarı - Lacivertli kulübün, İspanya'nın Villareal takımında forma giyen 30 yaşında ve 1.88 boyundaki ünlü golcü Palermo'nun transferini Ariel Ortega kozuyla gerçekleştirmeyi planladığı bildirildi. 
     
     İkna çabası 
     RIVER Plate'in Villareal Kulübü ile yaptığı Andres de Alessandro - Martin Palermo takası sonrası ünlü golcüyü Fenerbahçe'ye vermeyi teklif ettiği iddia edildi. Fenerbahçe'nin de Arjantin Kulübü'nün, "Ortega'daki haklarınızdan vazgeçin, Palermo'yu alın" teklifine olumlu yanıt verdiği öğrenildi. Ancak Palermo'nun takasa sıcak bakmadığı ve ikna edilmeye çalışıldığı belirtildi. 
     
Daum devredeAlman hoca, Hollandalı golcünün karamsar açıklamaları üzerine duruma müdahale etti, tüm pürüzleri giderdi 
     MEHMET DEMİRCAN 

     TEKNİK Direktör Daum'un ısrarla alınmasını istediği Hollandalı yıldız Van Hooijdonk'un "Ben İngiltere'de oynamayı düşünüyorum. Fenerbahçe en son alternatif" açıklaması Sarı - Lacivertli kulüpte şok etkisi yarattı. Alman hoca hemen golcü oyuncuyla bir görüşme yaparak tüm pürüzleri giderdi ve Hooijdonk'u ikna etti. 
     HOLLANDALI yıldız, "Daum, Fenerbahçe ve Türkiye hakkında çok güzel şeyler anlattı. Şunu açıkça söylemeliyim ki, bu olumlu gelişmelerden sonra Fenerbahçe, beni isteyen kulüpler arasında en ciddi aday konumuna geldi. Frank de Boer'in de transferi gündemde. Onunla aynı takımda forma giymek mükemmel olur" dedi. 
     
'1 Temmuz'u bekleyin'      BAŞKAN Aziz Yıldırım dün Gelibolu Fenerbahçeliler Derneği'nin açılışını yaptı. Büyük ilgi gören Yıldırım, burada yaptığı konuşmada "Geleceğin Fenerbahçesi için çok büyük transferler yapıyoruz. Kadromuzdaki futbolcularla da görüşmelerimiz sürüyor. Dış transferlerimizi şimdilik gizli tutuyoruz. Transferlerin tamamını 1 Temmuz'da kamuoyuna açıklayacağız" dedi. 
     
İnşaat tam gaz      YÖNETİM, 25 Ocak'ta temeli atılan sosyal tesisleri bir an önce bitirip, üyelerin hizmetine açabilmek için yoğun bir çalışma yapıyor. Tamamlandığında 5 bin 716 metrekarelik bir alanı kaplayacak olan tesislerde, 1500 kişi kapasiteli bir spor salonu da olacak. Ayrıca üyeler amfi, okuma, toplantı ve çeşitli oyun salonlarından da faydalanabilecek. 
     
     

</TEXT>
</DOC>
