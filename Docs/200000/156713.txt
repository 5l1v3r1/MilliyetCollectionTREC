<DOC>
<DOCNO> 156713 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/15/astro/index.html </URL>
<DATE> 2003/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Kilitlenebiliriz 
</HEADLINE>
<TEXT>

     Bugün gökyüzünde büyük bir kare şekilleniyor ve bu büyük bir baskının işareti. Gün içinde engellenen enerjiler birikerek huzursuzluk getirmekteler. Öfkemizi yakıcı kullanmamamız gereken bir gündeyiz. Koç'lar bugün de ortaklaşa konularda kendilerini baskı altında hissedebilirler. Ruhsal açıdan yorucu bir gün olabilir. Sabırlı olmaya özen göstermeliler. Boğa'lar istediklerini rahatça yapamamaktan ve muhalefetle karşılaşmaktan şikayet edebilirler. Başkaları üzerinde sakinleştirici olmaya çalışmalılar. İnatçılık her şeyi daha kötüye götürebilir. İkizler sinirsel gerginliğini yapıcı kullanmaya bakmalı ama küçük detaylar ya da tamamlanması gereken işler yüzünden huzur bulması pek kolay olmayacak. Yengeç'ler abartıdan uzak durmaları gereken bir gündeler. Çok iyi ya da elverişli gözüken bir konu daha sonra hayal kırıklığına neden olabilir. Aslan'lar da bugün gerilim içindeler. Tamamlanması gereken işler, engel gibi gözüken uğraşlar caydırıcı olabilir. Halbuki dayanıklı olmak ve sabır göstermek gerekiyor. Başak'lar kaynaklarını daha iyi kullanmaya bakmalılar. Zihinsel açıdan gergin bir gündeler. Pek çok şey planlandığı gibi gitmeyebilir. Esnek olmak gerekiyor. 
     Terazi'ler de kendilerine destek veren kişilerle bir arada olabilirler. Parasal kaynakları daha iyi kullanmak ve farklı görüşleri bağdaştırmak gerekecek. Parasal alanda becerikli olmak önemli. Akrep'ler duygusal açıdan kendilerini baskı altında hissedebilirler. Yeni adımlar atmak istemelerine karşın engellenme ya da gecikme ile karşı karşıya kalabilirler. Yay'lar gün içinde dağılmamaya özen göstermeli ve daha sebatkar davranmalılar. Kafa karıştıran pek çok düşüncenin ortasında kalabilirler. Oğlak'lar gün içinde iyi plan yapmak durumundalar. Alacakları haberler birbiriyle çelişiyor olabilir. Farklı görüşleri bağdaştırmak pek kolay olmayacak. Kova da bugün baskı altında. Sıkı çalışma başarı getirecek ama bu arada duygusal konularda zorlanabilir. Baskı altında olduklarını hissetmeleri yüzünden huysuz davranabilirler. Balık'lar içlerinden geldiği gibi hareket edecekler ama bu arada parasal konularda elde olmayan nedenlerle pek çok şeyi çarçur edebilirler. Daha tutumlu olmalılar. 
     

</TEXT>
</DOC>
