<DOC>
<DOCNO> 178741 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/28/son/sonspo17.html </URL>
<DATE> 2003/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'da hasret bitiyor... 
</HEADLINE>
<TEXT>

     Sezona evinde oynadığı Diyarbakırspor ve CSKA Sofya maçları ile başlayan ve daha sonra yollara düşen Galatasaray, üst üste oynadığı 3 deplasman maçı sonrasında evine dönüyor. 
     Sarı-kırmızılılar, Süper Lig'de Gaziantepspor ve Bursaspor, Avrupa Şampiyonlar Ligi 3. ön eleme karşılaşmasında da CSKA Sofya ile oynadığı deplasman maçlarından sonra 18 gündür hasret kaldığı taraftarlarına, hafta sonunda kavuşacak. 
     Sarı-kırmızılılar, 31 Ağustos Pazar günü Gençlerbirliği ile Atatürk Olimpiyat Stadı'nda oynayacağı karşılaşma ile deplasman maratonunu tamamlayıp, iç sahada seyircisiyle buluşacak. 
     Galatasaray, oynadığı 3 deplasman maçında Gaziantepspor ve CSKA Sofya takımlarını yenip, Bursaspor ile berabere kalmıştı. 
     
</TEXT>
</DOC>
