<DOC>
<DOCNO> 189681 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/19/son/sondun25.html </URL>
<DATE> 2003/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Lodra'da 48 saat içinde ikinci metro kazası 
</HEADLINE>
<TEXT>

     İngiltere'nin başkenti Londra'da son 48 saat içinde meydana gelen ikinci metro kazasında can kaybı meydana gelmezken, 7 kişinin yaralandığı açıklandı. 
     Kuzey metro hattında meydana gelen kazada, yaklaşık 200 kişinin bulunduğu vagonun Camden Town istasyonuna 30 metre kala raydan çıktığı, turistik bir bölgenin yakınındaki istasyonda meydana gelen kazanın, istasyonun aşırı kalabalık olmaması nedeniyle ucuz atlatıldığı belirtiliyor. 
     Kaza sırasında yaralanan iki kişinin durumlarının ağır olduğu, ancak hayati tehlikeyi atlattıklarına işaret eden yetkililer, 5 kişinin ise ayakta tedavi edildiklerini bildirdi. 
     Metro sözcüsü, trenin istasyona yaklaştığı sırada son vagonun tünele sıkıştığını ve daha sonra da raydan çıktığını, trenin anında boşaltıldığını ve istasyonun bir süre kapatıldığını ifade etti. 
     Bu arada, 48 saat içinde ikinci kazanın meydana gelmesi sonucunda metro sürücülerinin üyesi bulunduğu RMTU sendikası yönetimi, trenlerin ve rayların bakım ve onarımının özel sektöre devredilmesi talebinde bulundu. 
     Sendika genel sekreteri Bob Crow, Londra Belediye Başkanı'nın bu duruma müdahale etmemesi halinde metro sürücülerinin süresiz greve gidebileceklerini ifade etti. 
     Cuma günü de Picadilly hattı üzerindeki bir metro treninin son vagonu Hammersmith ve Baron's Court istasyonları arasında raydan çıkmış, yapılan incelemede trenin raydan çıkmasına ray üzerindeki bir kırığın yol açtığı açıklanmıştı. 
     
</TEXT>
</DOC>
