<DOC>
<DOCNO> 158127 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/22/guncel/gun04.html </URL>
<DATE> 2003/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Bizim Hülyamız Avşar değil .. 
</HEADLINE>
<TEXT>

Yazar Bilgesu Erenus, yazısı yüzünden yargılandığı davadan beraat ederken, savunmasında Hülya Avşar'ı hedef aldı 
     BERİL ÖZCAN İstanbul 

     Yazar Bilgesu Erenus, ölüm orucunda hayatını kaybeden Hülya Şimşek'i anlatan "Hasretle Yüksel'in avlusunda" adlı yazısı nedeniyle yargılandığı davanın ilk duruşmasında beraat ederken, savunmasında Hülya Avşar'ı hedef aldı. "Hülya Şimşek'in ÖDP üyesi olduğunu" savunan Erenus, yasadışı örgütün propagandasını yapmadığını kaydetti. "DGM Cumhuriyet Savcısı'nın, kendisi gibi yazarlara başka bir önerisi olabileceğini" ifade eden Erenus, sanatçı Hülya Avşar'ı kastederek şöyle dedi 
     
     'Toplumu yer, bitirir' 
     "Ben bu öneriyi, 'yazılacak başka Hülyalar yok muydu' şeklinde algılıyorum. Böyle bir Hülya var. Benim yazdığım Hülya ile adları değil, yaşları da tutuyor. Yazdığım Hülya, alçakgönüllülükle 'dağdan büyük dağ var' derken, yazmak istemediğim Hülya, kof egosu öylesine şişirilmiş ki, bilmem kim okumuşsa 'ne olmuş' diyebiliyor. Bu Hülya, 'şık, sportmen, güzel ve asi' diye anılıyor. Türk kadını imajı sarsılmasın diye kocasının kaçamaklarına göz yumuyor." Erenus, "Yazmak istemediğim Hülyalar'ı yazmak, bu toplumu, bencillik, köşedönücülük, ikiyüzlülük, yalancılık, sahtek rlık, özenti, cehalet, şiddet yanlısı olmak, batağında yer bitirir" dedi. 
     

</TEXT>
</DOC>
