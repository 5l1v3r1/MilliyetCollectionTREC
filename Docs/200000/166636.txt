<DOC>
<DOCNO> 166636 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/01/son/soneko36.html </URL>
<DATE> 2003/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray-AIG davasında bilirkişi çekildi... 
</HEADLINE>
<TEXT>

     Galatasaray Sportif Sınai ve Ticari Yatırımlar A.Ş. aleyhine AIG tarafından açılan davada, bilirkişi görevinden çekildi. 
     Galatasaray A.Ş.'den Borsa'ya gönderilen açıklamaya göre, AIG Blue Voyage Fund, L.P. ve AIG Global Sports Entertainment Fund, L.P. tarafından, şirketin 26 Ağustos 2002 tarihinde yapılan genel kurul toplantısında alınan yönetim kurulu ve denetçi seçimi ile yönetim kurulu üyelerine gerekli izinlerin verilmesi ve esas sözleşmenin 2 maddesinin tadiline ilişkin kararların yokluk, butlan ve hükümsüzlüğünün tesbiti talebiyle Beyoğlu 1. Asliye Ticaret Mahkemesi'nde açılan davanın bugünkü duruşmasında, bilirkişilik görevinden çekilen Gönen Eriş'in yerine 5 gün içinde yeni bir bilirkişi atanmasına karar verildi. 
     Mahkeme, duruşmayı 18 Eylül tarihine erteledi. 
     
</TEXT>
</DOC>
