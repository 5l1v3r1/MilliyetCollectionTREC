<DOC>
<DOCNO> 169337 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/14/son/sonspo10.html </URL>
<DATE> 2003/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Altın Kupa sürüyor... 
</HEADLINE>
<TEXT>

     Kuzey ve Orta Amerika Futbol Şampiyonası ''Altın Kupa'' Meksika'nın başkenti Mexico City'de devam ediyor. 
     ABD ve Meksika'nın ortak organize ettiği kupada, dün oynanan 1. tur maçlarının sonuçları şöyle 
     Meksika-Brezilya 1-0. 
     Kolombiya-Jamaika 1-0. 
     Swaziland-Madagaskar 2-0. 
     70 bin kişilik Azteca Stadı'nda yapılan Meksika-Brezilya maçında, Jared Borgetti'nin 79. dakikada attığı gol, skoru belirlerken, Brezilya'nın Robinho, Kaka ve Diego üçlüsü Almanya'da yapılacak 2006 Dünya Kupası'nın favori futbolcuları olarak gösterildi. 
     A Grubu'na yükselen Meksika, 17 Temmuz Perşembe günü yapacağı maçta Honduras'ı yenerse, çeyrek finale yükselme şansını elde edecek. 
     Miami'de yapılan Kolombiya-Jamaika maçında ise, Jairo Patino ilk yarının sonlarına doğru attığı golle takımına galibiyet getirdi. 
     Geçen ay yapılan Konfederasyon Kupası'nda 4. olan Kolombiya, Jamaika galibiyetiyle 3 puan aldı. Kolombiya, ikinci maçını 17 Temmuz Perşembe gecesi Guatemala ile yapacak. 
     Jamaika ise Guatemala ile 15 Temmuz Salı günü karşılaşacak. 
     Şampiyonada grup maçlarından sonra ilk 2 sırayı alacak ekipler, 19 ve 20 Temmuz tarihlerinde çeyrek final maçları yapacak. 23 ve 24 Temmuz'daki yarı final maçlarından sonra, 26 Temmuz'da Miami'de üçüncülük karşılaşması oynanacak. Şampiyona, 27 Temmuz'da Mexico City'de yapılacak final maçıyla sona erecek. 
     
</TEXT>
</DOC>
