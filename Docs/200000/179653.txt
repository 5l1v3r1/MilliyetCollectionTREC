<DOC>
<DOCNO> 179653 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/02/ekonomi/eko09.html </URL>
<DATE> 2003/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Elektrik eylülde zamlanmayacak 
</HEADLINE>
<TEXT>

   ANKARA Milliyet 
   
   Elektrik Piyasası Düzenleme Kurumu EPDK , 1 Eylül'den itibaren uygulanacak elektrik perakende satış fiyatı, dağıtım sistemi kullanım fiyatları ve TETAŞ'ın toptan satış tarifelerini belirledi. Resmi Gazete'nin dünkü sayısında yayımlanan tarifeye göre, nisandan bu yana zam yapılmayan elektrik fiyatlarına bu ay zam yapılmayacak. 
   EPDK'nın, Türkiye Elektrik Ticaret ve Taahhüt'ün TETAŞ dağıtım şirketlerine uygulayacağı toptan satış fiyatlar ile dağıtım şirketlerinin abonelere uygulayacağı perakende satış fiyatları ve dağıtım sistemi kullanım fiyatlarına ilişkin tebliğleri Resmi Gazete'de yayımlandı. 
   
   Satış 10 bin liranın üstünde 
   EPDK'nın belirlediği perakende satış fiyatları ise normal yörelerde ve konutlar için uygulanmak üzere TEDAŞ için 104 bin 620 lira, bağlı ortaklıklar başkent için 104 bin 300 lira, Boğaziçi için 111 bin 360 lira, Karaelmas için 96 bin 440 lira, körfez için 114 bin 160 lira, Meram için 99 bin 900 lira, Sakarya için 100 bin lira ve Trakya için 112 bin 200 lira olarak belirlendi. 
   Bu fiyatlara, yine her bir şirket için belirlenen sistem kullanım fiyatları ve enerji iletim fiyatı diğer fon ve paylarla KDV eklenecek. 
   
   
</TEXT>
</DOC>
