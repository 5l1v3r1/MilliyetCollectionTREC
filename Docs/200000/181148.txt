<DOC>
<DOCNO> 181148 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/09/magazin/amag.html </URL>
<DATE> 2003/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Gerçek 'rock'u keyifle dinledik 
</HEADLINE>
<TEXT>

   'Barışarock'ta ne minderler vardı, ne de 'banci camping'. Ancak 'rock'ın hası vardı. Rockçıların popçu ve 'coke'çulardan kurtulup kendilerini tam olarak ifade edebildikleri ilk festivaldi 
      SİNA KOLOĞLU İSTANBUL 
   
   Sarıyer Baharsuyu piknik alanı... Karanlıkta iki taraflı ağaçlıklı yoldan gidiyoruz. Bir süre sonra sahne ışıklarını gördük. Küçük bir aralıktan daldık. Köpekli bir güvenlikçi duruyordu. Toprak yola girince çamurun l sına bulaştık. 'Barışarock'taydık... Çamurunu sevdim ben buranın. Bira ve şarap tüketimi sanırım rekor seviyeye ulaşmıştır. Bira 1.5, köfte 1, şarap 3.5, döner 1 milyon lira... 10 milyon lira giriş fiyatı üzerine bu büfe rakamlarıyla gençler bol bol yiyip içtiler. İçtiler de şu tuvalet işi sorun oldu. Tuvalet ücreti 500 bin lira olunca "Üç biraya bir tuvalet" sloganı epey taraftar topladı. 
   
   Mercan Dede tekeli 
   Burada minderler yoktu, banci camping filan da... Ama gerçek anlamda 'rock' vardı. Onların, popçulardan, özgüncülerden, arabeskçilerden ve de malum 'coke'çulardan kurtulup kendilerini ifade ettikleri Türkiye'deki ilk festival oldu... Kazım Koyuncu çıktı bizden önce... 'Mercan Dede etnik tekeli'ni bal gibi kıracak bir isim. Çünkü şöyle bir hava oluşmaya başlamıştı "Efendim buradakiler çalmasını bilmeyen, yıllardır bi baltaya sap olamamışların festivali"... Orada iyi çocuklar, güzel kızlar ayrıca burada da güzel kızlar vardı görene yani , muhteşem enstrüman çalanlar burada, sefalet, rezalet, gudubetlik... Evet evet iş buralara geldi. Bu ülkenin iyi rock grupları ilk defa evet ilk defa "Barışrock"ta "Yok ööle yaağma" dedi. 
   
   Bir deli, kuyuya bir taş attı 
   Memoli valla 'devrimci gençlik lideri' havalarında acayip karizma yapmış. 'Vitrinde olup' ama yüreğinin sesini dinleyenlerden bizim Memoli. Gruplar çıkmadan önce aralarda bir konuşmalar yaptı, hani "Yürüyün" dese gidecek gençler. Mavi gözlü Dilek, "Bir deli kuyuya bir taş attı" dedi. Bu işi, yani festivali on arkadaşı ile yapmıştı. "Bakın" dedi "Oldu işte"... Bir aydan az bir zaman diliminde gerçekleşmişti. Bir sahne vardı, bir mek n vardı, müzik vardı kardeşim... Cem baba çıktı sahneye en son. "Bir gün belki hayattan" diye başladı. Aslı burdaydı bu şarkının ne güzel Ben ayrıldıktan sonra talihsiz bir kaza olmuş. Cem baba sahneden düşmüş. Neyse ki hemen orada tedavisi yapılmış... 
   
   
</TEXT>
</DOC>
