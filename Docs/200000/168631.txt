<DOC>
<DOCNO> 168631 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/11/magazin/mag01.html </URL>
<DATE> 2003/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İman, yanından ayrılmıyor 
</HEADLINE>
<TEXT>
Kaddafi'nin oğlu düğün için geldi 
     YAŞAR ÇAKMAK 

     LİBYA Lideri Kaddafi'nin ortanca oğlu El Motesm Muammer Ebu Minyar El Kaddafi, Lübnanlı işadamı Tarek Kaituni ile Roberto Cavalli markasının modeli Jiawan Goinga'nın Çırağan Sarayı'nda bugün yapılacak olan düğünü için İstanbul'a geldi. Avrupa'nın jet sosyetesini İstanbul'da buluşturacak olan düğünden iki gün önce Kaddafi, top model İman ve Tunus Cumhurbaşkanı'nın oğlu Muhammed Ali'nin yanı sıra 50 kişilik ekibiyle birlikte Reina'da eğlendi. 
     ÇIRAĞAN Oteli'nden tekneyle Reina'ya gelen Kaddafi'nin adamları basın mensuplarının görüntü almasını engellemek için etrafında etten bir duvar ördü. Gece boyunca İman ile Kaddafi samimi görüntüleriyle dikkatleri üzerine çekti. İkili, gündüz ise Çırağan Oteli'nin havuzunda birlikte güneşlendi. 
     Düğün sonrası Kaddafi, yanındakilerle birlikte Bodrum ve Çeşme de mavi tura çıkacak. 
     

</TEXT>
</DOC>
