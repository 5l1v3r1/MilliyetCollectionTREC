<DOC>
<DOCNO> 163283 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/15/yasam/yas04.html </URL>
<DATE> 2003/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Yine tinerci dehşeti 
</HEADLINE>
<TEXT>

     ERDEM SÜREK, BURAK GEZEN Çanakkale DHA 

     Manisa Saruhanlı'da tinercilerin polislere saldırmasının ardından bir grup uçucu madde bağımlısı da Çanakkale'de olay çıkardı. Genç kızlara laf atan üç tinerci, Serkan İnan'ı sözlüsünün gözü önünde bıçakla ağır yaraladı. 
     Marangoz kalfası İnan 25 , sözlüsü Şaden Kut 31 , sözlüsünün kızı Sevda 14 ve beraberlerinde iki kadın arkadaşıyla önceki gece kordonda yürüyüşe çıktı. Morabbin Parkı önünde üç tinerci genç kadınlara tacizde bulundu. Sinirlenerek tinercileri uyaran İnan ise bıçaklı saldırıya uğradı. Sol bacağı, sol omzu ve göğsünden yedi bıçak darbesiyle ağır yaralanan İnan hastaneye kaldırılırken, zanlılar K.B 17 , T.C. 16 ve M.K. 17 gözaltına alındı. 
     Mucize eseri yaşama döndürülen İnan, "Gezerken bir anda yanımıza üç kişi geldi. Sözlüme ve kızına önce sözlü, sonra elle tacizde bulundular. Ben müdahale edince hep birlikte üzerime çullandılar. Sonrasını hatırlamıyorum" dedi. 
     Şaden Kut da, "Bize küfrederek tacizde bulundular. Sözlüm olaya müdahale etti. Saldırganlardan birinin elinde sustalı, diğerinde kelebek çakı vardı" diye konuştu. Gözaltına alınan gençlerden M.K. tutuklanırken, T.C. ile K.B ise tutuksuz yargılanmak üzere serbest bırakıldı. 
     
     

</TEXT>
</DOC>
