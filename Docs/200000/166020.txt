<DOC>
<DOCNO> 166020 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/28/yazar/theper.html </URL>
<DATE> 2003/06/28/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Bu iş ne kadar sürecek 
</HEADLINE>
<TEXT>

     Bir kapkaççı, bir hanımın çantasını kapamayınca merdivenlerden sürüklüyor, yüzünü gözünü parçalıyor, kapkaççı ertesi gün yakalanıyor, suçunu itiraf ediyor, mahkemece 4 ay hapise çarptırılıyor. Benim notum, cabir şiddet uygulanarak yapılan hırsızlık gasptır ve cezası en az 10 yıl ağır hapistir. 
     Bu vatandaş 7 Haziran’da tahliye oluyor ve 20 Ağustos’ta bıçakla yaralama olayına karışıyor, yakalanıyor ve tutuksuz yargılanmak üzere serbest bırakılıyor. Benim notum böyle bir suça verilecek ceza kademelidir, ama silahla işlendiği için altı aydan daha az hapis cezası verilmemesi gerekir ama dışarıda. 
     Bu olaydan beş gün sonra bir evde hırsızlık yaparken yakalanıyor. Kendisini yakalayan polisi bıçaklıyor. Ama geçtiğimiz hafta bu vatandaş yine sokaktaydı. Benim notum hırsızlık altı aydan üç seneye kadar hapsi gerektirir peki ya polisi bıçaklama 
     Ama bu vatandaş yine sokakta ve bu defa bir Alman turistin çantasını kapıp kaçarken yakalanıyor. 
     Şimdi soruyorum, bu vatandaş nasıl oluyor da sokaklarda faaliyet gösteriyor Bunun yanıtı bende yok. Ceza verilmeyen, daha doğru bir tabirle ceza verilmekten korkulan bir ülkede suç nasıl önlenir Çok yakın günlere kadar bir de İstanbul sair büyük şehirlerin de Avrupa’nın en güvenilir, asayiş bakımından en emin şehri ilan ediliyordu. Nerede bu asayiş, bana kim söyleyebilir Cebinizdeki paradan emin olmazsanız, çocuğunuzun, karınızın akşam eve sağlam geleceğinden emin olmazsanız, elinizdeki çantayı nerelere saklasam da taşısam diye endişe içinde dolaşıp paranoyak olursanız bu nasıl asayiştir 
     Bugüne kadar aldatıldık, ama bu işe bir yerden başlamak lazım. Yine tekrar ediyorum, uzun uzun yasalar yapmak için beklemeye gerek yok bugünküler bile yeterli ama uygulanırsa. 
     
     

</TEXT>
</DOC>
