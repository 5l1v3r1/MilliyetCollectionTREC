<DOC>
<DOCNO> 188034 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/11/son/sontur22.html </URL>
<DATE> 2003/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Savaş karşıtları Galata Kulesi'nde... 
</HEADLINE>
<TEXT>

     Irak'a asker gönderilmesine ilişkin tezkereyi protesto amacıyla Galata Kulesi'ne pankart asan 4 kişi, gözaltına alındı. 
     Alınan bilgiye göre, Galata Kulesi'ne gelen 4 kişi, açtıkları pankartı kuleden aşağı sarkıtarak slogan atmaya başladı. Olay yerine gelen polis ekipleri, 3'ü kadın 4 kişiyi gözaltına aldı. 
     
     DİĞER EYLEMLER 
     Bu arada, Emekçi Kadınlar Birliği üyesi yaklaşık 20 kişilik grup, ellerinde pankart ve balonlarla Beyoğlu Tünel girişine geldi. 
     Galatasaray'a yürümek isteyen gruba polis izin vermedi. Polisle yaşanan kısa süreli gerginliğin ardından, Irak'a asker gönderilmesine iişkin tezkereyi protesto eden grup, olaysız dağıldı. 
     Öte yandan, Sultanahmet'teki İstanbul Adalet Sarayı önünde toplanan yaklaşık 15 kişilik bir başka grup da protesto amacıyla slogan atıp, ''Dayanışma Evleri'' yazılı dövizler açtı. Bu grup da olaysız şekilde dağıldı. 
     
</TEXT>
</DOC>
