<DOC>
<DOCNO> 184035 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/23/yasam/yas01.html </URL>
<DATE> 2003/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
14'lük damadın namus cinayeti 
</HEADLINE>
<TEXT>

   İmam nik hıyla 6 ay birlikte yaşadığı 15 yaşındaki A.O.'yu, başka bir erkeğin kolunda gören 14 yaşındaki V.Y., bıçağa sarıldı. Annesi de "Oğlum namusunu temizledi" dedi... 
      MEHMET NİLKALI - ERHAN KAN Kayseri DHA 
   
   Kayseri'de hırsızlıktan sabıkalı V.Y. 14 , imam nik hıyla beraber yaşadığı A.O.'yu 15 bıçaklayarak öldürdü. V.Y.'nin ailesi "A.'yı vasiyet üzerine gelin aldık. Ablası da büyük gelinimiz. Oğlumuz namusunu temizledi" dedi. 
   V.Y. altı aydır birlikte olduğu O.'yu, bir başka erkeğin kolunda gördü. Öfkeye kapılan V.Y. kovaladığı O.'yu belinde taşıdığı bıçakla üç yerinden yaraladı. Genç kız hemen Erciyes Üniversitesi Gevher Nesibe Hastanesi'ne kaldırıldı. Ancak kurtarılamadı. 
   
   'Oğlum doğru yaptı' 
   Çocuk Şubesi Müdürlüğü'nce gözaltına alınan V.Y. pişman olduğunu söyledi. 
   Adliyeye getirilen oğlunun namusunu temizlediğini söyleyen Perizade Y. ise şöyle konuştu "Oğlum utanılacak iş yapmadı. Sebahattin O. hastalanınca 'Büyük kızım sizden memnun. Küçük kızım A.'yı da küçük oğlunuzla evlendirin' vasiyetinde bulundu. Dünürümüz ölünce A.'yı oğlumuza aldık. Altı aylık evliliğin sonunda evden kaçtı. Sonra onu sokakta bir erkekle kol kola gördük. V.Y. dayanamadı ve peşinden giderek öldürdü." Hırsızlıktan iki sabıkası bulunan V.Y. tutuklandı. 
   
   
</TEXT>
</DOC>
