<DOC>
<DOCNO> 157193 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/17/guncel/gun05.html </URL>
<DATE> 2003/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Duvarlardaki İstanbul 
</HEADLINE>
<TEXT>

Başlarında bir reklamcı, 2001'de başlayıp kilometrelerce yol yürüyen 39 İTÜ'lü öğrenci, İstanbul'da toplam 11 bin 950 kare fotoğraf çekti 
     PINAR AKTAŞ İstanbul 

     Reklamcı Emine Tusavul'un üniversiteden beri tek hayali, İstanbul'daki duvar yazıları, sokak tabelaları ve mezar taşları gibi ayrıntıları görüntülemekti. Yıllar sonra 39 İTÜ'lü genç hayaline ortak oldu. Bir E Bir Reklamcılık'ın sahibi Tusavul'a, proje için, Mimar Sinan Üniversitesi Güzel Sanatlar Akademisi Grafik Bölümü'nde okuduğu yıllarda bir bakkalın camındaki "Sigara ve Tütün" yazılı tabela esin verdi. 
     İTÜ Mimarlık Bölümü'nden arkadaşı Doç. Dr. Arzu Erdem'den uygulamalı çalışma önerisi gelince, Mimarlık 1. sınıf öğrencileri Tusavul'la buluştu. Temel fotoğraf eğitiminin ardından Kasım 2001'de başlayan proje bir yılda bitti. 
     Proje kapsamında kilometrelerce yol yüründü, 10 ayrı başlıkta 40 farklı makineyle çekilen 11 bin 951 kare fotoğraftan 1500'ü seçildi. Yapı Kredi Kültür Merkezi'nde 23 Mayıs'ta ilk kez görücüye çıkacak fotoğraflar, sponsor bulunursa kitap haline getirilecek. 
     

</TEXT>
</DOC>
