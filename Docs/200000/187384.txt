<DOC>
<DOCNO> 187384 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/09/guncel/gun04.html </URL>
<DATE> 2003/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte 'kırık bir kalp' hik yesi 
</HEADLINE>
<TEXT>

   Mehmet Çay, nakil için uygun kalp bekliyordu. Önceki gece doktorlar müjdeyi verdi. Hasta hemen hazırlandı, doktorlar çağrıldı. Ancak nakledilecek kalp cerrahi müdahale gördüğü için ameliyat iptal edildi 
      HALUK ATALAY 

   
   İki kız çocuğu babası Mehmet Çay'ın rahatsızlığı 8 yıl önce ortaya çıktı. Yüksek tansiyon şik yetiyle Bahçelievler'deki Özel Çamlık Hastanesi'ne giden Çay'a "kalp yetmezliğine bağlı yüksek tansiyon" teşhisi konuldu. Doktorlar, Çay'dan dinlenmesini, bir yıl sonra da kontrol için tekrar gelmesini istedi. Çay'ın bir hukuk bürosunda sekreterlik yapan eşi Safinaz Çay, o dönemi şöyle anlattı 
   
   KALP KASLARI ÇALIŞMIYOR 
   "Kontrol için tekrar hastaneye gittik. İlaç tedavisine başladılar. Tedaviye rağmen sağlık durumu gittikçe bozuluyordu. Bunun üzerine geçen yıl Bakırköy Osmaniye'deki SSK Hastanesi'ne gittik, ileri derecede kalp büyümesi ve damar tıkanıklığı teşhisi konuldu. By - pass'ın imk nsız olduğunu belirttiler. Eşimi, SSK İstanbul Hastanesi'ne gönderdiler. Orada 20 gün kaldık. Kalp kaslarının çalışmadığını belirten doktorlar, Koşuyolu Kalp ve Damar Cerrahisi Hastanesi'ne sevk ettiler." Haziran ayından beri Koşuyolu Kalp ve Damar Cerrahisi Hastanesi'nde bulunduklarını belirten Safinaz Çay, eşine anjiyo yapılıp stent takıldığını belirtti. 
   
   'NAKLE UYGUN DEĞİL' 
   Kalp nakli yapılması için 25 Eylül'de eşinin doku tahlilini hastaneye teslim ettiklerini anlatan Çay, şöyle devam etti "Önceki gün akşam saat 20.10 sıralarında uygun kalbin bulunduğunu haber verdiler. Bu kadar kısa sürede yanıt alacağımızı tahmin etmiyordum. Hemen trafik kazasında ölen donörün kalbini almak için bir ekip görevlendirildi. Ameliyathane hazırlandı, görev yapacak tüm doktorlar hastaneye çağrıldı. Ailece çok mutluyduk." 
   Ancak, Çay ailesinin sevinci kalbi almaya giden ekibin raporuyla hüzne dönüştü. Saat 21.40 sıralarında hastaneye dönen ekip, 23 yaşındaki donörün kalbinin cerrahi müdahale gördüğünü, nakle uygun olmadığı belirtti. Eşinin ameliyatını 'büyük bir heyecanla' beklediğini söyleyen Safinaz Çay, durumu öğrenince gözyaşlarına boğuldu. Babasının eve döneceği günü özlemle bekleyen Aslı Çay ve Safinaz Çay, uzun süre oturdukları yerden kalkamadı. 
   
   'İptal etmeye mecburduk'    Koşuyolu Kalp ve Damar Cerrahisi Hastanesi Başhekimi Prof. Dr. Cevat Yakut, üç haftadır yoğun bakım ünitesinde tutulan Çay'ın ameliyatının, tekrar uygun kalp bulunduğunda yapılacağını söyledi. Yakut, "Hastamızın A RH grubunda olması şansını artırıyor. Donörün cerrahi müdahale görmesi nedeniyle ameliyatı iptal etmek sorunda kaldık. Çay'la birlikte durumları acil üç hasta daha kalp nakli bekliyor. Bu yıl 6 kalp nakli ameliyatı gerçekleştirdik. Nakil gereken 70 hastamız daha var" diye konuştu. 
   
   
</TEXT>
</DOC>
