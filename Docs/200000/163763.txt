<DOC>
<DOCNO> 163763 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/17/son/sontur12.html </URL>
<DATE> 2003/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Üniversiteli gençler kız için kapıştı 1 ölü... 
</HEADLINE>
<TEXT>

     Aydın'da Adnan Menderes Üniversitesi ADÜ öğrencileri arasında kız nedeniyle çıkan kavgada bir kişi bıçaklanarak öldürüldü, iki kişi de yaralandı. 
     Olay önceki gece saat 21.45 sıralarında meydana geldi. Meslek Yüksek Okulu MYÖ Makine Ressamlığı Bölümü'nde öğrenim gören Süleyman Karacan 18 , kız arkadaşı Y.N.Ç.'ye 19 aynı okulun Elektrik-Elektronik Bölümü'nde öğrenim gören Alper Tolga Gündüz Ay'ın 20 ilgi duyduğunu öğrenince bu kişiyi Zafer Meydanı'nda tartışmaya davet etti. 
     Buluşmaya Ay'ın sınıf arkadaşları Yasin Boz 19 , Serhat Güvenç 20 , İlkay Mutlutürk 20 ve Onur Önal 22 ile Karacan'ın aynı bölümde okuyan arkadaşları A.R.F. 17 , H.K. 17 , M.K. 17 , Volkan Kayhan 18 , Harun Vural 18 ve Şener Çaydaş 20 da geldi. 
     Karşılaşan iki grup tartışmadan birbirlerine saldırarak kavga başlattı. İddiaya göre, Süleyman Karacan, yanında taşıdığı bıçağı Serhat Güvenç'in göğsüne saplayarak ağır yaraladı. Kavgada Yasin Boz ve Alper Tolga Gündüz Ay da hafif yaralandı. Yaralılar Aydın Devlet Hastanesi'ne kaldırıldı, ancak Serhat Güvenç kurtarılamadı. 
     Kavgayı haber alarak Zafer meydanına gelen polis ekibi, 11 kişiyi gözaltına aldı. Olayla ilgili soruşturma sürdürülüyor. 
     
</TEXT>
</DOC>
