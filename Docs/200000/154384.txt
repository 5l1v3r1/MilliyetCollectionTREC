<DOC>
<DOCNO> 154384 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/04/yasam/yas03.html </URL>
<DATE> 2003/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Milliyet 53 yaşında 
</HEADLINE>
<TEXT>

Basında güvenin, doğru haberin sönmeyen meşalesi gazeteniz Milliyet, bu yolda taviz vermeden geldiği 53'üncü yılını kutladı 

Milliyet çalışanları 53'üncü yıla da, Türkiye'nin en güvenilir, özgür ve iyi gazetesini çıkarmanın gururuyla girdi 
     İSTANBUL Milliyet 

     Milliyet, dün iki ayrı mutluluğu bir arada yaşadı. Gazetemiz 53'üncü yaşını kutlarken '2002 Milliyet Ödülleri' de sahiplerini buldu. Doğan Medya Center'da düzenlenen törene İstanbul Valisi Muammer Güler, İstanbul Emniyet Müdürü Celalettin Cerrah ve İstanbul Büyükşehir Belediye Başkanı Ali Müfit Gürtuna ile seçkin davetliler katıldı. 
     Cumhurbaşkanı Ahmet Necdet Sezer ve Başbakan Recep Tayyip Erdoğan da, gönderdikleri telgraf mesajlarıyla Milliyet'in 53'üncü doğum gününü kutladı. Törende 2002 Milliyet ödülleri sahiplerini bulurken, gazetemize yıllarını veren çalışanlarımız da ödüllerini aldı. 
     '2002 Milliyet Ödülleri' törenini açan Milliyet Ödülleri Yönetmeni Nail Güreli, "Türkiye'yi izlemek için Milliyet ödüllerine dikkat etmeli" dedi. Daha sonra ödül törenine geçildi. Her dalın Seçici Kurul Başkanları Hıfzı Topuz, Prof. Dr. Tahsin Yücel, Birkan Erdal ve Rüştü Bozkurt ile Seçici Kurul Üyesi Prof. Dr. Selçuk Erez'in elinden '2002 Milliyet Ödülleri'ni alan başarılı isimler şöyle 
     Gazetecilik Dalı Abdi İpekçi Dostluk ve Barış Ödülü Birinciler Ayça Demet Atay ve Faruk Akbaş adına kızı Ekin Akbaş . Nuray Kaya, Nurdan Akıner, Kezban Arslan, Merve Gül Kışla, Sevim Büyüktaş, Emre Ergül ve Soner Sağlam da 'Başarı Belgesi'yle ödüllendirildi. 
     Edebiyat Dalı Haldun Taner Öykü Ödülü Birinci Yiğit Okur ve ikinci Onur Caymaz. 
     Türkiye'nin Sorunları Dalı Örsan Öymen Ödülü Birinci bulunamadı. Yard. Doç. Dr. Adem Erdem Erbaş, Yard. Doç. Dr. Hüseyin Günerhan ve Peyzaj Mimarı Sibel Ağı ikincilik Timuçin Tunç, Ecvet Turhan Bulad ve Can Gülten de üçüncülük ödülleri aldı. Serhat İzmirlioğlu da 'Övgüye Değer' bulundu. 
     Sosyal Bilimler Dalı Birinci Yard. Doç. Dr. Birol Akgün, ikinci Yard. Doç. Dr. Yılmaz Çolak ve üçüncü Mehmet Serhat Tütüncüoğlu ile Naci Tikici. 
     Ekonomi Dalı Yard. Doç. Dr. Murat Ali Dulupçu, ikinci Yard. Doç. Dr. Nurhan Papatya ile Yard. Doç. Dr. Gürcan Papatya ve üçüncü Selçuk Arı törene katılamadı . 
     
Doğan Önce bağımsızlık      Doğan Holding Yönetim Kurulu Başkanı Aydın Doğan, törende kısa bir konuşma yaptı. Aydın Doğan, Milliyet Gazetesi'nin 53 yıldır ilkelerinden ödün vermediğini vurgulayarak, şunları söyledi 
     "İlkeler neydi Laik demokratik Türkiye ve bağımsızlık. Milliyet hiçbir zaman bağımsızlığından ödün vermedi. Ben arkadaşlarıma hep bir şeyi ısrarla söyledim ve söylemeye devam edeceğim. Dedim ki kurumların hele ki yayın kurumlarının birinci özgürlüğü ekonomik özgürlüktür. Bir yayın kurumunun ekonomik özgürlüğü yoksa o yayın kurumunun yayın özgürlüğü olmaz. Çünkü o zaman ya siyasi güç odağına ya da ekonomik güç odağına yahut da mafyaya karşı bağımlı hale gelirsin." 
     
"Milliyet'te yeni bir dönem başlıyor"      Gazetemiz İcra Kurulu Başkanı ve Genel Yayın Yönetmeni Mehmet Y. Yılmaz, geçtiğimiz yıl Milliyet'in krize rağmen pazar payını koruduğunu, gelirlerinin arttığını ve k r ettiğini belirtti. Yılmaz, şöyle konuştu 
     "K r etmeyen bir gazetenin çalışanlarının çıkar çevrelerine karşı boynunun bükük olacağını düşünüyoruz. Onun için gazetenin yöneticileri olarak birinci hedefimiz buydu. Milliyet Gazetesi'ni temsil eden bir muhabir, foto muhabiri veya yazar, kendisini her hangi bir yük altında hissetmedi. 53 yıldır Milliyet'in basında güvenin sembolü olmasının da nedeni sadece ve sadece bu kurumun amacının gazetecilik olmasıdır. Gazetecilik mesleğinin olanaklarını kullanarak çıkar sağlamak bizim kurum kültürümüzde olmayan bir şeydir. Milliyet'te yeni bir dönem başladı. Buna Milliyet'in geleceğini bugünden kurma çalışması diyebiliriz. Bu bir vizyon. İki yıl sonra 55. yılını kutlarken Milliyet Gazetesi'nin Türkiye'nin en güvenilir ve gerçekten çağdaş, modern bir referans gazetesi olması için atılmakta olan adımlar dizisinin başlarındayız." 
     
İşte Milliyet'e yıllarını verenler      30 yıl Sinan Toros 
     25 yıl Eren Güvener, Ramazan Şenol 
     20 yıl Derya Sazak, Hasan Çakkalkurt, Muzaffer Kantarcıoğlu, Cem Şengül, Yaşar Saygı, Yeter Kaya, Hüseyin Yıldırım, Uğur Uzun, Dicle Akuz 
     10 yıl Mine Kırıkkanat, Sina Koloğlu, Ali Eyüboğlu, Levent Köprülü, Ekrem Dilsiz, Orhan Üreten, Veysi Ergün, Gönül Bulut, Afşin Yakuboğlu, Burçin Seçkin ve deprem felaketi nedeniyle Bingöl'de bulunan Ercan Arslan. 
     
'Milliyet en iyi gazete'      Milliyet Gazetesi İcra Kurulu Başkan Yardımcısı Hanzade Doğan ise Milliyet çalışanları olarak kurum ve kimliklerini oluşturan güven doğruluk, adalet ve vicdan özgürlüğü kavramlarından hiçbir ödün vermeyerek bugüne geldiklerini belirtti. Hanzade Doğan, şöyle konuştu 
     "Kurumlar sadece doğru değerlerin üzerine inşa edilerek ve bu değerlere her şartta sahip çıkarak 53 yıl gibi uzun bir zaman ayakta kalabiliyorlar. Kısa vadeli k rlılık uğruna kurum kültürlerinden fedak rlık etmeyenler, her iki senede bir yıkıcı krizlerin yaşandığı ülkemizde dahi, her yıl bir öncekinden daha güçlü olarak yaşamlarını devam ettiriyorlar. Cumhuriyetimizin en temel kurumlarından biri olan Milliyet, bu felsefenin en gerçek örneğidir. Ben Milliyet'le büyüdüm. Tüm çocukluğum herkese her ortamda en çok satan gazeteyle en iyi gazete arasındaki farkı anlatmakla geçti. Yani, Milliyet'in tartışılmaz üstünlüğünü ve etkinliğini anlatmakla." 
     
     Milliyet'in 53'üncü yıl kutlamaları, DMC bahçesindeki piknikle sürdü. Piknikte yazarımız Hasan Pulur, İstanbul Emniyet Müdürü Celalettin Cerrah, Büyükşehir Belediye Başkanı Ali Müfit Gürtuna, Vali Muammer Güler, Arzuhan Yalçındağ, Hanzade Doğan, Sema Doğan, Aydın Doğan ve Mehmet Y. Yılmaz, 53'üncü yaş günü pastamızı kestiler üstte soldan sağa . 2002 Milliyet Ödülleri sahipleri de, DMC'deki 53'üncü yıl töreninde ödüllerini aldılar. 
     

</TEXT>
</DOC>
