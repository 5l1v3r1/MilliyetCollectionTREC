<DOC>
<DOCNO> 154738 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/06/spor/spo07.html </URL>
<DATE> 2003/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
KAVGA BÜYÜYOR 
</HEADLINE>
<TEXT>

Güreş Federasyonu Başkanı Osman Şansal, eski başkan Ahmet Ayık'ın FILA üyeliğinin alınması için başvuruda bulunacaklarını açıkladı 
     HAMİT TURAN 

     Ağır suçlamalar 
     AVRUPA Serbest Güreş Şampiyonası'nda, Federasyon Başkanı Osman Şansal ile eski başkan Ahmet Ayık arasında yaşanan gerginlik giderek büyüyor. Şansal, Ayık'ın Letonya'da Türk güreşçilerine sahip çıkmadığını tekrarladı, "Bir kez dahi milli takım kafilesinin yanına uğramadı. Hakemlerin sporcularımızı göz göre göre katletmesini seyretti. Sürekli Rus Milli Takımı'yla beraber oldu" dedi. 
     
     'Tarafsız davrandım' 
     AYIK'IN fotoğraflarını çektiklerini de kaydeden Şansal, "FILA üyeliğinden alınması için gerekli girişimlere başlayacağım" dedi. Ahmet Ayık ise kendisinin konumu gereği tarafsız olması gerektiğini ileri sürerek, "Haklarını kendileri aramalı. FILA yetkilileri ve hakemlerle daha yakın diyalog içinde olmaları gerekir" ifadelerini kullandı. 
     

</TEXT>
</DOC>
