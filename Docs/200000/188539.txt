<DOC>
<DOCNO> 188539 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/14/son/sondun44.html </URL>
<DATE> 2003/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Ordusu, Saddam'ın Tikrit'te olduğu iddiasını yalanladı 
</HEADLINE>
<TEXT>

     ABD ordusu, devrik Irak Devlet Başkanı Saddam Hüseyin'in doğum yeri Tikrit'te olduğu haberlerini yalanladı. 
     Karargahı Tikrit'te olan 4. Piyade Tümeni'nden sözcü Binbaşı Josslyn Aberle, Saddam'ın ''geçmişte ve halen Tikrit'te olduğu konusunda bir istihbarata sahip olmadıklarını'' söyledi. 
     Aberle, buna karşın, hatta Saddam dahil eski yönetimin üst düzey yetkililerinin bölgeden geçtiklerini gösteren bilgiler olduğunu belirtti. 
     4. Piyade Tümeni'nden Binbaşı Troy Smith, dün Saddam'ın yakınlarda Tikrit'te olduğuna dair işaretler olduğunu söylemişti. 
     Aberle, Binbaşı Smith'in sadece kendi fikrini söylediğini ve ordunun elinde böyle bir bilgi olmadığını kaydetti. 
     
</TEXT>
</DOC>
