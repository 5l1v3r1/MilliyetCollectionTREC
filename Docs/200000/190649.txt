<DOC>
<DOCNO> 190649 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/23/son/sondun05.html </URL>
<DATE> 2003/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünyanın bir numarası Göçek'i seçti 
</HEADLINE>
<TEXT>

     Dünyanın bir numaralı yat kiralama firması ''The Moorings'', bu yıl yatçılar için belirlediği yeni hedefler arasına Göçek'i de dahil etti. 
     konuya ilişkin açıklama, kuruluşun web sayfasında yer aldı ve Göçek hakkında ayrıntılı bilgi verildi. 
     ''Gerçekten tarihi boyutta yeni bir üs'' şeklinde söz edilen Göçek'le ilgili olarak kuruluşun web sayfasında şu bilgiler yer aldı 
     '' Türkiye, dünyadaki tüm yelkenciler tarafından çok önemli bir nokta olarak değerlendirilir. Türk sularında sefere çıktığınızda kendinizi eski Roma, Yunan ve Bizanslı gemicilerle birlikteymiş gibi hissediyorsunuz. Bu anlatılmaz güzelliği keşfe çalışırken sanki onların tarihini keşfediyormuşsunuz gibi bir duygu oluşuyor. Harikulade manzaralar, ılık sular ve sürekli güneş bu geziyi nefis bir macera haline dönüştürüyor.'' ''The Moorings''in bu yıl için belirlediği yeni ziyaret noktaları arasında Göçek'teki 4 üssün dışında Hırvatistan, Grenadines adaları, Yunanistan'ın Levkas limanı ve Seychelles'ler de bulunuyor. 
     Dünyanın en büyük yat kiralama şirketi olan ''The Moorings''in 800 çalışanı ve 26 limana dağılmış 770 yatı bulunuyor. 
     
</TEXT>
</DOC>
