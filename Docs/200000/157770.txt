<DOC>
<DOCNO> 157770 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/20/yazar/gunes.html </URL>
<DATE> 2003/05/20/ </DATE>
<TIME>  </TIME>
<AUTHOR> Hurşit GÜNEŞ  </AUTHOR>
<HEADLINE>
Faiz-dışı fazla hedefi kıl payı tuttu 
</HEADLINE>
<TEXT>

     2001 yılında kriz oluştuğunda IMF'nin talebi milli gelir içinde yüzde 5.5'luk bir faiz - dışı fazlaydı. O yıl Kemal Derviş'in güdümüne giren hükümet yüzde 5.7'lik bir faiz - dışı fazla performansını başardı. 
     Bunun iki nedeni oldu. Birincisi, hükümet çaresizdi ve ne denilse yapıyordu. Özellikle harcamalarda ciddi tasarruflar sağlandı. İkincisi de, milli gelir düşünce yüzde 5.7'lik bir düzey kolaylıkla elde edildi. Tabii bunda ek vergiler, özellikle artırılan KDV etkili oldu. Ancak, daralma gösteren ekonomik konjonktürlerde, faiz - dışı fazla hedefi tutturmak sosyal bakımdan zordur. Çünkü kazanmayan vatandaş vergi ödemek istemez. 2002 yılında Derviş zorlanmaya başladı. Öncelikle IMF 2001 performansını görerek çıtayı yükseltti. Hedef milli gelirin yüzde 6.5'u oldu. Ancak bu kez vergilerde ciddi artışlar sağlanamadı. Ekonomik büyüme, özellikle yılın ikinci yarısı artmaya başladı ama bu vergi üretemedi. Çünkü üretim hem ihracat nedeniyle, hem de stok tazelemek için yükseldi. Bunlar da KDV üretmeyen sektörler. 
     Öte yandan, seçimlerin yaklaşması son aylarda kamu harcamalarındaki disiplini bozdu. Bu da faiz - dışı fazlanın istenen hedefe yaklaşamamasına neden oldu. 16.1 katrilyon olan hedefin 12.8'i zar zor elde edildi. Yani neredeyse yüzde 20 kadar şaşıldı. Tabii ki bu büyük bir şaşma. Bu rakam milli gelirin sadece yüzde 4.5'una tekabül ediyor. Bu yıl faiz - dışı fazla hedefinin tutması çok önemli. Bu hem yeni hükümetin uluslararası kuruluşlar karşısında bir sınavı olacak, hem de borcun sürdürülebilirliği konusunda bir işaret olacak. 
     IMF bu yıl da ara hedefler koyarak bu performansı izliyor. Nisan sonu için konulan 6.6 katrilyonluk hedefin şimdilik tutturulduğu anlaşılıyor. Ama kıl payıyla. Aşağıdaki tabloda 6.7 katrilyonun elde edildiği görülüyor. 
     Alttaki tablodan ilk dört ayda yıllık faiz - dışı hedefin yüzde 33'ünün erişildiği, gelir hedefinin ise yüzde 27'sinin elde edildiği, harcamalarda ise bütçenin henüz kesinleşmiş olmasına rağmen yüzde 30'unun harcandığı gözleniyor. 
     
Milyar TL Ocak Şubat Mart Nisan 2003 Bütçe Hedefi Harcamalar 11.221.402 20.922.359 31.252.943 44.033.473 145.949.120 - Faiz Hariç Harcama 4.967.606 9.947.204 15.465.886 20.849.830 80.499.120 - Faiz Harcamaları 6.253.796 10.975.155 15.787.057 23.183.643 65.450.000 Gelirler 6.979.199 14.207.931 20.364.304 27.602.434 100.782.000 - Vergi Gelirleri 5.299.244 11.573.486 16.710.962 22.395.502 85.955.000 - Diğer Gelirler 1.679.955 2.634.445 3.653.342 5.206.932 14.827.000 Bütçe Dengesi -4.242.203 -6.714.428 -10.888.639 -16.431.039 -45.167.120 - Faiz Dışı Denge 2.011.593 4.260.727 4.898.418 6.752.604 20.282.880      
     Bu yılın ilk aylarında savaşın etkisiyle piyasalar durgundu. Ama savaşın sona ermeye başlamasıyla piyasalar çabuk toparlanacak gözüküyor. Üstelik bu yılın en büyük beklentisi iç tüketim. İç tüketim canlı olursa dolaylı vergiler de artar, faiz - dışı hedefi tutturmak da kolaylaşır. 
     
     

</TEXT>
</DOC>
