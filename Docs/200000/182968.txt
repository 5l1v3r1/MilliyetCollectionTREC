<DOC>
<DOCNO> 182968 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/17/son/sonspo28.html </URL>
<DATE> 2003/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Aydın Örs'ün milli takım karnesi... 
</HEADLINE>
<TEXT>

     A Milli Basketbol Takımı başantrenörlüğünden bugün istifa eden Aydın Örs, görev yaptığı dönemde milli takımda başarılı sonuçlara imza attı. 
     1 Haziran 2000'de göreve gelen Aydın Örs yönetiminde milliler, son 3 yılda çıktığı 83 maçta, 45 galibiyet ve 38 yenilgi aldı. 
     Milliler, Örs döneminde rakip potalara toplam 6 bin 347 sayı ortalama 76.46 atarken, kendi potasında ise 6 bin 233 sayı ortalama 75.09 gördü. 
     
     RESMİ MAÇLAR 
     A Milli Takım, Aydın Örs yönetiminde yaptığı resmi maçlarda genelde başarılı sonuçlar elde etti. 
     Örs yönetiminde bugüne dek 28 resmi maç yapan milliler, 17 galibiyet ve 11 yenilgi aldı. 
     Aydın Örs döneminde, tarihinde ilk kez Avrupa ikincisi olan Türkiye, ilk kez mücadele etme hakkını kazandığı Dünya Şampiyonası finallerinde de 9. oldu. Milli takım, Örs'ün yönetiminde mücadele ettiği ikinci Avrupa Şampiyonası finallerinde ise 33. Avrupa Şampiyonası ilk 8'in dışında kaldı. 
     Milliler, Örs yönetiminde resmi maçlarda son Avrupa Şampiyonu Litvanya, Yugoslavya Yeni adı Sırbistan-Karadağ , Slovenya, Porto Riko, Brezilya ve Yunanistan'ı hiç yenemedi. İspanya ve Almanya gibi güçlü takımları yenen Türkiye, Hırvatistan'ı son 2 Avrupa Şampiyonası'nda da yenmeyi başardı. 
     
     ŞAMPİYONALARDAKİ MAÇLAR 
     Milliler, Örs döneminde 32. ve 33. Avrupa Şampiyonaları ile 14. Dünya Şampiyonası'nda mücadele etti. 
     İstanbul'daki Avrupa Şampiyonası'nda 6 maçta 4 galibiyet alan ve finalde Yugoslavya'ya yenilen Türkiye, Dünya Şampiyonası'nda ise 8 maçta 4 galibiyet ve 4 yenilgi aldı. Milliler, 33. Avrupa Şampiyonası'nda ise 4 maçta 2 galibiyet, 2 yenilgi elde etti. 
     
</TEXT>
</DOC>
