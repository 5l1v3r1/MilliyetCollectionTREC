<DOC>
<DOCNO> 185841 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/01/son/sontur05.html </URL>
<DATE> 2003/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Kamyona arkadan çarpan taksi yandı, 4 müşteri yaralı 
</HEADLINE>
<TEXT>

     Eyüp'te, bir kamyona arkadan çarparak yanmaya başlayan taksinin sürücüsü ve 4 müşteri yaralandı. 
     Mecidiyeköy'den Topkapı yönüne giden Ahmet Albayrak'ın kullandığı 34 TAJ 66 plakalı taksi, Haliç Köprüsü'nü geçtikten sonra E-5 Karayolu'nun tünel girişinde, önünde seyreden Hüsnü Özlü yönetimindeki 34 GZC 13 plakalı kamyona çarptı. 
     Çarpmanın ardından yanmaya başlayan taksinin sürücüsü Albayrak 23 ile bu araçta müşteri olarak bulunan Mehmet Bingöl 29 , Mehmet Oktay Kurt 26 , eşi Binnaz Kurt 24 ve Filiz Kurt 31 yaralandı. 
     Olay yerine gelen polislerce araçtan çıkarılan yaralılar, İstanbul Üniversitesi İstanbul Tıp Fakültesi Hastanesi'ne kaldırıldı. 
     İkitelli Başak Konutları'na giderken kaza geçiren yaralıların sağlık durumlarının, hayati tehlike taşımadığı öğrenildi. 
     Taksinin LPG'li olması ve patlama riski bulunması nedeniyle korkulu dakikalar yaşanmasına neden olan yangın, itfaiye ekiplerince söndürüldü. Ancak, büyük bölümü yanan araç kullanılamaz hale geldi. 
     
</TEXT>
</DOC>
