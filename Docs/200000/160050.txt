<DOC>
<DOCNO> 160050 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/30/son/sontur22.html </URL>
<DATE> 2003/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Şarkıcı Atilla Taş, kokain kullanmaktan gözaltına alındı... 
</HEADLINE>
<TEXT>

     Kokain kullandığı gerekçesiyle gözaltına alınan ve geceyi emniyette geçiren şarkıcı Atilla Taş'ın, çıkarıldığı savcılıkça serbest bırakıldığı bildirildi. 
     Narkotik Şube Müdürlüğü'nden alınan bilgiye göre, bir dönem ''Ham Çökelek'' adlı türküyle gündeme gelen şarkıcı Atilla Taş'ın Kadıköy Çiftehavuzlar'daki evinde, mahkeme kararıyla arama yapıldı. 
     Aramada, uyuşturucu bulaşığı olabileceği gerekçesiyle bazı kaplar ile ''uyuşturucu nargilesi'' gibi kullanıldığı anlaşılan bir adet plastik su şişesine el konuldu. 
     Kap ve su şişesi, incelenmek üzere Kriminal Polis Laboratuvarı'na teslim edilirken, gözaltına alınan Taş da geceyi şubede geçirdi. 
     Şubedeki işlemleri tamamlanan Taş'ın, bugün Kadıköy Adliyesi'ne çıkarıldığı ve savcılık sorgusunun ardından serbest bırakıldığı bildirildi. 
     
</TEXT>
</DOC>
