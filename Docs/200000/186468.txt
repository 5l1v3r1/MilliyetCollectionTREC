<DOC>
<DOCNO> 186468 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/04/son/sonspo14.html </URL>
<DATE> 2003/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray 4 - Akçaabat Sebatspor 3 
</HEADLINE>
<TEXT>

     Birinci Süper Futbol Ligi maçında Galatasaray, Akçaabat Sebatspor'ı 4-3 yendi 
     
     İlk yarı 

     6. dakikada Hasan'ın soldan ceza alanına gönderdiği topu Arif gögsüyle yumuşattıktan sonra vuruşunda, meşin yuvarlak savunmaya da çarparak kaleci Alper'de kaldı. 
     8. dakikada sağdan Arif'in kullandığı köşe atışında, ceza alanında iyi yükselen Hakan Şükür'ün kafa vuruşunda, top yandan auta gitti. 
     27. dakikada sağdan yine Arif'in kullandığı köşe atışında, Hakan Şükür'ün ceza alanı içinde topa çıkan kaleci Alper'e karşın yaptığı kafa vuruşunda, meşin yuvarlak üstten auta gitti. 
     29. dakikada Arif'in ceza alanının sağından yaptığı ortada, arka direkte Hakan Şükür'ün kafa şutunda, top kaleci Alper'in ellerinde kaldı. 
     30. dakikada Arif'in topuk pasıyla ceza alanının sağında hareketlenen Sabri'nin sağ çaprazdan vuruşunda, top direğin yanından auta gitti. 
     32. dakikada sağdan Batista'nın ortasında, arka direkte Cihan topu kafayla altıpasa gönderdi. Hakan Şükür ile kaleci Alper'in topa çıkışı sırasında Akçaabat Sebatsporlu futbolcuların faul olduğu gerekçesiyle hakeme itiraz etmelerine karşın hakem Zafer Önder İpek oyunu durdurmadı. Savunmanın tehlikeyi uzaklaştırma çabalarında meşin yuvarlak yeniden Cihan'ın önünde kalırken, bu oyuncunun yeniden altıpasa gönderdiği topa arka direkte Hasan'ın yakın mesafeden kafa vuruşunda, meşin yuvarlak üstten auta gitti. 
     36. dakikada ceza yayının birkaç metre sağından serbest vuruş kullanan F.De Boer, düzgün bir vuruşla kaleci Alper'in sağından topu filelere göndererek takımını 1-0 öne geçirdi. 
     40. dakikada sağdan Arif'in pasıyla hareketlenen Sabri, hızla ceza alanına girerek, topu uygun durumdaki Hakan Şükür'ün önüne bıraktı. Ancak hızlı giden topu yakalamakta geçiken Hakan, pozisyonunu yitirince topu Cihan'a çıkardı. Bu futbolcunun sol çaprazdan vuruşunda, kaleci Alper'in müdahalesiyle yan direğe çarparak geri dönen topu Alper kontrol etti. 
     44. dakikada Arif'in arapasında hareketlenen Hakan Şükür'den önce kaleci Alper yatarak, mutlak bir tehlikeyi önledi. 
     45. dakikada sağ çaprazdan çalımlarla ceza alanına giren Korhan'ın uygun durumda vuruşunda, top kaleci Mondragon'da kaldı ve maçın ilk yarısı 1-0 Galatasaray'ın üstünlüğüyle sona erdi. 
     
     İkinci yarı 

     48. dakikada soldan Korhan'ın ortaladığı topa altı pas içinde Muzaffer'in yaptığı kafa vuruşunda, meşin yuvarlak kaleci Mondragon'dan döndü. Önünde kalan topa Sumiala'nın sol çaprazdan vuruşunda ise top auta çıktı. 
     Aynı dakika içinde sağdan Bratu'nun ceza sahasına gönderdiği topa uygun durumda Hakan Şükür dokunamayınca, Galatasaray önemli bir gol fırsatını kaçırdı. 
     49. dakikada soldan ceza alanına giren ve son çizgiye kadar inen Bratu'nun içeriye gönderdiği top, kaleci Alper'i geçerken, Arif altı pasta müsait durumda topa dokunarak meşin yuvarlağı boş kaleye gönderdi 2-0 
     50. dakikada sağdan Arif'in kullandığı serbest vuruşta, altı pasta boş durumda bulunan Cihan, istediği gibi kafa vuruşu yapamayınca, top yandan auta gitti. 
     53. dakikada Arif ile verkaç yapan Ayhan, savunmanın ofsayt diye duraklamasından da yararlanarak ceza alanında kaleciyle karşı karşıya kaldığı pozisyonda topu müsait durumdaki Bratu'ya gönderdi. Bu futbolcu, topu boş kaleye göndererek farkı 3'e çıkardı 3-0 
     71. dakikada Abdurrahman'ın sağ çaprazdan kullandığı serbest vuruşta, ceza alanında Orhan'ın kafayla aşırdığı topu önünde bulan Sumiala, yerden bir vuruşla kaleci Mondragon'un solundan meşin yuvarlağı filelere gönderdi 3-1 
     74. dakikada bu kez Sumiala'nın pasıyla hareketlenen Orhan, hızla ceza alanına girdi. Kaleciyle karşı karşıya kaldığı pozisyonda Orhan, topu Mondragon'un üzerinden filelere gönderdi 3-2 
     87. dakikada Ergün'ün soldan gönderdiği topun üzerinden Bratu atlayınca, Akçaabat Sebatsporlu futbolcuların ofsayt itirazları yaparken, Arif kaleciyle karşı karşıya kaldı. Bu futbolcu, topu müsait durumdaki Sabri'ye verdi. Genç oyuncu meşin yuvarlağı boş kaleye gönderdi 4-2 
     90. dakikada çalımlarla ceza alanına giren Sumiala'ya, Bülent müdahale etti. Ancak top Orhan'ın önünde kaldı. Gelişine yerden çok sert vuran Orhan, fileleri bir kez daha havalandırarak, farkı yeniden 1'e indirdi 4-3 
     Karşılaşma Galatasaray'ın 4-3 üstünlüğüyle sona erdi. 
     
     HAKAN ŞÜKÜR SAKATLANDI 

     Galatasaray'da Hakan Şükür, karşılaşmanın 66. dakikasında sağ dizinden sakatlanarak, yerini Murat'a bırakmak zorunda kaldı. 
     Golcü futbolcunun çekilecek MR'ından sonra durumunun kesinlik kazanacağı açıklandı. 
     Galatasaray'da De Boer ve Bratu, ilk gollerini atarken, Arif ise bu sezon ligdeki 2. golünü kaydetti. 
     Bratu'nun attığı golde statta golü atan futbolcu olarak Cihan anons edildi. Ancak dakikalar sonra bu yanlış düzeltildi ve Bratu olarak yeniden anons yapıldı. 
     Sarı-kırmızılılar Fenerbahçe maçından sonra bu karşılaşmada da kalesinde 2 gol birden görürken, savunmada yaptığı hatalar dikkati çekti. 
     
</TEXT>
</DOC>
