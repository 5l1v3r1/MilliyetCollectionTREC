<DOC>
<DOCNO> 181684 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/11/son/soneko08.html </URL>
<DATE> 2003/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünyanın büyük ekonomileri listesinde 20. sıraya düştük... 
</HEADLINE>
<TEXT>

     Dünya Bankası, 2001 yılı için rakamlarını revize ederken, dünyanın büyük ekonomileri arasında Türkiye'yi 20'inci sırada gösterdi. 
     Türkiye'nin son iki yıldaki hızlı büyümesi nedeniyle, 2003 yılında ise 17-18'inciliğe çıkması bekleniyor Türkiye'yi 2001 yılı için, satınalma gücü paritesiyle gayri safi milli hasılada SGP-GSMH Eylül 2002 çalışmasında dünyanın 18'inci, Nisan 2003'de ise 17'inci büyük ekonomisi olarak gösteren Dünya Bankası, rakamlarını yine revize etti ve Türkiye ekonomik büyüklükte 20'inci sırada yer aldı. 
     Dünya Bankası, Eylül 2002'deki ilk geçici verilere dayalı çalışmasında, Türkiye'nin 2001 yılı için SGP-GSMH'sini 445 milyar dolar, Arjantin'inkini ise 4 milyar dolar olarak gösteriyordu. Bu durum, 459 milyar dolarlık SGP-GSMH ile 2000 yılında 17'inci olan Türkiye'nin 2000 yılında Arjantin'inki 446 milyar dolardı , 2001 yılında 18'inciliğe indiği anlamına geliyordu. 
     Banka, Nisan 2003'de bunu düzeltti ve 2001 yılı için Türkiye'yi 440 milyar dolarla 17'inci, Arjantin'i ise 438 milyar dolarla 18'inci olarak gösterdi. 
     Dünya Bankası'nın son çalışmasında ise Türkiye, 386 milyar dolarlık SGP-GSMH ile Güney Afrika 472 milyar dolar , Hollanda 439 milyar dolar ve Arjantin'in 412 milyar dolar ardından 20'inci sıraya yer aldı. Bu durumda 2001 krizi nedeniyle Türkiye'nin SGP ile GSMH'si 459 milyar dolardan 73 milyar dolarlık azalmayla 386 milyar dolara inmiş ve sadece 2001 yılında dolar cinsinden SGP-GSMH yüzde 15.9 azalmış oldu. 
     Bu arada, daha önce satınalma gücü paritesine göre 6 bin 640 olan Türkiye'nin kişi başına milli geliri de, revize edilen rakamlarla 2001 yılı için 5 bin 830 dolar oldu. 
     
     ABD İLK SIRADA 

     Dünya Bankası verilerinden derlenen bilgiye göre, dünyanın en büyük ekonomisi olan ABD, 2001 yılında SGP ile 9 trilyon 781 milyar dolar GSMH daha önce 9 trilyon 902 milyar dolar olarak açıklanmıştı ile açık farkla birinci sıradaki yerini korudu. 
     ABD'yi 5 trilyon 27 milyar dolarla Çin daha önce 5 trilyon 415 milyar dolar açıklanmıştı , 3 trilyon 246 milyar dolarla Japonya, 2 trilyon 913 milyar dolarla Hindistan, 2 trilyon 78 milyar dolarla Almanya izledi. 
     
     İNGİLTERE FRANSA'YI, KANADA MEKSİKA'YI GEÇTİ 

     Dünya Bankası rakamlarına göre, 2001 yılında, İngiltere 6. Nisan ayı verilerinde Fransa'nın ardındaydı , Fransa 7., İtalya 8. olurken, Brezilya 9., Rusya 10., Kanada 11. Nisan ayı verilerinde Meksika'nın ardındaydı , Meksika 12., İspanya 13. Nisan ayı verilerinde Güney Kore'nin ardındaydı , Güney Kore 14., Endonezya 15., Avustralya 16., Güney Afrika 17., Hollanda 18., Arjantin 19. oldu. 20. olan Türkiye'yi, 3 milyar dolarlık çok az farkla İran, 5 milyar dolarlık farkla Tayland izledi. 
     Türkiye, SGP ile 1989'da 16'ıncı, 1990 yılında 17'inci iken, 1994 yılında 21'inciliğe indi. Daha sonra yeniden yükselişe geçerek 1996 yılında 17'inciliğe çıkan ve 1997 ve 1998 yıllarında bu konumunu koruyan Türkiye, 1999'da yaşanan deprem felaketleri ve ekonomik krizle 18'inciliğe geriledi. 2000 yılında yeniden 17'inciliğe yükselen Türkiye, 2001 yılında girilen kriz dönemiyle 20'inci oldu. Türkiye'nin son iki yıldaki hızlı büyümesi nedeniyle, 2003 yılında yeniden 17-18'inciliğe çıkması bekleniyor. 
     
</TEXT>
</DOC>
