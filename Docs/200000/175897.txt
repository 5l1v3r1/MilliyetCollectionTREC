<DOC>
<DOCNO> 175897 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/15/son/sondun27.html </URL>
<DATE> 2003/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail'den "insani nedenlerle" Arafat'a izin çıkabilir... 
</HEADLINE>
<TEXT>

     İsrail'in, Aralık 2001'den bu yana Ramallah'tan çıkmasına izin verilmeyen Filistin lideri Yaser Arafat'ın, kız kardeşinin defnedildiği Gazze'ye gitmesine izin vermeyi planladığı bildirildi. 
     İsrail Savunma Bakanlığı kaynakları, bu konunun dün akşam İsrail Savunma Bakanı Şaul Mofaz ile Filistin'in güvenlik işlerinden sorumlu bakanı Muhammed Dahlan'ın yaptığı görüşmede ele alındığını ve Mofaz'ın Dahlan'a konuyu Başbakan Ariel Şaron ile görüşme sözü verdiğini belirtti. 
     Aynı kaynaklar, Şaron'un cevabının bir sonraki görüşmede iletileceğini ve bu görüşmenin bugün ya da pazar günü yapılabileceğini kaydetti. 
     Filistin lideri Yaser Arafat'ın kız kardeşi Yüsra El Kudva, uzun süredir çektiği bir hastalığa yenik düşerek, 77 yaşındaki El Kudva'nın, Mısır'ın başkenti Kahire'deki Filistin Hastanesi'nde yaşama veda etmiş, İsrail'in ''barışın önünde engel olarak'' gördüğü Arafat ise 2 bin kişinin katıldığı cenazede hazır bulunmak için Ramallah'tan ayrılamamıştı. 
     İsrail'in resmi görüşü, Arafat'ın Ramallah'tan ayrılabileceği ancak geri dönemeyeceği yönünde. 
     
</TEXT>
</DOC>
