<DOC>
<DOCNO> 155844 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/10/son/sonspo18.html </URL>
<DATE> 2003/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Adanaspor 0 - Beşiktaş 1 
</HEADLINE>
<TEXT>

     Birinci Süper Futbol Ligi'nde, lider Beşiktaş, deplasmanda Adanaspor'u 1 - 0 mağlup etti... 
     Stat 5 Ocak Hakemler Serdar Tatlı xx, Münir Takpak xx, Muhittin Gürses xx Adanaspor Murat xxx, Timur xx, Güngör xx, Serkan Bekiroğlu xx, Ercan x, Ümit xx, Lalik xx, İbrahim Yavuz xx, Volkan Bekiroğlu xx, Necati x, Cafer xx Beşiktaş Cordoba xx, Ahmet Yıldırım xx, Ronaldo xxx, Yasin xx, Pancu xx, Sergen Yalçın xx, Kaan Dobra x, İbrahim xx, Gıuntı x, İlhan Mansız x, Zago xx Gol Dk. 42 Sergen Yalçın penaltıdan 
     2. dakikada, ceza sahası içinde topla buluşan İlhan Mansız sert vurdu. Kaleci Murat topu bloke etti. 
     6. dakikada, Sergen Yalçın, nefis bir pasla soldan İbrahim'i kaçırdı. Bu futbolcunun sert vuruşunda top defansa çarparak kornere çıktı. 
     16. dakikada, İlhan Mansız sağdan son çizgiye kadar indikten sonra, topu uygun durumdaki Pancu'ya aktardı. Bu futbolcunun sert şutunda, top kaleci Murat'ta kaldı. 
     22. dakikada ani gelişen Adanaspor atağında, Volkan Bekiroğlu topu soldan ceza sahasına ortaladı. Topla buluşan Cafer'in sert vuruşunda, kaleci Cordoba topu çeldi. 
     26. dakikada Timur sağdan topu kale alanına ortaladı. Bomboş pozisyonda Ercan topa dokunamayınca, takımını mutlak bir golden etti. 
     38. dakikada gelişen Beşiktaş atağında, Sergen topu ceza yayı üzerindeki Gıuntı'ye aktardı. Bu futbolcunun sert şutunda, top yandan auta çıktı. 
     42. dakikada, Sergen'in ara pasıyla buluşan İlhan Mansız, ceza alanı içinde düşürülünce hakem penaltı noktasını gösterdi. Penaltı atışını kullanan Sergen, topu filelere göndererek takımını 1-0 öne geçirdi. 
     45. dakikada Adanasporlu Ercan, İlhan Mansız'ı ceza alanı içinde düşürünce hakem ikinci kez penaltı noktasını gösterdi. Penaltı atışını yine Sergen kullanırken, kaleci Murat bu kez yatarak topa sahip olmayı başardı. 
     Maçın ilk yarısı Beşiktaş'ın 1-0 üstünlüğüyle tamamlandı. 
     
     İkinci yarı 

     52. dakikada, Ahmet Yıldırım'ın yaklaşık 30 metreden sert şutunda, kaleci Murat topu yumruklayarak uzaklaştırdı. 
     54. dakikada, Adanasporlu Timur sarı kart gördü. 
     57. dakikada, Beşiktaş ceza sahasına ortalanan topa, Ronaldo sert bir vuruş yaptı. Kaleye girmekte olan topu, kaleci Cordoba son anda uzaklaştırdı. 
     59. dakikada, İbrahim'in ceza sahası dışından sert şutunda, kaleci Murat topu kornere çeldi. 
     64. dakikada, Beşiktaş'ta İlhan Mansız'ın yerine Ahmet Dursun x oyuna dahil oldu. 
     69. dakikada, Necati soldan topu altıpasa ortaladı. Cafer'in topa gelişine sert vuruşunda, kaleci Cordoba meşin yuvarlağa güçlükle sahip oldu. 
     70. dakikada, İbrahim nefis hareketlerle ceza sahasına girdi. Bu futbolcunun yerden sert şutunda, kaleci Murat topu ayaklarıyla uzaklaştırdı. 
     73. dakikada, Kaan Dobra'nın pasında Ahmet Dursun ceza sahasında topla buluştu. Bu futbolcunun vuruşunda kaleci Murat topu kornere çeldi. 
     Bu dakikada, Adanasporlu taraftarların küfürlü tezahüratı nedeniyle hakem Serdar Tatlı, 3 numaralı anonsu yaptırdı. 
     77. dakikada, Volkan Bekiroğlu yaklaşık 25 metreden topa sert vurdu. Ancak meşin yuvarlak yandan az farkla auta çıktı. 
     79. dakikada, Beşiktaş'tan Ahmet Dursun sarı kart gördü. 
     80. dakikada Beşiktaş'ta Sergen'in yerine Tümer x oyuna dahil oldu. Sergen Yalçın çıkarken, kaptanlık pazubandını Ahmet Dursun'a verdi. 
     Adanaspor, 84. dakikada Volkan Bekiroğlu'nun yerine Gökmen'i x , 88. dakikada da İbrahim'in yerine Ali Asım'ı oyuna aldı. 
     89. dakikada, Beşiktaş'ta Kaan Dobra'nın yerine Tolga oyuna dahil oldu. 
     Maçın kalan dakikalarında başka gol olmayınca Beşiktaş Adanaspor'u, ilk yarıda attığı golle 1-0 yendi. 
     
     Maçtan notlar 

     Birinci Süper Futbol Ligi'nde, 5 Ocak Stadı'nda yapılan Adanaspor-Beşiktaş maçına, her iki takımın taraftarları büyük ilgi gösterdi. 
     Adana'da stat kapılarının saat 13.30'da açılmasıyla birlikte, Adanasporlu ve Beşiktaşlı taraftarlar, tribünlerdeki yerlerini almak için uzun kuyruklar oluşturdu. 
     Hatay, Mersin ve Osmaniye'den gelen yaklaşık 2 bin 500 Beşiktaş taraftarı, kuzey kale arkasındaki tribünde yerlerini aldı. Siyah-beyazlı futbolcular, saat 18.00 sıralarında stada geldi ve ardından ısınmak için sahaya çıktı. 
     Beşiktaşlı futbolcuların sahaya çıkmasıyla birlikte taraftarlar, futbolculara büyük ilgi gösterip tribünlere çağırdı. 
     Beşiktaş'ta, sakatlıkları geçen İlhan Mansız, Pancu ve Sergen ilk 11'de yer alırken, Ahmet Dursun yedek kulübesinde oturdu. 
     Beşiktaş'da, Tayfur'un sarı kart cezalısı olması nedeniyle Sergen Yalçın sahaya kaptan olarak çıktı. 
     Gençlik Stadı'ndaki PAF Ligi maçında ise Beşiktaş, Adanaspor'u 2-1 yendi. 
     Maçı, Adana Valisi Kemal Önal, 6. Kolordu Komutanı Korg.Hayrettin Uzun, Beşiktaş Kulübü Başkanı Serdar Bilgili ve Adanaspor Kulübü Başkanı Çağdaş Ergin birlikte izledi. 
     Maçı izleyenler arasında, AK Parti Adana Milletvekili ve TBMM İdari Amiri Abdullah Çalışkan ile Adana Emniyet Müdürü Hüseyin Çapkın da yer aldı. 
     
</TEXT>
</DOC>
