<DOC>
<DOCNO> 167679 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/06/son/sontur16.html </URL>
<DATE> 2003/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Ot kavgası kanlı bitti... 
</HEADLINE>
<TEXT>

     Van'ın Koç Köyü'nde iki aile arasında ot yüzünden çıkan kavgada 1 kişi öldü, 10 kişi yaralandı. 
     Alınan bilgiye göre, Van'ın Koç Köyü'nde oturan ve akraba olan Meydan aileleri arasında ot paylaşımı yüzünden başlayan tartışma kısa sürede büyüyerek taşlı, sopalı kavgaya dönüştü. 
     Jandarma ekiplerinin müdahalesine rağmen, çıkan taşlı, sopalı ve bıçaklı kavgada Cevdet Meydan 32 olay yerinde öldü, İzzet ve Mehmet Meydan ise yaralandı. 
     Jandarma ekipleri yaralıları Van Devlet Hastanesi'ne kaldırdığı sırada yeniden başlayan kavgada ise aynı aileden 8 kişi daha yaralandı. 
     Yetkililer, Koç Köyü'nde durumun sakin olduğunu, kavgaya karıştıkları tespit edilen 10 kişinin de gözaltına alındığını söylediler. 
     Van Devlet Hastanesi'ne kaldırılan 10 yaralının sağlık durumunun iyi olduğu bildirildi. 
     Olayla ilgili soruşturma sürdürülüyor. 
     
</TEXT>
</DOC>
