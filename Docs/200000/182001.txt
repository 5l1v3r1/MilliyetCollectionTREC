<DOC>
<DOCNO> 182001 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/13/astro/index.html </URL>
<DATE> 2003/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye yanan yolda 
</HEADLINE>
<TEXT>

   Önümüzdeki aylarda dış politikada alınacak kararlar, önemli risklere işaret ediyor. Ülkemizin 2003-2004 haritasında yükselen derecede yer alan "yanan yol"da Irak'a ilişkin önemli ipuçları var 
   
   
   Söze önce 26 Temmuz'da çıkan "Yılın ikinci yarısındaki Türkiye" yazımdan kısa bir alıntı yaparak başlamak istiyorum "Özellikle Terazi burcunun yükselecek olması önümüzdeki dönemde ekonomik konuların diplomatik konularla başa baş gideceğini açıklamakta. Bu alanda pürüzler var ve ekonomideki yeni dengeleri özellikle kasım-aralık geçişinde ve 15 Mayıs-21 Haziran 2004 tarihleri arasında daha iyi korumak gerekecek." Şimdi bu konuda daha fazla detaya sahibiz zira bu yazı yazıldığı dönemde ABD'nin ülkemizden herhangi bir asker talebi henüz gündemde değildi. 
   
   Yanan yol nedir Nelere işaret eder 
   Eskiler burçlar kuşağı Zodyak'ın 15 derece Terazi ile 15 derece Akrep arasındaki bölümüne yanan yol Via Combusta adını vermişler. Bu bölümde şiddet içeren sabit yıldızlar olması nedeniyle söz konusu dereceler arasına düşen astrolojik göstergelerin, önemli zararlar ve huzursuzluklar göstereceğini anlatmak üzere bu isim seçilmiş. Saat astrolojisinde horary, hüküm astrolojisi eğer bu dereceler yükselirse, hakkında soru sorulan kişi için tehlikeler söz konusu olduğu öne sürülür. Ne ilginç ki ülkemizin 2003-2004 Güneş dönüşü haritasında 29 derece Terazi burcu yükseliyor ve bu, yanan yol içinde kalıyor. Daha önce de belirttiğimiz gibi Güneş dönüşü haritaları, etkilerini üç ay öncesinden göstermeye başlar. Bu yüzden ülkemizdeki olayları şekillendirecek olan astrolojik faktörler ekimden önce, ağustos ayından bu yana ortaya çıkmaya, gündem oluşturmaya başladı. Bunlar arasında da en önemlisi Irak'a asker gönderme konusu. 
   Bu gelişmenin hiç de rasgele olmadığını ve alınacak kararın önümüzdeki bir yılı da şekillendireceğini görmekteyiz. Daha önceki yazımızda değindiğimiz gibi yükselen burcun Terazi olması yüzünden Venüs'ün konumuna daha yakından bakmalıyız. Venüs bu haritada 24 derece Akrep burcunda ve 2. eve çok yakın duruyor. Bu ev politik astrolojide ekonomik kaynakları, parayı ve kazançları simgeler, kısaca ekonomiye taze para girişiyle yakından ilişkilidir. Halihazırda Amerika'nın "Asker gönderme ile yeni kredileri birbirlerine bağlı değil" açıklamasına karşın, Ankara'nın bu konuda çok daha özenli davranması gerekiyor. Zira astrolojik göstergeler diplomasi ile Terazi ekonomik kaynakların 2. ev bağlantılı olduğunu anlatmakta. 
   
   Ekim ve kasım Bush için zorlu geçecek 
   Bu arada Mars'ın 29 Eylül'e kadar geri harekette olduğunu da biliyoruz. Eğer bu tarihten önce özellikle askeri bir karar alınırsa -ki Mars astrolojide askeri, orduyu ve savunmayı anlatır- aslında bu kararın çok daha fazla pürüz ve yeni sorunlar getirebileceğini söylemeliyiz. Ankara gelişmeleri daha fazla izlemek ve özellikle kararını 29 Eylül'den önce almamak fırsatına sahip olabilirse, yanan yol olarak sözünü ettiğimiz tehlikeleri en aza indirme şansına daha fazla sahip olacak. 
   Başbakan Recep Tayyip Erdoğan'ın haritasında da ekim sonu ile gelişen transitlerin onu fazlasıyla meşgul kılacağını görmekteyiz. Aynı dönem içinde ülkemizin haritası üzerinde de yoğun transitler oluşmakta. Ekim ve kasım aylarında, ekonomideki şartları gözden geçirmek ve kaynakları daha iyi değerlendirmek ihtiyacı var. Halen ekonomik göstergelerden çok iyi haberler alıyoruz, enflasyon 21 yıldan bu yana en düşük seviyesinde, faizler geriliyor ve kapasite kullanım oranı artıyor ama diplomaside yapılabilecek bir hatanın bu gelişimleri gölgelemesi tehlikesi de çok yüksek. Zira astrolojik göstergeler ABD'nin Ortadoğu'da rahat olamayacağını, ekim ve kasım aylarında Bush'u zorlu bir sürecin beklediğini anlatıyor. Henüz Irak savaşı bile başlamadan önce vurguladığımız bu etkiler altında, ABD hem dış hem de kendi iç politikasında önemli bir testten geçecek. Hatta 2004 yılının bahar aylarından itibaren ABD'nin başının daha fazla sıkışacağını söyleyebiliriz. Türkiye ise yurtdışı kararını 2004 baharında yeniden düşünmek zorunda kalabilir. Kısaca dış politakada riskleri iyi tartmamız gereken bir dönemden geçeceğiz. n 
   
   
</TEXT>
</DOC>
