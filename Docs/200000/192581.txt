<DOC>
<DOCNO> 192581 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/01/guncel/gun01.html </URL>
<DATE> 2003/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Taliban, Türk mühendisi kaçırdı 
</HEADLINE>
<TEXT>

   Afganistan'da çalışan Türk mühendis Hasan Önal, ABD'lilerin kontrolü altında bulunan K bil-Kandahar yolunda Taliban güçleri tarafından kaçırıldı 
   ANKARA Milliyet 
   
   Afganistan'daki Türk firmalarından Çukurova - Gülsan'a bağlı olarak çalışan Türk mühendis Hasan Önal, Taliban güçleri tarafından kaçırıldı. 
   Diplomatik kaynaklardan edinilen bilgiye göre, mühendis Önal, ABD güçlerinin kontrolü altında tutulan K bil - Kandahar yolunda, önceki gün beraberindeki Afgan şoförle birlikte kaçırıldı. Önal'ı kaçıran Taliban güçlerinin, dün sabah Afgan şoförü serbest bıraktığı ve onunla isteklerini içeren bir mektup gönderdiği bildirildi. 
   Edinilen bilgiye göre, Taliban güçleri mektupta, Önal'ı serbest bırakmak için ABD'nin tutukladığı 6 Taliban mensubunun serbest bırakılmasını istiyor. Hasan Önal'ın, bağlı bulunduğu şantiyeyi dün arayarak durumunun iyi olduğunu belirttiği de öğrenildi. 
   Türk mühendis Önal'ın, Taliban'ın kuvvetli olduğu bilinen Pakistan sınırına götürüldüğü tahmin edilirken, Türkiye'nin K bil Büyükelçiliği'nin, Önal'ın serbest bırakılması için gerekli girişimleri yaptığı belirtiliyor. 
   
   
   
</TEXT>
</DOC>
