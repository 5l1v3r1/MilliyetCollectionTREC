<DOC>
<DOCNO> 195940 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/16/son/sontur12.html </URL>
<DATE> 2003/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir gün içinde birkaç mevsim 
</HEADLINE>
<TEXT>

     İşte bir Türkiye fotoğrafı... Bolu'nun 'Gölcük Milli Parkı'nda mevsimler iç içe geçti. Parktaki ağaçların üzeri erken kışla kar altında kalırken, yerler sonbahar yapraklarıyla kaplı. Parka gelenlerse güneşin tadını çıkarıyor. 
     Türkiye'de birkaç gündür etkili olan sıcak hava önümüzdeki Çarşamba'ya kadar artmaya devam edecek. Devlet Meteoroloji İşleri Genel Müdürlüğü'nün verdiği bilgiye göre bugün Marmara, Ege, Karadeniz Bölgeleri ile Batı Akdeniz parçalı bulutlu, kalan yerler güneşli. 
     Önümüzdeki 3 gün hava durumu şöyle olacak... 
     
     Pazartesi 

     Marmara ve Karadeniz Bölgeleri parçalı bulutlu diğer yerler ise açık olacak. 
     
     Salı 

     Marmara ve Karadeniz'in tamamında yağmur görülece. Yurdun orta kuşağı parçalı bulutlu, diğer tüm bölgeler güneşli bir gün geçirecek. 
     
     Çarşamba 

     Hava sıcaklığı kuzey kesimlerden başlayarak azalacak. İç Anadolu ve Doğu Anadolu'nun kuzeyinde kar yağışı bekleniyor. Batı Marmara, Kıyı Ege ve Antalya çevresi parçalı bulutlu, diğer tüm bölgelerimizde sağanak yağmur görülecek. 

     
</TEXT>
</DOC>
