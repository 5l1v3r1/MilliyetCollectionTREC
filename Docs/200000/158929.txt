<DOC>
<DOCNO> 158929 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/26/siyaset/siy08.html </URL>
<DATE> 2003/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Rejim değişikliğine kalkışılmamalı... 
</HEADLINE>
<TEXT>

Ecevit, hükümeti uyardı 
     ANKARA Milliyet 

     DSP Genel Başkanı Bülent Ecevit, Türk Silahlı Kuvvetleri'nin TSK özel bir konumu ve işlevi bulunduğunu belirterek, hükümetlerin bu kesimde gereksiz duyarlılıklar doğuracak davranışlardan mutlaka kaçınması gerektiğini söyledi. Ecevit, "Türkiye'nin doğuşundan, temelinden kaynaklanan özellikler göz önünde tutulmalı, bu özellikleri kökünden değiştirecek rejim değişikliklerine kalkışılmamalıdır" dedi. 
     Ecevit dünkü basın toplantısında, Milli Güvenlik Kurulu MGK Genel Sekreteri Orgeneral Tuncer Kılınç'ın 6. AB Uyum Paketi'ne yönelik eleştirilerini değerlendirdi. İç ve dış siyaset açısından kaygı verici gelişmeler yaşandığını kaydeden Ecevit, "MGK'nın siyaset alanında tartışma konusu yapılması kaygı verici ve üzücüdür. Bu kurul Türk siyasal yaşamının önemli bir unsurudur, demokrasiyle çelişen hiçbir tarafı da bulunmamaktadır" diye konuştu. 
     

</TEXT>
</DOC>
