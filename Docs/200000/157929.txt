<DOC>
<DOCNO> 157929 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/21/siyaset/siy06.html </URL>
<DATE> 2003/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
'Biz satıyoruz siz de devredin' 
</HEADLINE>
<TEXT>

     ANKARA Milliyet 

     AKP'li Emin Şirin, partisinin sosyal tesisleri satışa çıkardığını, bazılarını Turizm Bakanlığı'na devrettiğini belirterek, "Askerlerimizden de Bodrum'daki eğitim kamplarını Turizm Bakanlığı'na devretmelerini bekliyoruz" dedi. Başbakan Erdoğan, dünkü grup toplantısında, yıllardır tartışılan ve kangren haline gelen, sosyal adalet duygusunu zedeleyen, devlette israfa yol açan uygulamalara son verileceğini söyledi. Hükümetin, bu kapsamda kamu kuruluşlarının elindeki 70 sosyal tesisi satışa çıkardığını ifade eden Erdoğan, bu tesislerin bir kısmının Turizm Bakanlığı'na verildiğini kaydetti. Milletvekilleri bunu uzun süre ayakta alkışlarken, Şirin ilginç bir öneri getirdi. Partilerinin kamuya ait sosyal tesisleri sattığını ve lojmanlardan da çıktığını söyleyen Şirin, askerlerden de Bodrum'daki eğitim kampını Turizm Bakanlığı'na devretmesini istedi. 
     
     

</TEXT>
</DOC>
