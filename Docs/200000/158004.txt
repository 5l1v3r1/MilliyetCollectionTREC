<DOC>
<DOCNO> 158004 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/21/son/sondun27.html </URL>
<DATE> 2003/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
En seksi Balmumu heykeli Lopez'in... 
</HEADLINE>
<TEXT>

     Amerikalı pop şarkıcısı Jennifer Lopez'in balmumundan yapılan heykeli, New York'taki balmumu heykelleri müzesine konuldu. 
     Günümüzün en seksi yıldızları arasında yer alan Lopez'in balmumu heykeli, bugünden itibaren ziyaretçilerin beğenisine sunuldu. 
     Müze yetkilileri, heykelin yapımının 80 bin dolara malolduğunu açıkladı. Bu arada, bugün müzede, ''kimin kalçaları Jennifer Lopez'inkine en çok benziyor '' adıyla bir de yarışma düzenlendi. 
     
     BLOOMBERG DE J.LO'YU İSTİYOR- 

     Öte yandan, WKTU adlı yerel radyo istasyonunda sabah programına katılan New York Belediye Başkanı Michael Bloomberg, ''Porto Riko'luların oylarını almak için Ricky Martin ile bir fotoğraf çektirmeye ne dersiniz '' sorusuyla karşılaştı. Bloomberg, kısa bir tereddütten sonra, ''Size bir şey söyleyeyim mi Ben asıl Jennifer Lopez'i tercih ederim'' açıklamasında bulundu. 
     Milyarder Belediye Başkanı'nın bu sözleri stüdyodakileri kahkahaya boğarken, program sunucularından biri, ''Hayatta paranın satın alamayacağı şeyler de var'' yorumunda bulundu. 
     

     
</TEXT>
</DOC>
