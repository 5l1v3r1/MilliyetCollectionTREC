<DOC>
<DOCNO> 175078 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/11/son/sontur01.html </URL>
<DATE> 2003/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Nikah için gelen Berlusconi ile, Türk-İtalyan ilişkileri görüşüldü 
</HEADLINE>
<TEXT>

     Dışişleri Bakanı ve Başbakan Yardımcısı Abdullah Gül, İtalya Başbakanı Silvio Berlusconi ile Türkiye ve İtalya arasındaki birçok konuyu görüştüklerini bildirdi. 
     Atatürk Havalimanı'nda, İtalya Başbakanı Berlusconi'yi uğurlayan Gül, Başbakanı Recep Tayyip Erdoğan'ın Dolmabahçe Sarayı'nda verdiği yemekte İtalya Başbakanı Berlusconi ile neler görüşüldüğünün sorulması üzerine, ''Fırsattan istifade, İtalya Başbakanı Berlusconi ile Türkiye ve İtalya arasındaki birçok konuları görüştük. İşadamlarımız vardı, onlarla ilgili meselelere ilişkin görüşmeler yapıldı. Bu fırsat en iyi şekilde değerlendirildi'' dedi. 
     Abdullah Gül, İtalya'nın AB Dönem Başkanı olduğunu anımsatarak, şunları kaydetti 
     ''İtalya, Türkiye'ye gerçekten çok samimi destek veriyor. Sayın Başbakan'ın Berlusconi da Türkiye'nin AB ile müzakerelere başlaması yönünde çok kuvvetli kanaati ve desteği var. Önümüzdeki aylar içerisinde hükümetlerarası konferans Roma'da toplanacak. Ona gideceğiz, davet etti. Bu fırsat iyi bir şekilde değerlendirilmiş oldu.'' 
     
</TEXT>
</DOC>
