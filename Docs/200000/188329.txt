<DOC>
<DOCNO> 188329 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/13/son/soneko15.html </URL>
<DATE> 2003/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Garanti Bankası'na 200 milyon dolar kredi... 
</HEADLINE>
<TEXT>

     Garanti Bankası, yabancı kurumsal yatırımcılara yönelik Varlığa Dayalı Menkul Kıymet İhracı seküritizasyon yoluyla 5 yıl vadeli 200 milyon dolar kredi aldı. 
     Garanti Bankası'ndan yapılan açıklamaya göre, 200 milyon dolar tutarındaki kredi, bankanın kurumsal ve ticari müşterilerinin yatırım finansmanı ihtiyaçları için kullanılacak. 
     Standard Chartered Bank tarafından düzenlenen işlemin, ABD'nin en prestijli kuruluşlarından MBIA tarafından sigortalanmaya değer bulunması ve dünyanın önde gelen derecelendirme kuruluşları Moody's ve S P tarafından Aaa ve AAA notlarıyla piyasaya sunulması nedeniyle büyük önem taşıdığı vurgulandı. 
     Garanti olarak 1994'ten bu yana çeşitli varlık gruplarına dayalı 5 ayrı seküritizasyon işlemini başarıyla gerçekleştirdiklerini belirten Garanti Bankası Genel Müdür Yardımcısı Tolga Egemen, ''Uluslararası sermaye piyasalarındaki tecrübemize, bu kez Çeşitlendirilmiş Ödeme Hakları Diversified Payment Rights, DPR seküritizasyonu ile yeni bir boyut ekledik. Söz konusu işlem, ülke ekonomisinde yaşanan olumlu gelişmelerin ve uluslararası finans piyasasında Garanti'ye duyulan güvenin çok önemli bir göstergesi'' dedi. 
     
</TEXT>
</DOC>
