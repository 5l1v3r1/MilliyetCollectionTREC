<DOC>
<DOCNO> 166733 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/02/guncel/gun90.html </URL>
<DATE> 2003/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
Serin Duruş 
     Alper Mestçi - Hüseyin Özcan 
serindurus milliyet.com.tr Fax 0212 505 69 19 

Her hakkı saklıdır .. No 6 All Rights Reserved .. Copyright Turkey 2003      Aşağıdaki davranışlar, eylemler, hareketler, biçimler ve şekiller Türkiye'ye özgüdür... Yazılı iznimiz olmadıkça hiçbir yabancı kişi, davranışın, eylemin, hareketin, biçimin ve şeklin tamamını veya bir kısmını kullanmaz, alıntı yapamaz... İlk biz bulduk. Hakkımızı da koruruz... 
     Kategori Ortaya Karışık Gönderilenler 
     Otoban kenarında yeşil alana oturup, üzeri gazete kağıdı sarılı biraların içilmesi, gelip geçen arabaların seyredilmesi... 
     Keçeli kalemle, büyükçe bir kağıt ya da kartona yazılmaya çalışılan duyurularda başlangıç alanının hovardaca kullanılması ve son harfe yer kalmaması dolayısıyla son harfin eciş bücüş hatta aşağı ya da yukarı kaymış şekilde yazılması... 
     Özellikle futbol maçlarında, hakemin düdüğünün içindeki nohuta kadar varan ince bir çizgide sayılıp sövülmesi... 
     Televizyondaki tüm dizilere olan bağımlılık nedeni ile bunu paraya dönüştüren bir esnaf topluluğunun olması... örn Dicle sürmesi, Seymen Ağa yüzüğü ve bunların satın alan bir kitlenin bulunması... 
     Birbirini uzun süre görmemiş kişilerin karşılaştıklarında, birinin diğerine "Kilo almışsın" demesi... 
     Birilerine kızıldığı zaman "Sallandıracaksın bunlardan iki tanesini Taksim meydanında, bak bir daha yapıyorlar mı " denmesi... 
     Minibüslere güzellikten ve şıklıktan nasibini almamış dantelli perdeler takılması... 
     Her mankenin şarkıcılık ve oyunculuk yeteneğine sahip olması.. 
     Yeşil ışık yandığı anda hareket etmekte 1-2 saniye de olsa geç kalan bir araca anında kornanın basılması.. 
     Kedi, köpek ve hatta civciv gibi hayvanlara zorla rakı içirilip, sarhoş edilmeye çalışılması... 
     Gecekonduları yıkmaya gelen belediye ekiplerinin, gecekonduya Türk bayrağı asarak veya kendi çocuklarının boğazına ekmek bıçağı dayayarak engellenmeye çalışılması... 
     İşlek caddelere temizlensin diye paspas atılması... 
     Duvarlara "Buraya çöp döken eşektir" yazılması ve bunun işe yarayacağının düşünülmesi... 
     Yurt dışı seyahatinden gelindiğinde bavullara takılan bagaj etiketinin hava olsun diye kasten çıkartılmaması... 
     Her milli maçtan sonra sevinç gösterisi başlığı altında birkaç kişinin kurşuna tutulması... 
     Alakalı alakasız her tip pozisyonun "Bariz Ofsayt" olması... 
     Karşılaşılan her türlü sorunun "Uygulamadan Kaynaklanan Aksaklık" olarak nitelendirilmesi... 
     Başı dönen birine cinsiyeti hiç fark etmez "Miden de bulanıyor mu, yoksa hamile misin " esprisinin yapılması... 
     "Sanatçı" tabir edilen kişilerin kaset çıkardıktan hemen sonra "Biz çok fakirdik" demesi... 
     Kollara faça atıp bunların marifetmiş gibi iftiharla sergilenmesi... 
     Gece sabahlara kadar "clubber takılıp", club'tan çıktıktan sonra işkembeciye gidilip kelle paça yenilmesi... 
     Yolda park etmek yasak olduğu zamanlarda arabanın kaldırama çıkartılıp park edilmesi... 
     Dizilerde bin türlü şebeklik yapan komik oyuncuların röportaj veya yarışmalarda davudi bir sesle konuşup kendilerine entel havası vermeleri... 
     Esmer anne ve babanın bir şekilde sarışın çocuğu olduğunda bu çocuğun sütçüden peydahlandığının iddia edilmesi... 
     Perondan kalkan trenin koşarak kapısına tutunulması ve az önce trenden inen bayanlara laf atılarak trenle birlikte uzaklaşılması... 
     Küçük kız çocuklarına misafirliklerde günün hit parçalarıyla göbek attırılması... 
     Arabayla giderken, çöp bidonuna yaklaşılınca eldeki malzemeyle basket yapmaya çalışılması... 
     Otobüslerde muavinlerin kapı basamağında durup şoförü yalakalık yapması... 
     Plajlarda 45 derece sıcağın altında çay içilmesi, hatta cay sıcak olmazsa söylenilmesi, öte yandan karpuzun deniz içinde soğutularak her ikisinin de "serinlettiğine inanılarak" servis edilmesi... 
     "Delikanlı Edebiyatı" diye bir edebiyat türünün var olması... 
     Umumi tuvaletlere yazı yazan "Tosun" adında on binlerce kişinin var olması... 
     Not Siz de tüm hakları bize ait olan davranışları, eylemleri, hareketleri, biçimleri ve şekilleri yazın gönderin. Haklarımızı birlikte koruyalım... Copyright 2003 
     
     Ancak filmi izledikten sonra beni "başrol oynayacaksın" diye çok pis kazıkladıklarını fark edebildim... 
Kevin Bacon Görünmez Adam'ın başrol oyuncusu 

Başka Bir Boyut 
BBG Viken Ne kadar güzel yumurta kırıyorsun... 
BBG Arzu İstersen kafanı da kırayım .. 

Sempatik Ara 
"Kısa, küçük, sempatik bir aramız var..." 
</TEXT>
</DOC>
