<DOC>
<DOCNO> 197090 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/21/son/sontur12.html </URL>
<DATE> 2003/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara ve İstanbul'a başsavcı atandı... 
</HEADLINE>
<TEXT>

     Hakimler ve Savcılar Yüksek Kurulu HSYK , Adalet Bakanlığı Müsteşar Yardımcısı Hüseyin Boyrazoğlu'nu Ankara, İstanbul DGM Cumhuriyet Başsavcısı Aykut Cengiz Engin'i de İstanbul'a Cumhuriyet Başsavcısı olarak atadı. 
     HSYK, bugün yaptığı toplantıda, Ankara ve İstanbul'un boşalan başsavcılıkları için atama yaptı. 
     Buna göre, Ankara Cumhuriyet Başsavcılığı'na Adalet Bakanlığı Müsteşar Yardımcısı Hüseyin Boyrazoğlu, İstanbul Cumhuriyet Başsavcılığı'na da İstanbul DGM Cumhuriyet Başsavcısı Aykut Cengiz Engin getirildi. 
     İstanbul DGM Cumhuriyet Başsavcılığı'na da Pendik Cumhuriyet Başsavcısı Abdülkadir İlhan atandı. 
     Üsküdar Cumhuriyet Başsavcısı Kemal Cambaz Kadıköy Cumhuriyet Başsavcılığı'na getirilirken, Üsküdar'a da İstanbul DGM Cumhuriyet Savcısı Hadi Salihoğlu atandı. 
     Pendik Cumhuriyet Başsavcılığı'na ise atama yapılmadı. 
     
</TEXT>
</DOC>
