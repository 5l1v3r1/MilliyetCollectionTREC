<DOC>
<DOCNO> 178126 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/26/siyaset/siy02.html </URL>
<DATE> 2003/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Vizelerde 'parmak izi' dönemi 
</HEADLINE>
<TEXT>

   Avrupa'da seyahat etmek isteyen yabancılara verilecek vizelerde fotoğraf ve parmak izi zorunluluğu geliyor 
   BRÜKSEL Milliyet 

   
   Avrupa Birliği AB , birliğe üye ülkelere seyahat etmek isteyen yabancılara verilecek vizelere, fotoğraf ve parmak izi zorunluluğu getirecek. 
   Avrupa Birliği Komisyonu'nun konuyu, yaz döneminden sonra ele alarak kesinleştirmesi planlanıyor. 
   
   Uygulama 2004'te 
   Önümüzdeki yıldan itibaren uygulamaya konulması planlanan 'parmak izli vize'yle, birlik ülkelerine suçluların girmesinin yanı sıra, sahte vizelerin önlenmesi de amaçlanıyor. 
   Almanya, bu yılın başından itibaren Nijerya'daki temsilciliklerinde parmak izli vize uygulamasını denemeye başladı. Yeni uygulama ile başvuranların yüzde 16,8'inin suçlu olduğu ortaya çıktı. 
   Vize talebi yapan kişinin fotoğrafı ve parmak izi, scannerle taranacak ve bilgisayara kaydedilecek. Bu kayıt, Avrupa Birliği'ne üye tüm ülkelerin kullanabileceği bir bilgi bankasında saklanacak. Eğer vize talebinde bulunan kişinin bilgileri doğrulanırsa, bu bilgiler vize etiketine yerleştirilecek. 
   Bu şekilde suçluların ya da aranan kişilerin takibi de yapılabilecek. Vize talep eden kişinin daha önce herhangi bir birlik ülkesinde suç işleyip işlemediği, ya da aranıp aranmadığı bilgi bankasında rahatça görülebileceek 
   
</TEXT>
</DOC>
