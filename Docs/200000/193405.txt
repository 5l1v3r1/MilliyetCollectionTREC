<DOC>
<DOCNO> 193405 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/05/spor/spo08.html </URL>
<DATE> 2003/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
UEFA'ya doğru 
</HEADLINE>
<TEXT>
   Sağlam Biz bu turu geçeriz 
      
   FRANSA'NIN Lens takımıyla UEFA Kupası ikinci turunda karşılaşacak olan Gaziantepspor'un Teknik Direktörü Nurullah Sağlam, iddialı konuştu. Rakibinin son yaptığı Paris Saint Germain karşılaşmasını izleyen Sağlam, "Düşündüklerimizi sahaya yansıtabilirsek, Lens'i geçeriz. Yenilmeyecek bir takım da değiller. Özellikle dörtlü defansında zaafı var. İki adamları da ağır" dedi. 
   
   Ceza ve prim    NECMİ KEPÇETUTAN 

   UEFA Kupası'nda Sporting Lizbon'u geçip, daha da ileriye gitmek isteyen Gençlerbirliği Başkanı İlhan Cavcav, testi kırılmadan futbolcularını uyardı. Tüm oyuncularının kalitesinin Türkiye standartlarının üstünde olduğunu belirten Cavcav, "Ancak sahada hepsi sanki kral" diyerek Samsunspor maçına göndermede bulundu. Kırmızı - Siyahlılar'da bu yenilginin cezası 45 milyar lira olarak belirlenirken, tur priminin ise 150 milyar lira olacağı vurgulandı. 
   
   
</TEXT>
</DOC>
