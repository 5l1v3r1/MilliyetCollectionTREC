<DOC>
<DOCNO> 152674 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/26/son/sontur57.html </URL>
<DATE> 2003/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Tarihi eser operasyonunda 3 sanık tutuklandı... 
</HEADLINE>
<TEXT>

     Antalya'da jandarma ekiplerinin tarihi eser kaçakçılığıyla ilgili gerçekleştirdiği operasyonlarda yakalanan aralarında Yurt Partisi eski Antalya Merkez İlçe Başkanı İbrahim Tüken'in de bulunduğu 3 sanık tutuklandı. 
     Isparta ile Antalya İl Jandarma komutanlıkların düzenlediği ortak operasyonda alıcı gibi davranan jandarma ekiplerine, çeşitli dönemlere ait bronz sikke, yüzük ile Osmanlı mührünü satmaya kalktığı belirtilen İbrahim Tüken ile operasyonun devamında yakalanan Hüseyin Atak ile Mustafa Atan, sorgularının ardından adliyeye çıkarıldılar. 
     Sanıklar ''eski eser kaçakçılığı yapmak'' suçlamasıyla sevk edildikleri Nöbetçi Mahkemece tutuklanarak cezaevine gönderildiler. 
     Sanıklardan İbrahim Tüken'in Yurt Partisi eski Antalya Merkez İlçe Başkanı olduğu anlaşılırken, operasyonda toplam toplam 461 parça tarihi eser ele geçirilmişti. 
     Yurt Partisi Antalya eski il başkanı Halil Geylek, Yurt Partisi Genel Merkezi'nin yeniden yapılanma kararı doğrutusunda, tüm illerdeki parti teşkilatlarının feshedildiğini belirterek, kendisi gibi, İbrahim Tüken'in de merkez ilçe başkanlığı görevinin 9 Nisan günü sona erdiğini bildirdi. 
     





</TEXT>
</DOC>
