<DOC>
<DOCNO> 196177 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/17/son/sontur19.html </URL>
<DATE> 2003/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Mezar başında teröre "lanet" yağdı 
</HEADLINE>
<TEXT>

     İstanbul'daki kanlı saldırılarda yaşamını yitiren Neve Şalom Sinagogu güvenlik görevlisi Serkan Balcı, memleketi Ordu'nun Perşembe İlçesi'nde toprağa verildi. 
     Cenazesi Perşembe'ye getirildikten sonra toprağa verilmek üzere Çaytepe Köyü'ne götürülen Serkan Balcı 26 için düzenlenen cenaze töreninde terör ''lanet'' edilirken, başta Balcı'nın 3 yıllık eşi Selma 23 ile yakınları tabuta sarılarak gözyaşı döktüler. 
     Olay sonrası Musevi cemaatinden kimsenin kendilerini aramadığını belirten Selma Balcı, üzüntülerinin bir kat daha arttığını söylerken, baba Ahmet Balcı da benzer sitemlerde bulundu. 
     Cenaze, çevrede yaşayan çok sayıda vatandaşın da katılımı ile Köy Mezarlığı'nda toprağa verildi. 
     
</TEXT>
</DOC>
