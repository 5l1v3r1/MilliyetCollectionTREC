<DOC>
<DOCNO> 196114 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/17/son/soneko15.html </URL>
<DATE> 2003/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa birinci seansı 128 puanlık kayıpla tamamladı... 
</HEADLINE>
<TEXT>

     İMKB Ulusal-100 Endeksi, önceki kapanışa göre 128.14 puan kayıpla 1. seansı 15,952.53 puandan tamamladı. 
     Haftanın ilk seansında hisse senetlerinin ortalama değer kaybı yüzde 0.80 olarak gerçekleşti. 
     Cuma günü 16,080.67 puandan kapanan endeks, 1. seansa 21.93 puan kayıpla 16,058.74 puan seviyesinde başladı. Seansın, disket emirlerinin uygulandığı ilk 15 dakikalık bölümünde en düşük 15,849.19 puanı gördü. 
     Daha sonra toparlanan ve ilk yarıyı 16,036.90 puandan geçen endeks, seans içinde 16,180.72 puana kadar yükseldi. 
     Seans kapanışında mali endeks 228.37 puan kayıpla 21,492.55 puana, sanayi endeksi 104.14 puan kayıpla 14,156.06 puana geriledi, hizmetler endeksi ise 19.03 puan artışla 8,908.46 puana yükseldi. 
     Böylece, önceki kapanışa göre mali grup hisseler ortalama yüzde 1.05, sanayi grubu hisseler ortalama yüzde 0.73 değer kaybetti, hizmetler grubu hisseler ortalama yüzde 0.21 oranında değer kazandı. 
     1. seansta işlem gören toplam 284 hisse senedinden 166'sı değer kaybederken, 72 hisse senedi değer kazandı, 46 hissenin fiyatında değişiklik olmadı. 
     Seansta, 444 trilyon 577 milyar 927 milyon liralık işlem hacmi oluştu. 
     1. seansta, Doğan Holding, İş Bankası C , Sabancı Holding, Yapı Kredi Bankası ve Tansaş en yoğun işlem gören hisseler oldu. 
     
</TEXT>
</DOC>
