<DOC>
<DOCNO> 196764 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/20/yazar/pulur.html </URL>
<DATE> 2003/11/20/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
"Sivil darbe"nin hik yesi... 
</HEADLINE>
<TEXT>

   
   "BU pirinç, daha çoookk su kaldırır " diye bir deyim vardır. 
   Bir sorunun, kapanmadığı, daha tartışılacağı anlamına gelir. 
   Fikret Bila'nın kitabı da sanırız böyle olacak, özellikle "Sivil Darbe Girişimi" bölümü... x 
   
   "FİKRET Bila, ağızdan ağıza, kulaktan kulağa dolaşan çok önemli bir konuyu, ak k ğıt üzerine, siyah harflerle dökmüş... 
   Başbakan Ecevit'in hastalığı, yeni başbakan arayışları, "İsmail Cem - Kemal Derviş - Hüsamettin Özkan troyka"sı, cihet - i askeriyeden bazı kişiler, işadamları ve Amerika... 
   Fikret Bila, o günlerde Başbakan Yardımcısı ve Ecevit'in sır katibi" görünümündeki Hüsamettin Özkan için "Endişeliydi " diyor. 
   Neymiş endişesi 
   "Ecevit gitsin, Özkan başbakan olsun " formülünden endişeliymiş, bunun için her fırsatta, Ecevit'e sadakatini tazeliyormuş... 
   
   YA Ecevit 
   O, Özkan'dan kuşku duyuyor muymuş 
   Fikret Bila, "Benim izlenimime göre duyuyordu, ama Özkan'a hissettirmiyordu " diyor. 
   Ya Hüsamettin Özkan 
   "Özkan, Ecevit'in yerine başbakanlığa önerilmesine şiddetle karşı çıkıyormuş gibi tepki veriyordu ama, bu yöndeki temaslardan şik yetçi değildi. Kendisi karşıymış gibi görünse de aslında Başbakanı Ecevit'ten bu formüle destek olmasını, yerini kendisine bırakmasını istiyordu." 
   Bu tespit, hem Ecevit'i, hem de Özkan'ı çok iyi tanıyan Fikret Bila'nındır, sıradan birinin değil. 
   
   YA Rahşan Ecevit 
   O, çoktan Hüsamettin Özkan'la ilişkilerini kesmiştir, Fikret Bila'ya şöyle der 
   "Bülent'e kaç zamandır söylüyorum, Hüsamettin Bey'e güvenme diyorum, ama dinlemiyor. Çalışmaların aksamasından, hükümet sorunu doğmasından çekiniyor, yoksa o da ne yaptığını, ne yapmak istediklerini biliyor." 
   
   YAPILMAK istenen nedir 
   Bellidir, Ecevit gitmeli, yerine Hüsamettin Özkan, olmazsa İsmail Cem ya da Kemal Derviş gelmelidir. 
   İş çevrelerinin istediği de budur. 
   
   FİKRET Bila'nın bir tespiti daha vardır, "1991'de Amerika'nın Irak'a müdahalesine karşı çıkan, Genelkurmay Başkanı Necip Torumtay'ın istifasına kadar giden tutum, artık değişmiştir " 
   "Silahlı Kuvvetler'de Türk askerinin Irak'a gitmesi gerektiği havası hakim gibi görünüyordu." 
   Oysa Ecevit " ... biz Irak'a müdahalenin yanlışlığı üzerinde duruyoruz" diyordu. 
   
   YA Amerika'nın tutumu 
   Washington çevrelerinde sağlam haber kaynakları olan Cengiz Çandar, bu soruya cevap getirmişti 
   "Eğer Afganistan'daki Taliban rejimine yönelik olarak başlatılan terörü ve teröristi barındıran ve üreten rejimleri hedef alan kampanyanın içine - her ne pahasına olursa olsun - Irak'ı alarak genişlemesi bir Amerikan politikası halini alırsa, o gün geldiğinde Ecevit Türkiye'de başbakan olarak bırakılmayacaktır." Yeni Şafak - 30.11.2001 
   Bırakılmadı da... 
   
   FİKRET Bila, güvenilir bir insan, güvenilir bir gazetecidir, onun yazdıklarını güvenerek okuyabilirsiniz. 
   Gazetecilikte bu çok önemlidir güvenmek 
   Güveni bir kere kaybettin mi, yerlerde sürünürsün, kimse seni okumaz ve inanmaz, ne kadar pompalayıp şişirseler bile... 
   
   x Sivil Darbe Girişimi ve Ankara'da Irak Savaşları Ümit Yayıncılık 
   
      
   
</TEXT>
</DOC>
