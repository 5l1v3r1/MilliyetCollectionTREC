<DOC>
<DOCNO> 163095 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/14/magazin/amag.html </URL>
<DATE> 2003/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Çocuklar değil 'polis' duysun 
</HEADLINE>
<TEXT>

Kimliği belirsiz kişiler önce Arzu Balkan'ı trafikte sıkıştırıp taciz ettiler, ardından Tamer Karadağlı'nın Cadillac cipinin camını kırdılar... 
     DENİZ ALTUNTAŞ 

     'ÇOCUKLAR Duymasın'ın yıldızı Tamer Karadağlı'nın Cadillac marka cipi önceki gece kimliği belirsiz kişi ya da kişilerin saldırısına uğradı. Nişantaşı'nda park ettiği aracının camının kırıldığını gören Karadağlı, polise şik yette bulunurken, bir gün önce de eşi Arzu Balkan'ın cipinin kimliği belirsiz kişilerce sıkıştırıldığını söyledi. 
     
     Artık tek başına gezmeyecek 
     ARACININ içindeki hiçbir şeye el sürülmediğini belirten Karadağlı, şunları söyledi "Sanırım basında yeni otomobil aldığım haberleri çıkınca birileri bundan rahatsız oldu. Bir gün önce de eşimi yolda sıkıştırmışlar, iki olayın üst üste gelmesi beni endişelendirdi. Artık tek başıma dolaşmamaya özen göstereceğim. Kimseden de şüphelenmiyorum." 
     
     'Camı açın' dedi, açmadık 
     KARADAĞLI'NIN eşi Arzu Balkan ise Porsche Cayenne marka cipiyle giderken sıkıştırıldığını belirtirken olayı şöyle anlattı "Bir kadın arkadaşımla Nişantaşı'na giderken biri beni sıkıştırdı. Ortaköy'deki trafik ışıklarında durunca o araçtan inen bir adam, 'Açın' diye cama vurdu. Açmadık. Arkadaşıma 'Yanındaki kadın Tamer Karadağlı'nın eşi mi ' dedi. Biz de 'Hayır' diyerek uzaklaştık. Olayın Tamer'in cipinin camının kırılmasıyla ilgisi olabilir." 
     
     
     

</TEXT>
</DOC>
