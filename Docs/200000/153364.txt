<DOC>
<DOCNO> 153364 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/30/ekonomi/eko01.html </URL>
<DATE> 2003/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
NEMADA ÖDEMELER NUMARAYA GÖRE... 
</HEADLINE>
<TEXT>

Ziraat Bankası Genel Müdürü Can Akın Çağlar, Zorunlu Tasarruf hesaplarında anapara ödemeleri için hazırlıkların tamamlandığını açıkladı. Ödemeler hesap numarasının son rakamına göre bugün başlayarak, 25 Mayıs'ta tamamlanacak 
     ANKARA Milliyet 

     Zorunlu Tasarruf ödemeleri bugün başlıyor. Ziraat Bankası Genel Müdürü Can Akın Çağlar'ın yaptığı açıklamaya göre, hesap numarasının son rakamına göre hazırlanan ödeme takvimi 25 Mayıs'a kadar devam edecek. Çağlar, bu tarihten sonra herhangi bir hesap numarası dikkate alınmadan, herkesin şubelere müracaatı halinde zorunlu tasarruf anaparalarını alabileceğini kaydetti. 
     Zorunlu tasarruf ödemeleri konusunda çalışmaları önceki akşam itibariyla bitirdiklerini ve Başbakan Tayyip Erdoğan'a arz etteklerini belirten Ziraat Bankası Genel Müdürü Can Akın Çağlar, toplam hesap sayısının 12 milyon adedi bulduğunu, kişi bazında ise 8.5 - 9 milyon hesap bulunduğunu kaydetti. 
     
     'Eksiklik yok, hazırız' 
     Şu anda ödeme konusunda herhangi bir eksikleri olmadığını belirten Can Akın Çağlar, yarından itibaren ödemelere başlayacaklarını vurguladı. Şirket bazında müracaat edilmesi durumunda ise işlemlerin son derece rahat olacağını kaydeden Çağlar, şirketlerin paraları kendi çalışanlarına dağıtacağını bildirdi. 
     Ancak kapanan şirketler olduğunu hatırlatan Çağlar, bunlara herhangi bir şubeye müracaatı halinde ödemelerin gerçekleştirileceğini kaydetti. 
     
Ana para "demeleri 25 günde tamamlanacak Tasarruf teşvik numarasının son hanesi Ana parayı alacağı tarih 1 olanlar 30 Nisan - 1 Mayıs 2003, 2 olanlar 2 Mayıs - 5 Mayıs 2003, 3 olanlar 6 Mayıs - 7 Mayıs 2003, 4 olanlar 8 Mayıs - 9 Mayıs 2003, 5 olanlar 12 Mayıs - 13 Mayıs 2003, 6 olanlar 14 Mayıs - 15 Mayıs 2003, 7 olanlar 16 Mayıs - 20 Mayıs 2003, 8 olanlar 21 Mayıs - 22 Mayıs 2003, 9 olanlar 23 Mayıs - 26 Mayıs 2003,      
     27 Mayıs 2003 tarihinden itibaren bu sıralama aranmayacak. 
     

</TEXT>
</DOC>
