<DOC>
<DOCNO> 150897 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/19/siyaset/siy10.html </URL>
<DATE> 2003/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Talat Denktaş duvara tosladı 
</HEADLINE>
<TEXT>
Çözümsüzlükte Rumlar da rahat etmez 
CTP lideri Talat, Yunan başbakanı Simitis’le buluşmasından önce Milliyet’e konuştu 
     BARKIN ŞIK Ankara 

     KKTC’de muhalefetteki Cumhuriyetçi Türk Partisi’nin CTP Genel Başkanı Mehmet Ali Talat, Rauf Denktaş’ın Kıbrıs politikasının duvara tosladığını savundu. Talat, Yunanistan’ın AB dönem başkanlığının da, Kıbrıs sorununun çözümünde büyük fırsat olduğunu belirtti. 
     Bir Yunan Başbakanı bugün ilk kez KKTC muhalefetinin liderleriyle Güney Kıbrıs’ta bir araya gelecek. Simitis ile bugün saat 16.30’da bir araya gelecek olan muhalefet lideri Talat, görüşmede "Annan Planı’nın ayakta durmasını istiyoruz" mesajı vereceğini kaydetti. Rumlar’ın Annan planından kurtulmak istediğini kaydeden Talat, "Simitis’e, çözüm olmadan Kıbrıs’ın rahat edemeyeceğini söyleyeceğim. Rumlar’ın AB’ye girerek elde ettiği avantajın kalıcı olması, sadece çözümle mümkün olur" dedi. 
     Talat görüşmede Simitis’e ayrıca şu görüşleri anlatacağını ifade etti "Yunanistan’ın dönem başkanlığında bu sorunu çözelim. Sizden sonra dönem başkanlığı Hollanda’ya geçecek. Hollanda’nın Kıbrıs’la ilgisi yok." Talat, Simitis’ten, Türkçe’nin de AB dilleri arasında yer almasını ve Kıbrıslı Türkler için Avrupa Parlamentosu’nda ayrılan kotaların saklı tutulmasını isteyeceğini vurguladı. 
     
Simitis’e Ada’da sevgi gösterisi...      YORGO KIRBAKİ Lefkoşa 

     Yunanistan Başbakanı Kostas Simitis, bazı Kıbrıs Türk siyasi liderlerle de görüşeceği Kıbrıs Rum Kesimi’nde dün sevgi gösterileriyle karşılandı. Rum öğrenciler, ellerinde çok sayıda Yunan, daha az sayıda da Rum ve AB bayraklarıyla Simitis’e sevgi gösterilerinde bulundu. Simitis, "Kıbrıs layık olduğu yere gelmiştir. AB üyesi olmak büyük çaba gerektirdi. Kıbrıs Türk Toplumu’na BM çerçevesinde çözüm için gayretlerimizi aralıksız sürdüreceğimizi taahhüt ediyorum" derken, Rum Yönetimi lideri Papadopulos da, "Tüm Kıbrıs halkı adına size hoş geldiniz diyorum" ifadesini kullandı. 
     
Denktaş Annan Planı nefesleri kesecek      KKTC Cumhurbaşkanı Rauf Denktaş, Annan Planı’ndaki tuzakların "nefesleri keseceğini" belirterek, vatandaşları bu planın lehinde gösteri yapmaya iten asıl nedenin "para" olduğunu ileri sürdü. Antalya’da yaşayan Kıbrıs mücahidi Hüseyin Laptalı, arkadaşlarıyla verdiği silahlı mücadeleyi anlatan "Erenköy Sürüngeni" adlı kitabının birini Denktaş’a gönderdi. 14 Nisan’da kendisine yanıt gönderen Denktaş da, kitapla ilgili düşüncelerini şu ifadeyle dile getirdi "Bunun altında yatan kudret’ dış kaynaklardan gelen telkin ve para’dır." 
     
Baykal KKTC’ye baskı hangi kitapta var      MERT İLKUTLUĞ, TURAÇ TOP İzmir DHA 

     CHP Genel Başkanı Deniz Baykal, deprem nedeniyle incelemelerde bulunmak üzere İzmir’i ziyaret etti. Havaalanında partililer tarafından karşılanan Baykal, soruları şöyle yanıtladı "AB, Güney Kıbrıs’a fonları yağdıracak, ama kuzeye bir mektup gelmesine dahi izin vermeyecek, 30 yıl ambargo uygulayacak. Böyle bir şey kabul edilemez. Kimsenin artık kuzeye zulmetme hakkı yok. Böyle bir uygulama nerede var İncil’de, Tevrat’ta, Kuran’da AB’nin anayasasında, nerede var " 
     


SİYASET 

















</TEXT>
</DOC>
