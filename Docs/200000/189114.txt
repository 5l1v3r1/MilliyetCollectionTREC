<DOC>
<DOCNO> 189114 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/16/son/sontur12.html </URL>
<DATE> 2003/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Karı-koca birbirini hastanelik etti... 
</HEADLINE>
<TEXT>

     Kütahya'nın Gediz İlçesi'nde bir kişi, güzel yemek yapmadığı gerekçesiyle karısını dövdü. Dayak yemeyi içine sindiremeyen kadın, çaydanlıktaki sıcak suyu kocasının üzerine dökünce ikisi de hastanelik oldu. 
     Eve alkollü gelen İhsan Özdemir 41 , misafirliğe gelen anne babasına güzel yemek yapmadığı iddiasıyla eşi Halime Özdemir ile tartışmaya başladı. Tartışmanın kavgaya dönüşmesi sonucu, İhsan Özdemir eşini dövdü. 
     Kayınpederi ve kayınvalidesi önünde dövülmesine sinirlenen Halime Özdemir, masanın üzerinde duran çaydanlıktaki sıcak suyu kocasının üzerine döktü. 
     Kavga neticesinde yaralanan karı-koca hastaneye kaldırıldı. Jandarma ekipleri, olayla ilgili soruşturma başlattı. 
     
</TEXT>
</DOC>
