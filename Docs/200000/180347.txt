<DOC>
<DOCNO> 180347 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/04/son/sontur30.html </URL>
<DATE> 2003/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
78 yıllık kan davasında taraflar artık barış istiyor... 
</HEADLINE>
<TEXT>

     Şanlıurfa'nın Siverek İlçesi'nde akraba oldukları bildirilen ''Şemanlar'' ile 'Aybekler'' aşiretleri arasında 1925 yılında bir husumet sonucu başlayan kan davasında, taraflar barışmak istiyor. 
     78 yıl önce arazi anlaşmazlığı yüzünden başlayan kan davasında, her iki taraftan 12 kişi öldü, 20 dolayında kişi ise yaralandı. Kan davasında barış sağlanamaması sonucu, Beşyamaç Köyü'nde oturan ve akraba olan aşiretlerden Şemanlar köyün aşağı kısmına, Aybekler ise yukarı tarafa taşınarak, birbirlerini görmemeye çalıştılar. 
     Şanlıurfa Valiliği, bölge milletvekilleri ise son 2 yıldır barış çabalarını sürdürüyorlar. Her iki aşireti de tanıyan ve tarafların barıştırmasını isteyen Şemanlar aşireti üyesi Ahmet Deliştaş, barış için görüşme yapabileceklerini söyledi. 
     Aralarında çocuk ve kadınlarında bulunduğu birçok kişinin yıllarca mağdur olduğunu ifade eden Deliştaş, ''Kan davası nedeniyle insanlar köylerini terk etti, başka şehirlerde yaşamak zorunda kaldı. Artık kan davasının kimseye bir fayda sağlamadığı bilinmelidir. Aslında her iki tarafta barışmak istiyor. Biz de barışa destek veriyoruz'' dedi. 
     
</TEXT>
</DOC>
