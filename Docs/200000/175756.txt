<DOC>
<DOCNO> 175756 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/14/son/sontur01.html </URL>
<DATE> 2003/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Eltiler tabak için kavga etti... Büyük elti küçüğü öldürdü 
</HEADLINE>
<TEXT>

     Aydın'da iki elti arasında ''tabak'' meselesi yüzünden çıkan tartışmada, büyük elti, küçük eltisini öldürüp intihar etti. 
     Alınan bilgiye göre, Efeler Mahallesi Fidanlık 3 sokaktaki apartmanda oturan Tuncay ve kardeşi Şeref Karaca'nın eşleri Hatice 34 ve Nihayet Karaca 32 , tabak alışverişi meselesi yüzünden tartıştı. 
     Tartışma sonucunda Hatice Karaca, eltisi Nihayet Karaca'yı eşine ait ruhsatsız tabanca ile bir el ateş ederek vurduktan sonra, üst kattaki evine çıktı. Hatice Karaca, aynı silahla kendi başına ateş etti. 
     Silah sesleri üzerine olay yerine gelen polis ekipleri, her iki kadını da evlerinde ölü olarak buldu. 
     Ölen iki kadının eşlerinin, Aydın Belediyesi tarafından özelleştirilen çöp ayırma işinde çalıştığı öğrenildi. 
     Olayla ilgili soruşturma sürüyor. 
     
</TEXT>
</DOC>
