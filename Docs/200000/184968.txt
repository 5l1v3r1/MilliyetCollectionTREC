<DOC>
<DOCNO> 184968 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/27/son/sondun15.html </URL>
<DATE> 2003/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
İran'da timsah çocuğu yedi 
</HEADLINE>
<TEXT>

     İran'da bir timsahın 12 yaşındaki çocuğu yediği bildirildi. 
     Cumhuri İslami gazetesinin bugünkü haberine göre, güneydoğuda Pakistan sınırı yakınlarında yer alan Sistan ve Belucistan eyaletinin Serbaz kentinin Pişin nehrindeki olayda, bir timsah nehirde arkadaşlarıyla birlikte yüzen 12 yaşındaki çocuğu yedi. 
     Serbaz kenti Çevre Koruma Müdürü Hamid Agatavay, bölge halkı tarafından ''Gando'' diye adlandırılan kısa burunlu timsahlardan birinin geçen Çarşamba günü bir çocuğu yediğini belirterek, bu tür olayların çok nadir görüldüğünü ve buna şaşırdıklarını söyledi. 
     Timsahın çocuğa ya aç olduğu için saldırdığını ya da yüzücülerin timsahı kızdırdığını söyleyen Agatavay, Gando türü 250 timsahın Bahu Kalat bölgesindeki nehir ve sulak yerlerde koruma altına olduğunu kaydetti. 
     Gando türü timsahların boyunun 5 metreye kadar ulaşabildiği ve ürkeklikleriyle tanındığı bildiriliyor. 
     
</TEXT>
</DOC>
