<DOC>
<DOCNO> 198060 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/27/astro/index.html </URL>
<DATE> 2003/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Yapıcı olunabilir 
</HEADLINE>
<TEXT>

   
   
   Oğlak burcunda hareket eden Ay duygusal açıdan çok parlak gözükmemekle birlikte gün içinde gerçekçi düşünmek, plan yapmak ve organize olmak açısından daha iyi şartlar var. Koç'lar biraz huzursuz bir gündeler. Başkalarından olumlu destek almak için sabırlı olmalılar. Tamamlanması gereken işler söz konusu. Büyük risklerden kaçınmalılar. Boğa'lar rahat ve iyimser bir enerji içindeler. Yeni kişilerle bir araya gelmek ve yolculuklar onlara geniş olanaklar sağlayabilir. İkizler maddi problemlerini ortaklaşa işler yardımıyla çözebilecekler. Bu arada şimdiye kadar bekleyen toplu paralar açısından da olumlu adımlar söz konusu. Yengeç ilişkilerden yana kritik gündeler. İlginç gelişmeler, yeni öneriler üst üste gelebilir. Bu arada ortaklaşa konular söz konusu olduğunda abartılı tepkilerden uzak kalmak iyi olacak. Aslan'lar duygusal alanda bazı yanlış anlamalara yol açsalar da iş ortamında verimli olabilirler. Başak'lar sürpriz girişimlerle öne çıkabilirler. Şanslarına güvenmeliler ama abartıya da kaçmamalılar. Parasal konularda dikkatli olmak gerekiyor. 
   Terazi'ler yapıcı adımlar atarak eldeki işleri sağlam hale getirecekler. Bu arada planlı hareket etmek onlara hız katacak. Duygusal konularda inatlaşmadan kaçınmak gerekiyor. Akrep'ler eğitim, hareket ve zihinsel konularda son derece şanslı. Başkalarından öğrenebilecekleri çok şey söz konusu. Kardeşler ve yakınlardan da destek bulabilirler. Yay'lar parasal konularda şanslı günlerindeler. Hiç beklemedikleri destekler kazanabilirler. Para onlara ortaklaşa işlerde de gelebilir. Oğlak'lar yeni girişimlerde bulunmak ve kendilerini ifade edebilmek için güzel bir gündeler. Duygusal alanda coşkun bir enerjiye sahipler. Kova'lar geçmişte yapmış oldukları işlerin olumlu ya da olumsuz sonuçlarını değerlendirecekler. Gereksiz yere endişeye kapılmamalılar. Balık'lar gün içinde eğer iyi organize olabilirlerse başarılı sonuçlar elde edebilirler. Grup çalışmaları, ortaklaşa işler son derece tatmin edici olabilir. 
   
   
</TEXT>
</DOC>
