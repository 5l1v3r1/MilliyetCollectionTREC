<DOC>
<DOCNO> 167330 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/04/son/sonspo17.html </URL>
<DATE> 2003/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray ilk kez topla çalıştı... 
</HEADLINE>
<TEXT>

     Galatasaray, bugün yaptığı ilk antrenmanla yeni sezon hazırlılarını sürdürdü. 
     Teknik direktör Fatih Terim yönetiminde Florya Metin Oktay Tesisleri'nde gerçekleştirilen ve yaklaşık 2 saat süren çalışmada futbolcular, koşu ve pas çalışmasının ardından çift kale maç yaptı. 
     Yeni sezon hazırlıklarının başlangıcının 5. gününde topla biraraya gelen sarı-kırmızılı futbolcular, çift kale maçta oldukça istekli görünürlerken, zaman zaman birbirlerine karşı sert müdahalelerden de kaçınmamaları dikkati çekti. 
     Yoğun sıcak altında 2 saatlik bir çalışma yaptıran Fatih Terim, adeta oyuncularının pestilini çıkardı. 
     Ayrıca sarı-kırmızılılarda sağlık kontrolünün son gününde, Hasan Şaş, Fabio Pinto, Faryd Mondragon, Berkant Göktan, Joao Batista, İlker Erbay ve Orhan Ak, Özel Bakırköy Acıbadem Hastanesi'de bir dizi testten geçecek. 
     Galatasaray, akşam gerçekleştireceği idmanla yeni sezon hazırlıklarını sürdürecek. 
     
</TEXT>
</DOC>
