<DOC>
<DOCNO> 171457 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/24/son/sontur19.html </URL>
<DATE> 2003/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Sokak ortasında öldürülen kadının katili yakın arkadaşı çıktı 
</HEADLINE>
<TEXT>

     Adana'nın Ceyhan İlçesi'nde, sokak ortasında öldürülen genç kadının katil zanlısının en yakın arkadaşı olduğu belirlendi. Zanlı, cinayeti hakkında dedikodu çıkardığı için gerçekleştirdiğini itiraf etti. 
     Emniyet Müdürlüğü yetkililerinden alınan bilgiye göre, Türlübaş Mahallesi'nde, 2 gün önce meydana gelen olayda, sokak ortasında pompalı tüfekle vurularak öldürülen Özlem Aykan'ın 24 katil zanlısının, en yakın arkadaşı Pınar Ç. 23 olduğu belirlendi. 
     Yetkililer, düzenledikleri operasyonla Pınar Ç. ve cinayete yardım ettikleri belirlenen Z.Ç. 17 ve S.Y'nin 16 gözaltına alındığını bildirdiler. 
     Pınar Ç'nin emniyetteki ifadesinde, Özlem Aykan'ı hakkında dedikodu yaptığı için öldürdüğünü itiraf ettiği ve şunları söylediği belirtildi 
     ''Özlem Aykan, çok yakın arkadaşımdı. Başka erkeklerle ilişkim olduğu şeklinde dedikodu yapmış. Bu yüzden en yakın arkadaşım beni dövdü. İntikamımı almak için, telefon açarak eve davet ettim. Babasıyla geldi. Babalarımız evde sohbet ederken, dışarıda konuşmak istediğimi söyledim. Beraber sokağa çıktığımızda, Z.Ç. ve S.Y. pompalı tüfekle geldiler. Tüfekle ateş etmek istediler, ama başaramadılar. Tüfeği alarak, onların yapamadığını yaptım ve iki el ateş ederek, öldürdüm.'' Yetkililer, sorgulamaları devam eden 3 kişinin, daha sonra haklarında düzenlenecek evrakla adliyeye sevk edileceklerini kaydettiler. 
     
</TEXT>
</DOC>
