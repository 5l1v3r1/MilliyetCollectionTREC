<DOC>
<DOCNO> 196938 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/21/guncel/gun02.html </URL>
<DATE> 2003/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
'Hesabını verecekler' 
</HEADLINE>
<TEXT>

   "Patlamalar 5 gün önceki eylemle örtüşüyor" diyen Erdoğan, "Lanetli saldırıya verilecek en iyi cevap metanetimizi korumak" diye seslendi 
      ANKARA Milliyet 
   
   Başbakan Recep Tayyip Erdoğan, patlamalardan yaklaşık altı saat sonra TBMM'de yaptığı basın toplantısında, lanetli bir terör saldırısıyla 5 gün sonra tekrar karşı karşıya kaldıklarını söyledi. Saldırıyı, "insanlıktan nasibini almamış odakların ülkemizdeki barış ve istikrara karşı cüretk rlığının yeni bir örneği" olarak niteleyen Erdoğan şöyle konuştu 
   "Bir kere daha açıkça söylüyorum, bu insanlık dışı saldırıların arkasındaki amaç milletimizin ve hükümetimizin iradesi karşısında paramparça olmaya mahk mdur. Milletimizin bu lanetli saldırı karşısında göstereceği dayanışma, bu eyleme yeltenen ve onu kullananları hüsrana mahk m edecektir. İçinde bulunduğumuz şu mübarek günleri kana bulayanlar masum insanları katledenler, bunun hesabını her iki lemde de vereceklerdir. Ebediyete kadar lanetleneceklerini ayrıca bilmelidirler." 
   
   Metanetli olun 
   Terörle mücadelede uluslararası işbirliğini vurgulayan Erdoğan, "Türkiye bu lanetli saldırı karşısında bir yumruk gibi birliğini koruyacaktır. Uluslararası dayanışma ve işbirliğini sürdüreceğiz. Ulusal dayanışmamızı da korumamız gerektiğini bir kere daha hatırlatıyoruz" dedi. 
   Erdoğan vatandaşlara da şöyle seslendi "Lanetli saldırıya verilecek en iyi cevap metanetimizi korumak. Hayatımızı normal şekilde sürdürmemiz karanlık emellere en büyük cevap olacaktır. Türkiye dimdik ayaktadır." 
   
   İstihbarat eksikliği 
   İstihbarat eksikliği olup olmadığı ile ilgili bir soru üzerine Erdoğan, şu değerlendirmeyi yaptı "Eksikler olabilir, istihbarat dediğimiz olay olmadan önce, istihbar edilip önlemleri almaktır. Bu olayda da istihbarat örgütümüz aldığı istihbarat bilgilerini 81 vilayete geçti, gerekli tedbirler alındı. Terörün gücü nerden geliyor, bilinen adresi yoktur. Nerede, neyi, ne zaman vuracağı belli olmaz. Bir ülke gösterin ki, bu işi çözsün." 
   
   
   
   
   
   
</TEXT>
</DOC>
