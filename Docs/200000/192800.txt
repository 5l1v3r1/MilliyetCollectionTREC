<DOC>
<DOCNO> 192800 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/02/yazar/theper.html </URL>
<DATE> 2003/11/02/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Diğer semtler ne olacak 
</HEADLINE>
<TEXT>

   
   Son dört gündür Beyoğlu çevresinde kapkaç olayına rastlanmıyor. Peki Levent veya Beşiktaş ne lemde 
   Ben söyleyeyim berbat vaziyette. Şimdi yıllardır sorduğum soruyu tekrarlayıp sonra yanıtını vereceğim. Kapkaç veya hırsızlık önlenemez mi 
   Osmanbey esnafı kendi göbeğini kesti, özel güvenlik kurdu, kapkacı önledi. Beyoğlu'nda bir günde yapılan baskınla Beyoğlu rahatladı. Demek ki, kapkaç önlenebilirmiş. Peki bugüne kadar niye önlenmedi Bir soru daha. Beyoğlu'nu haraca kesen çete yakalandı Beyoğlu rahatladı, peki İstanbul'da tek çete mi var Diğerleri ne oldu 
   Bakın bu soruların hepsinin altında bir kuşku yatıyor. Önlenebilir suçlar önlenemiyorsa kuşku duyarım. Bir semtte çalışan çete biliniyor da senelerce elgellenmiyorsa kuşku duyarım. 
   Bir semtteki önlenebilir olduğunu gösterdiğine göre diğer semtlerdeki önlenmiyorsa yine kuşku duyarım. Kuşku duymaktan kimse de beni alıkoyamaz zira patronunun eline bir günde on milyar lira geçtiği söylenen bu iş önemli bir sektör oluşturmuştur. Görünen o dur ki şehir semtlere ayrılmış ve çeteler arasında bölüşülmektedir. Öyleyse sorarım Beşiktaş'ı, Eminönü'nü, sair semtleri soyanlar ne zaman ihtilafa düşecek ve yakalanacak Bunu sadece ben değil çoluğunun çoğunun hayatından endişe eden tüm vatandaşlar soruyor. Bilenler biliyor ki soyulmadık ev kalmadı. 
   - Evinize sağlam kapı koyun, paranızı kasada saklayın, çantanızı boynunuza sıkı asın, kaldırımın cadde tarafında yürümeyin, diye ahk m kesmek değildir çözüm. Çözüm suçun önlenmesidir, bunun için de koca bir kadro mevcuttur, nasihat vermek için değil iş yapmak için. Haydi bakalım görelim. 
   
      
   
   
</TEXT>
</DOC>
