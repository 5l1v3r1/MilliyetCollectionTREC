<DOC>
<DOCNO> 164328 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/20/son/sondun02.html </URL>
<DATE> 2003/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
FORBES dergisi, Jennifer Aniston'u yılın en popüler kişisi seçti 
</HEADLINE>
<TEXT>

     Amerikan finans çevrelerinin dergisi Forbes, yılın en popüler 100 şöhreti arasında 1 numarayı, ''Friends'' dizisi oyuncularından Jennifer Aniston'a verdi. 
     Dergi kapaklarında daha çok yer bulan ve geçen yılki kazancı 35 milyon dolar olarak açıklanan Aniston, Hollywood'un en pahalı oyuncuları arasında yer alıyor. 
     Aniston'u en popüler ünlü seçilmesinde ve geçen yıl birçok dergiye kapak olmasında, ünlü aktör Brad Pitt'le evli olmasının da katkısı bulunabileceği belirtiliyor. 
     Dergi, Jennifer Lopez ile Ben Afflect'i yılın çifti olarak gösterirken, toplam yıllık gelirleri 65 milyon dolar olan ikiliye, 5 ve 7. sıralarda yer verdi. 
     Eminem ve Dr. Dre, 35'şer milyon dolar gelirle 2. sırayı paylaştı ve golf oyuncusu Tifer Woods 3. sırada yer aldı. 
     Sporcular arasında basketbolcu Michael Jordan 13, Formula 1 yıldızı Michael Schumacher 19. sırada yer bulurken, Harry Potter'ın yazarı J.K. Rowling'e listede 15. sıra verildi. 
     
</TEXT>
</DOC>
