<DOC>
<DOCNO> 176829 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/19/son/sontur34.html </URL>
<DATE> 2003/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Ayıdan kaçarken gözünden oluyordu... 
</HEADLINE>
<TEXT>

     Kars'ın Sarıkamış İlçesi'nde, ormanlık alanda yaban çileği toplayan çocuk, karşısına çıkan ayıdan kaçarken, düşerek göz kapağının yarılmasına neden oldu. 
     Sarıçam ormanlarıyla ünlü Sarıkamış İlçesi'nde, ormanlık alanda yaban çileği toplamaya giden Yunus Emre Karabağ 14 ve arkadaşlarının karşısına ayı çıktı. 
     Ayının üzerlerine gelmesiyle kaçmaya başlayan çocuklardan Karabağ, yere düşünce göz kapağı yarıldı. 
     Sarıkamış Devlet Hastanesi'nde tedavi edildikten sonra taburcu edilen Karabağ, ''Kaçarken bağırmaya başladık. Ayı bunun üzerine çalılıkların arasına girerek kayboldu'' dedi. 
     
</TEXT>
</DOC>
