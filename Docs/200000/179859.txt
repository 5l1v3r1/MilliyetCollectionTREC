<DOC>
<DOCNO> 179859 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/02/son/sontur35.html </URL>
<DATE> 2003/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Namaz kılarken otomobili ve 30 milyar lirası çalındı 
</HEADLINE>
<TEXT>

     Konya'nın Karapınar İlçesi'nde, minibüs satma vaadi ile kandırılan bir kişinin otomobili ve içinde bulunan 30 milyar lirası, camiye namaz kılmak için girdiği sırada çalındı. 
     Kendini ''Mehmet Emin'' olarak tanıtan bir kişi, minibüs almak isteyen Ahmet Hamdi Söylemez'e 54 , bir akrabasında satılık minibüs olduğunu ve kendisine yardımcı olabileceğini söyledi. 
     Uzun süredir satılık minibüs arayan Söylemez, hayalini kurduğu minibüse sahip olmak için biriktirdiği paradan 30 milyar lirayı yanına alarak, ''Mehmet Emin'' olduğunu söyleyen kişi ile buluştu. 
     30 milyar lira parayı bir çanta içinde otomobilinin bagajına koyan Söylemez, öğle namazı kılmak için ısrar eden kişi ile birlikte Selimiye Camisi'ne gitti. 
     Cami çıkışında Mehmet Emin olarak tanıdığı kişiyi bulamayan Söylemez, kendisine ait olan ve bagajındaki çanta içinde 30 milyar lira bulunan 35 CVT 99 plakalı otomobilinin de yerinde olmadığını fark etti. 
     Söylemez'in ihbarı üzerine harekete geçen polis, geniş çaplı aramalar sonunda çalınan otomobili Ereğli ilçesi Otogarı'nda terk edilmiş halde buldu. Yetkililer, aracın bagajında para çantası olmadığını belirterek, verilen eşkal üzerinde çalışmaların devam ettiğini bildirdi. 
     
</TEXT>
</DOC>
