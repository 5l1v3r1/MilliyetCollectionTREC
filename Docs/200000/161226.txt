<DOC>
<DOCNO> 161226 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/05/son/soneko16.html </URL>
<DATE> 2003/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
ERDEMİR KARDEMİR konusunda hükümet görüş iletmedi 
</HEADLINE>
<TEXT>

     Ereğli Demir ve Çelik Fabrikaları T.A.Ş. ERDEMİR , KARDEMİR'in devralınması konusunda şirketle veya hükümet düzeyinde bir görüşme yapılmadığını, hükümet tarafından da herhangi bir görüşün iletilmediğini bildirdi. 
     ERDEMİR'den Borsa'ya gönderilen açıklamada, bir süreden beri basında şirketin KARDEMİR'i devralacağı yolunda haberler çıktığına işaret edildi. 
     İstanbul'da 3 Haziran'da düzenlenen basın toplantısının ardından, ertesi günkü gazete haberinde konunun hükümetin KARDEMİR'in ERDEMİR'e bağlanması için görüşmelerde bulunduğu ancak ERDEMİR'in buna karşı olduğu, dolayısıyla şirket yönetimi ile hükümet arasında bu konuda farklı görüş bulunduğu şeklinde yer aldığı kaydedilen açıklamada, devamla şöyle denildi 
     ''Konu hakkında şirketimiz ile KARDEMİR arasında veya hükümet düzeyinde herhangi bir görüşme yapılmamış, hükümet tarafından şirketimize herhangi bir görüş iletilmemiştir. ERDEMİR kendi ticari menfaatlerine uygun düşecek şekilde KARDEMİR ile ticari ilişkilerini sürdürmektedir.'' 
     
</TEXT>
</DOC>
