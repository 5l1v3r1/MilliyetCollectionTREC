<DOC>
<DOCNO> 170605 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/20/son/sontur13.html </URL>
<DATE> 2003/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan Çelik Taşımalı eğitim devam edecek... 
</HEADLINE>
<TEXT>

     Milli Eğitim Bakanı Hüseyin Çelik, bugünkü şartlarda taşımalı eğitimin kaldırılmasının söz konusu ve mümkün olmadığını kaydetti. 
     Milli Eğitim Bakanlığı, bugünkü bazı gazetelerde, Milli Eğitim Bakanı Çelik'in Aydın'da yaptığı açıklamaya dayanılarak yayınlanan ''Taşımalı Eğitim Kalkıyor'' başlıklı haberler üzerine açıklama yaptı. 
     Yazılı açıklamada, Bakan Çelik'in, bir soru üzerine, ''ilköğretim ilk kademedeki özellikle ilk üç sınıftaki çocukların taşıma yerine köylerdeki okullarda eğitim yapmalarının daha doğru olacağını, köy okullarında ilk üç sınıfta 10 ve üzerinde öğrenci olması halinde buralara öğretmen gönderilebileceğini ve konuyla ilgili çalışmaların devam ettiğini'' söylediği belirtildi. 
     Bakanlık açıklamasında, ''Sayın Bakan, konuşması sırasında 'taşımalı eğitim kalkacak' şeklinde bir ifade kullanmamıştır. Sayın Bakan, bugünkü şartlarda taşımalı eğitimin kaldırılmasının söz konusu ve mümkün olmadığını da kaydetmiştir'' denildi. 
     
</TEXT>
</DOC>
