<DOC>
<DOCNO> 189346 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/17/son/sonspo24.html </URL>
<DATE> 2003/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Portekiz'in 3 büyüğünden biri... Sporting Lizbon'u tanıyalım... 
</HEADLINE>
<TEXT>

     Gençlerbirliği'nin UEFA Kupası 2. turundaki rakibi Portekiz'in Sporting Club Lizbon takımı, Avrupa kupalarında hayli fazla deneyime sahip bir ekip. 
     Bugüne dek kupalara 41 kez katılan Sporting Club Lizbon, yaptığı 166 maçta, 69 galibiyet, 38 beraberlik ve 59 yenilgi aldı. Bu maçlarda 271 gol kaydeden Portekiz ekibi, kalesinde ise 212 gol gördü. Sporting Club Lizbon, Avrupa Şampiyon Kulüpler Kupası'nda 12, Avrupa Kupa Galipleri Kupası'nda 8 ve UEFA Kupası'nda da 21 kez yer aldı. 
     Galatasaraylı Prates ve sarı-kırmızılıların eski Brezilyalı futbolcusu Jardel'in de bir dönem forma giydiği ekip olan Sporting Club Lizbon, kupalarda bugüne kadarki en büyük başarısını, 1964 yılında Avrupa Kupa Galipleri Kupası'nı kazanarak sağladı. Portekiz takımı finalde, Macar rakibi MTK Hungaria Budapeşte'yi 3-3 ve1-0'lık skorlarla geçti. 
     1909 yılında kurulan, yeşil-beyaz renklere sahip ekip, maçlarını başkent Lizbon'daki Alvalude Stadı'nda yapıyor. 18 takımlı Portekiz Ligi'nde halen 12 puanla 6. durumda bulunan Sporting Club Lizbon, son lig maçında Maritimo Funchal'a deplasmanda 2-1 yenildi. 
     Teknik direktör Fernando Santos'un çalıştırdığı Portekiz ekibi, kupanın ilk turunda İsveç'in Malmö FF takımını 2-0 ve 1-0'lık skorlarla eledi. 
     Kadrosunda 9 yabancı futbolcusu bulunan takımdaki bu yabancı futbolcular şunlar 
     Savunma Quiroga Arjantin , Paito Mozambik , Correa Anderson Polga Brezilya 
     Orta Alan Rodrigo Tello Şili , Fabio Rochemback Brezilya 
     Forvet Marius Niculae Romanya , Clayton Brezilya , Tonito İspanya , Liedson Da Silva Muniz Brezilya . 

     
</TEXT>
</DOC>
