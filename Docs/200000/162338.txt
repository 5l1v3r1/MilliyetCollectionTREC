<DOC>
<DOCNO> 162338 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/11/ekonomi/eko06.html </URL>
<DATE> 2003/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Vehbi Koç Vakfı ödülü AÇEV'in... 
</HEADLINE>
<TEXT>

     EKONOMİ SERVİSİ 

     Bu yıl ikincisi düzenlenen Vehbi Koç Vakfı'nın 150 milyar liralık Vehbi Koç Ödülü eğitim alanında 'Anne Çocuk Eğitim Vakfı'na AÇEV verildi. 1969 yılında kurulan Vakfın ilk ödülü geçtiğimiz yıl Topkapı Sarayı'na verilmişti. 
     Uzmanlardan oluşan bir seçici kurul tarafından verilen ödülün törenine Berna Yılmaz, Sakıp Sabancı, Milli Eğitim Bakanı Hüseyin Çelik de katıldı. Koç Holding Yönetim Kurulu Başkanı Mustafa Koç, Vehbi Koç'un sadece iş alanında değil, sosyal alanlarda da birçok girişimi başlatan biri olduğunu belirtti. Milli Eğitim Bakanı Çelik ise Koç ailesinin üçüncü kuşağının da kendinden öncekilerin geleneğini sürdürdüğü için hayırlı evlatlar olduklarını belirtti ve öğrencilik yıllarında Ankara'daki Vehbi Koç Öğrenci Yurdu'nu her gördüğünde "Vehbi Koç'tan Allah razı olsun" dediğini kaydetti. 
     

</TEXT>
</DOC>
