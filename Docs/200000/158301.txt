<DOC>
<DOCNO> 158301 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/22/son/sonspo24.html </URL>
<DATE> 2003/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Komşunun gözü Türk yıldızlarda... 
</HEADLINE>
<TEXT>

     Yunanistan'ın Panionios takımında forma giyen Erol Bulut'un FC Panathinaikos, Bayern Leverkusen'de kariyerini sürdüren Yıldıray Baştürk'ün ise Pire Olimpiyakos tarafından istendiği öne sürüldü. 
     Atina'da yayınlanan Ta Nea gazetesi, ''Yunan takımları starları istiyor'' başlıklı haberinde, Panathinaikos'un, Panionios ile Haziran sonunda sözleşmesi son bulan Erol Bulut'u kadrosuna dahil etmek için ''elinden geleni ardına koymayacağını'', bu çerçevede Türk futbolcunun karşısına muhteşem tekliflerle çıkmak üzere olduğunu yazdı. 
     Pire Olimpiyakos'un ise Yıldıray Baştürk'e ''göz diktiğini'' kaydeden Ta Nea, milli futbolcunun, Pire takımının kendini yenileme çalışmaları çerçevesinde kadrosunda dünya klasmanında futbolculara yer vereceğini, Baştürk'ün bu konudaki en iyi örneği oluşturacağını savundu. 
     
</TEXT>
</DOC>
