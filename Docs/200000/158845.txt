<DOC>
<DOCNO> 158845 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/25/son/sondun30.html </URL>
<DATE> 2003/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşşar Esad El Kaide örgütünün varlığından şüpheliyim 
</HEADLINE>
<TEXT>

     Suriye Devlet Başkanı Beşşar Esad, ABD'de 11 Eylül 2001 tarihinde düzenlenen terör saldırılarından sorumlu tutulan aşırı dinci El Kaide örgütünün varlığından şüpheli olduğunu söyledi. 
     Esad, Kuveyt'in El Anba gazetesine verdiği demeçte, ''Gerçekten El Kaide diye bir şey var mı Afganistan'da mıydı Hala varlığı devam ediyor mu El Kaide'nin lideri Usame bin Ladin telefonda konuşamıyor, interneti kullanamıyor, ama dünyanın dört köşesiyle doğrudan iletişim mi kuruyor Bu mantıksız'' dedi. 
     Ayrı örgütlerin belli bir düşünce birleşerek Usame bin Ladin'den daha tehlikeli olduğunu belirten Esad, ''Araplardan veya Arap olmayanlardan oluşan bu örgütler, toplumsal düzeyde destek görüyor. Suudi Arabistan'daki ve Fas'taki bombalı saldırılar bunun kanıtı. Geçerli çözüm toplumsaldır'' dedi. 
     Ortadoğu sorununa da değinen Esad, ABD'nin Arap ülkeleriyle ilişkilerinde İsrail'i merkeze koymasını eleştirerek, ''İsrail Suriye ve diğer Arap ülkelerinden memnunsa, Amerika da memnun. İsrail toprağımızı işgal eden bir ülke, ancak çıkarlarını hesaba katmamız isteniyor. Bunun mantığı ne Amerika'nın etkili bir güç olduğunu söylüyoruz ve ilişkimiz doğrudan olmalı'' diye konuştu. 
     
</TEXT>
</DOC>
