<DOC>
<DOCNO> 154646 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/05/son/sonspo16.html </URL>
<DATE> 2003/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Malatyaspor'da UEFA sesleri... 
</HEADLINE>
<TEXT>

     Malatyaspor Basın Sözcüsü Ali Cengiz, UEFA Kupası'nda Türkiye'yi temsil etme şanslarının artığını söyledi. 
     Cengiz, Kocaelispor maçında güzel bir futbol sergilediklerini, aldıkları 3-2'lik galibiyetin mutluluğunu yaşadıklarını belirterek, son haftalardaki çıkışlarını sürdürmek istediklerini bildirdi. 
     Ligde kalan 4 maçtan ikisini sahalarında, ikisini de deplasmanda oynayacaklarını ifade eden Cengiz, şöyle konuştu 
     ''İstanbulspor, Diyarbakırspor, Göztepe maçlarından galip ayrılıp, son hafta Trabzonspor deplasmanına avantajlı gitmek istiyoruz. Ligde kritik bir döneme girdik. Bu maçlarda hedeflediğimiz puanları toplayabilirsek, önümüzdeki sezon UEFA Kupası'nda ülkemizi temsil edebiliriz. Ligdeki bu kritik dönemde taraftarlarımızın desteğini bekliyoruz.'' Cengiz, hafta sonu sahalarında İstanbulspor ile yapacakları maçın hazırlıklarına yarın başlayacaklarını kaydetti. 
     
</TEXT>
</DOC>
