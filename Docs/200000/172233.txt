<DOC>
<DOCNO> 172233 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/29/magazin/mag01.html </URL>
<DATE> 2003/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Mehmet Ali Erbil zora gelemiyor 
</HEADLINE>
<TEXT>

   Enerjisiyle tanınan Erbil, dizi çekimlerinde verdiği 45'er dakikalık üç molada masaj yaptırıp uyuyor 
      MAGAZİN SERVİSİ 
   
   KANAL D'de ekrana gelecek yeni dizisi 'Büyümüş de Küçülmüş'ün çekimlerini sürdüren Mehmet Ali Erbil, bir yıl önce yakalandığı 'Kaçış sendromu' hastalığı nedeniyle yeni bir krize girmemek için tedbiri elden bırakmıyor. İlk bölümü 5 Ağustos Salı akşamı Kanal D'de yayınlanacak dizinin çekimleri Ayazağa'daki ANS Stüdyoları'nda sürüyor. Erbil'li sahnelerin çekimi yapıldığı günler, ANS'nin önünde bir ambulans hazır bekletiliyor. 
   DİZİDE iki farklı karakteri canlandıran Erbil, çekim yorgunluğunu ise üç molada atıyor. Erbil istirahat ettiğinde, diğer oyuncuların sahneleri çekiliyor. 'Kaçış sendromu' nedeniyle, vücudunun bağışıklık sistemini güçlendirmek için ayda bir yaptırdığı serum tedavisi için bugün Alman Hastanesi'ne yatacak Erbil, her biri 45 dakikayı bulan üç moladan birinde masaj yaptırıyor, diğerlerinde ise uyuyor. 
   
   
</TEXT>
</DOC>
