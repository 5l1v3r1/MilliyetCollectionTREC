<DOC>
<DOCNO> 154476 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/04/son/sontur30.html </URL>
<DATE> 2003/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Para için babasını öldürttü... 
</HEADLINE>
<TEXT>

     Adana'da 23 Nisan Çarşamba gecesi boğazından bıçaklanıp, telle boğularak öldürülen ve portakal bahçesine bırakılan anahtarcının katil zanlıları yakalandı. Zanlıların, kendilerini cinayete anahtarcının öz oğlunun azmettirdiğini itiraf ettikleri bildirildi. 
     Emniyet Müdürlüğü ekipleri, Tepe 1 Real Alışveriş Merkezi'nde anahtarcı dükkanı bulunan Cemal Yenisan'ın 56 katil zanlıları ile cinayetin azmettiricisi olduğu belirtilen oğlu Ömür Yenisan'a tatbikat yaptırdılar. 
     Zanlılar, Tepe 1 Real Alışveriş Merkezi'nde güvenlik görevlisi olarak çalışan Özkan B. 27 ile akrabası Serkan B. 22 , anahtarcının oğlu Ömür Yenisan'ın 27 , kendilerine babasını öldürmeleri halinde, tüm mallara ortak olacakları sözü verdiğini öne sürdüler. 
     Emniyet Müdürlüğü yetkilileri, zanlıları önce ölen Cemal Yenisan'ın anahtarcı dükkanı bulunan Tepe 1 Real Alışveriş Merkezi'ne götürdüler. Daha sonra olayın gerçekleştiği Gürsel Mahallesi, Öğretmenler Bulvarı'ndaki portakal bahçesinde zanlılara, Cemal Yenisan'ı nasıl bıçakladıkları ve telle boğdukları anlattırıldı. 
     Yetkililer, suçlarını itiraf eden Serkan B. ve Özkan B. ile olayın azmettiricisi olduğu belirlenen Ömür Yenisan'ın, yarın adliyeye gönderileceklerini bildirdiler. 
     
</TEXT>
</DOC>
