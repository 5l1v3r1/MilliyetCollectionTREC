<DOC>
<DOCNO> 184789 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/26/son/soneko16.html </URL>
<DATE> 2003/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Kürşad Tüzmen, 300 işadamıyla İran'a gidiyor... 
</HEADLINE>
<TEXT>

     Devlet Bakanı Kürşad Tüzmen, resmi temaslarda bulunmak üzere 30 Eylül'de İran'a gidecek. 
     Yapılan açıklamaya göre, 2 Ekim tarihine kadar sürecek ziyaret sırasında Bakan Tüzmen, İran yetkilileriyle görüşmelerde bulunacak. 
     Bu arada, Tüzmen'in İran'ı ziyareti sırasında İstanbul Maden ve Metaller İhracatçı Birlikleri İMMİB koordinatörlüğünde 3F Turizm ve Seyahat'in organize ettiği iş gezisi nedeniyle 300'e yakın işadamı da Tahran'da olacak. 
     Otomotivden enerjiye, inşaattan tekstile, gıdadan makineye kadar değişik sektörlerde faaliyet gösteren işadamları da gezi sırasında İranlı özel sektör temsilcileriyle biraraya gelecek. 
     Devlet Tüzmen başkanlığındaki resmi heyet ve işadamları 2 Ekim'de Tahran 3. Uluslararası Sanayi Fuarı'nı da ziyaret edecek. 
     100 Türk firmasının da katıldığı Sanayi Fuarı, İran'ın en önemli fuarları arasında yer alıyor. 
     
</TEXT>
</DOC>
