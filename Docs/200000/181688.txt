<DOC>
<DOCNO> 181688 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/11/son/soneko12.html </URL>
<DATE> 2003/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Ağustos ayında borsa yatırımcısı kazandı... 
</HEADLINE>
<TEXT>

     Yatırım araçları içinde Borsa, bu yılın Ağustos ayında yüzde 9.7 ile en fazla reel getiri sağlayarak, gözde yatırım aracı oldu. 
     Devlet İstatistik Enstitüsü'nün DİE , seçilmiş finansal yatırım araçlarının Ağustos ayındaki reel getiri oranları açıklandı. 
     Toptan Eşya Fiyat Endeksi'ne TEFE indirgendiğinde, bu yılın Ağustos ayında borsanın 9.7'lik reel getirisinin ardından, mevduat da yüzde 2.9 ile en fazla reel getiri sağlayan ikinci yatırım aracı oldu. 
     Reel bazda külçe altın yüzde 2.6, dolar da yüzde 0.1 oranında reel getiri sağlarken, euro ise yatırımcısı yüzde 1.9 oranında zarara uğrattı. 
     Reel getiri, Tüketici Fiyatları Endeksi'ne TÜFE göre indirgindeğinde de yine borsa yüzde 9.3, banka mevduatı brüt yüzde 2.5, külçe altın da yüzde 2.2 oranında reel sağladığı saptandı. 
     Reel bazda dolara yatırım yapanlar yüzde 0.3, euro'ya yatırım yapanlar yüzde 2.3 kaybetti. 
     
     BİR YILDA MEVDUAT FAİZİ KAZANDIRDI 
     2002 ile 2003 arasını kapsayan 12 aylık dönemde, TEFE'ye göre sadece mevduat faizi reel bazda getiri sağladı. 
     Bu dönemde mevduat faizi yüzde 22.7 oranında kazandırırken, dolar yüzde 30.3, euro yüzde 20.5, külçe altın yüzde 18.9, borsa da yüzde 5.5 oranında kaybettirdi. 
     TÜFE'ye göre bakıldığında da yıllık bazda, mevduat faizi yüzde 20.5 oranında reel getiri sağlarken, borsa yüzde 7.1, dolar yüzde 31.5, euro yüzde 21.9 ve külçe altın yüzde 20.3 oranında reel gelir kaybına neden oldu. 
     
</TEXT>
</DOC>
