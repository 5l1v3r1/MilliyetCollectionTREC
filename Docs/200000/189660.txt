<DOC>
<DOCNO> 189660 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/19/son/sondun02.html </URL>
<DATE> 2003/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiliz polisi Putin'e suikast planını bozdu 
</HEADLINE>
<TEXT>

     İngiliz polisine bağlı terörle mücadele biriminin, Rusya Devlet Başkanı Vladimir Putin'e suikast planını önlediği ileri sürüldü. 
     İngiliz Sunday Times gazetesinde yer alan haberde, Putin'e yabancı bir ülkeye yaptığı ziyaret sırasında suikast düzenlenmesi planıyla ilgileri olduğu gerekçesiyle biri eski Rus istihbarat servisi görevlisi, iki kişinin tutuklandığını duyurdu. 
     Haberde, eski Rus ajanının, eski Sovyetler Birliği dönemindeki istihbarat servisi KGB'nin yerine kurulan Federal Güvenlik Servisi'nden FSB üst düzey bir yetkiliye suikast düzenlenmesi için Putin'in hareketleri hakkında bilgi verdiği iddia edildi. 
     Haberde, İngiltere'ye sığınan eski bir FSB yetkilisi Alexander Litvinenko'nun, İngiliz polisine suikastın ayrıntıları hakkında bilgi verdiği ileri sürüldü. 
     Öte yandan, İngiliz polisinden yapılan açıklamada, yaşları 36 ve 40 olan iki kişinin suikastla ilgileri olduğu iddialarını araştırmak için 12 Ekim Pazar günü tutuklandıkları doğrulandı. Ancak polis yetkilileri, tutuklanan kişilerin sorguya çekildikten sonra 17 Ekim'de serbest bırakıldığını ve haklarında işlem yapılmadığını belirtti. 
     
</TEXT>
</DOC>
