<DOC>
<DOCNO> 164933 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/23/son/soneko16.html </URL>
<DATE> 2003/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Tekel, tuzlalar için ihale açtı... 
</HEADLINE>
<TEXT>

     Tekel, Tütün, Tütün Mamulleri, Tuz ve Alkol İşletmeleri A.Ş. Genel Müdürlüğü, Kaya Tuzlaları Tuz Kaya Tuzu İşletme Ruhsatları ve Buluculuk Haklarının devri suretiyle özelleştirilmesi için ihale açtı. 
     Çankırı Merkez Balıbağı Köyü , Sekili Çiçekdağı Kırşehir ve Tuzluca Tuzluca Iğdır bulunan tuzlalar, 30 Temmuz 2003 tarihinde saat 10.30'da yapılacak ihale ile özelleştirilecek. 
     İhaleye katılmak isteyenlerden Çankırı için 10 milyar, Sekili için 5 milyar, Iğdır içinse 8 milyar lira tutarında geçici teminat bedeli alınacak. 
     İşin teknik şartnamesi 25 Temmuz 2003 tarihine kadar bedeli mukabili, İzmir Çamaltı mevkiinde bulunan Tuzla Sanayii Müessese Müdürlüğü'nden temin edilebilecek. 
     Teklif verilecek olan tuzlaların her biri için ayrı ayrı ihale şartnamesi alınması zorunlu olan ihalede özellikleri, kalitesi ve tahmini miktarları belirtilen, stok kaya tuzu ile birlikte bir bütün olarak devir suretiyle özelleştirilecek. 
     İhale, 30 Temmuz 2003 tarihinde saat 10.30'da ''kapalı teklif usulü'' ile Tekel A.Ş. Genel Müdürlüğü İhale Komisyonu tarafından yapılacak. 
     Ancak kamu yararı görülmesi halinde, ihale pazarlık ya da açık arttırma usulü ile de sonuçlandırılabilecek. 
     Bu arada birden fazla tuzla için teklif vermek isteyenler, tekliflerini ayrı ayrı verecekler. 
     Teknik şartnameye göre hazırlanacak olan teklif mektupları ihale günü saat 10.00'a kadar Tütün, Tütün Mamulleri, Tuz ve Alkol İşletmeleri A.Ş. Genel Müdürlüğü İç Alım Müdürlüğü'ne elden teslim edilecek. 
     
</TEXT>
</DOC>
