<DOC>
<DOCNO> 154056 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/02/son/sonspo23.html </URL>
<DATE> 2003/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'da, stat için kritik toplantı... 
</HEADLINE>
<TEXT>

     Galatasaray'ın yeni Ali Sami Yen Stadı Projesi için önemli toplantı yarın yapılacak. 
     Galatasaray Kulübü Başkanı Özhan Canaydın ve yönetim kurulundan 5 üye, İstanbul Olimpiyat Oyunları Hazırlık ve Düzenleme Kurulu'nun İOOHDK , Atatürk Olimpiyat Stadı'nda yapılacak aylık toplantısına katılarak, Atatürk Olimpiyat Stadı'nın gelecek 2 yılda kullanımı için görüşmelerde bulunacak. 
     Devlet Bakanı ve Başbakan Yardımcısı Mehmet Ali Şahin'in de katılması beklenen toplantıda, Ali Sami Yen Stadı'nı yıkmayı planlayan sarı-kırmızılı kulüp, yeni stat yapılana dek geçecek süredeki maçlarını burada oynamak için gerekli koşulları görüşecek. 
     Toplantı sonrasında iki taraf arasında protokol imzalanması beklenirken, İOOHDK'nun, burada yapılacak maçlardan elde edilecek hasılatlardan belirli bir yüzde alacağı öğrenildi. 
     Öte yandan Atatürk Olimpiyat Stadı'nın ulaşım sorunu için henüz bir girişim başlatılmadı. 
     Galatasaray'ın, stat için protokol imzalayıp imzalamamasının, ulaşım sorunun çözümüne bağlı olduğu bildirildi. 
     




</TEXT>
</DOC>
