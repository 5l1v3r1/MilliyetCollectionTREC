<DOC>
<DOCNO> 187640 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/10/guncel/gun01.html </URL>
<DATE> 2003/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Lodosa ne çınarlar dayandı, ne çatılar 
</HEADLINE>
<TEXT>

   Şiddetli rüzg r, dün Türkiye'yi altüst etti. Asırlık ağaçlar, minareler yıkıldı, tekneler battı, çatılar uçtu. 1 kişi öldü, 2 kişi de kayboldu... 
      DOĞAN HABER AJANSI MİLLİYET İstanbul 

   
   İstanbul 1 saat süren sağanak yağış ve fırtına nedeniyle birçok ilçede elektrikler kesildi. Onlarca ağaç devrildi, reklam panoları havalarda uçtu, çok sayıda araç ve ev hasar gördü, altgeçitler suyla doldu. İstanbul Defterdarlığı'nın Vatan Caddesi'ndeki binasının çatısı uçtu. Kopan bazı parçalar da, çevredeki binaların camlarının kırılmasına neden oldu. 
   İzmir Denizin 60 cm. yükselmesi sonucu Birinci ve İkinci Kordon'da 44 zemin katı su bastı. Kordon'da alkollü dolaşırken denize düşen 25-30 yaşlarında bir kişi kayboldu. Bergama Fatih Mahallesi'ndeki Mezarlık Camii'nin yıkılan minaresi kubbeye zarar verdi. 
   
   CAMİ AVLUSUNDA ÖLDÜ 
   Ankara Eryaman Güzelkent İlköğretim Okulu, çatısı uçtuğu için tahliye edildi. 1014 öğrencinin çıkışı sırasında çatının ana bölümü bahçeye uçtu. Resmi bir otomobil enkaz altında kalırken, öğrenciler büyük tehlike atlattı. Alışveriş merkezi Armada'nın alüminyum çatı kaplamaları uçtu. 
   Bursa Hızı saatte 83 kilometreye ulaşan lodos, Orhaneli'nin Argın köyünde cami minaresini devirdi. Sabah namazı için avluda beklerken enkaz altında kalan Akif Bayram 70 öldü, beş kişi yaralandı. İlköğretim okulları ve liselerin bir gün tatil edildiği kentin büyük bölümüne elektrik verilemedi. 
   
   GEMİ KARAYA OTURDU 
   Balıkesir Bandırma ve Erdek'teki limanlarda 9 balıkçı motoru battı. Teknesiyle sürüklenen bir balıkçıyı Sahil Güvenlik kurtardı. Yalova Arabalı vapur ve hızlı feribot seferleri yapılamadı. Depremzedeler için yaptırılan kalıcı konutlarda hasar meydana geldi. Kocaeli Gölcük 19 Mayıs Caddesi'nde iki katlı bir binanın çatısından uçan eternit, Nedret Kandemir'in 41 sağ ayağının kırılmasına neden oldu. Düzce Erken saatlerde denize açılan üç balıkçı teknesinden haber alınamadı. Zonguldak Kent merkezindeki okullarla Çaycuma'daki bir ilköğretim okulunda öğrenime bir gün ara verildi. Bir balıkçı, tekneden düşerek kayboldu. Bartın Panama bandıralı "Laine" adlı gemi, halatlarının kopması sonucu karaya oturdu. 
   
   Çatıdan kopan parça eve girdi    ŞAKİR AYDIN İSMAİL POLAT İstanbul 

   İstanbul Maltepe'de, Feyzullah Caddesi üzerindeki bir evin uçan çatısı, yaklaşık 200 metre mesafedeki Alaçam Sokak'a düştü. Bir otomobil hasar gördü. Yine fırtınanın etkisiyle çatıdan kopan, sivri demirli, 120 santimetre uzunluğundaki lata, Yazıcı Apartmanı'nın ikinci kat penceresinden içeri girdi kalorifer peteğine çarptıktan sonra yatağında uyuyan İdris Yazıcı'nın üzerine düştü. 
   
</TEXT>
</DOC>
