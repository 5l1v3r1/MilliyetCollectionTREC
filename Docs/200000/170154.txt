<DOC>
<DOCNO> 170154 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/18/yasam/yas14.html </URL>
<DATE> 2003/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
SAĞLIK HATTI 
</HEADLINE>
<TEXT>

     Ağzınızı da fırçalayın 
     GAMZE ÇETİN DHA 

     SADECE diş fırçalamanın kötü ağız kokularını gidermediği ve dişleri korumadığı belirtilerek, doğru olanın dişlerin yanı sıra bütün ağız içini fırçalamak olduğu belirtildi. Antalyalı Diş Hekimi Yılkut Çınar, "Toplumumuzda yerleşmiş bir düşünce olan diş fırçalamak’ tek başına yeterli değil. Dilimizi, damağımızı ve diş etlerimizi de fırçalamalıyız" dedi. 
     
     6 aya kadar anne sütü 
     FARKLI ekonomik düzeyde yaşayan annelerin çocuk beslerken ortak hataları paylaştıkları ortaya çıktı. Hacettepe Üniversitesi’nin araştırmasında bebekler ek besinlerle birlikte anne sütü verilme süresinin ortalama 10.5 ay, tek başına anne sütü verilme süresinin ise 4 ayla sınırlı kaldığı anlaşıldı. Uzmanlar, bebeklerin altı aya kadar tek başına anne sütü ile emzirilmesinin önemini vurguladı. 
     
     Klimalara dikkat 
     YAZ aylarında ferahlamak için kullanılan klimalar alerjik zatürreeye yol açabiliyor. Cerrahpaşa Tıp Fakültesi’nden Prof. A. Rasim Küçükusta, klimaların nemlendirme bölümünde üreyen küf mantarları ve bazı bakterilerin alerjik zatürreeye yol açabileceğini belirtti. Akut alerjik zatürreenin bu havanın solunmasından 4-6 saat sonra ateş, baş ve kas ağrıları ve halsizlikle başladığı belirtildi. 
     

</TEXT>
</DOC>
