<DOC>
<DOCNO> 168250 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/09/son/sondun11.html </URL>
<DATE> 2003/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünyanın en pahalı otelleri Londra'da... 
</HEADLINE>
<TEXT>

     Emlak ve turizm firması Jones Lang LaSalle tarafından yapılan dünyanın en pahalı otelleri sıralamasında, Londra'nın otelleri ilk sıraya yerleşti. 
     Londra'da bir gece otelde konaklamanın bedelinin Toronto, San Francisco ve Sidney'deki otellerde konaklamanın iki katı daha pahalı olduğunu belirten araştırmacılar, Londra'daki otel odalarının Meksiko City'deki benzerlerinden ise tam 25 kat daha pahalı olduğuna işaret etti. 
     Araştırmaları sırasında otel fiyatlarını inceledikleri kentlerdeki McDonalds restoranlarındaki Big Mac adlı menünün fiyatlarına da baktıklarını ve karşılaştırmalarını bu yemeğin fiyatıyla yaptıklarını belirten uzmanlar, turistlere Londra'da bir gece konaklamanın bedelinin bir Big Mac menüsünün 110 katına mal olduğunu bildirdi. 
     Paris'in ise bu alandaki ikinci en pahalı kent olduğuna işaret eden araştırmacılar, bu kentte konaklamanın bedelinin de Bir Mac menüsünün 84 katına denk olduğunu ifade etti. 
     Bu sıralamanın son sırasında ise Meksika'nın bulunduğunu açıklayan LaSalle araştırmacıları, Meksikalıların başkentlerinde bir gece konaklamak için sadece bir Big Mac parası harcadıklarını belirledi. 
     Yapılan araştırmaya göre dünyanın en pahalı konaklanan kentleri listesinde ilk 20'ye giren kentler Londra, Paris, Milano, Roma, Prag, Barselona, New York, Hong Kong, Amsterdam, Madrid, Budapeşte, Berlin, Frankfurt, Dinburgh, Boston, San Francisco, Toronto, Sidney, Montreal ve Melburn olarak sıralandı. 
     
</TEXT>
</DOC>
