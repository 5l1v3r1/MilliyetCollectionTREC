<DOC>
<DOCNO> 167268 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/04/son/sondun25.html </URL>
<DATE> 2003/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
'Tanrılar Çıldırmış Olmalı'nın yıldızı Nixau öldü... 
</HEADLINE>
<TEXT>

     ''Tanrılar Çıldırmış Olmalı'' The Gods Must Be Crazy filminin yıldızı N xau, Namibya'da öldü. 
     Güney Afrika Cumhuriyeti'nde yayımlanan Beeld gazetesinin haberinde, 59 yaşında olduğu sanılan N xau'nun, yaşadığı Tsumke köyünden hafta başında odun toplamak üzere ayrıldığı ve geri dönmediği belirtildi. Habere göre, yerli N xau'nun cesedi dün bulundu. 
     N xau, Güney Afrikalı yapımcı Jamie Uys'un 1980 yapımı ''Tanrılar Çıldırmış Olmalı'' filmindeki yerli rolüyle ünlenmişti. 
     Filmde, Afrika'daki ilkel kabilelerin, bulundukları bölgeye bir uçaktan boş kola şişesi düşmesinin ardından yaşadıkları ilginç ve komik olaylar işleniyor. 
     Filmin büyük gişe hasılatı elde etmesinin ardından üne kavuşan N xau, aralarında Japonya, Fransa ve ABD'nin de bulunduğu ülkelere davet edilmişti. 
     
</TEXT>
</DOC>
