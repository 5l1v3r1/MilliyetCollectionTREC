<DOC>
<DOCNO> 151512 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/22/spor/spo03.html </URL>
<DATE> 2003/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal'ı yener, işi bitiririz 
</HEADLINE>
<TEXT>

Beşiktaş'ın Fenerbahçe galibiyetinin şampiyonluğu etkilemeyeceğini belirten Galatasaraylı futbolcular, "Onları İnönü'de yendikten sonra bu puanların değeri kalmaz" diye konuştu 
     CÜNEYT KARAKAYA 

     BEŞİKTAŞ'IN Fenerbahçe derbisinden üç puanla ayrılması, Galatasaraylı futbolcuların keyfini bozmadı. Kartal'ı İnönü'de yenerek şampiyonluğu ilan edeceklerini belirten Cim - Bom'un futbolcuları, Siyah - Beyazlılar'ın liderlik koltuğunda emaneten durduğunu belirtti. İşte Sarı - Kırmızılılar'ın görüşleri 
     BÜLENT Biz Galatasaray olarak tüm takımlardan daha tecrübeliyiz. Her geçen gün formumuz yükseliyor. İnanıyorum ki, birkaç haftaya kadar önce lider, daha sonra ise tüm maçlarımızı kazanarak şampiyon oluruz. 
     ERGÜN PENBE Şampiyonluk iddiamız daha fazla. Beşiktaş'ı İnönü'de yenip son haftaya lider olarak gireceğiz. 
     VEDAT Beşiktaş'ın Fenerbahçe'yi yenmesi hiçbir şeyi değiştirmez. Rakibimizle İnönü'de oynayacağız. Her şartta Beşiktaş'ı yenmek için gidecektik. Değişen bir şey yok. Liderlik koltuğu gerçek sahibini bir iki hafta içerisinde bulacak. 
     ÜMİT KARAN Bizim için rakiplerimizin oynadığı maçlar önemli. Matematiksel olarak bakarsak, tüm maçlarımızı kazandığımızda zaten şampiyon olacağız. Önemli olan sezon sonunda kimin liderlik koltuğunda oturduğudur. 
     ÜMİT DAVALA Lig çok zor bir yere doğru gidiyor. Ancak biz bu tür baskıları çok yaşadık. Hepsinden de başarıyla ayrıldık. Önümüzdeki zorlu maçlarda baskı ve strese dayanan liderliği ele geçirir ve şampiyon olur. Bunu da biz yapacağız. 
     
Cim-Bom'da sıkıyönetim      ERHAN TELLİ 

     SON altı haftayı kayıpsız kapamak isteyen Galatasaray'da sıkıyönetim ilan edildi. Sezonun son haftasına kadar şampiyonluğu kovalayacaklarını söyleyen Terim'in, şampiyonluk yarışında en çok, daha önceki yıllarda kendisi ile birlikte çalışmış isimlerin tecrübesine güvendiği öğrenildi. Teknik adam, Kaptan Bülent, Hakan, Ergün, Ümit Davala, Hasan Şaş ve Arif gibi tecrübeli oyuncularından, deneyimi daha az olan arkadaşlarına yardımcı olmalarını istedi. Transfer dedikodusu çıkan futbolculardan da bu tür söylentilere kulak asmamalarını söyledi. 
     
İki günlük izin bitti      Göztepe maçının ardından iki gün izin yapan Galatasaray'da tatil bitti, Adanaspor ile oynanacak karşılaşmanın hazırlıkları başladı. Yaklaşık 1.5 saat süren çalışmada oyuncularını sık sık uyaran Teknik Direktör Fatih Terim, antrenmanı çift kale maçla noktaladı. 
     


SPOR 




























</TEXT>
</DOC>
