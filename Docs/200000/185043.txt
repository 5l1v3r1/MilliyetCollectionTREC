<DOC>
<DOCNO> 185043 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/28/magazin/amag.html </URL>
<DATE> 2003/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu ne sevgi ah bu ne ıstırap .. 
</HEADLINE>
<TEXT>

   İbrahim Tatlıses, Asuman Krause ve Tuğba Özay'ı bir arada gören halk, ne yapacağını şaşırdı her şey karıştı. Kalabalıktan sıkılıp "Yolu açın" diyen Özay, yumruğu yedi .. 
      BAYRAM KAYGUSUZ 
   
   İSTANBUL Gaziosmanpaşa'da yaşayanlar için dün, sıradan bir gün değildi... Ne de olsa İbrahim Tatlıses, Tuğba Özay ve Asuman Krause, bir kafeteryanın açılışı için semtlerine gelmişti.. Tabii herkes onları görmek, dokunmak, onlarla konuşmak, otomobillerinin arkasına asılmak isteyince ortam gerildi yumruklar konuştu 
   KALABALIK nedeniyle içeri zor girdiğini söyleyen Tuğba Özay, tanıtımın bitiminde Tatlıses'ten yardım istedi. İbrahim Tatlıses de, "Benim otomobil, cipinin yanına kadar seni götürsün" diyerek aracını Özay'a tahsis etti. Kafeteryanın önünden Özay'ı alan otomobil, 10 metre sonra trafiğe takılınca meraklılar etrafını sardı. Kapıyı açıp yolun açılmasını isteyen Özay, arbedede bir yumruk yedi ve içeri girdi. 
   BU olayın ardından da açılışta güvenlik görevlisi olarak çalışanlarla, otomobilin etrafını saranlar arasında kavga çıktı. Tatlıses ile Krause de kafeteryadan yumruk yemeden çıkabilmek için polisten yardım istedi. Kafeteryaya gelen polis ekibi, kalabalığın dağılması için defalarca anons yaptı. Kalabalık, uyarılara rağmen dağılmayınca Tatlıses ve Krause kafeteryadan polis otosuyla ayrıldı. 
   
   
</TEXT>
</DOC>
