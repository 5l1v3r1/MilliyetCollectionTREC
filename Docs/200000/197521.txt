<DOC>
<DOCNO> 197521 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/24/guncel/gun08.html </URL>
<DATE> 2003/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
24 Kasım'a yine buruk girecekler 
</HEADLINE>
<TEXT>

   Geçim sıkıntısıyla boğuşan öğretmenler bir kilo kıyma için 2 saat çalışmak zorunda kalıyor 
      İSTANBUL Milliyet 
   
   Bugün 24 Kasım Öğretmenler Günü. Ancak öğretmenler bu güne yine bir türlü çözülemeyen maddi sorunlarla giriyor. Yapılan bir araştırmaya göre, bir öğretmen bir kilo kıyma alabilmek için iki, buzdolabı için 100, otomobil için de 8333 saat çalışıyor. 
   Eğitim - Sen Genel Başkanı Alaattin Dinçer, öğretmenlerin hamasi nutuklar duymak değil, karınlarını doyurmak istediğini söyledi. Öğretmenlerin mesleğe küstüğünü belirten Dinçer, "Ekonomik açıdan çökertilen öğretmenler geçinebilmek için ek iş yapmak zorunda. Öğretmenlerin garsonluk, pazarlamacılık, seyyar satıcılık yapması siyasi iktidarların ayıbıdır. Bugün ortalama öğretmen maaşı 650 milyon lira. 4 kişilik ailenin zorunlu giderleriyse 1.5 milyar lirayı geçti. Bu durum açık ve net" dedi. Öğretmenlerin temel ihtiyaçlarını karşılamasının zorluğuna dikkat çeken Dinçer'in verdiği bilgilere göre, öğretmen bir kilo peynir için bir, bir kilo kıyma için iki saat çalışmak zorunda. 
   
   İşte bir öğretmenin ihtiyaçlarını karşılamak için çalışması gereken saat ÜRÜN FİYAT SAAT Ev 50 milyar 8333 5.7 yıl Araba 2.el 10 milyar 1666 1,2 yıl Buzdolabı 600 milyon 100 Televizyon 400 milyon 66.6 Palto 200 milyon 33.3 Ayakkabı 150 milyon 25 Kıyma 1 kg 2 milyon 2 Peynir 1 kg 6 milyon 1 Film 4 kişilik aile 24 milyon 4 Kitap ayda bir 20 milyon 3.3 Altın çeyrek 30 milyon 5 Bilgisayar 1 milyar 166 Uçak bileti 150 milyon 25 Tatil 4 kişi 700 milyon 116.6 Takım elbise 250 milyon 41 
   
   Öğretmenevi müjdesi    Başbakan Recep Tayyip Erdoğan'ın talimatı üzerine öğretmenevlerinin satışından vazgeçildiği bildirildi. Milli Eğitim Bakanı Hüseyin Çelik, kamu kurum ve kuruluşlarının sosyal tesislerinin özelleştirilmesi kapsamında satışı öngörülen öğretmenevlerinin satılmaması konusunda Erdoğan ile görüştü. Erdoğan da öğretmenevlerinin satışından vazgeçilmesi talimatı verdi. Türkiye'de 621 öğretmenevi, 201 öğretmen lokali, 10 eğitim merkezi ve sosyal tesis öğretmenlere hizmet veriyor. Öğretmenevlerinin 17 bin 881, eğitim merkezi ve sosyal tesislerin 2668 yatak kapasitesi bulunuyor. 
   
   
</TEXT>
</DOC>
