<DOC>
<DOCNO> 166171 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/29/yazar/theper.html </URL>
<DATE> 2003/06/29/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Vatandaşlık biraz zorlaştı 
</HEADLINE>
<TEXT>

     Bu anlattıklarım geçen birkaç yıl içinde yaygındı ama bugün ben o kadar yaygın görmüyorum, fakat yukarıda anlattıklarıma karşı tedbir bugünlerde alındı. 
     Vatandaşlık Yasası değişti. İşte şimdi olayın hızı kesildi ama tedbir de geldi. Eskiden bir Türk genci ile evlenen ithal hanım evlenmekle Türk vatandaşlığını kazanıyordu. Artık durum değişti ve yeni durumu yasadan aktarayım. 
     "Bir Türk vatandaşı ile evlenme, kendiliğinden Türk vatandaşlığını bahşetmez. Ancak bir Türk vatandaşı ile evlenme nedeniyle Türk vatandaşlığını kazanmak isteyen yabancılar, en az üç yıldan beri evli olmaları, fiilen birlikte yaşamaları ve evliliğin devamı kaydıyla, yurtiçinde en büyük mülki idare amirliklerine, yurtdışında ise Türk konsolosluklarına yazılı olarak başvurabilirler." 
     Demek ki artık üç yıl evlilikten sonra vatandaşlık kazanılacak. Peki ya vatandaşlığı kazandıktan sonra evliliğin butlanına karar verilirse 
     "Evlilik yoluyla Türk vatandaşlığını kazananlar evlenmenin butlanına karar verilmesi halinde, akitte hüsnüniyetli iseler Türk vatandaşlığını muhafaza ederler." 
     Dikkat edin bu hüküm boşanma halini içermiyor, sadece butlandan bahsediyor. Yani üç yıl sonra boşanma neticeyi etkilemeyecek. 
     
     

</TEXT>
</DOC>
