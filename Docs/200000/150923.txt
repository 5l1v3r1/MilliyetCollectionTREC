<DOC>
<DOCNO> 150923 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/19/yasam/yas02.html </URL>
<DATE> 2003/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Maslak’ta işkence 
</HEADLINE>
<TEXT>

Üç katlı kavşak çalışması, trafiği arapsaçına döndürüyor. Çilenin tam 15 ay sürecek olması, sürücüleri ve Maslak’ta yaşayan vatandaşları isyan ettiriyor 
     GÜRKAN AKGÜNEŞ İstanbul 

     MASLAK’TA geçen yıl İSKİ’nin isale hattı çalışması nedeniyle yaşanan trafik çilesi, şimdi de İstanbul Büyükşehir Belediyesi’nin "Ayazağa Kavşağı Muhtelif Yol ve Ortak Altyapı İnşaatı" ile yeniden yaşanıyor. Sürücüleri uzun süre yolda esir eden çalışma yaklaşık 15 ay sürecek. 
     MASLAK’I felç eden üç katlı kavşak çalışması, büyük yoğunluğa neden oluyor. Ar Yapı İnşaat firmasının yürüttüğü çalışma nedeniyle gidiş, dönüşlerinde bu yolu kullanan vatandaşlar, kilitlenen trafiğe isyan ediyor. İşkencenin aylarca sürecek olması ve alternatif yaratılmaması tepkiyi artırıyor. 
     İSTANBUL Büyükşehir Belediyesi Ulaşım Daire Başkanı Rafet Bozdoğan, "Ayazağa vadisinden gelip, Levent istikametine girişler üstten, İstinye tarafına gidişler alttan, Levent’ten Ayazağa’ya dönüşler üstten olacak. Burada trafik sıkışıklığı ve çakışma olmadan dört tane dönüş olacak" dedi. 
     


YAŞAM 






















</TEXT>
</DOC>
