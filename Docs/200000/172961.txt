<DOC>
<DOCNO> 172961 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/01/son/sondun09.html </URL>
<DATE> 2003/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Arjantin'de kasiyerlere alt bezi uygulaması.. 
</HEADLINE>
<TEXT>

     Arjantin'de, bir süper markette çalışan kasiyerler, iş sırasında tuvalete gitmelerine engel olmak için alt bezi takmaya zorlanıyorlar. 
     Yerel haber ajansı ''Diarios y Noticias''a konuşan sendikacı Jorge Cordova, ülkenin batısındaki Mendoza eyaletinde kadın kasiyerlerin alt bezi takmaya zorlandığını, bunun da sinir, baskı ve strese yol açtığını söyledi. 
     Süpermarketin adını açıklamayan Cordova, bu yerin yalnızca yabancı sermaye destekli bir gıda zinciri olduğunu söyledi. 
     Olayı araştıran sendika avukatı Sandra Varela da, ''20 yetişkin kasiyerin 8 saat boyunca alt bezi taktığını düşünmek çok zor olsa da, gerçek'' dedi. 
     Varela, 17 yıldır sendika avukatlığı yaptığını, ama böyle bir şeyi daha önce hiç duymadığını sözlerine ekledi. 
     
</TEXT>
</DOC>
