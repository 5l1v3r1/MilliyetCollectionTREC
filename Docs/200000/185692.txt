<DOC>
<DOCNO> 185692 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/01/spor/spo04.html </URL>
<DATE> 2003/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Kongre rüzg rı 
</HEADLINE>
<TEXT>

   Trabzonspor'da başkanlığa aday olması beklenen Mehmet Öksüzoğlu, "Koltuk pazarlığı yapmam" derken, Ahmet Ağaoğlu sıcak mesajlar verdi. Kulislerde Nuri Albayrak ismi de geçmeye başladı 
      
   Hazırlıklar sürüyor 
   ÖZKAN Sümer'in istifasıyla boşalan Trabzonspor başkanlığı için çekişme erken başladı. Koltuğa adaylığını koyması beklenen Mehmet Öksüzoğlu, "Kimseyle koltuk pazarlığım olmaz" diye konuştu. Ahmet Ağaoğlu'nu da eleştiren Öksüzoğlu, "Geçen dönem istifa etmemeyi önermiştim. Ancak o yanlış yaptı" dedi. Bu arada Nuri Albayrak'ın ismi de adaylık için gündeme geldi. 
   
   Ağaoğlu'ndan ima 
   CAMİANIN büyük bir merakla adaylığını açıklamasını beklediği Ahmet Ağaoğlu ise iki sene sonra şampiyon olacaklarını açıklayarak, koltuğa sıcak baktığının mesajını verdi. Ağaoğlu, "Trabzonspor, bugüne kadar öz kaynaklarını iyi kullanamadı. Bir Emre, Okan, Nihat, Tugay bunlar hep Trabzon kökenli oyuncular, ancak Trabzonspor'da değiller. Buna dikkat etmeliyiz" dedi. 
   
   Güneş'in izi geçmedi 
   TRABZONSPOR'DA son dönemlerde görev yapan teknik adamlar içerisinde galibiyet yüzdesine göre 68.42 en başarılı isimin Şenol Güneş olduğu belirlendi. Bordo - Mavililer, Milli Takım Teknik Direktörü ile çıktığı 114 maçta 78 galibiyet, 20 beraberlik ve 16 yenilgi aldı. Güneş'i sıralamada Yılmaz Vural, Breams, Özkan Sümer, Leekens ve Giray Bulak izledi. 
   
   
</TEXT>
</DOC>
