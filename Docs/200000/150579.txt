<DOC>
<DOCNO> 150579 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/18/ekonomi/eko06.html </URL>
<DATE> 2003/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF, 700 milyon dolarlık krediyi görüşecek 
</HEADLINE>
<TEXT>

     EKONOMİ SERVİSİ 

     Uluslararası Para Fonu'nun IMF karar makamı olan İcra Direktörleri Kurulu, bugünkü toplantısında Türkiye'nin dördüncü gözden geçirme dönemini sonuçlandırarak, 700 milyon dolarlık yeni kredi dilimini karara bağlayacak. 
     Toplantının ardından Türk ekonomisinin son durumuna ilişkin bir değerlendirmenin de yayımlanması bekleniyor. Görüşmeler sonunda varılan anlaşmaya göre, IMF programı Türkiye'nin ihtiyaçları doğrultusunda yeniden aşamalandırıldı. 
     Bugün, dördüncü gözden geçirme döneminin sonuçlanmasının ardından, kısa süre sonra IMF heyetinin yeniden Türkiye'ye gelmesi ve beşinci dönem çalışmalarının başlatılması öngörülüyor. 
     Öte yandan Hazine Müsteşarı Faik Öztrak'ın bugün görevinden istifa etmesi bekleniyor. Görevini bırakacağı yaklaşık iki haftadır konuşulan Öztrak'ın, bugün IMF İcra Kurulu'nun dördüncü gözden geçirmeyi onaylamasının ardından istifasını Devlet Bakanı Ali Babacan'a sunacağı belirtiliyor. Sadece müsteşarlıktan istifa edeceği kaydedilen Öztrak'ın bir süre izin kullanarak yeni bir göreve atanmayı bekleyeceği bildirildi. 
     


SİYASET 




























</TEXT>
</DOC>
