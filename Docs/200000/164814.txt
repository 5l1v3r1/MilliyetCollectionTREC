<DOC>
<DOCNO> 164814 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/23/ekonomi/eko08.html </URL>
<DATE> 2003/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF, birleştirmediğine pişman oldu’ 
</HEADLINE>
<TEXT>

     Ziraat Bankası Genel Müdürü Can Akın Çağlar, geçtiğimiz dönemde yaşanan ekonomik kriz öncesi Halk Bankası ve Ziraat Bankası başta olmak üzere kamu bankalarının birleştirilmesi önerisine karşı çıkan Uluslararası Para Fonu’nun IMF şimdi bundan pişman olduğunu söyledi. Kamu bankalarının özel sektör bankalarıyla rekabet edebilecek güçte olmadığını kaydeden Çağlar, şöyle konuştu "Türkiye’de kredi faiz oranları yüksek. Kişi başına düşen milli gelir bin 500 dolar. Bu rakam banka aktifinde ise bin 800 dolar. Güçlü ekonomiye sahip olmak için mali sektörün etkin olmasını sağlamak zorundayız. Bankalar arasında haksız rekabet önlenmeli. Banka dışı kuruluşlar teşvik edilmeli. Yabancı sermaye teşvik edilmeli, reel faizler azaltılmalı. Birleşmeler yaygınlaşmalı." 
     

</TEXT>
</DOC>
