<DOC>
<DOCNO> 197806 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/25/son/sonspo04.html </URL>
<DATE> 2003/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa'da İtalyan takımlarına karşı eziğiz... 
</HEADLINE>
<TEXT>

     Beşiktaş ile Lazio'nun yarın Roma'da yapacakları Avrupa Şampiyonlar Ligi maçıyla birlikte Türk ve İtalyan takımları futbolda Avrupa kupalarında . kez karşılaşmış olacak. 
     Bugüne kadar yapılan 52 maçın 34'ünü İtalyan takımları kazanırken, Türk ekipleri yalnızca 7 galibiyet alabildi, 11 maç da berabere sonuçlandı. 
     Türk takımlarının 44 golüne, İtalyanlar 105 golle karşılık verdi. 
     
     AVRUPA ŞAMPİYONLAR LİGİ'NDE 18 MAÇ 
     İki ülke ekipleri Avrupa Şampiyonlar Ligi grup maçlarında 18 kez karşı karşıya geldi. 
     Bu 18 maçın 3'ünü Türk, 9'unu İtalyan takımları kazandı. Türk ekiplerinin 17 golüne, İtalyanlar 28 golle yanıt verdi. 
     Beşiktaş, Fenerbahçe ve Galatasaray, İtalyan ekipleriyle eşleşirken, Türk takımlarının aldığı 3 galibiyet de Galatasaray'dan geldi. 
     
     EN FARKLI SKORLU YENİLGİ- 
     İtalyan takımlarına karşı en farklı skorlu yenilgiyi ise 1962-63 sezonunda UEFA Kupası ilk turunda Roma ile eşleşen Altay aldı. 
     Siyah-beyazlılar, İzmir'de 3-2 yitirdikleri maç sonrası Roma'ya, İtalya'da da 10-1 yenildi. 
     Not UEFA Intertoto Kupası maçları bu değerlendirmeye alınmamıştır. Trabzonspor, bu kupada 1999-2000 sezonunda evinde 2-1 yenildiği İtalya'nın Perugia takımını, deplasmanda 3-1 yenerek turu geçmişti. 
     
</TEXT>
</DOC>
