<DOC>
<DOCNO> 197626 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/24/son/sonspo06.html </URL>
<DATE> 2003/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Özverinin sonucu dünya şampiyonluğu Trabzon Lisesi... 
</HEADLINE>
<TEXT>

     Çin Halk Cumhuriyeti'nin Şanghay kentinde yapılan Dünya Liselerarası Futbol Şampiyonası'nda birinciliği elde eden Trabzon Lisesi Futbol Takımı'nda yer alan öğrencilerin 13'ü Trabzonspor altyapısında, 6'sı da çeşitli kulüplerde futbol oynuyor. 
     Trabzon Lisesi Müdürü Ömer Eyüboğlu, AA muhabirine yaptığı açıklamada, okula uyum sağlayabilecek, arkadaşlık bağları kuvvetli, arkadaşlarıyla en iyi şekilde kaynaşabilecek olan sporcu öğrenciler seçtiklerini vurgulayarak, ''Okuyabilecek ve geleceğini düşünebilecek gençler seçiyoruz'' dedi. 
     Okul takımını matematik öğretmeni Ahmet Aydın ve beden eğitimi öğretmeni Hakan Zıvalıoğlu'nun çalıştırdığını belirten Eyüboğlu, bu başarının teknik heyetin özverili çalışmaları sonucu elde ettiklerini söyledi. 
     
</TEXT>
</DOC>
