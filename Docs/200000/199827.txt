<DOC>
<DOCNO> 199827 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/04/son/sonspo42.html </URL>
<DATE> 2003/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Şok Schalke 04, Türkiye kampını iptal etti... 
</HEADLINE>
<TEXT>

     Almanya Birinci Ligİ takımlarından FC Schalke 04, gelecek ay Türkiye'de yapmayı planladığı devre arası kampını iptal etti. 
     Takım menajeri Andreas Müller, bugün yaptığı açıklamada, İstanbul'daki saldırılardan sonra güvenlik nedenleriyle Antalya'da 9-18 Ocak tarihleri arasında yapmayı planladıkları devre arası kampını iptal ettiklerini söyledi. 
     Müller, kamp için Antalya yerine Almanya veya başka bir ülkede yeni kamp yeri aradıklarını kaydetti. 
     Borussia Mönchengladbach da, Türkiye'de yapmayı planladığı kampı iptal ettiklerini, 6-13 Ocak tarihleri arasında İspanya'nın Akdeniz kıyısındaki Marbella kentinde kamp yapacaklarını bildirdi. 
     
</TEXT>
</DOC>
