<DOC>
<DOCNO> 152919 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/28/yasam/yas02.html </URL>
<DATE> 2003/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Japonlara mavi boncuk dağıtacak 
</HEADLINE>
<TEXT>

"Türkiye Yılı" için Japonya'yı bisikletle kat edecek olan tur rehberi Caner Gürellier, boncuk ve Türk bayrağı dağıtacak... 
     Arkeoloji okuyor 
     CANER Gürellier tur rehberi... Ankara Üniversitesi Japonca Rehberlik Bölümü mezunu ve halen arkeoloji eğitimi görüyor. Gürellier, Japonya'da "Türkiye Yılı" ilan edilmesi üzerine, Türkiye'yi ve Türk kültürünü tanıtmak için "Güneş İmparatorluğunda Güneyden Kuzeye Bin Bayrak Bin Boncuk" projesi geliştirdi. Dışişleri Bakanlığı'na projesiyle yaptığı başvuru kabul edildi. 
     
     Güneyden kuzeye 
     JAPONYA'YI en kuzeyden en güneye bisikletle kat edecek olan Gürellier, Kyushu adasının Kagoshima eyaletindeki Sata burnundan yola çıktı. Coğrafi zorunluluklar nedeniyle zaman zaman yoluna başka ulaşım araçlarıyla devam edeceğini söyleyen Gürellier, "Yolculuk boyunca insanlara nazar boncuğu ve çıkartma şeklinde Türk bayrağı dağıtacağım" diye konuştu. 
     


YAŞAM 















</TEXT>
</DOC>
