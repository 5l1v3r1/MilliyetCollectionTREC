<DOC>
<DOCNO> 186399 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/04/yasam/yas03.html </URL>
<DATE> 2003/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kıyamette son durum 
</HEADLINE>
<TEXT>

   Dünyanın sonunun nasıl geleceğine dair eski teoriler rafa kalktı. İşte 'dumanı üstünde' yeni teoriler... 
      ÖNAY YILMAZ İstanbul 
   
   Dünyanın sonu, yani kıyamet konusunda 1990'larda en çok konuşulan beş senaryo olan 'evrenin küçülüp büzülmesi veya genişlemesiyle dünyanın sonunun gelmesi', 'göktaşı çarpması', 'uzaylıların istilası', 'nükleer savaş' ve 'kimyasal - biyolojik silahlarla savaş' teorileri, yerlerini yenilerine bıraktı. Hal böyle olunca da, bilim adamları yeni 'Kıyamet Senaryoları'nı gündeme getirdi. New Scientist ve TÜBİTAK Bilim ve Teknik Dergisi'nin de konu ettiği, şimdilerde 'gözde' beş kıyamet senaryosu şöyle sıralanıyor 
   
   İşte yeni teoriler    Zincirleme Tepkimeler Bir yanlışın birçok yanlışa yol açıp dünyayı felakete sürüklemesi. Bilim adamlarının üzerinde çalıştığı bir deneyin, bir yanlışlık yüzünden felakete yol açacağı korkusu. Örneğin atom parçalayıcıların giderek artan güçleri sayesinde oluşturacakları bir mini kara deliğin, sonunda tüm dünyayı yutacağından söz ediliyor. Küçük Nanobotlar Minik robotların beynimize doğru çıkacakları yolculuklarla nöronlarımıza beyin sinir hücreleri birtakım uyarı mesajları göndererek bizi ele geçirmelerinden korkanların sayısı bir hayli fazla. Obur Kara Delikler Samanyolu'nun merkezinde 3 milyon güneş ağırlığında dev bir kara delik bulunduğu söyleniyor. Büyük olasılıkla daha küçükleri de uzayda dolanıp duruyor. Bu 'serseri' kara deliklerden birinin yolu Güneş Sistemi'nden geçerse, yaratacağı çekim kuvvetinin etkisiyle her şeyin sonu gelebilir. Manyetik Kutbun Kayması Dünya döndüğü için çekirdeğinde bulunan erimiş demir de dönerek gezegeni kuşatan bir manyetik alan oluşturuyor. Bilimsel gözlemler manyetik kutbun zamanla değiştiğini gösteriyor. Son değişikliğin 16 milyon yıl önce gerçekleştiği söylense de, kimi bilim adamlarına göre dünyanın kutbu her 10 bin yılda bir değişiyor. Manyetik kutupların yerinden oynaması, büyük depremlere yol açabilir. Ayrıca yeryüzünün bu yolla müthiş bir radyasyona maruz kalıp milyonlarca canlının öleceğinden de endişe ediliyor. Ani İklim Değişiklikleri Bilim adamlarını asıl kaygılandıran teoriyse, iklimdeki ani değişimler. Bu örneklerden biri şöyle Eğer küresel ısınma bir şekilde Gulf Stream akıntısının rotasını değişterecek olursa, büyük olasılıkla Avrupa'nın neredeyse tamamı, dünya ısındığı halde, donmaya başlayacak. 
   
   
</TEXT>
</DOC>
