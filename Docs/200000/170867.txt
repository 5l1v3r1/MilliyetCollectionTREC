<DOC>
<DOCNO> 170867 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/22/yasam/yas05.html </URL>
<DATE> 2003/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Baba çıldırdı 
</HEADLINE>
<TEXT>

   Küçük kızına kızan baba, karısı, büyük kızı ve kayınbiraderini kurşuna dizip evi yaktı. Evden baba dahil dört ceset çıktı... 
      OSMAN NURİ BOYACI Denizli DHA 
   
   Denizli Belediyesi'nde çalışan Hüseyin Akdemir 44 ile yine belediye Veteriner Müdürlüğü'nde çalışan Fatma Akdemir 45 çiftinin küçük kızları Aslı Akdemir 19 , babasının evlenmesine karşı çıktığı Ulaş Kuru ile üç hafta önce kaçtı. 
   Genç sevgililer önceki gün Belediye Düğün Salonu'nda evlendi. Davet edilmesine rağmen Hüseyin Akdemir'in katılmadığı düğüne, eşi ile Dokuz Eylül Üniversitesi öğrencisi büyük kızı Arzu 22 da gitti. 
   
   El öpmeye geldiler 
   Fatma Akdemir, kırgınlığın sona ermesi için kızı ile damadını evlerine el öpmeye çağırdı. Genç çift davet üzerine önceki gece 21.30 sıralarında Pelitli Bağ Mahallesi'ndeki Akdemir Ailesi'nin evini ziyaret etti. 
   Kuru çifti sohbet ederken eve gelen baba Akdemir, kızı ile damadının üzerine yürüdü. Evdeki pompalı tüfeği kapan baba Akdemir'i kayınbiraderi Hüseyin Çobankara 48 engellemeye çalıştı. 
   
   Teslim olmadı, yaktı 
   Tartışma gittikçe büyürken, anne Akdemir kızı ile damadının evden ayrılmasını istedi. Genç çift evden ayrıldıktan sonra evdeki tartışma gittikçe büyüdü. Eşi ile tartışan Hüseyin Akdemir, bu kez pompalı tüfeği ailesine yönelterek, ölüm saçtı. Tüfekten çıkan mermilere hedef olan Fatma, Arzu Akdemir ile Hüseyin Çobankara olay yerinde öldü. 
   Silah seslerini duyan komşuların ihbarıyla olay yerine gelen polis, evi sararak Akdemir'in teslim olmasını istedi. Teslim olmayacağını belirten Akdemir, evi ateşe verdi. İtfaiye yangını kısa sürede söndürdüğünde, yanan evden, baba Akdemir'inki de dahil dört ceset çıkarıldı. 
   
      Bu beraberlik cinnet getirtti 
   Akdemir ailesinin en küçük kızı Aslı üstte en solda ve yanda , babasına rağmen Ulaş Kuru ile evlenince solda , mutlu bir aile küle döndü. Baba Hüseyin Akdemir, üstteki fotoğrafta görülenlerden eşi Fatma soldan dördüncü , büyük kızı Arzu soldan üçüncü ve kayınbiraderi Hüseyin Çobankara'nın soldan ikinci canlarını önceki gece art arda pompalı tüfekle aldı. Hüseyin Çobankara'nın eşi Ayşe, camdan atlayarak kurtuldu. Ev ise, küle döndü altta . 
   
   
   
</TEXT>
</DOC>
