<DOC>
<DOCNO> 188796 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/15/son/soneko15.html </URL>
<DATE> 2003/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Gün ortası piyasalarda son durum... Borsa yükseldi, dolar düştü 
</HEADLINE>
<TEXT>

     Piyasaların açılmasına kısa bir süre kala, Merkez Bankası'nın gecelik ve haftalık borçlanma faiz oranlarında 3'er puan indirime gitmesi, piyasalara olumlu yansıdı. 
     İMKB Ulusal-100 Endeksi, önceki kapanışa göre 284.88 puan artışla 1. seansı 15,307.88 puandan tamamladı. 
     1. seansta hisse senetlerinin ortalama değer artışı 1.90 olarak gerçekleşti. 
     Dün 15,023.00 puandan kapanan endeks, günün ilk seansına 35.19 puan artışla 15,058.19 puan seviyesinde başladı. Endeks, Merkez Bankası'nın faiz indirimi açıklamasıyla çıkışa geçti ve seansın ilk yarısını 15,439.91 puandan geçti. 
     Seans içinde en düşük 15,058.19, en yüksek 15,461.35 puanı gören endeks, 15,307.88 puandan kapandı. 
     Seans kapanışında mali endeks 453.39 puan artışla 20,354.21 puana, sanayi endeksi 178.84 puan artışla 13,943.23 puana, hizmetler endeksi 125.47 puan artışla 8,390.52 puana yükseldi. 
     Böylece, önceki kapanışa göre mali grup hisseler ortalama yüzde 2.28, sanayi grubu hisseler ortalama yüzde 1.30, hizmetler grubu hisseler ortalama yüzde 1.52 değer kazandı. 
     1. seansta işlem gören toplam 286 hisse senedinden 193'ü değer kazanırken, 23 hisse senedi değer yitirdi, 70 hissenin fiyatında ise değişiklik olmadı. 
     Seansta, 586 trilyon 578 milyar 455 milyon liralık işlem hacmi oluştu. 
     1. seansta, Doğan Holding, Yapı Kredi Bankası, Garanti Bankası, Koç Holding ve İş Bankası C en yoğun işlem gören hisseler oldu. 
     
     DOLAR DÜŞÜŞE GEÇTİ 

     İstanbul ve Ankara'da dolar, Euro ve sterlinin alış-satış fiyatları, saat 12.00 itibariyle şöyle 
     

İSTANBUL SERBEST PİYASA ALIŞ SATIŞ ABD Doları 1,404,000 1,408,000 Euro 1,642,000 1,647,000 İngiliz Sterlini 2,340,000 2,359,000 İsviçre Frangı 1,056,000 1,066,000      

ANKARA SERBEST PİYASA ALIŞ SATIŞ ABD Doları 1,400,000 1,410,000 Euro 1,638,000 1,649,000 İngiliz Sterlini 2,332,000 2,368,000      
     BANKALARARASI DOLAR KOTASYONLARI 

     Bankalararası piyasada dolar kotasyonlarında alışta en düşük fiyat 1 milyon 403 bin lira, en yüksek fiyat 1 milyon 406 bin lira, satışta ise en düşük fiyat 1 milyon 408 bin lira, en yüksek fiyat 1 milyon 412 bin lira olarak belirlendi. 
     
     BONO PİYASASI 

     İMKB Tahvil ve Bono Piyasası Kesin Alım Satım Pazarı'nda 18 Ağustos 2004 vadeli, bugün valörlü tahvilin saat 12.00 itibariyle basit getirisi yüzde 29.34, bileşik getirisi yüzde 29.97 seviyesinde bulunuyor. 
     
     REPO 

     İstanbul Menkul Kıymetler Borsası İMKB Tahvil ve Bono Piyasası Repo-Ters Repo Pazarı'nda gecelik işlemler tek oran yüzde 26.00'dan yapılıyor. 
     
     PARİTE 

     Uluslararası piyasalarda euro-dolar paritesi 1.1688, sterlin-dolar paritesi 1.6731, yen-dolar paritesi ise 109.30 düzeyinde seyrediyor. 
     
</TEXT>
</DOC>
