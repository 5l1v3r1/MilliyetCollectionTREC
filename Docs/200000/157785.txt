<DOC>
<DOCNO> 157785 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/20/son/sondun10.html </URL>
<DATE> 2003/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Kerkük'te hayat normale döndü 
</HEADLINE>
<TEXT>

     Irak'ın Kerkük kentinde Arap ve Kürtler arasında meydana gelen ve 7 kişinin ölümüyle sonuçlanan çatışmaların ardından başlayan gerginlikten sonra yaşam normale döndü. 
     Alınan bilgiye göre, Kerkük'te 3 gün önce Arap ve Kürtler arasında meydana gelen ve 7 kişinin ölümü, 25 kişinin de yaralanmasıyla sonuçlanan çatışma nedeniyle kentte başlayan gerginlik sona erdi. 
     Kerkük'te kapalı bulunan işyerleri sabah saatlerinden itibaren açılırken, insanlar normal yaşamlarına devam etmeye başladılar. Görevlerini gerginlik yüzünden bırakan trafik polisleri, yeniden görevlerinin başına döndü. 
     Trafik polisleri, işi bırakma nedenlerini şöyle açıkladılar 
     ''Kentte çıkan çatışmalar nedeniyle kimse dışarı çıkmıyordu. Biz de dışarıda araç olmaması nedeniyle görev yapamıyorduk, fakat hayat normale dönüp araçlar trafiğe çıktıktan sonra, biz de görevimizin başına döndük.'' 
     
</TEXT>
</DOC>
