<DOC>
<DOCNO> 192676 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/01/son/sondun25.html </URL>
<DATE> 2003/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush'un toplantıya katıldığı binaya araba çarptı 
</HEADLINE>
<TEXT>

     ABD Başkanı George Bush'un siyasi bir toplantıya katıldığı binaya bir arabanın çarptığı, olay nedeniyle Bush'un binadan ayrılmasının biraz geciktiği bildirildi. 
     Görgü tanıkları, Bush'un olayda herhangi bir zarar görmediğini, güvenlik görevlilerinin silahlarını çekerek çıkışa koştuğu, olay yerinin boşaltıldığı ve Bush'un konvoyunun ayrıldığını aktardı. 
     Bush, daha sonra gazetecilere el sallayarak Air Force One başkanlık uçağına bindi. 
     Beyaz Saray sözcüsü Trent Duffy de, olayda herhangi bir ateş açma meydana gelmediğini, kazanın başkanın ya da aracının yakınında olmadığını söyledi. 
     Sözcü, aracın binanın yanına çarptığını açıkladı. 
     
</TEXT>
</DOC>
