<DOC>
<DOCNO> 181065 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/08/son/sonspo08.html </URL>
<DATE> 2003/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon Sümer'i iknaya çabalıyor... 
</HEADLINE>
<TEXT>

     Trabzonspor Kulübü Yönetim Kurulu, kulüp başkanlığından istifa eden Sümer'i istifasından döndürmeye çalışıyor. 
     Bordo-mavili yöneticiler, dün akşam Sümer'in Maçka'daki evine giderek, istifası konusunda kendisini ikna etmeye çalıştılar. 
     Kulüp Genel Koordinatörü İsmail Yavuz, A.A muhabirine yaptığı açıklamada, Sümer'in Trabzonspor'un menfaatleri olduğu zaman hep kendinden ödün verdiğini ve yine vereceğine inandığını belirterek, ''Onun şu an yokluğu Trabzonspor'a zarar veriyor. Bir an önce dönmesini bekliyoruz'' dedi. 
     Sümer'in neden istifa ettiğini tartışmak yerine herkesin birlik ve bütünlük içerisinde olması gerektiğini de ifade eden Yavuz, şöyle konuştu 
     ''Fenerbahçe'de bütün muhalif gruplar, tahkim kurulunu etkiledi. Trabzon'da da bu bütünlük sağlanmalı. Trabzonspor'un ve Başkan Sümer'in bazı kesimler tarafından kaçtığı ifade ediliyor. Kulübün telefonları hacizlendiği zaman Sümer başkandı. Kulübün en ağır idari ve ekonomik sorunlarında kulübün başındaydı. Geçen sezon Türkiye Kupası'nın sahibi olan, bu sezon da yarışmacı bir takımın bulunduğu, ekonomik olarak çok önemli mesafeler katedildiği bir dönemde neden kaçsın Herkes şapkasını önüne alarak bir düşünsün. Başkanımız, Türk sporu için önemli bir mesaj vermiştir.'' 
     
</TEXT>
</DOC>
