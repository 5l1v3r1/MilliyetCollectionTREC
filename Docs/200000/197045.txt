<DOC>
<DOCNO> 197045 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/21/son/soneko12.html </URL>
<DATE> 2003/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Asya borsaları İstanbul saldırılarına hafif düşüşle tepki verdi 
</HEADLINE>
<TEXT>

     İstanbul'daki bombalı saldırılar, Asya borsalarında hafif düşüşlerle tepki gördü. 
     Bölgenin en büyük borsaları Tokyo ve Hong Kong'da, endeksler yüzde 0.1'lik gerileme gösterdi. 
     Asya'nın diğer borsaları da günü hafif düşüşlerle kapattılar. 
     Tokyo Borsası'ndan bir uzman, İstanbul'daki olayların kaygı verici olmakla birlikte borsaları pek de etkilemediğini belirterek, ''borsalar zaten gerilediğinde insanlar jeopolitik riskleri gerekçe gösteriyor'' dedi. 
     Asya borsalarında en çok değer kaybeden kağıtlar ise saldırının hedeflerinden HSBC Bank ile havayolu şirketlerinin hisse senetleri oldu. 
     HSBC Holding'in hisseleri Hong Kong Borsası'nda yüzde 0.9 değer yitirdi. 
     Aynı borsada Singapur Havayollarının hisseleri yüzde 2.5, Avustralya'nın Qantas Havayollarının hisseleri yüzde 1.7 geriledi. 
     
</TEXT>
</DOC>
