<DOC>
<DOCNO> 170798 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/21/son/sontur36.html </URL>
<DATE> 2003/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğum anında çiğneme yeteneğini kaybetti, açlıktan ölebilir... 
</HEADLINE>
<TEXT>

     Şanlıurfa'nın Siverek İlçesi'ne bağlı Karabahçe Köyü'nde yaşayan ve doğum esnasında çiğneme yeteneğini yitiren 3 yaşındaki Ahmet Güneşoğlu'nun, tedavi edilmediği taktirde açlıktan ölebileceği bildirildi. 
     Baba Abdulkadir Güneşoğlu, çocukları Ahmet'in, doğum esnasında oksijensiz kaldığını ve bunun sonucunda yaşadığı beyin erimesi nedeniyle çiğneme yeteneğini yitirdiğini anlattı. 
     Ailesinin geçimini tarım işçiliği ve çobanlık yaparak sağlamaya çalıştığını, elinde avcunda ne varsa Ahmet'in tedavisi için harcadığını anlatan Güneşoğlu, şöyle konuştu 
     ''Ahmet'i Şanlıurfa'daki doktorlara gösterdim. Şanlıurfa'daki imkanlarla tedavisinin mümkün olmadığını söylediler. Ankara'da tam teşekkülü bir hastanede yapılacak muayene ve tahliller sonucunda tedavisinin mümkün olup olmayacağını belirtmediler. 
     Güneşoğlu, Ahmet'in yıllarca özel mamayla beslendiğini, artık mamayı ve ilaçları alacak parayı bulamadığını, bu nedenle de çocuğunun acilen tedavi edilmesi gerektiğini anlatarak, şunları söyledi 
     ''Yoksa katı yiyecekler yiyemeyen çocuğum hastalıktan değil, açlıktan yaşamını yitirecek. Yeşil kartım var. Ancak mama ve ilaç yardımı için yeni başvurdum. Tedavi masrafları çok tutabilir. Bu nedenle yetkililerden ve hayırseverlerden tedavi konusunda yardım bekliyoruz.'' Siverek Sosyal Yardımlaşma ve Dayanışma Vakfı Müdürü Mahmut Bahcıvan da Abdulkadir Gümüşoğlu'nun 2 yıldan bu yana dosyalarının kendilerinde bulunduğunu ifade ederek, ''Gümüşoğlu'na daha önce çeşitli yardımlar yapıldı. Mama ve ilaç için ise başvurusu yeni oldu. Ayrıca kendisine Ankara'ya gidiş-dönüş ücreti verebiliriz'' diye konuştu. 
     
</TEXT>
</DOC>
