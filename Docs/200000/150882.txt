<DOC>
<DOCNO> 150882 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/19/guncel/gun09.html </URL>
<DATE> 2003/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Konuşma arası emeklilik 
</HEADLINE>
<TEXT>

Bodrum Sualtı Arkeoloji Müzesi Müdürü Alpözen, katıldığı konferansta konuşma yaparken gönderilen faks emriyle, zorunlu emeklilik yaşını 61’e indiren yasa kapsamında emekli edildi 
     YAŞAR ANTER 

     Bodrum Sualtı Arkeoloji Müzesi Müdürü Oğuz Alpözen, memurlarda zorunlu emeklilik yaşını 65’ten 61’e düşüren kanundaki değişikliğin yürürlüğe girmesinin ardından katıldığı bir konferansta konuşma yaparken, faks emriyle emekli edildi. 
     Uluslararası Anıtlar ve Sitler Günü nedeniyle "Sualtı Kültür Mirasımızı Koruyalım Semineri"ne katılan Alpözen 63 , konuşma yaparken eline Kültür Bakanlğı’nın emekli edildiğine dair faksı ulaştı. Şaşkınlık geçiren ve konuşmasının ardından 2 gün önce çıkan yasa kapsamında faksla emekli edildiğini gazetecilere açıklayan Alpözen, şunları söyledi "Dünyanın sayılı müzelerinden Bodrum Müzesi’nden bakkal çırağı gibi işten ayrılmak zorunda kalmam beni çok üzdü. Bakkal, çırağını kovarken bile böyle davranmazdı. 61 yaş üzerindeki memurlara, 2 ay süre tanıyorlardı. Ben de 2 ay sonra emekli olmayı planlıyordum. Ama bana bu süreyi tanımadılar. Yapılanlar gururuma dokundu." 41 yıllık meslek hayatının 25 yılını Bodrum Müze Müdürü olarak geçiren Alpözen, 70’in üzerinde soruşturma geçirmiş, ancak hiçbir ceza almamıştı. 
     


GÜNCEL 
























</TEXT>
</DOC>
