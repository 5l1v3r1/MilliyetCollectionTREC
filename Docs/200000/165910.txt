<DOC>
<DOCNO> 165910 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/27/son/sontur19.html </URL>
<DATE> 2003/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Doktorun cüzdanını çalıp 2.4 milyarlık alışveriş yaptılar... 
</HEADLINE>
<TEXT>

     Osmangazi Üniversitesi OGÜ Tıp Fakültesi Hastanesi'nde bir doktorun odasından cüzdanını çalan kimliği belirlenemeyen kişi veya kişilerin, kredi kartlarıyla 2.4 milyar liralık alışveriş yaptıkları belirlendi. 
     Alınan bilgiye göre, OGÜ Tıp Fakültesi Hastanesi Dahiliye Servisi Doktoru Gökhan Temiz 26 , kendisine ait kilitli dolaba bıraktığı kıyafetleri aldığı sırada cüzdanının yerinde olmadığını fark etti. 
     Dr. Temiz'in, olayı emniyet güçlerine bildirmesi üzerine araştırma ve inceleme başlatıldı. 
     Yapılan araştırmada, kimliği henüz belirlenemeyen kişi veya kişilerin çaldıkları cüzdanda bulunan iki kredi kartından 2.4 milyar liralık alışveriş yaptıkları tespit edildi. 
     Olayla ilgili soruşturma sürdürülüyor. 
     
</TEXT>
</DOC>
