<DOC>
<DOCNO> 198160 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/27/son/sondun22.html </URL>
<DATE> 2003/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Şaron Filistinlilere toprak ödünü vermek zorunda kalacağız... 
</HEADLINE>
<TEXT>

     İsrail Başbakanı Ariel Şaron, gelecekteki barış çabalarının bir parçası olarak İsrail'in Filistinlilere toprak ödünü verme zorunda kalacağını söyledi. 
     Şaron, düzenlediği basın toplantısında, ''Geçmişte acı veren ödünlerin gerekliliği hakkında konuşmuştum. Açıktır ki, gelecekte şimdi olduğumuz tüm yerlerde olmayacağız'' dedi. 
     Batı Şeria'da inşa ettikleri bariyerin yapımını hızlandıracaklarını belirten Şaron, İsrail'in güvenliği için bariyerin yapılmasının yaşamsal önemde olduğunu öne sürdü. 
     Şaron, bazı İsrailliler ve Filistinlilerin tarafından hazırlanan semolik barış anlaşması taslağının İsrail'e zarar verdiğini de savundu. 
     Bir Yahudi vatandaşı olarak İsrail'e barış ve sükunetin gelmesi için her türlü çabayı göstermesi gerekliliğini bildiğini söyleyen Şaron, bunun için gerekli her şeyi yapacağını, bu konuda tek koşulunun da İsrail vatandaşları ve İsrail devletinin güvenliğinin sağlanması olduğunu kaydetti. 
     Şaron, Filistinlileri, İsrail'in toprak ödünüyle ilgili sabrının bitmek üzere olduğunu söyledi ve ''Açıktır ki, sabrımızın da bir sınırı vardır. Filistinliler, bugün ne alamadıklarını ve yarın onlara ne vermeyeceğimizi anlamalıdırlar'' dedi. 
     
</TEXT>
</DOC>
