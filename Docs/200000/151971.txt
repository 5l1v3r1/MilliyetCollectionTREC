<DOC>
<DOCNO> 151971 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/24/guncel/gun12.html </URL>
<DATE> 2003/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Küçük Hatice 23 Nİsan'ı kutlayamadı 
</HEADLINE>
<TEXT>

     İSMAİL POLAT İstanbul 

     Kadıköy'de kömür sobasından sızan gazdan zehirlenerek annesiyle birlikte hayatını kaybeden Hatice'nin ölümü, yakınlarını ve arkadaşlarını yasa boğdu. 23 Nisan kutlamalarına hazırlanan küçük Hatice'nin sınıf arkadaşları aldıkları acı haberle yıkıldı. Fikirtepe'deki evine önceki akşam dönen fırın işçisi Hasan Cemal, eşi Zeynep ve 9 yaşındaki kızı Hatice'nin cesetleriyle karşılaştı. Muratpaşa İlköğretim Okulu ikinci sınıf öğrencisi küçük Hatice'nin ölüm haberini, arkadaşları 23 Nisan Bayramı kutlamalarının yapılacağı sırada öğrendi. Kutlamalar için Fenerbahçe Stadı'na gitme hazırlıkları yapan sınıf arkadaşları, acı haberle sarsıldı. Hatice'nin ölüm haberi üzerine arkadaşları oturduğu sıraya çiçekler koydu, anısına bir dakikalık saygı duruşunda bulundu. 
     
İlke Okulları'nda 23 Nisan coşkusu      İstanbul'daki Özel İlke Okulları'nda, 23 Nisan Ulusal Egemenlik ve Çocuk Bayramı coşkuyla kutlandı. Reng renk giysileriyle Atatürk'ü anarak şiirler okuyan, şarkılar söyleyen ve step dans gösterisi yapan minikler, okulda festival havası estirdi. Öğrenciler, törenin ardından köfte ekmek ve koz helva yiyerek yorgunluk attılar. 
     


GÜNCEL 




















</TEXT>
</DOC>
