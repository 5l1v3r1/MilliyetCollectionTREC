<DOC>
<DOCNO> 194746 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/11/son/sondun08.html </URL>
<DATE> 2003/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Er Jessica yeniden pusuya düştü... Üstsüz fotoğraf iddiası 
</HEADLINE>
<TEXT>

     Irak'ta ağır yaralı bir durumda kurtarıldığından bu yana gündemde olan eski savaş esiri Amerikalı er Jessica Lynch'in üstsüz fotoğraflarının bulunduğu iddia edildi. 
     New York Daily News gazetesinin manşetten verdiği habere göre, ABD'nin ünlü erkek dergisi Hustler, elinde Jessica Lynch'in Irak'a gitmeden önce çekilen üstsüz fotoğrafları bulunduğunu açıkladı. Gazetenin resimleri yayınlamaya hazırlandığı ileri sürülürken, savaş kahramanı ilan edilen Lynch'in sözcüsü, fotoğrafların yayınlanması planını ''iğrenç'' olarak niteledi. 
     Eski savaş esiri Lynch'e ve kurtarılan bir başka savaş esiri Shoshana Johnson'a dün gece Britneay Spears'ın da katıldığı bir törende ödül verildi. 
     Lynch, uzun süredir beklenen ''I'm a soldier too'' isimli kitabının piyasaya çıkması için ABD'nin önemli günlerinden olan ve bugün kutlanan ''Veterean Day'' Eski Asker Günü gününü beklemişti. Lynch'in çıplak fotoğrafları bulunduğu iddiasının kitabın satışını olumsuz etkileyebileceği belirtiliyor. 
     
</TEXT>
</DOC>
