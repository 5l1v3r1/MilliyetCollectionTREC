<DOC>
<DOCNO> 164794 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/22/son/sontur15.html </URL>
<DATE> 2003/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Çalıntı telefonlara dikkat 
</HEADLINE>
<TEXT>

     Bursa Emniyet Müdürlüğü'nün internet sitesine girenler, cep telefonlarının çalıntı olup olmadığını belirleyebiliyorlar. 
     Bursa Emniyet Müdürlüğü'nün ''www.bursapolis.gov.tr'' adresinden ulaşılabilen web sitesinde, motorlu taşıtların yanı sıra cep telefonlarının da çalıntı olup olmadığı yönünde vatandaşlara bilgi veriliyor. 
     ikinci elden satın aldıkları cep telefonlarının, ''Hırsızlık malı'' olmadığından emin olmak isteyenlerin, siteyi ziyaret etmeleri ve ''Çalıntı kayıp cep telefonu sorgulama'' bölümüne girmeleri gerekiyor. 
     Bu bölümde karşılarına çıkan kutuya cep telefonlarının ''IMEI Seri '' numarasını yazan site ziyaretçileri, cihazlarının çalıntı olup olmadığını hemen öğrenebiliyor. 
     Emniyet yetkilileri, cep telefonu hırsızlığının önüne geçilebilmesi amacıyla alınan önlemler çerçevesinde bu hizmeti uygulamaya başladıklarını belirterek, vatandaşların satın aldıkları cihazın kontrollerini mutlaka yaptırmaları gerektiğini bildirdiler. 
     
</TEXT>
</DOC>
