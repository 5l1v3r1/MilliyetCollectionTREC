<DOC>
<DOCNO> 168818 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/11/son/sontur25.html </URL>
<DATE> 2003/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaziantep'te vahşet Yakılarak öldürülmüş iki kadın cesedi bulundu 
</HEADLINE>
<TEXT>

     Gaziantep'in Nurdağı İlçesi'nde yakılarak öldürülmüş iki kadının cesedi bulundu. 
     İlçeye bağlı Karaburçlu Köyü Elbistan Höyüğü köprüsü yakınlarında çobanlar, açık arazide yarı çıplak vaziyette iki ceset gördü. Durumun çobanlar tarafından köy muhtarı Osman Yılmaz'a iletilmesi üzerine, muhtar Nurdağı Jandarma Komutanlığı'na olay yerini bildirdi. 
     Cesetlerin bulunduğu yere gelen Jandarma ekipleri, yaptıkları ilk inceleme yakılarak öldürülmüş cesetlerin 20-25 yaşlarında iki kadına ait olduğunu belirledi. Yarı çıplak vaziyette bulunan 2 kadının ziynet eşyalarının alınmadığı tespit edilirken, olay yerinde çelik bir tel ve bira şişeleri bulundu. Cesetlerin üzerinde yapılan incelemede ise kimliklerini tespit edebilecek bir belge çıkmadı. 
     Olayla ilgili soruşturma sürdürülüyor. 
     
</TEXT>
</DOC>
