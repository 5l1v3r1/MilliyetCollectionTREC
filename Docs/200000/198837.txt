<DOC>
<DOCNO> 198837 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/30/son/soneko10.html </URL>
<DATE> 2003/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Güney Kore'de refah seviyesi tavana vurdu... 
</HEADLINE>
<TEXT>

     Kişi başına yurtiçi gelirini 1950-2001 döneminde en fazla artıran ülke 22 katla Güney Kore oldu. Güney Kore, 1950 yılında 876 dolar olan satınalma gücü paritesiyle kişi başına gayri safi yurtiçi milli hasılasını SGP-GSYİH , 2001 yılında 21.99 kat artışla 19 bin 266 dolara yükseltti ve çağ atladı. 
     1950 yılında Güney Kore'nin kişi başına geliri o tarihte dördüncü zengin ülke olan petrol ülkesi Venezüella'nın kişi başına gelirinin sekizde birinden azdı, oysa şimdi aynı ülkenin üç katından fazla gelire sahip duruma geldi. Yine 1950 yılında Fas'ın yarısından biraz fazla bir kişi başına geliri olan Güney Kore, şimdi bu ülkenin 5 katından fazla kişi başına gelire sahip durumda. 
     Avustralya'nın en büyük şehri Sydney merkezli online yayıncılık kuruluşu Rapid Intelligence Pty Ltd'nin Amerikan Merkezi Haber Alma Teşkilatı CIA verilerine ve başka kaynaklara dayanarak yayınladığı internet sitesi Nationmaster'da yer alan verilerden A.A muhabirinin yaptığı hesaplamalara göre, Güney Kore'yi 18.6 katla Tayvan, 14.9 katla Japonya, 9.7 katla Yunanistan, 8.6 katla İspanya, 8.5 katla Portekiz, 8.2 katla İrlanda takip etti. Refah artışında ilk 10'da 5 Asya, Uzakdoğu Güney Kore, Tayvan, Japonya, Tayland, Çin , 5 Avrupa Birliği AB ülkesi Yunanistan, İspanya, Portekiz, İrlanda, Avusturya yer aldı. 
     
     TÜRKİYE ARTIŞTA 19'UNCU... 
     1950 yılında 1299 dolar olan kişi başına yurtiçi gelirini 5.35 artırarak 2001 yılında 6 bin 9 dolara çıkaran Türkiye, artış oranında 52 ülke içinde 19'uncu sırayı aldı. Gelişmiş 7 büyük sanayi ülkesinden Japonya'nın yanı sıra, İtalya 7.3 kat refah artışıyla 11'inci, 6.1 kat refah artışıyla Almanya 15'inci, 4.9 kat artışla Fransa, Türkiye'nin ardından 20'nci, 4.1 kat artışla Kanada 27'nci, 3.8 kat artışla ABD 32'nci, 3.7 kat artışla Britanya 34'üncü oldu. 
     Dünyanın en kalabalık nüfuslu iki ülkesinden Çin, bu dönemde refahını 7.6 kat artırdı ve sıralamada 9'uncu, Hindistan ise 4.3 kat artırarak 25'inci sırayı aldı. 
     Bu dönemde refahı düşen Venezüella'nın kişi başına yurtiçi geliri 1950 rakamının yüzde 19 altında veya düşük refah artışı yaşayan 15 ülke içinde bir Okyanusya Yeni Zelanda , iki Asya Pakistan ve Filipinler ülkesi bulunurken, Latin Amerika'dan 5 Kolombiya, Şili, Peru, Arjantin, Venezüella , Afrika'dan 7 ülke Etiyopya, Fas, Fildişi Kıyısı, Gana, Nijerya, Tanzanya, Kenya bu kapsamda yer aldı. 
     
</TEXT>
</DOC>
