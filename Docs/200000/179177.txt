<DOC>
<DOCNO> 179177 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/30/son/sonspo06.html </URL>
<DATE> 2003/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Dürüst "Fenerbahçe maçı Olimpiyat Stadı'nda oynanacak" 
</HEADLINE>
<TEXT>

     Galatasaray Kulübü İkinci Başkanı ve Basın Sözcüsü Ali Dürüst, Birinci Süper Futbol Ligi'nin 6. haftasında Atatürk Olimpiyat Stadı'nda oynanacak Galatasaray-Fenerbahçe maçının FB Şükrü Saracoğlu Stadı'na alınması konusundaki haberlere açıklık getirdi. 
     Dürüst, sarı-kırmızılı kulübün resmi internet sitesinde yaptığı açıklamada şu görüşlere yer verdi 
     ''Galatasaray olarak Atatürk Olimpiyat Stadı'nda biri lig, diğeri Şampiyonlar Ligi ön eleme maçı olmak üzere iki maç yaptık ve hiçbir sorun yaşamadık. Maçın oynanmasına teşkil edecek bir engel yok. Kaldı ki, stadın çevresindeki yolların yetiştirilmesi konusunda gerek Sayın Bakanımız, gerekse de Sayın Belediye Başkanımızın açık taahhütleri söz konusudur. Fenerbahçe maçının bu statta oynanmaması halinde, diğer lig maçlarının veya Şampiyonlar Ligi maçlarının bu statta oynanmasını nasıl açıklayabiliriz Güvenlik konusunda, oynadığımız diğer statlardan bir farkının olduğunu kimse iddia edemez. Potansiyel tehlikeler orada da mevcuttur. Geçmişte oynadığımız maçlarda diğer statlarda da örneğin otobüsümüzün camları kırılmıştır. Dolayısıyla, biz iç saha maçlarımızı Atatürk Olimpiyat Stadı'nda oynamak istiyoruz.'' 
     
</TEXT>
</DOC>
