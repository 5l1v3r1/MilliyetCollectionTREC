<DOC>
<DOCNO> 169703 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/16/yasam/yas09.html </URL>
<DATE> 2003/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Müjde Nurtopu gibi bir gezegenimiz oldu 
</HEADLINE>
<TEXT>

ABD'de çalışan bir Türk astronomun girişimiyle, Güneş Sistemi'ndeki küçücük bir gezegene, batan 'Dumlupınar' denizaltısının adı verildi 
     ÖNAY YILMAZ İstanbul 

     Türk Deniz Kuvvetleri, kazalar nedeniyle hiçbir deniz taşıtına 'Dumlupınar' ismini vermese de, bu isme astronomlar sahip çıktı. 
     Herşey, astronomların 4 Nisan 2002'de Güneş Sistemi içinde küçük bir gezgeni keşfetmesiyle başladı. Bu andan sonra verilen kod adı '2002 GO1' adıyla anılan 43667 sıra numaralı gezegen, ABD merkezli Uluslararası Astronomi Birliği'nde IAU çalışan Türk astronom Muazzez Kumrucu Lohmiller'in girişimiyle 'Türk'leşti. 
     
     Bu ikinci gezegenimiz 
     Türk astronomun teklifiyle, yeni gezegene bulunduğu 4 Nisan tarihinde batan 4 Nisan 1953 ve 81 denizcimize mezar olan Dumlupınar denizaltısının adı verildi. 
     Böylece uzayda astronomlar tarafından bulunarak Türkçe isim takılan gezegen sayısı da ikiye yükselmiş oldu. 1941'de keşfedilen bir başka küçük gezegene de 1457 sıra numarası ile 'Ankara' ismi verilmişti. Bu ismin verilmesinde de Hitler Almanyası'ndan kaçarak Türkiye'ye sığınan ünlü Alman bilim adamı Ord. Prof. Dr. W. Gleissberg'in önemli katkısı olmuştu. 
     

</TEXT>
</DOC>
