<DOC>
<DOCNO> 163067 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/14/dunya/dun02.html </URL>
<DATE> 2003/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Savaş yine başladı 97 ölü 
</HEADLINE>
<TEXT>

     DIŞ HABERLER SERVİSİ 

     ABD Başkanı George W. Bush'un 1 Mayıs'ta Irak Savaşı'nın sona erdiğini açıklamasının ardından, bölgedeki Amerikan birliklerince düzenlenen en büyük harek t olan "Yarımada Operasyonu"nda 97 Iraklı öldürüldü, 400'den fazlası da tutuklandı. 
     Başta Bağdat ve başkentin batısında ve kuzeyinde yer alan Ramadi, Felluce, Beled, Bakuba ve Saddam'ın memleketi Tikrit gibi Sünni bölgelerde yoğunlaşan operasyon, 1 Mayıs'tan bu yana Irak'ta 40 Amerikan askerini öldüren direnişçi unsurların ortadan kaldırılmasına yönelik çabaların bir parçası. Devrik Saddam Hüseyin'in "Baas rejimi destekçilerine ve paramiliter gruplara" yönelik olarak pazartesi başlatılan öperasyonda önceki gün ABD'nin 101. Hava İndirme Tümeni'ne bağlı askerlerce Bağdat'ın 150 kilometre kuzeybatısındaki bir "terörist kampına" düzenlenen saldırıda en az 70, Beled'de de çıkan çatışmalarda 27 kişi yaşamını yitirdi. 
     

</TEXT>
</DOC>
