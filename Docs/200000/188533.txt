<DOC>
<DOCNO> 188533 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/14/son/sondun38.html </URL>
<DATE> 2003/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Aşırı alkolun Kazakistan'a bilançosu her yıl 28 bin can 
</HEADLINE>
<TEXT>

     Kazakistan'da aşırı alkolün, her yıl yaklaşık 28 bin kişinin hayatına mal olduğu bildirildi. 
     Ulusal Sağlıklı Yaşam Merkezi Genel Müdürü Ayhan Akanov, Almatı'da düzenlediği basın toplantısında, Kazakistan'da 463 bin alkol bağımlısı bulunduğunu belirterek, aşırı alkol kullanımı nedeniyle her yıl yaklaşık 28 bin kişinin hayatını kaybettiğini söyledi. 
     Akanov, alkol bağımlılarının iyimser bir rakamla yüzde 30'unun bundan kurtulduğunu da kaydetti. 
     Dünya Sağlık Örgütü Avrupa Bürosu'nun Orta Asya ve Azerbaycan Programı Direktörü Almas İmanbayev de, alkol ve tütün ürünü reklamlarının serbestçe yapıldığını belirterek, Kazakistan'da alkol bağımlısı çocuk sayısının gittikçe arttığını bildirdi. 
     İmanbayev, Dünya Sağlık Örgütü tarafından alkolle mücadele amacıyla Kazakistan'ın kuzeyindeki Pavlodar vilayetinde, erkeklerin yüzde 60'ının eski mahkum olduğu bir köyde pilot proje başlatıldığını da söyledi. 
     
</TEXT>
</DOC>
