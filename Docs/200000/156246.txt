<DOC>
<DOCNO> 156246 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/12/son/sontur24.html </URL>
<DATE> 2003/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Sekreterini hamile bıraktığı iddiasıyla gözaltına alındı 
</HEADLINE>
<TEXT>

     Kırklareli'de bir kişi, sekreterini hamile bıraktığı ve darp ettiği iddiasıyla gözaltına alındı. 
     Alınan bilgiye göre, Kırklareli Emniyet Müdürlüğü'ne başvuran Hatice S. 20 , Karakaş Mahallesi Uzun Sokak'ta su tesisatı işi yapan Cemal U'nun 29 yanında sekreter olarak çalıştığı sırada kendisini evlenme vaadiyle kandırdığını ve hamile bıraktığını, daha sonra Babaeski İlçesi'nde ev kiraladığını savundu. 
     Patronunun, bir süre sonra kendisine, ''Çocuğu dışarıda doğuracaksın ve yuvaya vereceksin'' diye baskı yaptığını öne süren Hatice S, aralarında çıkan tartışma üzerine darp edildiğini söyledi. 
     Hatice S'nin, sevk edildiği sağlık kurumundan, ''vücudunun çeşitli yerlerinde kızarık ve yara izleri var. Yaklaşık 8 aylık hamile, hayati tehlikesi yoktur'' raporu aldığı, Cemal U'nun gözaltına alındığı bildirildi. 
     
</TEXT>
</DOC>
