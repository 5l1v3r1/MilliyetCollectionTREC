<DOC>
<DOCNO> 192575 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/01/ekonomi/eko05.html </URL>
<DATE> 2003/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
'İşler iyi gidiyor' demeye korkar oldular 
</HEADLINE>
<TEXT>

   Renault Mais Genel Müdürü Aybar, ÖTV artışını eleştirerek, "İşler iyi gidiyor deyince 'Ceplerine para girdi alalım' oluyor" dedi 
      EKONOMİ SERVİSİ 
   
   Renault Mais Genel Müdürü İbrahim Aybar, otomobilde Özel Tüketim Vergisi ÖTV artışını eleştirerek, "Bundan sonra 'Piyasa iyi gidiyor' diye söylememek lazım, 'İşler iyi gidiyor' deyince 'Bunların cebine para girdi, biraz alalım' oluyor" diye konuştu. 
   Aybar, düzenlediği sohbet toplantısında, ÖTV zammı yeni yılda yapılsaydı daha az tepki çekeceğini belirterek, "Önümüzdeki iki ay için sektörde bağlantılar kurulmuştu. Bazı vatandaşlar bazı modeller için kapora yatırdılar ve şimdi mağdur oldular" dedi. 
   Satışların ancak 1991 rakamlarını yakalayacağını kaydeden Aybar, "Satışlar beşte bire indikten sonra beşte iki düzeyine çıkıyor, bu mu iyi 'Bunun için işler çok iyi, çatladı, patladı' gibi bir havayı yaratmamamız da gerekiyor. Tehlikeli..." dedi. 
   
   İthal satmak daha k rlı 
   Aybar, bir soru üzerine, Motorlu Taşıtlar Vergisi'nin aracın kasko bedeli üzerinden alınmasına yönelik çalışmaların sürdüğünü anımsatarak, "Her yeni şey bizim vergileri artırıyor ondan korkuyorum" dedi. Doların yıl sonunda 1 milyon 500 binin biraz altında olacağını tahmin eden Aybar, bu koşullarda, ithal araç satmanın daha k rlı olduğuna dikkat çekti. 
   
   
</TEXT>
</DOC>
