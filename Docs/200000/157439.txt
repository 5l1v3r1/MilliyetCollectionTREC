<DOC>
<DOCNO> 157439 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/18/yazar/guclu.html </URL>
<DATE> 2003/05/18/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Yine YÖK yine keyfilik 2 
</HEADLINE>
<TEXT>

     Bilindiği gibi üniversiteler yasa ile kuruluyor. Ancak, öğrenime başlama iznini YÖK veriyor. Yani TBMM politik amaçla hiç olmayacak bir yere, hiç donanımı yok iken bir üniversite açılmasına karar verse bile YÖK'ün izni olmadan öğrenime başlaması, hele hele öğrenci alması mümkün değil. Bu nedenle eğer bir üniversitede donanım ya da öğretim kadrosu eksikliği nedeni ile kalite erozyonu söz konusu ise bunun baş sorumlusu hükümetler değil YÖK'tür. 
     Bu tespitten sonra ne büyük felaketler yaşanıyor, gelin bir bir bunları ele alalım. Örnek olarak da tıp, hukuk ve eğitim fakültelerinden başlayalım. Çünkü her üç alan da toplumsal yaşam açısından olağanüstü önem taşıyor. İyi doktor yetiştiremez isek sağlığımızı, iyi hukukçu yetiştiremez isek sosyal bir hukuk devleti olma özelliğimizi, iyi öğretmenler yetiştiremez isek geleceğimizi riske sokarız. Bu yüzdendir ki Batılı ülkelerde bu fakültelere özel bir önem verilir. Yeterli altyapısı olmayanlara kesinlikle öğrenim izni verilmez... 
     
     Tıp faciası yaşanmadan 
     Devlet üniversitelerinin bazıları gibi özel vakıf üniversitelerinin bazılarına da hastanesi olmadığı halde öğrenime başlama izni verildi. Kimi uydur kaydır hastaneler gösterdi, kimi de anlı şanlı hastaneler ile anlaşma yapmış gibi YÖK'ü kandırdı. 
     Daha da garip olanı bazı özel üniversiteler devlet hastanelerini çiftlik gibi kullandı. Öğrenciden 15 bin dolara yakın para alıp hastanelere beş kuruş ödemedi. Dahası, öğretimin tüm yükünü onların sırtına yükleyip sınavları bile onlara yaptırdı. 
     Arada öylesine çirkin pazarlıklar yaşanmış ki, şimdi bunlar müfettiş raporları ile belgeleniyor. Soruşturma aşamasında olduğu için daha fazla detay vermek istemiyoruz. Ama devlet hastanelerindeki hocalara akademik unvanlar dağıtılarak bu kapıların aralandığını bir ipucu olarak şimdilik kayda geçirebiliriz. 
     Tıp gibi hayati bir konuda böylesine bir keyfilik olabilir mi Kesinlikle olmaması gerekir. Ama örneğin İstanbul'daki vakıf üniversitelerinin tıp fakülteleri ve devlet hastanelerinde yapılacak bir araştırma, sadece Sağlık Bakanlığı açısından değil YÖK açısından da çok önemli sonuçlar doğuracaktır. 
     Haydarpaşa Numune, Zeynep Kamil, Kartal Devlet ve Bakırköy Ruh ve Sinir Hastalıkları Hastanesi'nde yaşananlar, yıllardır süregelen tezg hı gözler önüne serecektir. 
     Özel üniversiteler olmayacak mı Elbette olacak. Hatta sayıları daha da artmalı Ama kesinlikle eğitim kalitesinden taviz verilmemeli ve çifte standart uygulanmamalıdır. 
     YÖK Başkanı Gürüz, KKTC üniversitelerinin olduğu gibi bazı vakıf üniversitelerinin hatalarını da göz ardı ediyor. Ama bilimsellikten, haktan hukuktan söz açıldığında mangalda kül bırakmıyor. 
     Özetin özeti YÖK bugüne kadar asli görevini layıkı ile yerine getirebilmiş olsaydı, iktidarlar değiştirmek için böylesine bir gayret içerisinde olmazlardı. YÖK'ün çuvaldızını önce kendine batırma zamanı h l gelmedi mi .. 
     
     

</TEXT>
</DOC>
