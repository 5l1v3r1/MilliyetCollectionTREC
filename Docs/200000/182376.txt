<DOC>
<DOCNO> 182376 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/15/yasam/ayas.html </URL>
<DATE> 2003/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Böyle ödüle böyle yarış 
</HEADLINE>
<TEXT>

   Pepsi'nin 1 milyar dolarlık ödülü için 'en şanslı' 10 kişi zorlu yarışlara girecek. Yetmeyecek birinci olan bir şempanzenin çektiği rakamı tutturmuş olacak. Tutturamazsa 1 milyon dolarla yetinecek 
      DIŞ HABERLER SERVİSİ 
   
   Amerika'da Pepsi şirketi tarafından düzenlenen yarışma programında bir kişi, bugüne kadar verilen en büyük para ödülünün sahibi olacak. Hem beceri, hem şans gerektiren yarışmanın tüm aşamalarını geçen bir talihli, küçük bir olasılıkla da olsa, tam 1 milyar dolar kazanabilecek. 
   
   999999'a rakamdan biri 
   Şirketin ürettiği özel şişe kapaklarını bulan bin kişi, WB Network tarafından çekilen yarışma programının merkezi olan Orlando'ya gidecek. Burada 0'dan 999999'a kadar bir rakam seçecek olan yarışmacılar arasından, 10 şanslı kişi finalist olacak. Bu finalistler, beceri gerektiren zorlu yarışmalarla elenecek. Yarışmacılara, yarışmadan çekilmeleri için ufak para ödülleri de önerilecek. Finalistler arasından sıyrılan bir kişi, 1 milyon dolar kazanmayı garantileyecek. 
   
   Şempanze çekerse... 
   Yarışmanın sonunda, programın maskotu olan Şempanze Kendall'a altı basamaklı bir rakam çektirilecek. Bu rakam, yarışmayı kazanan kişinin en başta çektiği altı basamaklı rakamın aynısı olursa, yarışmacı tam 1 milyar dolar kazanacak. Olmazsa 1 milyon dolarla yetinmek zorunda kalacak. 
   
   
</TEXT>
</DOC>
