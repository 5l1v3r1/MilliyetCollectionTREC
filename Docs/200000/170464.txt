<DOC>
<DOCNO> 170464 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/20/ekonomi/eko07.html </URL>
<DATE> 2003/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Açıklama IMF'den değil Babacan'dan 
</HEADLINE>
<TEXT>

Beşinci gözden geçirme ile ilgili toplantıda açıklamayı Bakan Ali Babacan yapacak 
     ANKARA Milliyet 

     Beşinci gözden geçirme çalışmalarıyla ilgili olarak Devlet Bakanı Ali Babacan'ın IMF Türkiye Masası Şefi Rıza Moghadam'la düzenleyeceği basın toplantısı, prim affı konusundaki toplantıların uzaması nedeniyle bugüne kaldı. Babacan, memur statüsündeki Moghadam'la basın toplantısı düzenleme kararıyla Kemal Derviş döneminden bu yana uygulanan "Bakan ve IMF memuru ortak açıklama yapmaz" uygulamasını da kaldırmış olacak. Basın toplantısı, Moghadam, IMF Türkiye Temsilcisi Odd Per Brekk, Hazine Müsteşarı İbrahim Çanakçı ve Merkez Bankası Başkanı Süreyya Serdengeçti'nin katılımıyla yapılacak. Açıklamayı Babacan'ın yapacağı, Moghadam'ın sadece katılımcı olacağı ifade edildi. 
     

</TEXT>
</DOC>
