<DOC>
<DOCNO> 177798 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/24/yazar/yilmaz.html </URL>
<DATE> 2003/08/24/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Üç kuşak eğitimden geçiyor 
</HEADLINE>
<TEXT>

   
   Evden kaçıyorum bu sıralar kitap okunabilir, uyunabilir, konuşulabilir yerlere doğru koşuyorum. 
   Daha önce yazmıştım, yine yazacağım Kandilli'de insanların yaşadığını bilmeyen İSKİ, sabahın 08.00'inden, akşamın 22.00'sine kadar tar tar tar beynimizi oyuyor, durmadan 
   4 ay sonra denize bir gram pis atık akmayacak, Boğaz'da yüzebileceğiz diye sevinmemizi bekliyorlar. Ömrüm yeterse sevineceğim. 
   Ya 4 aylık ömrüm varsa ne olacak 
   Ya bütün çektiğim sıkıntılar boşunaysa... 
   Arıtma tesisi kurmanın bundan başka yöntemi yok muydu İTÜ'den araştırma mı istesek Biz evin içinde bu haldeysek, inşaat işçileri ne durumda 
   Mesai saatlerini 09 - 18.00 gibi makul bir zamana yayın. Yok seçimler var, açılışı bu yıla sığdırmaları lazım. 
   
   Saklıköy cenneti 
   Geçen hafta sonu gürültüden kaçıp, Polenezköy yakınlarında Saklıköy Country Club'a gittim Parasını İSKİ ödemeli Yemyeşil çimenlerin ortasına gömülmüş havuzda serinliyorsun, minderlerde güneşleniyorsun, istersen voleybol, futbol, tenis oynuyorsun istersen de at biniyorsun. Sauna, spor salonu gibi aktivitelere de zaman ayırabiliyorsun. 
   Saklıköy'de karşılaştığım sürpriz toplantıyı sizlerle paylaşmalıyım. 
   Otacı ürünlerini çıkaran Kurtsan ailesinin üç kuşak temsilcisi, tam kadro Saklıköy'de şirket içi eğitim çalışması yapıyorlardı. 
   Şirketin kurucusu ezcacı Niyazi ve Meral Kurtsan çifti, kızları Meltem ve Deniz Kurtsan torunları Duygu, Bengü, Karatay, Saltuk... 
   Meltem Kurtsan yalnızca şirkette değil, iş dünyasında da etkin kadınlardan TÜSİAD'ın yeni üyesi, Kurtsan Medical Yönetim Kurulu Başkanı. 
   
   Üç kuşak Kurtsan 
   Deniz Kurtsan ise diyet ürünleri geliştiren Otacı Yönetim Kurulu Başkanı. Babaları Niyazi Kurtsan ise Kurtsan İlaçları Yönetim Kurulu Başkanı. 
   Gençler şirketle ilgilendiriliyor. 
   Ürünlerle tanıştırılıyor, yönetim ve pazar sorunları tartışılıyor. 
   Önerileri alınıyor 14 yaşındaki genç ilk sunumunu ailesine yapıyor. 
   Öyle iki öğün arası iş konuşmak gibi yapmıyorlar bu işi. Sabahtan akşama kadar, profesyonel bir program içinde ellerinde kalem kağıt çalışıyorlar. 
   Aile şirketlerinin ikinci üçüncü kuşaklarda büyümesini sürdürebilmesi çok önemli ancak bunu başaran aile sayısı oldukça az. 
   
   Buğdayın çücüğü 
   Kurtsan Grubu'nu kuran aile üyeleri çocukları erişkin bir yaşa gelince, 'Al oğlum, al kızım sana şirket' demeyecekler. Patron, yönetici, lider, ortak gibi kavramların ayrımına varacaklar. 
   Şirketle ilgili bilgileri artacak, duyguları derinleşecek, gözlemlere sahip olacaklar. 
   Bir tek ürün çıkararken, dedelerinin uygun teknolijiyi bulmak için nasıl 5 yıl uğraştığını, dünyada her yeni çıkan üründen yüzde 80'ninin battığını, Dünya Sağlık Örgütü günde 30 gram liftli besin alınması gerektiğini belirtirken, Türkiye ortalamasının 12 gram olduğunu, buğdayın çücüğünü öğrenecekler. 
   Hepsinden önemlisi kendilerine bahşedilen bu hayatın, emekle yoğrulduğunu görüp, emekle büyütüleceğini bilecekler. 
   İSKİ'den bu Pazar da Milliyet TIR'a atlayıp Bayburt'a kaçıyorum... 
   Yaşasın Bayburt, Artvin, Erzurum yolları 
   Yarın Bayburt meydanındayız... 
   
      
   
</TEXT>
</DOC>
