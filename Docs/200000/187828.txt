<DOC>
<DOCNO> 187828 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/10/son/sontur06.html </URL>
<DATE> 2003/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Berat Kandiliniz kutlu olsun... 
</HEADLINE>
<TEXT>

     Bu gece, Ramazan ayının habercisi olarak kabul edilen Berat Kandili gecesi olarak kutlanacak. 
     Diyanet İşleri Başkanı Prof.Dr.Ali Bardakoğlu, Berat Kandili dolayısıyla yayımladığı mesajda "Berat Gecesi, iman, ibadet ve düşünce bakımından kendimizi yenilememiz, geçmişimizi muhasebe, geleceğimizi planlama ve ümitlerimizi tazelememiz için önümüze konulan büyük bir fırsattır" dedi. 
     Manevi değerlerin yıpranması sonucu toplumda huzursuzluk, güvensizlik ve tahammülsüzlüğün arttığını kaydeden Bardakoğlu, "Dinimiz, insanda mevcut olan potizif değerleri öne çıkararak onu geliştirmek, negatif değerlerin etkisini azaltarak özün bozulmasını önlemek, insanın kendisi, çevresi ve yaratıcısıyla ilişkilerini düzenlemek için gönderilmiş bir dindir" dedi. 
     Bardakoğlu, Berat Gecesi'nde müslümanlara kendileri, aileleri, ülkeleri ve insanlık için dua etmeleri çağrısında bulundu. 
     
</TEXT>
</DOC>
