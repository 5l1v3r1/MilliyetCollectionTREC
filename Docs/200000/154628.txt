<DOC>
<DOCNO> 154628 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/05/son/soneko39.html </URL>
<DATE> 2003/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Piyasalarda bugün... 
</HEADLINE>
<TEXT>

     Borsa'da işlem gören hisse senetleri haftanın ilk işlem gününde ortalama yüzde 1.67 değer kaybetti. 
     İstanbul Menkul Kıymetler Borsası İMKB Ulusal 100 Endeksi, 1. seansta 9.94 puan gerilerken, hisse senetleri ortalama yüzde 0.09 değer yitirdi. 2. seansta ise 178.65 puan kayba uğrayan endeks, günü 11,112.14 puandan tamamladı. Endeksin günlük kaybı ise 188.59 puan olarak belirlendi. 
     Uzmanlar, piyasaya nakit girişi olmamasının endeks üzerindeki baskının artmasına neden olduğunu belirterek, beklentisizliğin de zayıf hacimli düşüşte etkili olduğunu kaydetti. 
     Hisse senetleri piyasasında günlük işlem hacmi, 354 trilyon 155 milyar 400 milyon lira oldu. 
     
     DOLAR GERİLEMEYE DEVAM ETTİ 

     Kapalıçarşı'da Cuma günü 1 milyon 544 bin liradan kapanan dolar, güne 1 milyon 540 bin lira, 1 milyon 740 bin liradan kapanan Euro ise 1 milyon 728 bin liradan başladı. 
     Gün sonunda doların satış fiyatı 1 milyon 529 bin liraya, Euro'nun satış fiyatı ise 1 milyon 717 bin liraya geriledi. 
     Merkez Bankası, doların bugünkü efektif kurunu alışta 1 milyon 526 bin 479 lira satışta ise 1 milyon 7 bin 218 lira olarak açıkladı. 
     Böylece, dolar, Merkez Bankası'nın Cuma günkü kurlarına göre, alışta 21 bin 258 lira, satışta ise 21 bin 407 lira geriledi. 
     
     TAHVİL-REPO 

     İMKB Tahvil ve Bono Piyasası Kesin Alım Satım Pazarı'nda işlem gören 28 Nisan 2004 vadeli bugün valörlü tahvilin bileşik faizi 0.14 puan yükseldi. 
     Piyasa kapanışında kağıdın basit getirisi yüzde 52.66, bileşik getirisi ise 52.86 olarak gerçekleşti. 
     Cuma günü piyasa kapanışında bu kağıdın aynı gün valörlü işlemlerinin basit getirisi yüzde 52.62, bileşik getiri yüzde 52.72 olarak hesaplanmıştı. 
     İstanbul Menkul Kıymetler Borsası İMKB Tahvil ve Bono Piyasası Repo Pazarı'nda gecelik faiz ortalama yüzde 41.00 olarak belirlendi. 
     Bankalararası TL interbankında da gecelik faiz oranı, ortalama yüzde 41.00 oldu. 
     
     HAZİNE İHALESİ 

     Hazine'nin bugün düzenlediği 182 gün vadeli iskontolu bono ihalesinde net 878.4 trilyon liralık satış gerçekleşti ve bileşik faiz yüzde 49.20 olarak belirlendi. 
     İhraç tarihi 7 Mayıs olarak belirlenen ihaleye 1 katrilyon 269.1 trilyon liralık teklif gelirken, nominal satış tutarı 1 katrilyon 73 trilyon lira oldu. Kamuya satış ise 25 trilyon lira düzeyinde yapıldı. 
     
</TEXT>
</DOC>
