<DOC>
<DOCNO> 152981 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/28/son/soneko08.html </URL>
<DATE> 2003/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa MGK'yı gözlüyor... 
</HEADLINE>
<TEXT>

     Borsa'da dikkatler, 23 Nisan'da yaşanan resepsiyon krizinin ardından 30 Nisan Çarşamba günü düzenlenecek Milli Güvenlik Kurulu toplantısına çevrildi. 
     Şeker Yatırım Portföy Yönetimi Müdür Yardımcısı Aslı Yüksel yaptığı değerlendirmede, geçen hafta piyasanın, IMF kredisinin serbest kalışının fiyatlara yansıması ile yükselişle başladığını anımsattı. 
     Yüksel, Mart ayı kapasite kullanım oranlarının yüzde 78,1 seviyesine yükselmesinin sanayi sektörüne, haftanın son işlem gününde gelen Merkez Bankası faiz indiriminin ise tahvil ve bono pozisyonu taşıyan mali sektör hisselerine alım gelmesini sağladığını kaydetti. 
     Geçtiğimiz hafta 11,500 direncini test eden endeksin, 10.341 seviyesinde kapanış gerçekleştirdiğine işaret eden Yüksel, 23 Nisan'da Meclis resepsiyonunda yaşanan gerginliğin, bu hafta, 30 Nisan'daki MGK'dan gelecek açıklamaları önemli kıldığını vurguladı. 
     Yüksel, endekste 11,300, 11,100,10,800 puanları destek, 11,500, 12,000, 12,500 puanları da direnç seviyeleri olarak gösterdi. 

     
</TEXT>
</DOC>
