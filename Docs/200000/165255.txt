<DOC>
<DOCNO> 165255 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/25/ekonomi/eko06.html </URL>
<DATE> 2003/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Esnafa faiz müjdesi 
</HEADLINE>
<TEXT>

Başbakan Erdoğan, Halkbank kredi faizinin yüzde 44'ten yüzde 30'a ineceğini söyledi 
     ABDULLAH KARAKUŞ Ankara 

     Başbakan Tayyip Erdoğan, Halk Bankası'nın esnaf ve sanatkar kredilerdeki faizin yüzde 44'den yüzde 30'a indirileceğini söyledi. 
     Erdoğan, Türkiye Esnaf ve Sanatk rlar Kredi ve Kefalet Kooperatifleri Birlikleri Merkez Birliği'nin TESKOMB Genel Kurulu'nda şöyle konuştu "Hazine'den sorumlu Devlet Bakanımız Bakanlar Kurulu'nda yeni bir teklif getirdi. Artık faizler yüzde 30 olarak gerçekleşecek. Faiz düşüşü ile günlük 3 trilyon kredi kullanılır hale geldi." 
     Esnaf ve sanatk ra "sicil affı" müjdesi de vereceklerini söyleyen Erdoğan, Halk Bankası konusunda ise şunları kaydetti 
     "Halk Bankası kapatılacak dedikodusunu kim çıkarıyor, bilmiyorum. Bizim gündemimize Halk Bankası'nın kapatılması yok. Belki ileride özelleştirilmesi düşünülebilir. Onu da önce sizlerle görüşüp adım atarız." Halk Bankası Genel Müdürü Tevfik Bilgin de bankayı esnafa devretmek istediklerini söyledi. 
     
     IMF'yle sorun iması 
     Erdoğan, 23 Temmuz'da Bakanlar Kurulu'nun Erzurum'da toplanacağını da söyledi. 
     Bu arada Erdoğan önceki günkü AKP MYK'da bazı sorunların olduğu imasında bulundu. Erdoğan, üyelere "Pürüz demeyeyim ama bir - iki konuda IMF ile görüşmeler sürüyor. Daha net bir sonuç çıkmadı" dedi. 
     

</TEXT>
</DOC>
