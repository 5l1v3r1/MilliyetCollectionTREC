<DOC>
<DOCNO> 161169 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/05/yazar/cetiner.html </URL>
<DATE> 2003/06/05/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Kredi kartlarına tefeci faizi 
</HEADLINE>
<TEXT>

     Üç puan deyip geçmeyin, katrilyonlar arasında pek büyük yekün tutuyor, borç yükünü hafifletiyormuş Ama biliyorsunuz, şikayetçi olanlar şimdi de diyecekler ki, üç puan ne yazar Merkez Bankası hiç değilse 5 - 6 puan indirmeliydi faizleri. Dolar piyasası o zaman sürüngenlikten kurtulurdu, diye söylenip duranlar da olacak 
     
Faiz sarmalı      Vatandaşı asıl ilgilendiren kredi kartı faizine değinmek istiyorum. Hükümet, Merkez Bankası, ihracatçılar, ithalatçılar dövünsün dursun Bankalar kredi kartlarına uyguladıkları yüksek faizden bir türlü vazgeçmiyorlar. 
     Vur abalıya misali, kartı adeta zorla verip müşteriyi bir kez yakaladı mı, bazı bankaların aslan pençesinden kurtuluş yok 15 milyon kadar kart sahibi var galiba, belki de 20 milyon oldu. Bunlar ha bre para ödüyor bankalara... iyi de oluyor her şey belgeleniyor uygar ülkelerde olduğu gibi. Maazallah iki gün ödemeyi geciktirdi mi vatandaş yandı Öyle yüksek faiz vermek zorundalar ki, başları bir kez derde girdi mi, bankaların faiz sarmalından kurtuluş yok Hele bazılarının pek de zalim olduğunu anlatıyorlar acı acı 
     Vatandaş birikimini götürüp tasarruf mevduatı olarak yatırınca ne kadar faiz alıyor Vergisi şusu busu diyelim 10 milyar lirada yıllık 4 milyar. Peki, bankadan borç isterse ne faiz ödeniyor kendisine Yine 10 milyarı kabul edelim yaklaşık 8 - 10 milyar lira, yani faiz oranı bu defa yüzde 80 - 90. 
     
Borçlanmayın      Şimdi gelelim kredi kartlarına. İşte asıl kazık orada Eğer 10 milyarlık kart borcunuzu ödemekte gecikirseniz size işletilen faiz yüzde 100'leri aşıyor Zaman geçtikçe faizden de faiz alıyorlar Hani tefecilik kalkmıştı Borcunuz her neyse o hale geliyor ki, evinizi satsanız ödeyemezsiniz, ömür boyu borçlusunuz, faiz de yürüyor 
     Sanırım bu hem yasal, hem ahlaki değil, hem insancıl değil Ailenin işleri bozulabilir, hastalık çıkabilir, her şey olabilir insanlık hali bu. İcra daireleri birkaç yüz milyonluk, birkaç milyarlık icra takipleriyle dolu, mahkemeler de öyle. Peki bu işte bankaların hiç mi kabahati yok Kart verirken daha dikkatli davranamazlar mı 
     Burada özet şu Parasını bankaya emanet ettiğinde yaklaşık yüzde 40 - 50 faiz alarak enflasyondan kurtulmaya çalışan vatandaş... demek ki borçlandığı zaman bankaya yüzde 100 ile bedel ödüyor. Hak, adalet, hukuk bunun neresinde 
     Hemen söyleyeyim benim böyle bir kart borcum, faiz borcum filan yok. Günü gelince borcumu ödüyorum, ayağımı yorganıma göre uzatıyorum. Bankacılar şaka tabii ne söylüyorlar biliyor musunuz 
     - Sizden para kazanmıyoruz 
     - Niçin 
     - Çünkü borcunuzu gecikmeden ödüyorsunuz 
     Vah benim memleketim, vah benim kredi kartı kullanan insanlarım Vah benim göğsünü gere gere ekstrelerin arkasına gecikmeli faiz oranlarının yüzde 8.45 olduğunu vergi, komisyon hariç yazabilen bankalarım vah... 

</TEXT>
</DOC>
