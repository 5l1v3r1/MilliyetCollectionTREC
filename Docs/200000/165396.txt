<DOC>
<DOCNO> 165396 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/25/son/soneko43.html </URL>
<DATE> 2003/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Para piyasalarında bugün... 
</HEADLINE>
<TEXT>

     Haftanın üçüncü işlem gününde de piyasalardaki sakin seyir devam etti. 
     Gün boyunca çok sakin seyreden piyasada teknik olarak endeksin 10,600 seviyesindeki desteğini bugün de kıramadığını vurgulayan uzmanlar, 5. Gözden geçirmenin sonucunun hala alınmamasının biraz tedirginlik yarattığını ancak piyasayı çok sert bir hareketle aşağıya veya yukarıya yönlendirecek bir beklentinin de bulunmadığını kaydediyorlar. 
     İstanbul Menkul Kıymetler Borsası İMKB Ulusal 100 endeksi, günün ilk seansında 89.82 puan düşüşle 10,667.00 puana indi. 2. seansta 73.19 puan artış gösteren endeks, 10,740.19 puandan günü tamamladı. 
     Endeksin günlük bazdaki kaybı ise 16.63 puan ve yüzde 0.15 olarak belirlendi. 
     Hisse senetleri piyasasında günlük işlem hacmi 167 trilyon 281 milyar 304 milyon lira olarak gerçekleşti. Bu değer yılın en düşük işlem hacmi olarak kaydedildi. Dün bu rakam 259 trilyon 732 milyar 347 milyon lira olmuştu. 
     
     DOLAR BİN 726 LİRA YÜKSELDİ 
     Kapalıçarşı'da dünü 1 milyon 442 bin liradan kapanan dolar, güne 1 milyon 438 bin liradan, 1 milyon 662 bin liradan kapanan Euro, 1 milyon 656 bin liradan başladı. 
     Piyasa kapanışında doların satış fiyatı 1 milyon 438 bin lira, Euro'nun satış fiyatı 1 milyon 660 bin lira oldu. 
     Merkez Bankası, doların bugünkü efektif kurunu alışta 1 milyon 430 bin 812 lira, satışta ise 1 milyon 440 bin 878 olarak açıkladı. 
     Böylece dolar, Merkez Bankası'nın dünkü kurlarına göre, alışta bin 714 lira, satışta ise bin 726 lira arttı. 
     
     TAHVİL-REPO 
     İMKB Tahvil ve Bono Piyasası Kesin Alım Satım Pazarı'nda işlem gören 7 Temmuz 2004 vadeli bugün valörlü tahvilin bileşik faizi dünkü kapanışa göre 0.13 puan yükseldi. 
     Piyasa kapanışında bu kağıdın aynı gün valörlü işlemlerinin basit getirisi yüzde 51.64, bileşik getirisi ise yüzde 51.23 olarak gerçekleşti. 
     Dünkü piyasa kapanışında aynı kağıdın basit getirisi yüzde 51., bileşik getirisi yüzde 51.10 olmuştu. 
     İMKB Tahvil ve Bono Piyasası Repo Pazarı'nda, gecelik faiz ortalama yüzde 38.00 olarak belirlendi. 
     Bankalararası TL interbankında da gecelik faiz oranı, ortalama yüzde 38.00 oldu. 
     
</TEXT>
</DOC>
