<DOC>
<DOCNO> 167142 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/03/son/sontur23.html </URL>
<DATE> 2003/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Önce bıçakladı, sonra hastaneye götürdü... 
</HEADLINE>
<TEXT>

     Eskişehir'de, kendisine küfrettiği için bıçakla ağır yaraladığı kişiyi otomobiliyle hastaneye götüren kişi, hastane polisince yakalandı. Yaralı da hayatını kaybetti. 
     Alınan bilgiye göre, Borsa Caddesi Behdi Sokak'ta yürüyen Yener A, 33 , bağırarak çevreye rahatsızlık veren alkollü Ali Ekber Soyözen'i 31 uyardı. Küfreden Ali Ekber Soyözen ile Yener A. arasında başlayan tartışma, büyüyerek kavgaya dönüştü. 
     Yener A, üzerindeki bıçağı çekerek Ali Ekber Soyözen'in vücuduna sapladı. Yener A, ağır yaralanan ve sürekli kan kaybeden Soyözen'i kendi otomobiline bindirerek Devlet Hastanesi'ne götürdü. 
     Soyözen, tüm müdahaleye rağmen kurtarılamazken, Yener A, hastane polisi tarafından yakalanarak gözaltına alındı. 
     
</TEXT>
</DOC>
