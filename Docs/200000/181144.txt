<DOC>
<DOCNO> 181144 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/09/guncel/gun10.html </URL>
<DATE> 2003/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Okul servislerinde müzik çalmak yasak 
</HEADLINE>
<TEXT>

   Okul servislerinde müzik tartışması yeni yönetmelikle son buldu. Buna göre servislerde müzik sistemlerinin kullanımına son verildi... 
   SİBEL KAHRAMAN İstanbul 

   
   Geçtiğimiz eğitim öğretim yılında okul servislerinde arabesk müzik çalınıp çalınmaması tartışmaları yapılırken, Okul Servis Araçları Hizmet Yönetmeliği bu konuya son noktayı koydu. Yeni yönetmeliğe göre, okul servislerinde müzik çalınmayacak. 
   Yönetmelik servislere şu şartları zorunlu kılıyor 
   Taşıma hizmeti sırasında görüntü ve müzik sistemlerinin kullanılması yasak. Taşıtlarda her öğrenci için bir emniyet kemeri olacak ve araçlarda bulunacak hostesler, 22 yaşını doldurmuş, en az lise mezunu olacak. Okul servis araçlarının arkasında öğrencilerin iniş binişlerinde yakılmak üzere kırmızı ışık veren lamba bulunacak. Büyük harflerle DUR yazısı okunacak şekilde tesis edilecek. Öğrencilerin kolaylıkla yetişebileceği camlar ve pencereler sabit olacak. İç düzenlemede demir aksam açıkta olmayacak. Rehber personel, taşıt içi düzeni sağlayacak anaokulu ve ilköğretim statüsündeki okul öğrencilerine inme ve binmeleri sırasında yardımcı olacak. Firma, yolcunun ikametg hının değişmesi, uzun tedaviyi gerektiren bir hastalık geçirmesi, okutmaktan vazgeçmesi ve herhangi bir sebepten dolayı okuma hakkını kaybetmesi nedeniyle servisle taşımaktan vazgeçmesi halinde geri kalan ayların ücretlerini iade edecek. Servisler temiz, bakımlı ve güvenli olacak. 
   
   
</TEXT>
</DOC>
