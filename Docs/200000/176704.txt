<DOC>
<DOCNO> 176704 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/19/son/sondun30.html </URL>
<DATE> 2003/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Saldırıya uğrayan bina gazetecilerin uğrak yeriydi... 
</HEADLINE>
<TEXT>

     Irak'ın başkenti Bağdat'ta BM'nin merkez olarak kullandığı Canal Otel'in, Bağdat'ta bulunan BM yardım görevlileri ve gazetecilerin uğrak yeri olduğu bildiriliyor. 
     Bölgedeki kaynaklar, çok sayıda BM örgütünün hizmet verdiği binanın kafeteryasının, BM çalışanları ve gazetecilerin buluşma noktası olduğunu belirtiyorlar. 
     3 katlı binada BM Çocuk Fonu UNICEF, Dünya Gıda Programı, Dünya Tarım Örgütü gibi çok sayıda BM örgütünün bulunduğu, 300 kadar Iraklı ve yabancı çalışanın binada hizmet verdiği bildiriliyor. 
     Otel, Irak savaşından önce de BM silah denetçilerinin konakladığı yerdi. Otelin bahçesinde, silah denetçilerinin kullandığı seyyar bir laboratuvar da bulunuyordu. 
     BM, Irak'taki çalışmalarında insani yardımların yanı sıra Irak'ta basın özgürlüğünün gelişmesi, adalet sisteminin oluşması ve insan haklarının izlenmesi gibi konularda çalışmalar yapıyor. 
     
</TEXT>
</DOC>
