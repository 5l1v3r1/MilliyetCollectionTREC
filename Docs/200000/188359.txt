<DOC>
<DOCNO> 188359 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/13/son/sonspo11.html </URL>
<DATE> 2003/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Ümitler'in rakibi Almanya 
</HEADLINE>
<TEXT>

     Eleme maçlarında hiç yenilmeden lider olarak gruptan çıkan Ümit Milli Takımımızın rakibi Almanya oldu. 
     Türkiye ilk maçını Almanya'da 15 veya 16 Kasım, ikinci maçını ise kendi evinde 18 veya 19 Kasım tarihlerinde yapacak. 
     Türk Ümit Milli Takımı, rakibini elediği taktirde, Avrupa Şampiyonası finallerinde mücadele etme hakkını kazanacak. Ümit milliler, finallerde de ilk 4 sırada yer alırsa, Türkiye'yi 2004 yılında Atina'da düzenlenecek olimpiyatlarda temsil edecek. 
     Şampiyona finalleri, eleme maçlarında ilk 8'e kalan ülkelerden birinde yapılacak. Ev sahibi ülkeyi UEFA bu 8 ülke arasından belirleyecek. 
     Kura çekimi sonucunda diğer eşleşmeler ise şöyle gerçekleşti 
     Portekiz-Fransa, Danimarka-İtalya, Sırbistan Karadağ-Norveç, Belarus-Polonya, İsveç-İspanya, İsviçre-Çek Cumhuriyeti, Hırvatistan-İskoçya. 
     Ümitler kategorisinde grup birincileri ve ikincileri arasında oynanan maçlar sonunda 8 takım finallere gidiyor. 

     
</TEXT>
</DOC>
