<DOC>
<DOCNO> 170501 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/20/spor/spo01.html </URL>
<DATE> 2003/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
GİTTİ PARALAR 2-2 
</HEADLINE>
<TEXT>

Beşiktaş, birçok gol kaçırdığı Kaizer Chiefs sınavından beraberlikle ayrıldı, final şansını tepti. Kartal, G.Afrikalı rakibini iki farkla yenseydi, 2 milyon dolarlık ödül şansı olacaktı 
     Kore kampı bitti 
     SİYAH - Beyazlı takımın, G.Kore kampı dünkü 2 - 2'lik Kazier Chiefs beraberliği ile son buldu. G.Afrikalı rakibi karşısında ilk yarıda Pancu ve Sinan ile yüzde yüzlük fırsatları cömertçe harcayan Beşiktaş, 52. dakikada Ronaldo ile öne geçti. Ancak 58. dakikada Kabamba'nın golü beraberliği getirdi. 66. dakikada Sergen'in golüne, 74. dakikada eski Fenerbahçeli Moshoeu yanıt verdi. Lyon, ev sahibi Seongnam'ı 1 - 0 yenerek finale yükselirken, Kaizer karşısında iki farklı galip gelmesi halinde büyük ödüle koşacak Beşiktaş böylece bu şansını tepmiş oldu. 
     
     Maçın karnesi 
     HAKEMLER Kunsuta Chaiwat Tayland , Liu Tiejun Çin , Lee Yau Tak Hong Kong 
     BEŞİKTAŞ 1 Cordoba 6 - 2 Emre 5 , 5 Ronaldo 5 , 4 Ahmet Yıldırım 5 - 27 Okan 5 17 Kaan Dk.46 5 , 6 Yasin 4 7 Ahmet Dursun Dk. 46 4 , 21 Ümit 5 3 Tayfur Dk.46 5 , 13 Tümer 5 10 Sergen Dk. 57 7 , 19 İbrahim 6 - 9 Pancu 4 8 Ahmed Hassan Dk. 75 , 11 Sinan 5 
     KAİZER CHİEFS 1 Fernandez 5 - 3 Thobejana 5 , 5 Mabedi 4 , 36 Mc Carty 4 14 Kannameyer Dk. 60 4 - 24 Mabotsa 5 12 Mookı Dk. 54 4 , 18 Zwane 5, 22 Mendu 4 10 Fredericks Dk. 54 5 , 91 Mosheou 6 , 11 Pule 5 17 Richards Dk. 69 5 - 33 Kabamba 6 , 115 Dlamini 5 9 Mayo Dk. 65 4 
     GOLLER Ronaldo Dk. 52, Kabamba Dk. 58, Sergen DK. 66, Mosheou Dk. 74 
     SARI KART Ronaldo 
     
Defansta kaybettikBeşiktaş Teknik Direktörü Mircea Lucescu, rakibin daha istekli ve motive bir futbol ortaya koyduğunu, kendilerinin ise defansta hata yaptıklarını söyledi 
     'Hücumda kazandık' 
     RUMEN hoca, defansta hata yaptıkları için galip gelemediklerini söyledi. Lucescu, rakibin kazanma isteğinin ve motivasyonunun daha yüksek olduğunu da belirtti, "Havada inanılmaz nem vardı. Bundan olumsuz etkilendik. İlk yarı iyi oynadık ve birçok pozisyon bulduk. 1 - 0'dan sonra 2 - 0 yapmak için ofansa döndük. Hücumda kazandık, ancak defansta kaybettik. Mantalite olarak sorunlarımız var. Şunu gördüm ki, Zago ve Guinti bu takımda mutlaka oynamalı" dedi. 
     
     'Yeniler vasat' 
     LUCESCU, Sergen ile Tümer'in sadece topla oldukları zaman oynadıklarını belirtti, "Bu yüzden birlikte oynayamazlar" diye konuştu. Beşiktaş'ın hocası, Emre'nin hata yaptığını, ama iyi işlediğini, Okan'ın durgun olduğunu, Ümit'in tecrübe eksikliği bulunduğunu ifade etti, "Hassan'a takım içinde yer bulmalıyız. Sinan iyi boşluklar buluyor, ama son vuruşlarda etkisiz" dedi. Beşiktaş yarın İstanbul'a dönecek, 25 Temmuz'da turnuva için Avusturya'ya gidecek. 
     
Engin'e sert uyarıBeşiktaş yönetimi, MİLLİYET'e "İlhan bitti" açıklamasını yapan menajere tepki verdi. Sinan Engin de bunun üzerine verdiği demeçten çark etti 
     'Gerekirse satacağız' 
     SİYAH - Beyazlı kulüp, Menajer Sinan Engin'in dün MİLLİYET'te yayınlanan "İlhan maalesef bitti. Yeni İlhanlar bulmalıyız" demeci nedeniyle gergin anlar yaşadı. Başta Başkan Serdar Bilgili olmak üzere birçok yöneticinin Engin'i arayarak, "Biz gerekirse İlhan'ı satacağız. Ama sen sakatlığını açıklıyorsun" diye tepki verdiği öğrenildi. Engin de, bu uyarılar üzerine açıklamalarından çark etti ve İlhan'ın önümüzdeki hafta idmanlara başlayacağını söyledi. 
     
     Amokachi örneği 
     KORE'DEKİ kampta da dünün konusu İlhan Mansız'dı. Futbolcular, yıldız golcüye ulaşamadıklarını belirterek, medyadan bilgi almaya çalıştılar. İlhan'a yaptığı artroskopi sonrası eleştirilen Prof. Dr. Aziz Alturfan'ın da, yönetim ve sağlık ekibine, "Ameliyat sonrasını iyi geçirmedi. Kendi kendine kötülük yapıp, suçu başkasına attı" dediği belirtildi. Bu arada Amokachi'nin de aynı hataya düşerek ülkesine gittiği ve futbola dönemediği hatırlatıldı. 
     
Şehitlere dua      ASBAŞKAN Yıldırım Demirören, Menajer Sinan Engin, Teknik Direktör Lucescu ve Kaptan Tayfur, karşılaşmadan önce Busan'daki Türk şehitliğini ziyaret ettiler. Siyah - Beyazlı kafile şehit olan bir askerin yazdığı şiirin yazılı bulunduğu anıta hem çiçek koydu, hem de İlhan Mansız'ın formasını asılı bıraktı. 
     DEMİRÖREN, Barış Kupası'na katılıp, şehitleri ziyaret ettikleri için ayrı bir mutluluk ve gurur duyduklarını söyledi. Sinan Engin ise "Şehitlerimiz için dua ettik. Doğrusu kulüp adına anlamlı bir ziyaret oldu" diye konuştu. Lucescu da şehitliği gezerken çok duygulandığını ve heyecanlandığını belirtti. 
     
Gözlerim doldu      Siyah - Beyazlı ekibin Kaptanı Tayfur, Dünya Kupası finallerinde şehitliğe gelemediğini hatırlattı. Tecrübeli oyuncu, "Şimdi kısmet oldu. Allah rahmet eylesin, gözlerim doldu, duygulandım" ifadesini kullandı. 
     
Kumsalda idman      SİYAH - Beyazlı takım maç öncesi dün sabah kamp yapılan Grand Otel'in karşısında bulunan Heundai Beach'de idmana çıktı. Bir yanda plajda denize giren Koreliler, hemen yanı başlarındaki alanda Beşiktaşlı futbolcuların antrenman yaptığını görünce şaşkına döndüler. Giunti'nin sahilde yürüyüş yaptığı çalışmada, Sergen de ayağına bandaj yaptırıp oturup arkadaşlarını izledi. 
     

</TEXT>
</DOC>
