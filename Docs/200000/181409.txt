<DOC>
<DOCNO> 181409 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/10/yasam/yas01.html </URL>
<DATE> 2003/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Şırıngalı sapık döndü 
</HEADLINE>
<TEXT>

   İki aydır suskun olan Konya'nın 'şırıngalı sapığı' yeniden ortaya çıktı. 41 yaşındaki bir kadına saldıran sapık yine kaçtı 
      ALİYE ÇETİNKAYA Konya DHA 
   
   Konya'da aralarında üniversite öğrencisi ve öğretmenin de yer aldığı 6 kadına şırınga batırarak kaçan sapık iki ay sonra yeniden ortaya çıktı. Şırıngalı sapığın hedefi bu kez 41 yaşındaki Zehra Özdemir oldu. 
   Selçuklu İlçesi Fatih Işıklar Mahallesi'nde akraba ziyaretinden dönen Özdemir yolda yürürken arkasından kırmızı renkte bir bisikletle yaklaşan kimliği belirsiz kişi şırıngayı sol kalçasına batırıp kaçtı. 
   Çevreden yardım isteyen Özdemir özel bir polikliniğe götürüldü. Kalçasına iğne batırıldığı ancak herhangi bir sıvı verilmediği belirlenen Özdemir'e tetanos aşısı yapıldı. 
   Kimliği belirlenemeyen sapığın 15 Mayıs 2003'deki ilk saldırısından bu yana kurulan özel ekiple yaklaşık 900 kişinin sorgulandığı, teşhiste güçlük çekilmesi nedeniyle henüz sonuç alınamadığı belirtildi. 
   
   Bu kez sakal bırakmıştı 
   Şırıngalı sapığın ilk hedefi imam hatip lisesi öğrencisi Rukiye Top oldu. Top'un ardından ilköğretim okulu öğretmeni Dilek Mandal, hukuk fakültesi öğrencisi Gamze Selin Sulbi, öğretmen Özlem İlaslan, ilköğretim okulu öğrencisi Türkan Erdil ile 60 yaşlarında bir kadın şırıngalı saldırıya uğradı. 
   Yaklaşık 2 aydır ortalıkta görünmeyen ve daha önce eşk li esmer, uzun boylu olarak belirlenen ve bisikletle dolaştığı anlaşılan saldırgan, robot resminin çizilmesinin ardından bu kez ortaya sakallı çıktı. 
   
   
</TEXT>
</DOC>
