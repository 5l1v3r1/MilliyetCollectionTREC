<DOC>
<DOCNO> 172061 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/28/spor/spo08.html </URL>
<DATE> 2003/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdem'i uğurladık 
</HEADLINE>
<TEXT>

76 yaşında aramızdan ayrılan TMOK Başkanı Sinan Erdem dün Olimpiyatevi'nde düzenlenen törenin ardından toprağa verildi 
     TEDAVİ gördüğü Fransa'nın başkenti Paris'te üç gün önce vefat eden Türkiye Milli Olimpiyat Komitesi Başkanı Sinan Erdem dün son yolculuğuna uğurlandı. Erdem için Ataköy'deki Olimpiyatevi'nde düzenlenen törende, siyaset, spor, sanat ve medya dünyasından çok sayıda tanınmış kişi yer aldı. Erdem'in Türk bayrağına sarılı tabutu, Olimpiyatevi'nin Konferans Salonu'na getirilerek katafalka konuldu. Saygı duruşunun ardından barkovizyonda Sinan Erdem'in yaşamı anlatıldı. Sinan Erdem'in cenazesi, Ataköy 5. Kısım Camii'ne kılınan öğle namazının ardından, Zincirlikuyu Mezarlığı'nda toprağa verildi. 
     

</TEXT>
</DOC>
