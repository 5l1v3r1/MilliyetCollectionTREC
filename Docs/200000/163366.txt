<DOC>
<DOCNO> 163366 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/16/ekonomi/aeko.html </URL>
<DATE> 2003/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzanlar'a kanun uygulandı 
</HEADLINE>
<TEXT>

Enerji piyasasının en üst düzey bürokratı, özerk EPDK'nın Başkanı Yusuf Günay, ÇEAŞ ve Kepez'in imtiyaz sözleşmelerinin iptali için 'Tek yaptığımız kanunu uygulamak' dedi 
     ANKARA Milliyet 

     Enerji Piyasası Düzenleme Kurulu EPDK Başkanı Yusuf Günay, Çukurova Elektrik A.Ş. ÇEAŞ ile Kepez Elektrik'in imzalanan imtiyaz sözleşmelerinin iptal edilmesine ilişkin kararla ilgili olarak, "Kurulumuzun bu kararı almasında hiç bir kişi ya da organın müdahalesi söz konusu olamaz" dedi. 
     Star gazetesinin dünkü sayısında EPDK'nın iki şirkete el koyulmasından rahatsız olduğu iddia edilirken, EPDK Başkanı Günay dün düzenlediği basın toplantısında, Kurul'un tek yaptığının Elektrik Piyasası Kanunu'nu uygulamak olduğunu vurgulayarak, kanuna aykırı olarak ülkenin kalkınması ve gelişmesi önünde engel olacak şekilde, elektrik reformu öncesindeki mevzuat çerçevesinde elde edilmiş olduğu iddia edilen hakların kullanılmaya devam edilmesinde ısrar edilmesinin hiç kimseye yarar sağlamayacağının açık olduğunu söyledi. 
     Günay, Enerji ve Tabii Kaynaklar Bakanlığı'nın yönetmeliklerde belirtilen konuları ve uygulanacak yöntemler ile devir esaslarını görüşmek üzere müteaddit defalar toplantıya çağırdığı halde ÇEAŞ ve Kepez'in, bu çağrılara icazet etmediğini belirterek, şöyle dedi 
     "Ayrıca Elektrik Piyasası Kanunu'na göre serbest tüketici niteliklerine haiz olduğu halde elektrik tedarik edeceklerin kaynağı seçme haklarının, ÇEAŞ ve Kepez tarafında engellendiği kurulumuza bildirilmiş ve bu hususların doğruluğu Kurulumuzca da tespit edilmiştir." 
     Kurul'un 'bu şirketlerin imtiyaz sözleşmelerinin iptali' yönünde bir kararı olup olmadığının sorulması üzerine Günay, bunun bir süreç olduğunu ve bu süreçte çok sayıda kararlar alındığını belirtirken, iptal yetkisinin bakanlığın uhdesinde olduğunu söyledi. İptal için Bakanlar Kurulu kararı gerekip gerekmediği sorusunu bir hukukçu olarak yanıtlayan Günay, bunun için bir Bakanlar Kurulu kararına gerek olmadığını söyledi. 
     
Günay Karara hiç kimsenin müdahalesi olmadı      EPDK Başkanı Günay dün düzenlediği basın toplantısında, Çukurova Elektrik A.Ş. ÇEAŞ ile Kepez Elektrik'in imtiyaz sözleşmelerinin iptal edilmesine ilişkin kararla ilgili açıklamalarda bulunurken, şu noktalara işaret etti 

</TEXT>
</DOC>
