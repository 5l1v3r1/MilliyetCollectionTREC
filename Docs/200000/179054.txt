<DOC>
<DOCNO> 179054 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/30/ekonomi/eko03.html </URL>
<DATE> 2003/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Yapı Kredi'de örtülü kazanca suç duyurusu 
</HEADLINE>
<TEXT>

   SPK, A - Tel'in devri sırasında 96.7 milyon dolar örtülü kazanç aktarımı nedeniyle Yapı Kredi yöneticileri hakkında suç duyurusunda bulundu 
   
   Sermaye Piyasası Kurulu SPK , A - TEL'in yüzde 50 hissesinin iktisabi edinme ile ilgili olarak, "Kurul kararını verilen sürede yerine getirmeyerek, 96.7 milyon dolar örtülü kazanç aktarımı fiilinin gerçekleşmesine ve banka yatırımcılarının zarar görmesine sebebiyet verdikleri" gerekçesiyle, Yönetim Kurulu'nun ikisi eski beş üyesi hakkında suç duyurusunda bulunma kararı aldı. 
   İktisapla ilgili olarak, Kurul'un 26 Mayıs 2003 30 Mayıs 2003 tarih ve 2003 26 sayılı haftalık bülteninde ilan edilen kararı çerçevesinde verilen sürede Kurul kararının gereklerini yerine getirmeyerek, Ernst Young Delta Kurumsal Finasman Danısmanlık AŞ ve Deloitte Touche Denetim Serbest Mali Müşavirlik AŞ tarafından düzenlenen değerleme raporlarında yer alan değerlerin ortalamasının alınması suretiyle hesaplanan "96 milyon 672 bin dolar tutarında örtülü kazanç artırımı fiilinin gerçekleşmesine ve banka yatırımcılarının zarar görmesine" sebebiyet veren Banka Yönetim Kurulu Üyeleri A. Rona Yırcalı, Özer Seliçi, Naci Sığın, R. Deniz Gökçe ve Selçuk Altun hakkında, Sermaye Piyasası Kanunu'nun 47. maddesinin a 6 alt bendi uyarınca Cumhuriyet Savcılığı'na suç duyurusunda bulunulmasına karar verildiği bildirildi. 
   SPK'nın suç duyurusunda bulunduğu kişilerden R. Deniz Gökçe ve Özer Seliçi, bankanın 31 Mart 2003 tarihinde yapılan Genel Kurul'da seçilen yeni yönetim kurulunda bulunmuyor. Rona Yırcalı yeniden yönetim kurulu başkanlığına getirilirken, Selçuk Altun Başkanvekili, Genel Müdür Sığın Yönetim Kurulu Üyesi olarak görev üstlenmişlerdi. 
   
   Yapı Kredi'nin açıklaması 
   Yapı Kredi Bankası yetkilileri ise, SPK kararının yerine getirilmesi konusunda, hukuki zeminde her türlü girişimin yapıldığını ve SPK'nın bu gelişmeler hakkında sürekli olarak bilgilendirildiğini bu nedenle yapılan açıklamanın "haksız ve bankaya zarar verici" olduğunu söylediler. Yetkililer, Yapı Kredi'nin SPK kararı uyarınca paranın tahsili için harekete geçtiğini ancak Çukurova İthalat'ın, SPK kararının iptali için dava açması nedeniyle bu meblağın henüz alınamadığını belirttiler. 
   
   
</TEXT>
</DOC>
