<DOC>
<DOCNO> 155055 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/07/son/sondun25.html </URL>
<DATE> 2003/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'nin kendini fazla önemli saymasına yolaçmak hataydı 
</HEADLINE>
<TEXT>

     CNN Türk'te Manşet programına konuşan ABD Dışişleri Bakanı Yardımcısı Marc Grossman, Savunma Bakanı Yardımcısı Paul Wolfowitz'in sert açıklamalarını destekler nitelikte demeç verdi. 
     Grossman, Wolfowitz'in sözlerinin önemli olduğunu vurguladı. Ancak Grossman'ın üslubu Wolfowitz'e göre daha yumuşaktı. CNN Türk'te yayınlanan şöyleşide Grossman'ın verdiği önemli mesajların özeti şöyle 
     - Umarım Wolfowitz'in söylediklerini ciddiye alırsınız, çünkü bunlar önemli sözler. 
     - Bizim hatamız, Türkiye'nin kendisini fazla önemli sanmasına yol açmak oldu. Türkiye olmadan da savaşabileceğimizi söylememize rağmen, Türkiye'nin buna inanmayacak kadar kendisini önemsemesi hataydı. Türkiye'nin geçen yılın sonunda ve bu yıl başında herşeyin kendi istediği gibi olacağı yönünde bir söylem tutturmasına göz yummamız hataydı. 
     - Bunları unutup, hiçbirşey olmamış gibi davranamayız, ancak ilişkileri bundan sonra iki tarafın da çıkarına uygun biçimde sürmesi önemli. 
     - Kuzey Irak'ta Türkiye'nin korktuğu türden bir terör dalgası oluşmadı, ancak PKK KADEK hala burada ve biz PKK KADEK meselesini kesinlikle halledeceğiz. 
     - İncirlik'in ileride önemli olup olmayacağını, ilişkilerimizin bundan sonra nereye gideceğini Türkiye'nin yapacağı tercih belirleyecek. 
     - Avrupa Birliği üyeliği için Türkiye'ye tam destek veriyoruz, vereceğiz. Bundan hiç kuşkunuz olmasın. Ekonominizin güçlü olmasını ve IMF'ye karşı yükümlülüklerinizi yerine getirebilmenizi istiyoruz. 
     
</TEXT>
</DOC>
