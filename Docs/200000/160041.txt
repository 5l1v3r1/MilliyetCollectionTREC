<DOC>
<DOCNO> 160041 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/30/son/sontur13.html </URL>
<DATE> 2003/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Eski sevgilisi ile çocuğunu kaçırdı... 
</HEADLINE>
<TEXT>

     Düzce'nin Yığılca İlçesi'nde bir eve baskın yapan 5 kişi, evde oturan Sevim M. ve 1.5 yaşındaki çocuğu E.M.'yi kaçırdı. Polis, kaçıran kişilerden birini uzun kovalama sonucunda Akçakoca'da yakaladı. 
     Düzce'nin Yığılca İlçesi'nde ailesiyle birlikte oturan Sevim M. 19 ve 1.5 yaşındaki çocuğu E.M, bugün eve gelen 5 kişi tarafından bir araca bindirilerek kaçırıldı. Olayı haber alan Akçakoca Asayiş ekipleri, aracı uzun süren kovalama sonucu durdurarak, anne ile çocuğunu kurtardı. Araçta bulunan diğer 4 kişi kaçarken, Baytimur Fatih 20 , aracıyla yakalandı. 
     Ayağında ayakkabı bile olmadan kaçırılan Sevim M, ''Baytimur Fatih'i sevdim ve kaçmıştım. Fakat bana nikah yapmadığı için 4.5 aylık hamileyken ailemin evine geri döndüm. Defalarca beni rahatsız etti, sonunda beni evime gelerek 4 arkadaşıyla birlikte kaçırdı. Onunla mutlu olmadığımı anladım. Onunla yaşamam imkansız, beraber olmak istemiyorum'' dedi. 
     Akçakoca Asayiş ekipleri tarafından yakalanan Baytimur Fatih gözaltına alınırken, Sevim M'nin sorgusu sürüyor. 
     Polis, diğer 4 kişiyi arama çalışmalarını sürdürüyor. 
     
</TEXT>
</DOC>
