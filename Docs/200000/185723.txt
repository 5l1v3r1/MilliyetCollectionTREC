<DOC>
<DOCNO> 185723 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/01/yazar/guclu.html </URL>
<DATE> 2003/10/01/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Milliyet ÖSS hazırlık seti 
</HEADLINE>
<TEXT>

   
   Üniversiteyi kazananların coşkusuna diyecek yok. Yeni öğretim yılı başladı. Güle oynaya üniversiteli olmanın tadını çıkartıyorlar. Ama ya kazanamayanlar İşte onlar için en sıkıntılı günler başlıyor... 
   Gelecek yıl ya kazanacaklar ya da kazanacaklar. Başka şansları yok. Sınava ilk kez girecekler için de başka bir alternatif yok gibi. Kazanamayanların içerisine düştüğü moral çöküntüsünü gördükten sonra tek hedefleri var, o da kazanmak. 
   Peki nasıl Olanağı olanlar özel öğretmen tutup, dershaneye gidip kazanma şanslarını artırabiliyorlar. Ama ya diğerleri... İşte onlar için bugüne kadar hep Milliyet vardı. Yine en yakınlarında hep Milliyet olacak. 
   Milliyet önceki yıllarda olduğu gibi bu yıl da üniversite adaylarının gözü, kullağı, rehberi, her şeyden önemlisi de en iyi başvuru kaynağı olacak. Türkiye'nin en iyi dershanelerini, en uzman öğretmen kadrolarını, sınavlarla ilgili en son gelişmeleri, üniversite adaylarının ayağına getirecek. 
   Her ev bir dershane olacak. Türkiye'nin en iyi öğretmenleri tarafından hazırlanan on binlerce soru, açıklamalı konu anlatımları ve rehberlik bilgileri ellerinin altında bulunacak. 
   Son 20 yılda olduğu gibi üniversite adaylarına yönelik en güvenilir ÖSS destek kampanyası, yine Milliyet tarafından gerçekleşiyor. Dün olduğu gibi bugün de, yarın da üniversiteyi kazananların en önemli referansı Milliyet kitapları, Milliyet dergileri, Milliyet soru bankaları, Milliyet ansiklopedileri, Milliyet atlası olacak. 
   Milliyet, eğitime olan desteğini başkaları gibi tiraj beklentisi ile değil sosyal adaleti gerçekleştirmek için yapıyor. Bugün milyonlarca evde Milliyet kütüphanesi bulunması, bunun en açık göstergesi... 
   
   Bu fırsat kaçmaz    Milliyet'in ÖSS Hazırlık Seti'nde yok, yok. Konu anlatımları, soru bankaları, her ders ve her konu için ayrı ayrı altın değerinde püf noktaları ve daha neler neler. Hem de öyle yüzlerce kupona ve aylarca süren eziyete ve ekstra paraya değil. Milliyet ile birlikte bedavaya... 
   Türkçe, Matematik, Fen Bilimleri ve Sosyal Bilimler'de her ders için konu anlatım kitapları ve soru bankaları ayrı ayrı düzenlendi. Hem de öyle aylarca süren kuponlarla değil. 15 günde bir sırası ile önce Türkçe konu anlatım kitabı ve Türkçe soru bankası verilecek. Ardından da Matematik konu anlatım kitabı ve soru bankası, Fen Bilimleri konu anlatım kitabı ve soru bankası, Sosyal Bilimler konu anlatım kitabı ve soru bankası gelecek. Yani iki ayda tam 8 kitaplık bir ÖSS hazırlık seti sizin olacak. 
   Milliyet ÖSS Seti şu anda tabelasından başka bir şeyi kalmayan dershaneler tarafından değil Türkiye'nin en güçlü öğretim kadroları tarafından hazırlandı. Soru bankası yıllarca öncesinden kalmış sorular ile değil, tek aşamalı sınav sistemine göre hazırlanmış yeni orijinal sorulardan oluşacak. Dahası ve en önemlisi sınava hazırlananlar ile gönül bağımız sadece vereceğimiz bu kitaplar ile sınırlı kalmayacak. Farklı yayınlar ve güncel haberler ile yine hep adayların yanı başında olacağız. Adaylar eğitme ve ÖSS'ye yönelik her türlü gelişmeyi, ilk önce ve sadece Milliyet'ten öğrenebilecekler. 
   Milliyet, bugüne kadar olduğu gibi bundan sonra da eğitimin ve gençlerin en yakın dostu olmaya devam edecek. 
   Özetin özeti Milliyet'in eğitime olan ilgisi günü birlik değil hep kalıcı olmuştur. Milliyet, bir işi laf olsun diye, tiraj alsın diye değil hizmet olsun diye yapar. Siz en iyisi mi Milliyet'in bu konudaki performansını, kendisinden sonra çocuklarını da Milliyet ile sınavlara hazırlayanlara sorun. 
   Genç Bakış, bu gece YÖK'ü ve üniversiteleri masaya yatırıyor. 23.45'te YTÜ'deki canlı yayın Kanal D'de. 
   
      
   
</TEXT>
</DOC>
