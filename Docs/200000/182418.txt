<DOC>
<DOCNO> 182418 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/15/son/sondun24.html </URL>
<DATE> 2003/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Berlusconi, kendisine "kukla" diyen solun liderine dava açtı 
</HEADLINE>
<TEXT>

     İtalya Başbakanı Silvio Berlusconi, kendisine ''kukla başbakan'' yakıştırmasında bulunan sol muhalefet liderlerinden Piero Fassino aleyhine 15 milyon Euro'luk tazminat davası açtı. 
     Ana muhalefet partisi SOlun Demokratları'nın Genel Sekreteri Fassino, Eylül ayı başlarında Bologna kentindeki solun birlik kutlamalarında yaptığı konuşmada, Sırp Telekom'un 1997'de özelleştirilmesinde Prodi, Dini gibi solun liderlerini rüşvet almakla suçlayan demeçlerin dolayı Berlusconi'den ''kukla başbakan'' diye söz etmişti. 
     Avukatları aracılığıyla yasal girişimleri başlatan Berlusconi'nin, hakaret ettiği için Fassino'ya 15 milyon Euro'luk dava açtığı bildirildi. 
     Bu arada, Solun Demokratları partisinden yapılan açıklamada, Berlusconi'nin sahibi olduğu İl Giornale gazetesinin uzun süredir Sırp Telekom yüzünden partiye sözlü saldırılarda bulunduğu belirtildi. Açıklamada ayrıca, İl Giornale'nin, Solun Demokratları partisine hakaretten mahkemeye verilerek, Berlusconi'nin istediği gibi 15 milyon Euro talep edileceği kaydedildi. 
     
</TEXT>
</DOC>
