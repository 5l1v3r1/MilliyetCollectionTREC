<DOC>
<DOCNO> 179019 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/29/son/sontur27.html </URL>
<DATE> 2003/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
KESK 16.00'daki görüşmeleri katılıyor... 
</HEADLINE>
<TEXT>

     Türk-İş Başkanı Salih Kılıç ve bazı yönetim kurulu üyeleri, KESK yöneticilerini ziyaret etti. 
     KESK Genel Başkanı Evren, Eğitim-Sen Genel Merkezi'nde gerçekleşen görüşmede yaptığı konuşmada, ziyaretin bugün gerçekleşmesinin kendileri için ayrı bir önem taşıdığını söyledi. Evren, ''Ziyareti, sürdürmüş olduğumuz mücadelede bir dayanışma olarak değerlendiriyoruz. Bu dayanışma, bundan sonraki süreçte de devam etmeli'' diye konuştu. 
     
     KESK KATILIYOR... 

     Kamu Emekçileri Sendikaları Konfederasyonu KESK , toplu görüşmeler çerçevesinde öğleden sonra saat 16.00'da yapılacak görüşmelere katılma kararı aldı. 
     KESK Genel Başkanı Sami Evren, konfederasyonun yetkili kurullarında yaptıkları değerlendirme sonucunda bugünkü görüşmeye katılma kararı aldıklarını belirtti. Evren, toplantı öncesi saat 15.45'te Başbakanlık önünde basın açıklaması yapacağını bildirdi. 
     Kamu emekçilerinin 2003 yılı kayıplarına ilişkin olarak oluşturulan komisyon tarafından ifade edilen rakamlarla kendi talepleri arasında büyük uçurumlar bulunduğunu anlatan Evren, şunları kaydetti 
     ''Toplu görüşme masası, toplu pazarlık masasına dönüştüğü için katılma kararı aldık. Taleplerimiz konusunda asla bir geri adım atmamız söz konusu değildir. Hükümetin bizi toplantıya davet etmesini taleplerimizin dikkate alınacağı şeklinde değerlendiriyoruz. Hükümet, hala başlangıç noktasında olur ise tepkimiz sürer.'' 

     
</TEXT>
</DOC>
