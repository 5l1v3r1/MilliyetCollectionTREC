<DOC>
<DOCNO> 188899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/16/guncel/gun05.html </URL>
<DATE> 2003/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Cerrah'a göre evin reisi h l erkek... 
</HEADLINE>
<TEXT>

   Emniyet Müdürü Cerrah, katıldığı nik h töreninde, "Ben 1953'lüyüm, bana göre reis h l erkek" dedi 
      M. AKİF ERDEM İstanbul 

   
   İstanbul Emniyet Müdürü Celalettin Cerrah, iki polis memurunun nikah töreninde yaptığı konuşmada, evin reisinin erkek olduğunu söyledi. 
   Emniyet Müdürü Cerrah, Bayrampaşa'daki Çevik Kuvvet Şube Müdürlüğü'nün bahçesinde dün yapılan polis memurları Faruk Çavga ile Sevim Odabaşı'nın nikah törenine katıldı. 
   
   "Birbirinize saygı gösterin" 
   Damadın şahitliğini yapan Cerrah, bilezik hediye ettiği geline, aile cüzdanını da verdi. Cerrah, "Yeni Medeni Kanun ile her ne kadar evin reisliği kalmadıysa da ben yine de 1953'lüyüm... Evin reisi erkek diyorum. Ancak evi tabi hanımlar idare ediyor. En son sözü hep hanım söyler, ben de kabul ederim" dedi. Törenden ayrılırken gazetecilerin soruları üzerine, damadın Çevik Kuvvet'teki görev süresini tamamladıktan sonra başka göreve atandığını, gelinin ise halen bu şubede görevli olduğunu belirten Cerrah, "Birbirlerine saygı duyarlarsa kavga etmeden güzel bir yaşam sürerler" diye konuştu. 
   
   
</TEXT>
</DOC>
