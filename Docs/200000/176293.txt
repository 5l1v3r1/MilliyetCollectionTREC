<DOC>
<DOCNO> 176293 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/17/son/sondun14.html </URL>
<DATE> 2003/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'ta cezaevine havan topu saldırısı 6 ölü, 59 yaralı... 
</HEADLINE>
<TEXT>

     Irak'ın başkenti Bağdat'ın dış kesimlerindeki bir cezaevine düzenlenen hava topu saldırısında ölenlerin sayısı 6'ya çıktı. 
     Bir Amerikalı askeri sözcü, Ebu Gureyb cezaevine dün düzenlenen saldırıda 59 kişinin de yaralandığını söyledi. 
     Sözcü, ölenlerden 3'ünün olay yerinde, 3'ünün ise hastanede yaşamını yitirdiğini belirtti. 
     Ölenlerin mahkumlar olduğu, olayla ilgili soruşturma başlatıldığı kaydedildi. 
     Amerikalı askeri sözcü Anthony Reinoso, kimliği belirsiz bir kişinin dün gece Ebu Gureyb cezaevine havan topu saldırısı düzenlediğini, saldırıda 3 kişinin öldüğünü, 61 kişinin yaralandığını açıklamıştı. 
     
</TEXT>
</DOC>
