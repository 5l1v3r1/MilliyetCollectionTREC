<DOC>
<DOCNO> 176143 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/16/son/sonspo04.html </URL>
<DATE> 2003/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray ile Gaziantepspor yarın 35. randevuda... 
</HEADLINE>
<TEXT>

     Galatasaray'ın, Gaziantepspor ile yarın deplasmanda oynayacağı maçla birlikte, 2 takım 35. kez karşılaşmış olacak. 
     2 takım arasında geride kalan maçlarda, sarı-kırmızılı ekibin galibiyet sayısında 20-6 üstünlüğü bulunurken, taraflar 8 kez de eşitliği bozamadı. 
     Galatasaray'ın ligde attığı toplam gole, Gaziantepspor 22 golle karşılık verdi. 
     Geçen sezon Galatasaray, Gaziantep ekibiyle oynadığı iki karşılaşmayı da 2-1'lik skorlarla kazanmıştı. 
     
     GAZİANTEP'TEKİ MAÇLAR 
     Galatasaray ile Gaziantepspor, şimdiye dek Gaziantep'te 17 kez karşılaştı. 
     Galatasaray, rakip sahada yapılan maçlarda rakibini 9 kez yenerken, ev sahibi ekip 3 kez sahadan galibiyetle ayrılabildi. Gaziantep'teki 5 maç da berabere sonuçlanırken, Galatasaray 27, Gaziantepspor 14 gol attı. 
     
     GALATASARAY, 12 SEZONDUR YİTİRMİYOR 
     Galatasaray, Gaziantepspor ile deplasmanda yapacağı karşılaşma öncesinde, rakibine karşı Kamil Ocak Stadı'nda 12 sezondur maç yitirmiyor. 
     Kırmızı-siyahlılar, kendi evinde güçlü rakibini en son 1990-91 sezonunda yendi. 
     2 takım arasında Gaziantep'te son 12 sezonda yapılan lig maçlarından 8'ini Galatasaray kazanırken, 4 maç da berabere sonuçlandı. 
     
</TEXT>
</DOC>
