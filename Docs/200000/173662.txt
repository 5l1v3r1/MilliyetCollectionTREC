<DOC>
<DOCNO> 173662 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/05/son/sondun01.html </URL>
<DATE> 2003/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Alkol kaçakçılığında kullanılan boru hattı ortaya çıkarıldı... 
</HEADLINE>
<TEXT>

     Letonya-Rusya sınırında alkol kaçakçılığında kullanılan 1 kilometre uzunluğunda bir boru hattı ortaya çıkarıldı. 
     Letonya sınır muhafızlarının açıklamasına göre, Letonyalı ve Rus sınır muhafızlarının fark ettiği boru hattının 450 metresi Letonya, 550 metresi de Rusya tarafında bulunuyor. 
     Boru hattı sayesinde kaçakçıların, binlerce litre alkolü Baltık ülkelerine kaçırdıkları belirtildi. Letonyalı sınır muhafızları sözcüsü, ilk kez böyle bir kaçakçılık sistemiyle karşılaştıklarını söyledi. 
     Boru hattının Rusya'daki kısmına yakın bir eve yapılan baskında, bir kişinin yakalandığı ve evde 2 ton alkol ele geçirildiği belirtildi. 
     
</TEXT>
</DOC>
