<DOC>
<DOCNO> 154599 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/05/son/soneko10.html </URL>
<DATE> 2003/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa gözünü hazine ihalelerine çevirdi... 
</HEADLINE>
<TEXT>

     Borsa'da, Hazine Müsteşarlığı'nın, bugün ve yarın düzenleyeceği ihaleler dikkatle izlenecek. 
     Şeker Yatırım Portföy Yönetimi Müdür Yardımcısı Aslı Yüksel yaptığı değerlendirmede, endeksin 11.100-11.500 aralığında ikinci haftasını tamamladığını hatırlattı. 
     Endeksin bu yatay hareketi sırasında, bonolar 5 puan gerilerken, makro ekonomide olumlu datalar açıklandığını belirten Yüksel, ''Ancak bu gelişmelerin fiyatlara yansımadığı, son iki hafta boyunca yukarı hareket denemelerinde işlem hacminin ve talebin zayıfladığı görüldü. Buna ilaveten doların, anılan dönemde Türk Lirası karşısında 83 bin lira gerilemesi, dolar bazlı grafiklerde suni yükselişler yaratarak satış baskısını artırdı'' dedi. 
     Düzeltmenin bu hafta devam edebileceği anlatan Aslı Yüksel, 100 ve 200 günlük ortalamaların kesişimi olan 10,800 puan desteğinin, hafta boyunca ana destek noktası olacağını kaydetti. 
     Yüksel, şunları kaydetti 
     ''Bu hafta 4,6 katrilyon liralık Hazine itfasını karşılamak için açılacak olan ihalelerde 2. el piyasaya paralel faiz oranlarının kabul edileceğini, talebin tatminkar olacağını düşünüyoruz. Buna ilaveten Nisan ayı verileri ve sanayi üretim endeksinin piyasadaki orta vadeli iyimser beklentileri güçlendirmesini bekliyoruz. Açıklanması beklenen İMKB yabancı işlemleri de piyasalarda orta vadeli yön bulunmasına yardımcı olacaktır. Bu gelişmeler, teknik analizde görülen 10.800 desteğini güçlendirebilir. '' 
     
</TEXT>
</DOC>
