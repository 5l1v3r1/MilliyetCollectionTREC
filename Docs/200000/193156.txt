<DOC>
<DOCNO> 193156 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/04/magazin/mag01.html </URL>
<DATE> 2003/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
'Modern türban şıktır' 
</HEADLINE>
<TEXT>

   Hayli cüretk r kıyafetleriyle tanınan modacı Yıldırım Mayruk, 'Modern türbana taraftarım, çünkü şık, ama çarşafa karşıyım' diyor... 
      
   Son zamanlarda defilelerinde çıplaklığı ön plana çıkardığı için meslektaşları tarafından eleştirilen modacı Yıldırım Mayruk, şık bir türbana karşı olmadığını, ama kara çarşafa karşı olduğunu açıkladı. 
   Boğaziçi Üniversitesi Siyaset Bilimi öğrencisi Brezilyalı Noella Nance'i bundan sonra yapacağı defilelerde model olarak kullanacağını belirten Mayruk, kara çarşafı, çarşaf örtünerek protesto etti. Mayruk, şunları söyledi 
   
   'Pazara gider gibi...' 
   "Asker çocuğuyum. Annem de başı kapalı bir kadındı ama umumi bir yere girerken eşarbını çıkarırdı. Türbana karşı değilim. Mini etek ve dekolte kıyafetler hazırlıyorum. Bir kadın nasıl bu giysileri giyiyorsa, bir başka kadının da türban giymek hakkı. Sadece çarşafa karşıyım, öcü gibi geliyor." 
   Mayruk, Cumhurbaşkanı Ahmet Necdet Sezer'in Çankaya'daki son Cumhuriyet Bayramı resepsiyonu nedeniyle gündeme gelen 'türbanla' ile ilgili de şöyle konuştu 
   "Son tartışma nedeniyle Cumhurbaşkanımızın Çankaya'da daha önceki davetlerinden görüntüler seyrettim. Kadınların çoğu pazara gider gibiydi. Yerden bir karış yukarıya kadar inen siyah etek, siyah ceketler, desenli eşarplar giyiyorlardı. Oysa öyle bir davete giden bir kadının daha özenli giyinmesi gerekir. Öyle bir kadını Cumhurbaşkanının davetinde görmek istemem. Modern bir başörtü veya şapkamsı ama modern bir şeyle de baş örtülebilir." 
   
   'Ellenmeye alıştım ..'    Yıldırım Mayruk'un gözdesi Boğaziçi Üniversitesi Siyaset Bilimi öğrencisi Brezilyalı Noella Nance, Türkiye'ye geldiği ilk günden itibaren erkeklerin kendisine büyük ilgi gösterdiğini söyledi. Okul arkadaşı sayesinde Neşe Erberk'le tanışıp Avrupa'dan sonra Türkiye'de de modellik yapmaya başlayan Nance, gece kulübü Reina'ya bir gece gitmesinin, tanınmasına yettiğini belirterek, 'ellenme' konusuna ise şöyle açıklık getirdi 
   "Amerika'da biz sadece el sıkarız. Oysa Türkiye'de erkeklerin çoğu dokunarak konuşuyor. Bir yere girerken erkekler kadınları beline dokunarak yönlendiriyor. Başlangıçta bana dokunulduğu için çok kızıyordum. Şimdi ellenmeye alıştım. Üstelik bazı erkeklerin bana dokunmasından hoşlanıyorum. Türkiye, benim ikinci vatanım oldu." 
   
   
   
</TEXT>
</DOC>
