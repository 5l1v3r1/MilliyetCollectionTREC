<DOC>
<DOCNO> 187262 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/08/son/soneko10.html </URL>
<DATE> 2003/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere Büyükelçisi TBMM'nin kararından memun olduk 
</HEADLINE>
<TEXT>

     İngiltere'nin Ankara Büyükelçisi Peter Westmacott, Türk Parlamentosunun Irak'a asker gönderme kararından çok memnun olduklarını söyledi. 
     Westmacott, Bilkent Otel'de düzenlenen ''Türkiye Su Sektörü İçin Düzenleme Kurulu'' konusundaki İngiltere Türkiye İşbirliği seminerinde, gazetecilerin sorularını yanıtladı. 
     ''Türkiye'nin Irak'a asker göndermesini nasıl değerlendiriyorsunuz '' sorusuna Westmacott şu yanıtı verdi 
     ''Güvenlik çok önemli. Bizim amacımız orada güvenliği tesis etmek. Türk Parlamentosunun Irak'a asker gönderme kararından çok memnun olduk. Güvenliğin yerine getirilmesinde Türk askerinin çok büyük yardımı olacak. Sadece güvenlik değil, insani ihtiyaçların karşılanmasında da Türk askerlerinin büyük katkısı olacak. Türk Amerikan görüşmelerinde, Türk askerinin Irak'a ne zaman asker göndereceği ve nasıl göndereceğinin belirlenmesini bekliyoruz.'' 
     
     AB VE IRAK'A ASKER GÖNDERİLMESİ 
     Bir gazetecinin ''Türkiye'nin Irak'a asker göndermesi Avrupa Birliği'ne AB girmesini olumsuz etkiler mi '' şeklindeki sorusu üzerine de Büyükelçi Westmacott şunları söyledi 
     ''Hiçbir bağlantı görmüyorum. Türkiye'nin, Kopenhag kriterlerini yerine getirmesi AB yolunda en önemli adımdır. 2004 yılında bununla ilgili süreci devam ettireceğiz. Irak tamamen ayrı bir konu, AB ayrı bir konu. İkisi arasında bağlantı kurmak doğru değil.'' 
     
</TEXT>
</DOC>
