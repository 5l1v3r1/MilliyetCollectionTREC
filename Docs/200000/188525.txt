<DOC>
<DOCNO> 188525 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/14/son/sondun30.html </URL>
<DATE> 2003/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Bükreş-İstanbul treninde 14 kilo amfetamin ele geçirildi... 
</HEADLINE>
<TEXT>

     Bulgar gümrük görevlileri, Kaptan Andrevo gar gümrüğünde bir yolcu treninde toplam 14 kilogram amfetamin ele geçirdi. 
     Bulgaristan Gümrükler Genel Müdürlüğü'nden edinilen bilgiye göre, görevliler, Bükreş-İstanbul seferini yapan yolcu treninin ikinci vagonundaki bir kompartımandaki kontrol sırasında gizli bir bölmeyi fark ettiler. 
     Gizli bölmenin içinde bir bölümü toz, bir bölümü ise tablet halinde toplam 14 kilo sentetik uyuşturucu içerikli amfetamin bulundu. 
     Yetkililer, ele geçirilen amfetaminin piyasa değerinin yaklaşık 200 bin euro yaklaşık 320 milyar TL olduğunu ve olayla ilgili olarak Sofya'da yaşayan Polonya vatandaşı Marek B.'nin 42 gözaltına alındığını açıkladılar. 
     Uyuşturucunun ele geçirildiği kompartımanda seyahat eden Marek B.'nin üzerinde, gizli bölmenin açılması için kullanıldığı tahmin edilen özel anahtarlar ve tornavidalar bulundu. 
     
</TEXT>
</DOC>
