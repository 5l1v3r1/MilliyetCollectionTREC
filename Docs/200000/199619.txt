<DOC>
<DOCNO> 199619 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/03/son/sontur35.html </URL>
<DATE> 2003/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Çaldıkları otomobilde uyuya kalınca... 
</HEADLINE>
<TEXT>

     Adapazarı'nda, çaldıkları otomobilde uykuya dalan 3 hırsız suçüstü yakalandı. 
     Sakarya Emniyet Müdürlüğü'nden yapılan açıklamaya göre, Sakarya Üniversitesi Yerleşkesi'nde park edilmiş 54 EN 383 plakalı otomobilde uyuyan 3 gencin durumundan şüphelenen görevliler durumu polise bildirdi. 
     Yerleşkeye gelen ve aracın Hacıoğlu Mahallesi 94. Sokak'tan gece çalınan Yakup Yılmaz'a ait araç olduğunu gören polis, içerde uyuyan Kadir Ata 18 , O.S. 18 ve G.H'yi 16 gözaltına aldı. 
     Sanıklar, Emniyet Müdürlüğü'ndeki ifadelerinde, otomobili gezmek amacıyla düzkontak yaparak çaldıklarını itiraf ederek, sabaha karşı tenha gördükleri üniversite yerleşkesine park ederek içinde uyuduklarını söylediler. 
     Sorgulamaları sonrasında adliyeye sevk edilen sanıklardan Kadir Ata tutuklanırken, O.S. ve G.H. tutuksuz yargılanmak üzere serbest bırakıldı. 
     
</TEXT>
</DOC>
