<DOC>
<DOCNO> 176409 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/18/spor/spo05.html </URL>
<DATE> 2003/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Çirkin mektup 
</HEADLINE>
<TEXT>

   Liechtenstein Futbol Federasyonu, Türk taraftarlar konusunda ayrıntılı bilgi istedi. Menajer Can Çobanoğlu zehir zemberek bir cevap verdi 
      MEHMET DEMİRCAN 

   
   'Holigan var mı ' 
   LİECHTENSTEİN Futbol Federasyonu, İngilizler'in oyununa geldi, Türkiye'ye yanıtlanmasını istediği bazı soruları içeren yakışıksız bir mektup gönderdi. Bir İngiliz ve bir Alman gazeteciden aldığı bilgilerle taraftar yapısını sorgulayan mektupta şu sorular yer aldı "Organize turlarla seyirci getirecek misiniz Seyircilerinizin arasında holiganlar var mı Sizce biz olağanüstü tedbir almalı mıyız Açıkyüreklilikle olay çıkmayacağını söyleyebilir misiniz " 
   
   İşte cevabı... 
   BU mektup, Türkiye Futbol Federasyonu yetkililerini çılgına çevirdi. Milli Takımlar Menajeri Can Çobanoğlu, Liechtenstein Futbol Federasyonu'na çok ağır bir cevap verdi. Yazıda, "UEFA'ya üye bir federasyonun iki gazeteciden aldığı bilgilerle basit sorular sormasını ve önyargılı davranmasını şiddetle kınıyoruz. Türkiye ve Türk Milli Takımı hakkında bu soruları sormaya hakkınız yoktur. Bundan sonra daha dikkatli olunuz" ifadeleri yer aldı. 
   
   Milliler toplanıyor    Kale arkası 3 milyon 
   20 Ağustos'ta Moldova ile Ankara'da oynayacak olan A Milli Futbol Takımımız bugün Başkent'te biraraya geliyor. Sheraton Otel'de toplanacak olan Ay - Yıldızlılar, 19.00'da da 19 Mayıs Stadı'nda bir antrenman yapacak. Teknik Direktör Şenol Güneş bugün 12.30'da bir de basın toplantısı düzenleyecek. Karşılaşmanın bilet fiyatlarının, kale arkası 3 milyon, kapalı tribün 5 milyon ve numaralı tribünün ise 15 milyon lira olduğu açıklandı. 
   
   Lejyonerler de geliyor 
   A Milli Takımımız'da şu isimler yer alıyor Bülent, Hakan Şükür, Ergün, Hasan Galatasaray , Ahmet Yıldırım, İbrahim, Tümer Beşiktaş , Fatih, Tuncay, Selçuk Fenerbahçe , Ömer, İbrahim Gaziantep , Okan Bursa , Servet Denizli , Gökdeniz Trabzonspor , Serkan Balcı Gençlerbirliği , Zafer Ankaragücü , Tugay Blackburn , Rüştü Barcelona , Alpay Aston Villa , Okan Inter , Nihat Real Sociedad , Fatih Roda . 
   
   
</TEXT>
</DOC>
