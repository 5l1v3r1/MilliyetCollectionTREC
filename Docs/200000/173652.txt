<DOC>
<DOCNO> 173652 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/05/yazar/akyol.html </URL>
<DATE> 2003/08/05/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Asker ve sivil otorite 
</HEADLINE>
<TEXT>

   
   BAŞBAKAN Erdoğan, Genelkurmay Başkanı Org. Özkök ve Milli Savunma Bakanı Gönül, dün sabah Genelkurmay'a erken geldiler, saat 08.00'di. YAŞ sebebiyle imzalanacak yüzlerce sayfa, Cumhurbaşkanı'na yetiştirilecekti. 
   Kısa bir sohbetten sonra gazete manşetlerine göz attılar. Bir gazetenin manşetini görünce durdular 
   "Başbakan uyarıldı... YAŞ'ta muhtıra gibi sözler... Hesap sorulacaktır... İrticai kadrolaşma..." 
   Vesaire... 
   Hangi gazete Mahut "Genç subaylar rahatsız" manşetini atan gazete "Devrimci ordunun sesi" diye başyazı yazmış olan gazete 
   Şaşırmışlardı... Vecdi Gönül espriyi patlattı 
   - Galiba ben uyumuşum ve o sırada ben duymadan böyle konuşmalar olmuş 
   Ve gülüştüler, manşetin üzerinde durmadan imzalara geçtiler. 
   
   BUNU duyunca Milli Savunma Bakanı Vecdi Gönül'ü aradım. Ş ranın her toplantısında Başbakan'la bulunan Gönül'ün söyledikleri 
   - Bazı komutanların veda konuşmaları oldu, haklı olarak duygusal konuşmalar yapıldı. Elbette Cumhuriyet'in nitelikleri vurgulandı. Ama konuşmalar hükümete karşı ya da bir muhtıra gibi değildi. Aksine ş ranın bütün toplantıları teamüllere uygun, sıcak, saygılı bir ortamda geçti. Hükümeti rahatsız edecek hiçbir olay, konuşma, tavır vaki olmadı. 
   Sonradan öğrendim, resmi toplantı dışında eski MGK Genel Sekreteri Tuncer Kılınç'ın hükümete yönelik bazı sert sözleri olmuş. Ama bu "ordu"yu temsil eder mi 
   Biliyorsunuz, Tuncer Paşa, "yeşil mürekkeple para basarak ekonomik sorunları çözmek" gibi bir icadın sahibidir. Ama onun bu icadına mesela hiçbir komutan sahip çıkmamıştı. 
   Önemli olan bazı konularda sivil otorite ile askerin aynı veya farklı düşünmesi değil, sivil otoritenin son karar mercii olmasıdır. 
   
   TÜRKİYE 7. Paket'le bu konuda köklü bir reformu başardı. Sivil - asker ilişkileri demokratik ve medeni bir ülkede nasıl ise, Türkiye'de de artık "hukuken" aynen öyledir. 
   Bu büyük modernleşme adımını, iktidar ve muhalefetle birlikte askerler de gerçekleştirdi Askerler sivil otoriteye karşı çıkarak sorun yaratsalardı bu reform başarılabilir miydi 
   Bunda Genelkurmay Başkanı Org. Hilmi Özkök'ün ileri görüşlü bir komutan olmasının rolü elbette önemli. Ama kurum olarak ordu da bu değişimi kabul etti. Çünkü 
   Çağımızda milletlerin gücü sadece para ve silahtan gelmiyor. Yöneten bir demokrasiyle işleyen bir hukuk devletinin bulunması ve ordunun sivil otorite emrinde olması da milletlerin "stratejik güç" faktörlerinden biri olmuştur. 
   Bu sebeple, artık orduların siyasi özerkliğinden bahsedilemez, sadece "profesyonel özerkliği"den bahsedilebilir. Modern ordu 'hukukçu' gibi meşruiyet yorumu da yapamaz. S. P. Huntington, The Soldier and The State, Sf. 260 vd. 
   Böyle bir yapıda milletler daha istikrarlı gelişiyor. 'Model olma' gücünü kazanıyor. İç siyasette "faktör" olmaktan çıkan ordu, milletin tüm kesimlerine eşit mesafede milli bir kurum olarak daha büyük saygı görüyor. 
   28 Şubat sürecinde orduyu daima eleştirmiş bir yazar olarak, 7. Paket'ten sonra milli ordumuza daha fazla saygı duyduğumu belirtmek isterim. 
   
      
   
</TEXT>
</DOC>
