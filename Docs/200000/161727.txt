<DOC>
<DOCNO> 161727 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/07/son/sontur19.html </URL>
<DATE> 2003/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Hollanda'dan Bursa'ya uçurtma uçurmak için geldiler 
</HEADLINE>
<TEXT>

     Yerel yayın yapan radyonun her yıl geleneksel olarak düzenlediği uçurtma şenliğine katılmak üzere Bursa'ya gelen Hollandalı 2 uçurtma sevdalısı, çocuklara uçurtma yapmayı öğretti. 
     ''Radyoaktif'' tarafından yarın düzenlenecek ''10. Uluslararası Radyoaktif Uçurtma Şenliği''ne katılacak olan Henk Boelens ve Maarten Van Hienew, Zafer Plaza Alışveriş Merkezi'nde kurulan stantta, çocuklara, basit malzemelerle, en kolay uçurtmanın nasıl yapılabileceğini uygulamalı olarak gösterdiler. Boelens ve Hienew, daha sonra birlikte uçurtma uçurdukları çocuklara çeşitli hediyeler verdiler. 
     Hollanda'da bir fabrikada elektronik mühendisi olarak görev yapan Boelens ile ayakkabı ithalatçısı Hıenew, uçurtmanın, insanların doğayla iç içe olmalarını sağlayan, eğlenmeyi öğreten bir uğraşı olduğunu, gökyüzünde salınan uçurtmanın, izleyen insanlara umut, sevgi ve neşe verdiğini anlattılar. 
     Kendilerini uçurtma sevdalısı olarak tanıtan Hollandalılar, yanlarında getirdikleri, ''dıabolo'', ''star'' ve ''bumerang'' adını verdikleri uçurtmalarını da çocuklara gösterdiler. 
     
</TEXT>
</DOC>
