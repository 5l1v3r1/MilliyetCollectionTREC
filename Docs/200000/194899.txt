<DOC>
<DOCNO> 194899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/12/ekonomi/aeko.html </URL>
<DATE> 2003/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Talip 2, tahmin 4 
</HEADLINE>
<TEXT>

   10 yıl önce 20 milyar dolar değer biçilen Telekom için üst düzey bir yetkili 4 milyar dolar tahmini yaptı ve 'Telecom Italia ve Singapur Telekom en ciddi iki talip' dedi 
      Şükrü Andaç 
   
   2000 yılında çıkılan ilk ihalede, alıcı bulamayan ve yabancılara verilecek yönetsel haklar nedeniyle büyük tartışmaların yaşandığı Türk Telekom'da hükümet yabancı yatırımcıların önünü açtı. 
   Ulaştırma Bakanı Binali Yıldırım, dün yaptığı basın toplantısında Türk Telekom'un TT özelleştirme stratejisinin Bakanlar Kurulu tarafından karara bağlandığını belirterek, şirket hisselerinin yüzde 51 veya daha fazlasının blok halinde satılmasına ve ihalenin en geç 31 Mayıs 2004'e kadar yapılmasına karar verildiğini açıkladı. 
   Türk Telekom'da konuştuğumuz üst düzey bir yetkili, yüzde 51 ve daha fazla hissenin blok halinde satılıyor olmasının yönetim hakkını elde etmek için önemli bir parametre olduğuna dikkat çekerek, özelleştirme sürecinde gelinen son noktayı şöyle yorumladı "Önceki durumda yabancı yatırımcı yönetim hakkını elde etmek için yüzde 6 oranında hisseye sahip yerli ortak ile işbirliğine gitmek zorundaydı. Şimdi ise bu durum ortadan kalktı. Bu karar yabancı yatırımcıların ilgisini çekecek önemli bir karar olmanın yanı sıra yerli yatırımcıları da ateşleyecek önemli bir karar oldu." 
   
   Avantaj İtalyanlar'da 
   Telekom hisselerinin blok olarak yüzde 51 veya daha fazlasının satılmasının yabancıların iştahını kabartacağını da hatırlatan yetkili şöyle konuştu "Şu an itibariyle Uzakdoğu'dan Singapur Telekom, Türk Telekom ile oldukça ilgili. Avrupa'ya bakıldığında ise Telecom Italia var. Telecom Italia olursa çok daha iyi bir sinerji yakalanmış olur. Çünkü cep telefonu olarak adlandırılan mobil alanda Türkiye'de bu işe girmiş durumda, sabit hatla da bu işi tamamlayabilir. Çünkü bu alışverişin ardından Ay - Cell'de de yönetim haklarını eline geçirmiş olur. Bize göre en uygunu da İtalyanlar olur." 
   Telekom'a yabancı telekom şirketlerinin yanı sıra yerli şirketlerden de talep bekleniyor. Sabancı ve Koç Grubu bir süre önce yaptıkları açıklamada Telekom özelleştirmesinde birlikte hareket edeceklerini açıklamıştı. 
   Hükümet, yabancıların önünü açan stratejik kararıyla Telekom ihalesinde elde edilebilecek en yüksek teklifi almayı hedefliyor. 1994 yılında 20 milyar dolar değer biçilen Türk Telekom'dan bugünkü hükümetin beklediği gelir 4 - 5 milyar dolar düzeyinde. 
   Piyasada ise özelleştirme bedelinin 2 - 2.5 milyar doları aşmayacağı beklentisi hakim. 
   
   Taliplileri tanıyalım 
   Biri Avrupalı diğeri Uzakdoğulu    Türk Telekom'a talip olması beklenen Telecom Italia, dünyada 27 milyonu sabit hat, 23 milyonu mobil, toplam 50 milyon aboneye sahip. Şirket faaliyetlerinin yüzde 88'i Avrupa'da, yüzde 10'u ABD'de. 2002 yılı cirosu 30 milyar euro olan şirket Türkiye'de de GSM ihalesini almış ve İş Bankası ortaklığı ile Aria markasıyla cep pazarına girmişti. Aria kısa süre içinde Ay - Cell'le birleşecek. Bir Uzakdoğu devi olan Singapur Telekom ise 20 ülkede faaliyet gösteriyor. Şirketin 37 milyon abonesi var. 2002'de 10 milyar dolar ciro elde eden şirketin piyasa değeri 25 milyar dolar. 
   
   Dünyadan örnekler 
   Telekom tekelleri birer birer yıkıldı    Telekom özelleştirmeleri 1984 yılında ABD'li telekom devi AT T tekelinin yıkılması ve İngiltere'de British Telecom özelleştirmesiyle başladı. Avrupa Birliği 1988'de üye ülke telekomlarını rekabete açmaları kararı aldı. Dünya Ticaret Örgütü üye ülkeleri için liberalizasyon dönemini 1997'de başlattı. Telekomda özelleştirme rakamlarına bakıldığında 14.3 milyar dolarla Deutsche Telekom ilk sırada yer alıyor. Onu 11.3 milyar dolarla Japon NTT VI, 8 milyar dolarla İsveçli Telia ve 4.9 milyar dolarla da Çin kökenli China Unicorn'un özelleştirmeleri izliyor. 
   
   Yabancıların "nü açıldı    1993'te AŞ haline getirilen Türk Telekom'un TT ilk "zelleştirme ihalesi 13 Haziran 2000'de yüzde 20 hissesinin blok satışı için açıldı.Yabancı yatırımcıların hiç ilgi g"stermediği ihale sürecinde Koç Holding, Sabancı Holding, Cıngıllı Holding, Doğuş Holding ve Sakarya Telekom ile OYAK ihale şartnamesi aldılar ama yatırımcı olarak kayıt yaptırmadı.İhaleye teklif gelmemesi üzerine, blok satılacak hisse oranını yüzde 33.5'e çıkartan bir karar alındı.Ancak Ankara 6. İdare Mahkemesi'nin verdiği yürütmenin durdurulması kararıyla bu işlemler durduruldu ve ihale komisyonunun kararıyla blok satış ihalesi iptal edildi.İhaledeki başarısızlığın, 'yatırımcıların, satışa sunulan hisse miktarı ve y"netsel hakları yetersiz bulması ve telekomünikasyon piyasalarındaki değişimden' kaynaklandığı sonucuna varılarak, 23. 5. 2001'de 4673 sayılı yeni bir kanun çıkartıldı.Bu kanunla TT'de ekonomik ve güvenlik ile ilgili olarak milli yararların korunması amacıyla şirketin yetkili kurullarında alınacak kararlarda devlete s"z ve onay hakkı verecek bir imtiyazlı hisse altın hisse haricindeki tüm hisselerin satılabileceği,Yabacılara satılacak hisse oranının yüzde 45'i geçmeyeceği ve 1.1.2004'ten itibaren tüm tekel haklarının sona ereceğine dair karar verildi.Ulaştırma Bakanı Binali Yıldırım dün yaptığı açıklama ile TT'de izlenecek yeni stratejiyi ş"yle açıkladı Şirketin hisselerinin yüzde 51 veya daha fazlasının blok halinde satılacak ve ihale en geç 31 Mayıs 2004'e kadar yapılacak.Blok satışta başarılı sonuç alınırsa halka arz şeklinde ikinci "zelleştirme gerçekleşecekHisselerin yüzde 5'inin çalışanlara verilmesine ilişkin hüküm korunacak.Değer tespit komisyonu, TT'nin değer aralığını tekliflerin alınma aşamasında açıklayacak.Yüzde 51'lik hisse satışı için yerli ya da yabancı ayrımı yapılmayacak.Satılacak hisse oranı yüzde 45'i geçeceği için yasal bir değişiklik ypılacak. Altın hisse uygulaması devam edecek. 
   Türkiye'nin vergi şampiyonu    Türk Telekom 536.3 trilyonluk vergi ile Kurumlar Vergisi'nde Türkiye rekortmeni. denmiş sermayesi 3.5 katrilyon TL 2002 12 net satışlar 5.8 katrilyon TL 2002 9 brüt kar 1.2 katrilyon TL 2003 9 brüt kar 2.3 katrilyon TL 2002 9 KDV "demesi 773 trilyon 2003 9 KDV "demesi 1 katrilyon TL Kamuya aktardığı kaynak 2002 2.1 katrilyon TL Pazar payı yüzde 100 Çalışan kişi 61.190 
   
</TEXT>
</DOC>
