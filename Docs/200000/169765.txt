<DOC>
<DOCNO> 169765 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/16/son/soneko08.html </URL>
<DATE> 2003/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Enron ve Mirant skandalları enerji şirketlerini yaktı 
</HEADLINE>
<TEXT>

     ABD'de Enron'dan sonra Mirant'ın da arkalarında çok büyük borç yükü bırakarak iflasa sürüklenmeleri karşısında, adeta elleri böğründe kalan Amerikan bankaları, enerji sektörü şirketlerine karşı artık çok sert tutum takınıyor. 
     Enron kadar büyük batık kredi hasarı vermese de, Mirant şirketinin önemli ve ciddi muhasebe hatalarından ötürü iflasa sürüklenmesi, bankaları enerji sektöründen kaçırtıyor. 
     Enron'un iflasa sürükleneceğinin belli olduğu 2001 yılından beri bankalar bu sektöre kredileri çok azalttı. Uzmanlara göre bankalar, enerji sektöründeki şirketlerine kredi açarken artık iki kez düşünecek, çünkü iş modelleri çok süratli değişiyor. 
     Bu arada, sektördeki Reliant Resources Inc, Dynegy Inc, El Paso Corp. şirketleri, alacklı bankalarda önemli miktarlarda yeniden finansman, borç geri ödemelerinin yeni takvime bağlanması anlaşmaları imzaladı. 
     
</TEXT>
</DOC>
