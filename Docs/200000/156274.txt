<DOC>
<DOCNO> 156274 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/13/guncel/gun05.html </URL>
<DATE> 2003/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Çocuk mu kandırıyor ’ 
</HEADLINE>
<TEXT>

Rumların AB’ye başvurma amacının "dolaylı enosis" olduğunu savunan Denktaş, Papadopulos’un "ENOSİSTEN VAZGEÇTİM" çıkışını, bu sözlerle değerlendirdi... 
     Antalya Valisi’ni ziyaret eden KKTC Cumhurbaşkanı Rauf Denktaş, Türk - Yunan dengesinin bozulmasının, 1960 anlaşmalarına aykırı olduğunu söyledi. Kıbrıs’ın, Türkiye’nin üye olmadığı bir yere giremeyeceğini vurgulayan Denktaş, "Türkiye bu hakkından vazgeçerse, Kıbrıs’tan da vazgeçmiş sayılacak. Kıbrıs’ın AB’ye üye olması için, Türkiye’nin üye olması şart" dedi. AB’nin, KKTC topraklarını kendi topraklarına katmak istemesi halinde yapması gereken ilk işin, Türkiye’nin üyelik programını gözden geçirmek ve çabuklaştırmak olduğunu kaydeden Denktaş, "Böylelikle Türkiye ile birlikte KKTC de AB’ye girer, Kıbrıs hakikaten birleşmiş olur. Ama kendi haklarımızı koruyarak, Rumların azınlığı olarak değil" diye konuştu. Denktaş, Kıbrıs Rum Kesimi lideri Tasos Papadopulos’un enosisten vazgeçtiğine ilişkin açıklamasını ise şöyle değerlendirdi 
     
     BİZ ZİKRİNE BAKARIZ’ 
     "Papadopulos bunları söylemiş olabilir. Biz fikrine değil, zikrine bakarız. Enosisten vazgeçmişse, Kıbrıs Türklerinin egemenliğini kabul etmemesine, iki kesimliliği kabul etmemesine, mal - mülk değişimini global şekilde kabul etmemesine neden yok. Çünkü bunlara karşı çıkışları, enosisi ileride engelleyeceği içindir. Papadopuloslar’ın daha yeni gizli örgütlerde olmadığı konusunda kimse bizi tatmin edemez. Kilise aynı kilise, Yunanistan aynı Yunanistan’dır. Simitis’in Papadopulos’a Megalo Idea’nın haritasını vermesi gazetelerde çıktı. Kıbrıs’ın Avrupa’ya yakınlığını göstersin diye vermiş. Türkiye’ye yakınlığını göstersin diye verdim’ dese anlayacağım. Papadopulos silahlanmaya devam ettiği ve Tayyip Erdoğan’ın Kıbrıs’a gelişini yasadışı olarak nitelediği sürece, enosisten vazgeçtim’ sözünün hiç kıymeti yok." n İBRAHİM OKUMAMIŞ Antalya DHA 
     
Tercüme hatası yapılmış      Yunan basınında yayımlanan "Türk askeri garanti anlaşması devam etmek kaydıyla adadan çıkabilir" yolundaki sözlerinin tercüme hatasından kaynaklandığını belirten Denktaş, "Elimde verdiğim yanıtların İngilizce metni var. Yunan gazetelerine yazılı yanıt verdim" dedi. 
     

</TEXT>
</DOC>
