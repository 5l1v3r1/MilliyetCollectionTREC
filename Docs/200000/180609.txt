<DOC>
<DOCNO> 180609 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/05/son/sontur58.html </URL>
<DATE> 2003/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
2 kız kardeşi tabancayla tehdit etti, paraları alıp kaçtı 
</HEADLINE>
<TEXT>

     Adana'da, Türk Telekom Bayii'nde çalışan iki kız kardeşi tabancayla tehdit eden bir kişi, günlük hasılatı yanında getirdiği torbaya doldurarak kaçtı. 
     Baraj Yolu 5. Durak'ta meydana gelen olayda, Ferit Girgin'e ait Türk Telekom Bayii'ne gelen kimliği henüz belirlenemeyen bir kişi, telefon görüşmesi yapmak istediğini söyledi. İçerideki müşterilerin çıktığı sırada da görevli Derya ve Fatma Aysan'ı tabancayla tehdit ederek, kasada bulunan paraları yanında getirdiği torbaya doldurmalarını istedi. İki kardeşin torbaya doldurduğu paraları alan soyguncu, daha sonra yaya olarak olay yerinden kaçtı. 
     Emniyet Müdürlüğü yetkilileri, olayla ilgili geniş çaplı operasyon başlatıldığını, soyguncunun yakalanmasına çalışıldığını bildirdi. 
     Bu arada, soyguncunun aldığı paranın yaklaşık 800 milyon lira olduğu belirtildi. 
     
</TEXT>
</DOC>
