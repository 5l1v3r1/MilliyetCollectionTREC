<DOC>
<DOCNO> 197042 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/21/son/soneko09.html </URL>
<DATE> 2003/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
HSBC Bank'tan açıklama Şubelerimiz faaliyettedir... 
</HEADLINE>
<TEXT>

     HSBC Bank A.Ş. Genel Müdürlüğü, banka şubelerinin faaliyette olduğunu bildirdi. 
     HSBC Bank'dan yapılan açıklamada, Genel Müdürlük binası önünde dün meydana gelen patlamanın ardından HSBC Bank'ın Türkiye'deki ticari faaliyetlerine bugünden itibaren her zamanki gibi devam ettiği kaydedildi. 
     Türkiye'den çekileceklerine ilişkin söylentilerin tamamen asılsız olduğunu tekrarlayan HSBC Bank, müşterilerinin endişe etmesini gerektirecek hiçbir durumun söz konusu olmadığını duyurdu. 
     Açıklamaya göre, mesai saati ile birlikte açılan şubelerden, www.hsbc.com.tr HSBC İnternet Bankacılığı'ndan, 444 0 111 HSBC Telefon Bankacılığı'ndan ve ATM'lerinden tüm bankacılık işlemleri yapılabilecek. 
     Kredi kartları kullanılmaya ve tüm bankacılık işlemleri şubeler ve Direkt Bankacılık Kanalları'ndan yapılmaya devam edilebilecek. 
     HSBC Bank şubeleri arife günü olan 24 Kasım Pazartesi yarım gün ve 28 Kasım Cuma günleri çalışmalarına devam edecek. Resmi tatil süresince tüm bankalarda olduğu gibi kapalı olacak. 
     
</TEXT>
</DOC>
