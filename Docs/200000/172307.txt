<DOC>
<DOCNO> 172307 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/29/son/sondun08.html </URL>
<DATE> 2003/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Hindistan farkı kapatıyor... Nüfus her yıl 16 milyon artıyor.. 
</HEADLINE>
<TEXT>

     Dünyanın ikinci en büyük nüfuslu ülkesi Hindistan, Çin ile arasındaki nüfus farkını kapatıyor... 
     1 milyar 304 milyon nüfusa sahip Çin'de yıllık nüfus artışı 9,5 milyonken, 1 milyar 65 milyon nüfuslu Hindistan'da 16 milyonu geçiyor. 
     Çin ve Hindistan'ı nüfusu 300 milyona dayanan 294 milyon 43 bin ABD takip ediyor. ABD'nin ardından 220 milyonla Endonezya, 178 milyonla Brezilya, 154 milyonla Pakistan, 147 milyonla Bangladeş geliyor. Son yıllarda nüfusu sürekli azalan Rusya'nın, nüfusu 143 milyona, sıralaması da 8'inciliğe Pakistan ve Bangladeş son birkaç yılda geride bıraktı inerken, bu ülkeyi 128 milyonla Japonya, 124 milyonla Nijerya izliyor. Meksika, Almanya, Vietnam, Filipinler ve Mısır da nüfus sıralamasında, Türkiye'nin önünde yer alıyor. 
     Türkiye, 2003 yılında 71 milyon 325 bin nüfusla dünya sıralamasında 16'ıncılıktaki yerini korurken, 17'inci Etiyopya'nın Türkiye'yi 2004 yılında geride bırakması bekleniyor. Türkiye, 1990'lı yıllarda Fransa, İngiltere, İtalya'yı geride bırakmış, Mısır 1989'da, İran ise 1990 yılında Türkiye'yi geçmişti. 2000 yılında Türkiye yeniden İran'ı geride bırakmıştı. 
     
     EN HIZLI ARTAN KONGO DC, EN ÇOK ARTAN HİNDİSTAN 

     Nüfusu 50 milyonu geçen 23 ülke içinde en hızlı nüfus artış hızı Kongo Demokratik Cumhuriyeti, Nijerya, Etiyopya, Pakistan ve Bangladeş'te görülüyor. Bu ülkelerde yıllık nüfus artış hızı binde 20'yi geçiyor. Türkiye, binde 14,2'lik nüfus artış hızıyla 23 ülke içinde 10'uncu sırada yer alıyor. Nüfusu en fazla artan ülke 16,1 milyonla Hindistan. Bu ülkeyi 9,5 milyonla Çin, 3,7 milyonla Pakistan, 3,1 milyonla Nijerya, 3 milyonla ABD ve Bangladeş takip ediyor. Türkiye, yıllık 1 milyonluk nüfus artışıyla 23 ülke içinde 15'inci sırada yer alıyor. 
     
     KADIN BAŞINA ÇOCUK SAYISI KONGO'DA DC'DE 6,3... 

     Bu ülkeler içinde kadın başına çocuk sayısı en fazla olan ülkeler 6,29 çocukla Kongo Demokratik Cumhuriyeti, 6,14 ile Etiyopya, 5,42 ile Nijerya, 5,08 ile Pakistan. Türkiye, 2,43'lük çocuk sayısı ile bu ülkeler arasında 10'uncu sırada bulunuyor. Kadın başına çocuk sayısı Rusya'da 1,14, İtalya'da 1,23, Japonya'da 1,32, Almanya'da 1,35, İngiltere'de 1,60, Çin'de 1,83, Fransa da ise 1,89 düzeyinde kalıyor. 
     Nüfus 50 milyonu geçen 23 ülkenin 2003 yılı tahmini nüfusu, 2000-2005 dönemi nüfus artış hızı, yıllık artış azalış miktarı, 2000-2005 dönemi kadın başına çocuk sayıları şöyle 
     

SIRA ÜLKE 2003 NÜFUS ARTIŞ HIZI BİNDE ÇOCUK SAYISI BİN KBDÇ 1 Çin 1.304.196 7,3 9.521 1,83 2 Hindistan 1.065.462 15,1 16.088 3,01 3 ABD 294.043 10,3 3.029 2,11 4 Endonezya 219.884 12,6 2.771 2,35 5 Brezilya 178.471 12,4 2.213 2,21 6 Pakistan 153.578 24,4 3.747 5,08 7 Bangladeş 146.736 20,2 2.964 3,46 8 Rusya 143.247 -5,7 -817 1,14 9 Japonya 127.654 1,4 179 1,32 10 Nijerya 124.009 25,3 3.137 5,42 11 Meksika 103.457 14,5 1.500 2,50 12 Almanya 82.476 0,7 58 1,35 13 Vietnam 81.377 13,5 1.099 2,30 14 Filipinler 79.999 17,9 1.432 3,18 15 Mısır 71.931 19,9 1.431 3,29 16 Türkiye 71.325 14,2 1.013 2,43 17 Etiyopya 70.678 24,6 1.739 6,14 18 İran 68.920 12,4 855 2,33 19 Tayland 62.833 10,1 635 1,93 20 Fransa 60.144 4,7 283 1,89 21 İngiltere 59.251 3,1 184 1,60 22 İtalya 57.423 -1,0 -57 1,23 23 Kongo Dem. C. 52.771 28,8 1.520 6,29      NOT KBDÇ-Kadın Başına Düşen Çocuk Sayısı... 
     
</TEXT>
</DOC>
