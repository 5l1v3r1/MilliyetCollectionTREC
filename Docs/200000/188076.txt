<DOC>
<DOCNO> 188076 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/12/siyaset/siy20.html </URL>
<DATE> 2003/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Politika turu 
</HEADLINE>
<TEXT>

   
   Milletvekili görücü usulüyle evlendi    ANKARA Milliyet 

   CHP Şanlıurfa Milletvekili Turan Tüysüz, CHP Ağrı Milletvekili Naci Arslan'ın kızı Tuba Aslan'la evlendi. Çiftin nik h şahitliğini CHP Genel Başkanı Deniz Baykal yaptı. Gelin Tuba Aslan, "Bu çağda görücü usulüyle evlenmeyi nasıl kabul ettiniz " sorusuna, "Geleneklerimize göre bir tercih yaptık. Nasip, kısmet her şey" dedi. 6 ay önce tanışan çift, gelenekler gereği "fazla" görüşememiş. Damat, bunun nedenini "Hanımefendi öyle istedi" diye sitemle açıkladı balayına nereye gidecekleri sorusuna da "Hawai" diye espriyle karşılık verdi. Gelin ise CHP kongresinden dolayı balayına zaman ayıramayacaklarını söyledi. 
   
   Başkaya'ya AİHM beraatı    GÖKÇER TAHİNCİOĞLU Ankara 

   Yazar Fikret Başkaya ve yayıncı Selim Okçuoğlu, "Paradigmanın İflası" adlı kitap nedeniyle İstanbul 2 Nolu DGM'de yeniden yargılandıkları davada beraat etti. Karar, AİHM kararları uyarınca yapılan yeniden yargılanmalarda verilen ilk beraat olma özelliğini taşıyor. 
   İlk baskısı 1991'de yapılan kitap nedeniyle haklarında dava açılan Başkaya ve Okçuoğlu, 1995'te 20'şer ay hapse mahk m oldu. Ancak Terörle Mücadele Kanunu'nun 8. maddesinde bazı değişiklikler yapıldığı için sanıklar yeniden yargılandı. 1997'de sonuçlanan davada Başkaya 1 yıl 1 ay hapis ve 111 milyon lira, Okçuoğlu da 5 ay hapis ve 41 milyon para cezasına çarptırıldı. AİHM, 1999'da Türkiye'yi tazminata mahk m etti. Yeniden görülen davada, Başkaya ve Okçuoğlu'nun beraatına karar verildi. 
   
   Kayıp muhasebeci 1.5 milyarla yakalandı    ANKARA Milliyet 

   ANAP'ın yaklaşık 140 milyar lirasını zimmetine geçirdiği öne sürülen muhasebe müdür vekili Bayram Darıca, önceki gün İstanbul'da yakalanarak Ankara'ya getirildi. Üzerinden 1.5 milyar lira çıkan Darıca, tutuklanarak Ulucanlar Cezaevi'ne konuldu. Hafta başından itibaren görevine gelmeyen Darıca'dan şüphelenen ANAP'lı yöneticiler, hesapları incelediklerinde 140 milyar lira açık tespit etmişti. Yöneticileri arıyan Darıca da, parayla at yarışı oynadığını belirterek, "Şehir dışındayım. Ne olur beni affedin. İnsanlıktan çıktım" demişti. Cuma gecesi eniştesinin evinde ele geçirilen Darıca, dün akşam Ankara'ya getirildi. Polis, Darıca yakalandıktan sonra ANAP'ın avukatı Erden Arısoy'a bilgi verdi. 3 yıldır bu görevi yapan ve son beş aydır da müdür vekili olan Darıca'nın, kısa süre önce 19 yaşındaki Moldovalı bir kadınla evlendiği belirtildi. 
   
   
</TEXT>
</DOC>
