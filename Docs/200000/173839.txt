<DOC>
<DOCNO> 173839 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/06/magazin/amag.html </URL>
<DATE> 2003/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
'Ebru Destan'la birlikte değiliz' 
</HEADLINE>
<TEXT>

   Özcan Deniz, Türkiye'ye ayak basar basmaz, birlikte Amerika'ya gittiği eski sevgilisiyle ilişkisi olmadığını söyledi. Hem basını, hem de Ebru Destan'ı şaşırttı... 
      SİNAN TOROS İstanbul 
   
   ASMALI Konak dizisinin 'Seymen Ağası' Özcan Deniz, manken Ebru Destan'la aralarında gönül ilişkisi olmadığını belirterek, "Eski bir ilişkiye can vermek gibi bir enerji ve gücüm yok" dedi. 'Asmalı Konak' filminin çekimleri için yaklaşık bir aydır Amerika'da olan Özcan Deniz, Harbiye Açıkhava Tiyatrosu'nda Mercan Dede DJ Arkın Allen ile birlikte vereceği konsere katılmak üzere dün İstanbul'a geldi. Yoğun çekimler nedeniyle 2 - 3 kilo verdiğini belirten Deniz, şöyle konuştu "Biz Amerika'dayken sürekli yağmur yağdı. Yemekler de çok kötüydü. Her şeye rağmen sağlık durumum çok iyi. Burayı çok özledim" dedi. 
   MERCAN Dede'yle konserinin ardından 9 Ağustos'ta da solo bir konser vereceğini kaydeden Deniz, Firuze filminin çekimleri için de kamera karşısına geçeceğini bildirdi. Geçtiğimiz ay Amerika'ya birlikte gittiği manken Ebru Destan'ın, kendisiyle olan ilişkisini itiraf ettiğinin hatırlatılması üzerine Özcan Deniz, ilginç bir açıklama yaptı "Önümüzde yapacağımız çok güzel işler var. Ben de onlara konsantre olmak istiyorum. Bitmiş bir ilişki hakkında fazla konuşmak doğru olmaz. 'Nasıl buluştuk, nasıl gittik, nasıl gelişti ' Onlar benim özelimdir. Size açıklamayacağım." 
   
   Ebru Destan 
   "Nasıl yani Öyle mi dedi "    Özcan Deniz'in, Amerika'ya birlikte gittiği eski aşkıyla ilgili açıklaması sadece basın mensuplarını değil, "Özcan'la aşkımız yeniden başladı" diyen Ebru Destan'ı da şoke etti. Deniz'in İstanbul'a iner inmez yaptığı açıklamaya ilişkin görüşünü aldığımız Destan, "Nasıl yani .. Aaa, öyle mi dedi Hemen kendisiyle konuşacağım, ondan sonra gerekirse açıklama yapacağım" dedi. 
   
   
</TEXT>
</DOC>
