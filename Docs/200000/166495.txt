<DOC>
<DOCNO> 166495 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/01/ekonomi/eko11.html </URL>
<DATE> 2003/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Hükümet patronlarla ikinci kez buluştu 
</HEADLINE>
<TEXT>

     ANKARA Milliyet 

     Başbakan Recep Tayyip Erdoğan iş dünyasının ileri gelenleri ile 3 Kasım seçimlerinin ardından ikinci kez akşam yemeğinde buluştu. Başbakanlık Konutu'ndaki yemeğe, Başbakan'ın yanı sıra Dışişleri Bakanı Gül, Devlet Bakanları Ali Babacan, Kürşad Tüzmen, Maliye Bakanı Kemal Unakıtan ve Adalet Bakanı Cemil Çiçek yer aldı. İş dünyasından ise TÜSİAD Başkanı Tuncay Özilhan, TOBB Başkanı Rıfat Hisarcıklıoğlu, Koç Holding Onursal Başkanı Rahmi Koç, Sabancı Holding Yönetim Kurulu Başkanı Sakıp Sabancı, Doğuş Grubu Yönetim Kurulu Başkanı Ferit Şahenk, Doğan Grubu Yönetim Kurulu Başkanı Aydın Doğan ve AKSİL'in sahibi Ömer Dinçkök katıldı. 
     İşadamları yemekten önce TOBB Genel Merkezi'nde buluşarak, yemekte konuşulacak IMF ve AB ilişkileri, Irak ve ABD ile yatırım ortamının iyileştirilmesi ve özelleştirme konularında fikir alışverişi yaptı. 
     

</TEXT>
</DOC>
