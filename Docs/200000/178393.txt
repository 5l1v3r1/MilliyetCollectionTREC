<DOC>
<DOCNO> 178393 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/27/yazar/gureli.html </URL>
<DATE> 2003/08/27/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Bu çuvalı Meclis çıkarmalı 
</HEADLINE>
<TEXT>

   
   Önce şu gerçeği görelim Bush'un ve Blair'in yalanlarının ipliği pazara çıktı Irak'ı işgal etmelerinin nedeni oraya demokrasi götürmek filan değil doğrudan doğruya emperyalist amaçlarla bölgedeki enerji kaynaklarına el koymak ve ABD'nin dünya imparatorluğunu gerçekleştirmek. 
   Evdeki hesabın çarşıya uymadığı da bir başka gerçek. ABD'nin Irak'ta batağa saplandığını fark etmeye başlayan Amerika halkının Bush'a desteğinin giderek azaldığını kamuoyu yoklamaları söylüyor. ABD'nin önemli politik güç odakları da Bush yönetiminin politikasını eleştiriyor. 
   Sami Kohen her zamanki gibi, son günlerde Irak konusunda da önemli yazılar yazıyor. "Uyanma saati"nin geldiğini belirten cuma günkü yazısında, aralarında Senatör Joseph Biden Demokrat ile Temsilciler Meclisi üyesi Mark Kirk Cumhuriyetçi gibi isimlerin de yer aldığı "pek çok Amerikalının, ABD'nin şimdi Irak'taki görevini BM ile paylaşmasını istediğini" vurguladı. Kohen dünkü yazısında da pek çok gazetecinin konuşmak için can atacağı, Bush'un kendi partisi içindeki başkan adayı Senatör John McCain ile özel görüşmesini anlatıyordu. Kohen'in edindiği izlenim, "Senatörün Cumhuriyetçi olduğu halde, Bush yönetiminin Irak politikasına karşı olduğu ve Washington'da bu tutuma karşı kampanya başlatmak kararında olduğu" şeklinde. 
   Daha önce de yazdık ABD ve dünya bir yol ağzında. Ya tek kutuplu bir dünyada doğal kaynakları sömürülen ülkelerin ABD sultası altında yaşamasına razı olunacak ya da dünyada adil bir düzen kurulacak. Bu, ABD'nin hizaya getirilmesiyle mümkün. O olanak da şimdi stratejik ülkelerin elinde. Bunların başında da Türkiye geliyor. 
   Niçin bir yanda Avrupa Birliği, bir yanda ABD, öte yanda Rusya ve Çin, beride Japonya ile dengelenen, işgal ve sömürü ile gözü kararan politikacılardan arınmış bir dünyada tüm ülkeler özgür, bağımsız, refah içinde yaşamasın İster angut deyin ister dinozor ABD'yi tek ve mutlak seçenek daha doğrusu seçeneksiz görüp teslimiyetçi bir politikayı içimize sindiremiyoruz çözüm üreten insan aklına da, insan onuruna da aykırı buluyoruz. 
   ABD'yi hizaya getirmek için harcanacak çaba, şu sıralarda ona en büyük yardım olacak. 
   Üstelik Türkiye onuru zedelenmiş bir ülke. Başımıza çuval geçirileli 54 gün oldu, bir özür bile diletemedik. Dışişleri Bakanı Gül, "Çıkarlarımızı Anadolu'ya hapsedemeyiz" diyor. Ya peki, Bush'un kucağına mı teslim etmeliyiz 
   Bu kafayla kafanızdaki çuvalı çıkaramazsınız. Son umut Türkiye Büyük Millet Meclisi'nde. 
   
   Bir şiir    Turgut Uyar'ı ölümünün 18. yılında anıyoruz 
   "Sen varsın ya sen çoğu kez yetmiyorsun Uzakta mısın sen misin söylemiyorsun Bakışın mı eksik dudakların mı anlamıyorum O adamlar geliyor aklıma iri yarı O gemiler ipleri yelkenleri dümenleri dökük." 
   
      
   
</TEXT>
</DOC>
