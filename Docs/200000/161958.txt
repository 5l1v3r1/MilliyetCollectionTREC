<DOC>
<DOCNO> 161958 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/09/son/sondun03.html </URL>
<DATE> 2003/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Hillary, başkanlığa aday olmuyor 
</HEADLINE>
<TEXT>

     New York senatörü Hillary Clinton, 2008 yılında ABD başkanlığına aday olmayacağını açıkladı. 
     Eski ABD Başkanı Bill Clinton'ın eşi Hillary Clinton, TİME ve ABC'ye verdiği demeçlerde, ''Başkanlığa aday olmak için herhangi bir planım ya da niyetim yok'' diye konuştu. 
     ''Bu yolda yapılan spekülasyonların kendisini gururlandırdığını'' kaydeden bayan Clinton, ''Bu söylentilerin, kadınların da Beyaz Saraya aday olmalarını teşvik edici bir gelişme olduğunu'' belirtti. 
     Hillary Clinton, 2004 yılında başkanlık yarışına katılmayacağını daha önce yaptığı bir açıklamada dile getirmişti. 2004 yılındaki seçimlerde Başkan George Bush yeniden aday olurken, kendisine karşı 9 Demokrat partilinin mücadele edeceği bildiriliyor. 
     Hillary Clinton ise TİME'a verdiği demeçte, ''Senatör olmaktan memnun olduğunu ve 2006 yılında yeniden seçilmek için çaba harcayacağını'' ifade etti. 
     Bugün piyasaya çıkacak olan ''Yaşayan Tarih'' isimli kitabıyla Hillary Clinton tüm dikkatleri üzerine toplamış bulunuyor. 
     
</TEXT>
</DOC>
