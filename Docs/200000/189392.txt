<DOC>
<DOCNO> 189392 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/17/son/sontur40.html </URL>
<DATE> 2003/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Yasak aşk cinayeti zanlıları tutuklandı 
</HEADLINE>
<TEXT>

     Konya'da, kocasını, aşk yaşadığı erkek arkadaşına öldürten kadın ile cinayeti işleyen sevgilisi çıkarıldıkları mahkemece tutuklandı. 
     Evinde 6 yerinden bıçaklanarak öldürülen Abdurrahman Büyükakkuş'un 26 cinayet zanlısı İsmail Gülbahar 25 ile olayın azmettiricisi olduğu öne sürülen Atiye Büyükakkuş 22 , sorgularının tamamlanmasının ardından Cumhuriyet Savcılığı'na sevk edildi. 
     Savcılıktan tutuklama istemiyle nöbetçi mahkemeye çıkarılan iki zanlı, tutuklanarak Konya E Tipi Kapalı Cezaevi'ne gönderildi. 
     Konya merkez Karatay İlçesi'nde Nehrikafur Mahallesi'nde oturan Abdurrahman Büyükakkuş, önceki gün evinde 6 yerinden bıçaklanarak öldürülmüş olarak bulunmuş, gözaltına alınan eşi Atiye Büyükakkuş'un ilişki yaşadığı İsmail Gülbahar, cinayeti sevgilisi Büyükakkuş'un azmettirmesi sonucu işlediğini itiraf etmişti. 
     
</TEXT>
</DOC>
