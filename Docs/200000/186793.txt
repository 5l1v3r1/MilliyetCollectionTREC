<DOC>
<DOCNO> 186793 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/06/son/soneko20.html </URL>
<DATE> 2003/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Toyota, RAV 4'ün yeni versiyonunu tanıttı... 
</HEADLINE>
<TEXT>

     Avrupa'da geçen yıl en çok satan arazi aracı olan Toyota RAV 4'ün yeni versiyonu, ilk kez ''1. Çukurova Sanayi ve Ticaret Fuarı''nda görücüye çıktı. 
     Hacı Ömer Sabancı Holding tarafından fuar alanında oluşturulan ve ''Sabancı Şehri'' adı verilen stantta sergilenmeye başlanan RAV 4, 8 hava yastığı, VSC, TRC, EBD ile desteklenmiş ABS, brake asist gibi güvenlik donanımlarına sahip. 
     Yeni RAV 4'ün extra donanımında ise elektrik ısıtmalı deri koltuklar, otomatik hız sabitleme sistemi, dijital otomatik klima gibi konfor ekipmanları yer alıyor. 
     İlk kez Adana'da görücüye çıkarılan ve ziyaretçilerin ilgisini çeken yeni RAV 4'ler, güvenlik unsurlarının yanında modern çizgiler taşıyan konforu ile de dikkat çekiyor. 
     
     ''SABANCI HOLDİNG ŞEHRİ'' 
     Bu arada Sabancı Holding, ''1. Çukurova Sanayi ve Ticaret Fuarı'' bünyesinde 3200 metrekarelik alan üzerine kurduğu ''Sabancı Holding Şehri'' ile çalışmalarını Adana'da, Türkiye'nin beğenisine sundu. 
     37 stanttan oluşan Sabancı Şehri, Sabancı Holding kuruluşlarını simgeleyen bankası, üniversitesi, müzesi, toplu taşımacılık araçları, marketi ile bir kent haline getirildi. 
     
</TEXT>
</DOC>
