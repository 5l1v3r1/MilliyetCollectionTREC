<DOC>
<DOCNO> 198715 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/30/dunya/dun01.html </URL>
<DATE> 2003/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Taliban, Türk mühendisi bıraktı 
</HEADLINE>
<TEXT>

   DIŞ HABERLER SERVİSİ 

   
   Afganistan'da Taliban'ın kaçırdığı İzmirli makine mühendisi Hasan Önal'ın serbest bırakıldığı bildirildi. 
   Kendini Taliban'ın Zabul bölgesindeki üst düzey yetkilisi olarak tanıtan Molla Roazi adlı bir kişi, Reuters'ın Kandahar'daki muhabirini telefonla arayarak, 30 Ekim'de kaçırılan Önal'ın dün akşam aşiret liderlerine teslim edildiğini söyledi. 
   Roazi, üst düzey Taliban komutanları ile aşiret reisleri arasında yapılan bir toplantıda, Afgan hükümetinin, bayramda Taliban mensubu iki mahk mu serbest bırakması üzerine Önal'ın da salıverilmesi kararı alındığını belirtti. 
   Hasan Önal'ın bu sabah aşiret liderlerince, çalıştığı şirketin yetkililerine teslim edileceğini de söyleyen Roazi, Türk mühendisin serbest bırakılmasının asıl sebebi olarak, Önal'ın Müslüman olmasını gösterdi. 
   Daha önce, Önal'ı serbest bırakmak için, Afganistan'da tutuklu bulunan bazı arkadaşlarının salıverilmesi şartını öne süren Taliban, talepleri yerine getirilmezse İzmirli mühendisi öldürecekleri tehdidinde bulunmuştu. 
   
   Ailesi çok sevindi 
   Önal'ın serbest bırakıldığı haberi, İzmir'de yaşayan ailesini sevince boğdu. Mühendisin eşi Miray Önal, "Evimizde bayram şimdi yaşanıyor" dedi. 
   
   
   
   
</TEXT>
</DOC>
