<DOC>
<DOCNO> 158711 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/24/son/sonspo18.html </URL>
<DATE> 2003/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA... Spurs seriyi 2-1'e getirdi... 
</HEADLINE>
<TEXT>

     ABD Profesyonel Basketbol Ligi'nde NBA Batı Konferansı play-off final serisi 3. maçında San Antonio Spurs, Dallas Mavericks'i deplasmanda 96-83 yenerek, 7 maçlık seride 2-1 öne geçti. 
     2 takım, bu sabaha karşı Dallas'da karşı karşıya geldi. 
     İlk yarısını 46-38 Dallas Mavericks'in önde kapadığı maçta, özellikle ikinci yarıdaki etkili oyunuyla maçı kazanan Spurs'da, Tim Duncan 34 sayı, 24 ribaunt, 6 asist ve 7 blokla sahanın yıldızı oldu ve takımını galibiyete taşıdı. Skora Fransız oyun kurucu Tony Parker 29 sayı ekledi. Parker ayrıca 8 ribaunt aldı. 
     Mavericks'de ise oyuna sonradan giren Nick Van Exel, 16 ile en skorer oyuncu olurken, ayak bileğini burktuğu için oyunu sürdüremeyen Alman Dirk Nowitzki, toplam 40 dakika oynadığı sürede 15 sayı kaydetti ve 9 ribaunt aldı. Nowitzki'nin bugün MRI'nın çekileceği belirtildi. 
     2 takım arasındaki serinin 4. maçı, 26 Mayıs Pazartesi günü sabaha karşı Dallas'ta yapılacak. 
     Ligde yarın sabaha karşı Doğu Konferansı play-off final serisi 4. maçında, New Jersey Nets-Detroit Pistons 3-0 New Jersey'de karşı karşıya gelecek. 
     
</TEXT>
</DOC>
