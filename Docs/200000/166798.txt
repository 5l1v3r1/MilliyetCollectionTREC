<DOC>
<DOCNO> 166798 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/02/son/sondun06.html </URL>
<DATE> 2003/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de bir garip kaza... Trenle tekerlekli sandalye çarpıştı 
</HEADLINE>
<TEXT>

     Tarihin en garip kazalarından biri New York yakınlarındaki Belmar'da meydana geldi. 
     Motorlu tekerlekli sandalyesiyle demiryolu geçidi üzerinde ileri geri hareket eden bir sakata tren çarptı. 59 yaşındaki Sheldon Spizz adlı kişinin ağır yaralandığı bildiriliyor. 
     Yetkililer, ''olay sırasında trenin geldiğini bildiren ışıklı sinyallerin yanıp-söndüğünü, yolu kapatan bariyerlerin de indirilmiş olduğunu'' ifade ettiler. 
     Tren makinistinin, Spizz'in raylar üzerinde ileri geri gidip geldiğini gördüğü, derhal frenlere asıldığı, ancak treni durdurmayı başaramadığı belirtildi. Çarpma sonucu Spizz'in tekerlekli arabasından fırladığı ve trenin altında sıkıştığı görgü tanıkları tarafından bildirildi. 
     Resmi makamlar, hava kuvvetlerinden emekli olan Spizz'in intihara teşebbüs edip etmediğini belirlemeye çalışıyorlar. 
     
</TEXT>
</DOC>
