<DOC>
<DOCNO> 151467 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/22/ekonomi/aeko.html </URL>
<DATE> 2003/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
SEFADALAR... 
</HEADLINE>
<TEXT>

     TARIK YILMAZ - KADİFE ŞAHİN 

     Bankacılık Düzenleme ve Denetleme Kurulu'nun BDDK 6'ncı Gelişme Raporu'na göre, mali yapıları bozulduğu için Tasarruf Mevduatı Sigorta Fonu'na TMSF alınan bankaların kasalarından 'grup şirketlerine kredi' veya diğer batık bankaların sahipleri ile anlaşmalı 'karşılıklı kredi' yolu ile toplam 11 milyar dolar boşaltıldı. Bu bankalar, 21.7 milyar dolar Yurtiçi milli hasılasının yüzde 16.7'si kadar kaynak harcanarak yeniden yapılandırdı. 
     
     Şubata kadar 29.6 milyon 
     2003 Şubat ayı sonuna kadar sadece 29.6 milyon dolar ödeyen banka patronları kısa cezaevi döneminden sonra işlerinin başına döndüler. İnterbank'ın eski patronu Cavit Çağlar, dokuz aylık hapishane döneminin çoğunu hastanede özel odada geçirdi. Bursa'da Bademli ve Çekirge Caddesi'ndeki lüks villarda ve İstanbul İstinye'de Tokmakburnu'ndaki muhteşem yalısında yaşıyor. İstanbul'a geldiğinde Paper Moon'a gidiyor. Oğlu Mustafa Çağlar için görkemli bir düğün hazırlığında. 
     Etibank'ın içini boşaltan Dinç Bilgin, 10 aylık cezaevi döneminin çoğunu konforlu özel hastane odasında geçirdi. Çıkınca mal kaçırma operasyonalarına başladı. Sabah Gazetesi'nin marka ve lisans haklarını 5 yıllığına Ciner'e devretti. Sarıyer'de Boğaz manzaralı ünlü Alsit Vilaları'nda oturuyor. Londra ve New York Trump Tower lüks daireleri var. Rolls Royce Limusinle dolaşıyor. 
     Egebank'ı eski patronu Murat Demirel, cezaevindeyken evlendiği Ayşe Nur Esenler ile Ulus'ta Enver Paşa Korusu'ndaki evinden yaşıyor. Bank Ekspres'in eski patronu Korkmaz Yiğit de işinin başına döndü. 300'e yakın menkulün kirasını alıyor. Ulus'ta lüks Platin konutlarında oturuyor. Yurtbank'ı boşaltan Ali Avni Balkaner, Maslak'taki ünlü Balkaner Plaza'dan şirktelerini yönetiyor. 
     
     Sosyeteye davet veriyorlar 
     İktisat Bankası'nı batıran Erol Aksoy Yeniköy'deki Tahsin Bey Yalısı'nı karısına kiraladı. Yaşamını bu yalıda geçiriyor. Kentbank'ı batıran Mustafa Süzer, ikiz oğulları Baran ve Serhan ile birlikte Boğaz manzaralı Süzer Plaza'da Gökkafes İstanbul sosyetesine davetler veriyor. Toprakbank'ı boşaltan Halis Toprak, özel helikopterini seçim çalışmaları için Tayyip Erdoğan'ın hizmetine verdi. İstinye'deki yalısında yaşıyor. Nice ve Londra'da malikaneleri var. Helikopterle dolaşıyor. Pamukbank'ın eski patronu Mehmet Emin Karamehmet bir zamanlar dolar milyarderleri listesindeydi ama borçlarını henüz ödemeye başlamadı. Sümerbank'ı batıran Hayyam Garipoğlu da şirketlerinin başında. 
     


SİYASET 




















</TEXT>
</DOC>
