<DOC>
<DOCNO> 157683 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/19/son/sontur08.html </URL>
<DATE> 2003/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadıköy'de cinayet Öldürüp "kardeşimin intikamını aldım" yazdılar 
</HEADLINE>
<TEXT>

     Kadıköy'de yaşlı bir kişi, evinde bıçaklanarak öldürüldü. 
     İçerenköy Başıbüyük Yolu Esin Sokak'taki evde, Hakkı Devecioğlu 74 ile bir süredir birlikte oturan ve kapıyı çalmasına rağmen içeriden ses alamayan ev arkadaşı, durumu polise bildirdi. 
     Çilingir yardımıyla kapıyı açtırdıktan sonra daireye giren polis, Devecioğlu'nun cesediyle karşılaştı. 
     Devecioğlu'nun, ağzı bir kumaş parçasıyla kapatıldıktan sonra boğazı ile çeşitli yerlerinden bıçaklanarak öldürüldüğü anlaşıldı. 
     Cesedinin yanında ''kardeşimin intikamını aldım'' yazılı bir not da bulunan Devecioğlu'nun, inşaat işini bıraktıktan sonra ekonomik sıkıntı çektiği, yakınlarının yardımına rağmen sıkıntılarını aşamadığı için evine gazete ilanıyla arkadaş almaya başladığı belirlendi. 
     Polis, kısa süre önce Hakkı Devecioğlu ile aynı evde kalan, ancak olay sonrası ortadan kaybolan ''Sabri'' adlı kişiyi cinayetle ilgisi olabileceği şüphesiyle aramaya başladı. 
     
</TEXT>
</DOC>
