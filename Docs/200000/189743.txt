<DOC>
<DOCNO> 189743 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/20/dunya/dun02.html </URL>
<DATE> 2003/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Bosna, 'dede'sini kaybetti 
</HEADLINE>
<TEXT>

      DIŞ HABERLER SERVİSİ 

   
   Bosna - Hersek'in eski Cumhurbaşkanı Alia İzzetbegoviç, 78 yaşında hayatını kaybetti . Dün Saraybosna'daki Kosova Hastanesi'nde ölen İzzetbegoviç, geçtiğimiz ay evinde düşmüş, dört kaburga kemiği kırılmıştı. Sol akciğerindeki kanamanın durdurulamaması sonucu İzzetbegoviç'in kalbinin Türkiye saatiyle 15.20'de durduğu açıklandı. 
   1990 - 2000 yılları arasında Bosnalı Müslümanların lideri olan İzzetbegoviç, 1992 - 95 yılları arasındaki savaşın ardından, Dayton Barış Anlaşması'nı imzalamıştı. İzzetbegoviç, Bosna - Hersek'in Yugoslavya'dan bağımsızlığını kazanmasında büyük bir rol üstlenmiş ve Batı ile İslam ülkelerinin desteğini kazanmıştı. Bosnalı Müslümanların çok sevdiği ve "Dedo" Dede dediği İzzetbegoviç'i, radikal İslamcılara göz yumduğu için eleştirenler de vardı. 
   Yugoslavya'da komünist yönetim döneminde iki kez hapis cezasına mahk m edilen, toplam dokuz yıl hapis yatan İzzetbegoviç, 1990 Kasım'ında yüzde 44 oyla Bosna Devlet Başkanı seçildi. 1992 - 1995 yılları arasındaki savaşın ardından da görevini sürdüren İzzetbegoviç, sağlığının kötüye gitmesi nedeniyle 2000'de görevi bıraktı. 
   Daha önce iki kalp krizi geçiren, Slovenya ve Suudi Arabistan'da tedavi gören İzzetbegoviç'in kalbine geçtiğimiz yıl pil takılmıştı. 
   
   
   
</TEXT>
</DOC>
