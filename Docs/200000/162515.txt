<DOC>
<DOCNO> 162515 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/11/son/sonspo25.html </URL>
<DATE> 2003/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaziantepspor 27 Haziran'da topbaşı yapacak... 
</HEADLINE>
<TEXT>

     Gaziantepspor'un yeni sezon için hazırlık kampı programı ve tarihleri belli oldu. 
     Kırmızı-siyahlılar, yeni sezon öncesi 27 Haziran'da Celal Doğan Tesisleri'nde toplanacak ve 17 Temmuz'a dek Gaziantep'te hazırlıklarını sürdürecek, takım daha sonra 18 Temmuz'da Almanya'nın Duisburg kentinde ikinci etap çalışmalarına başlayacak. 
     Teknik direktör Nurullah Sağlam, yönetim kurulu üyeleriyle yapılan görüşmelerde, takımın yeni sezona yönelik çalışma programının netleştiğini, sezona fizik-kondisyon yönünden güçlü girebilmek için iyi bir çalışma programı hazırlardıklarını söyledi. 
     Sağlam, 27 Haziran'dan 17 Temmuz'a dek Gaziantep'te kendi tesislerinde çalışmalar yapacaklarını, daha sonra Almanya'ya geçerek 30 Temmuz'a dek ikinci etap çalışmalarını sürdüreceklerini, bol bol hazırlık maçı yapacaklarını bildirdi. 
     Almanya'da geçen hafta sonunda düzenledikleri altyapı seçmelerine 100'e yakın gurbetçi oyuncunun geldiğini ve seçmelerin olumlu geçtiğini kaydeden Sağlam, ''100 kadar oyuncu içinden 8-10 tane gelecek vaadeden genç futbolcu beğendik. Bu oyuncuları PAF, GASKİ Spor ve Gaziantep Büyükşehir Belediyesi takımlarının kadrolarında değerlendirmek istiyoruz'' diye konuştu. 
     Dış ve iç transferde çalışmaların sürdürüldüğünü, takımda gidecek ve kalacakların netleşmesinden sonra eksik meviileri dolduracaklarını ifade eden Sağlam, Bulgaristan, Almanya ve Portekiz'de 4-5 oyuncuyla temaslarının sürdüğünü sözlerine ekledi. 
     
</TEXT>
</DOC>
