<DOC>
<DOCNO> 166018 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/28/yazar/sazak.html </URL>
<DATE> 2003/06/28/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Mebusluk çete’ye engel 
</HEADLINE>
<TEXT>

     Dokunulmazlığın faydası 
     Çatlı’nın öldüğü kazada araçtan sağ çıkan Şanlıurfa eski milletvekili Sedat Bucak, zamanında DGM’de yargılanmış olsaydı, özel tim mensupları gibi muhtemelen mahkum olacaktı. Geçen süre Bucak’ın lehine yaradı. Susurluk gündemden düştü. 3 Kasım’da milletvekili seçilemeyen Sedat Bucak’la ilgili dava İstanbul 2’nci Ağır Ceza Mahkemesi’nce sonuçlandırıldı. 
     Bucak, beraat kararının yanı sıra, aşiretinin terörle mücadeleye verdiği destek nedeniyle savcıdan övgü’ aldı. 
     Savcı Orhan Erbay, Siverek’te çiftçilik yapan eski milletvekili hakkında 11 yıl süren TBMM üyeliği nedeniyle çete suçu’ için gerekli olan süreklilik’ unsurunun oluşmadığını öne sürmüş. 
     Mahkeme devamsızlık’ çizelgelerine bakma gereği duymadığına göre mebusluğun çete’ye engel oluşturduğu da peşinen kabul edilmiş oluyor. 
     Sedat Bucak, Çatlı’yı da tanımazmış 
     Savcıya göre bu ilişki şöyle kurulmuş 
     "Sanık, Mehmet Özbay takma adıyla bilinen Abdullah Çatlı ile 1994 yılında emniyet müdüründen daha üst düzey yetkililerin bulunduğu bir yemekte işadamı olarak tanıştığını söylüyor. 12 Eylül müdahalesinin üzerinden çok zaman geçmesi nedeniyle kamuoyu Çatlı’yı unuttu. Ayrıca yetkililerin bu kişinin arandığını Bucak’a bildirmemesi nedeniyle sanığın Çatlı’yı gerçek kimliği ile tanımaması normaldir." 
     Bucak - Çatlı ilişkisi bu şekilde gizlenmeye çalışılırken Savcı’nın sanık lehinde yaptığı şu saptama derin devlet’in Sedat Bucak’ı koruma kararlılığını göstermektedir 
     "Bucak, terörle mücadeleyi temsil ediyor. İlişkilerini Cumhurbaşkanı ve diğer devlet yetkililerinin talimatları doğrultusunda gerçekleştirmiştir." 
     Beraatın altındaki gerekçe bu sözlerde gizlidir. 
     PKK’ya karşı koruculuk Bucak aşiretine devlet katı’nda dokunulmazlık kazandırmıştır 
     Susurluk kazasında ortaya dökülen ilişki de bu değil miydi 
     Reis’ lakaplı Abdullah Çatlı, Ağca’ya birlikte Papa suikastına karışmış, cezaevine girip çıkmış, izini kaybettirdikten sonra mafyalaşmış, Susurluk kazasında Sedat Bucak’ın Mercedes’inde Mehmet Özbay kimliğiyle can vermişti. Aynı araçta Hüseyin Kocadağ adlı eski bir emniyetçi ile suikast silahları bulunması devlet içindeki çete’yi ele vermişti. Faili meçhul cinayetlerle Gladio’ benzeri bu örgütlenme arasında ilişki kuruldu. 
     Toplum ayağa kalktı. Işık söndürme eylemleri yapıldı. TBMM Susurluk Komisyonu çete’nin üzerine gitti. 
     Sedat Bucak’ın övgüler’le beraatı derin devlet’in siyasi gücünü gösteriyor. 
     Polisler içeride, siyasiler dışarıda 
     
     

</TEXT>
</DOC>
