<DOC>
<DOCNO> 171891 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/27/spor/yaksoy.html </URL>
<DATE> 2003/07/27/ </DATE>
<TIME>  </TIME>
<AUTHOR> Fevzi AKSOY  </AUTHOR>
<HEADLINE>
Kademeler 
</HEADLINE>
<TEXT>

   
   Yaşamda, kademeleri hazmederek yükselmek büyük önem taşır. Bu böyle olmuyorsa, kişinin kendisi ve çevresi ile belli psikolojik problemleri ortaya çıkabilir. Bu negatif oluşumlar, günlük hayatta, politikada, sporda ve diğer yaşam ortamlarında görülebilmektedir. 
   Biz, sporda kalalım. Son günlerde Amerikan basketbolunun şöhretli sporcuları, uygunsuz polisiye ve hatta kriminel birçok davranışlarda bulunmaktadırlar. Hele siyahi olanları... 
   Bu oyuncular, çok aşağı kademelerden, aşağı sosyal sınıftan, spor sayesinde hayal edemedikleri bir zenginliğe ve prestije ulaşmışlardır. Bu en üst seviyedeki kademede evvelce kendilerini adam yerine koymayan topluma, adeta öç alır ve kafa tutar derecede, uygunsuz davranışlarını dikte ettirmek istemektedirler. Kendilerine zarar verse de... 
   Bu noktada kaydetmeliyiz ki, sporda olduğu gibi politikada da görülen bu çabuk kademe atlama olayı, maalesef günlük hayatımızı da etkiler hale gelmiştir. Çoğu politikacıların davranış bozukluklarının orijini buradadır. Son yılların bu sosyal ve ekonomik dalgalanma cümbüşü maalesef gelecekte daha da artacaktır. Kendimizi buna şimdiden alıştırmalıyız. Ve sosyopsikolojik açıdan şaşmamalıyız. 
   
   
</TEXT>
</DOC>
