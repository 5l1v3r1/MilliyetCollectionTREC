<DOC>
<DOCNO> 179971 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/03/yazar/gureli.html </URL>
<DATE> 2003/09/03/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Demokrasi, yönetim, sosyal etkinlik 
</HEADLINE>
<TEXT>

   
   Milliyet'in TIR turunda Muş, Bingöl, Elazığ ve Malatya'yı dolaştığımızda gençlerin, özellikle üniversitelilerin üzerinde durduğu ortak konu "sosyal etkinlik" ihtiyacıydı. Gençler, illerinde tiyatro Muş ve Bingöl'de bırakın tiyatroyu, sinema bile yok , konser, sergi, panel gibi kültürel etkinlikler olmayışından yakınıyor. 
   Malatya'yı dışta tutarsak, yalnız yukarıda saydığımız üç ilde değil, daha önce çeşitli nedenlerle gittiğimiz pek çok ilde de benzer yakınmalarla karşılaşmışızdır. Sosyal etkinliğe susamış gençlere, "milli" ve " beylik" söylemimiz olan "Her şeyi devletten beklemeyin" ile başlayarak, aşağı yukarı şöyle demişizdir 
   Sizler çıkıp sosyal etkinlik yapın. Çağımız sivil toplum çağı. Örgütlenin, istediğiniz sosyal etkinliği gerçekleştirin. Gidin validen, belediye başkanından yer isteyin vermezlerse, o zaman basına gidin, şikayet edin, sesinizi duyurun. Etkinlikleriniz için ticaret ve sanayi odalarından, zengin işadamlarından destek sponsorluk isteyin. 
   Bunları her söyleyişimizden sonra, yine "milli" ve "beylik" söylemimiz "Burası Türkiye" ile başlayarak, gençlerle birlikte kendi özeleştirimizi yapmışızdır 
   Hangi sivil toplum örgütünden söz ediyorsunuz Anadolu'nun neredeyse yarısı terörden çıkmış, "olağanüstü hal"den çıkmış. Kağıt üzerinde çıkmış, ama gel gör ki, hayatın içinde sürüp gidiyor. Kim nasıl ortaya çıkacak da... sivil toplum örgütü kuracak da... sosyal etkinlik yapacak da... Gerçekçi olalım Buralarda gençlere hala yamuk bakılıyor. 
   
   Şu halde    Yukarıdaki söylemlerden sonra başa dönelim. 
   Sivilleşmede, demokratikleşmede sivil toplum örgütlerine ve sosyal etkinliklere büyük ihtiyaç var. Bunların gerçekleşmesinin yolunu açmak için birincil görev devlete düşüyor. Kaymakamı, valisi, belediye başkanı bürokrasinin labirentlerinden sıyrılarak, engellemeleri bırakıp, gençleri bu yolda çalışmaya özendirmeli. Yörenin zenginleri sosyal etkinliklere destek vermeli. Üniversite yönetimleri de öncülük yapmalı. 
   Fırat Üniversitesi Fen Edebiyat Fakültesi son sınıf öğrencisi Adem Güneş'in içi yanık seslenişiyle yazıyı noktalayalım 
   "Elazığ'ın yalnızca Elazığ'ın mı N. G. öğrenciye bakış açısı değişmeli. Esnafın ve halkın bakışı değişsin " 
   Yalnız o mu Devletin bakışı da değişmesin mi Adem 
   Şiire kinaye diyelim ki Anadolu'ya gelin, kuruyan yapraklar yeşile dönsün. Çünkü... 
   
   Bir şiir    Çünkü, "Bana gelirsen" diyor Filiz Bedük, "Kuruyan yapraklar yeşile döner." Ve dizelerimiz Bedük'ün "Yüreğim Mahşer" kitabından 
   "Buluta saklanan yıldızlara bak, Al topla hepsini, serp kucak kucak Seninle sevdamız hep ışıyacak Rüzgarım sevgilim bir gün gelirsen." 
   
      
   
</TEXT>
</DOC>
