<DOC>
<DOCNO> 178182 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/26/son/sondun10.html </URL>
<DATE> 2003/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İzin isteyen kadın hizmetçisini pazarda çıplak dolaştırdı.. 
</HEADLINE>
<TEXT>

     Pakistan'da bir toprak sahibi, kendisinden bir gün izin isteyen kadın hizmetçisini cezalandırmak için, kadını köy pazarında çıplak dolaştırdı. 
     Pakistan'da İngilizce yayımlanan The News gazetesinin haberine göre, toprak sahibi, ayrıca kadını kendi ayakkabısından su içmeye zorladı. 
     Kadının patronundan hasta olduğu için bir gün izin istediği belirtildi. 
     Başkent İslamabad'ın güneybatısındaki Karana'da polisin, toprak sahibini gözaltına aldığı, olayın bir hafta kadar önce meydana geldiği belirtildi. 
     Pakistan'ın muhafazakar kırsal kesimlerinde kadınlara karşı şiddet çok yaygın. Erkek toprak sahipleri, sık sık çalışanlarına kötü davranmakla suçlanıyor. 

     
</TEXT>
</DOC>
