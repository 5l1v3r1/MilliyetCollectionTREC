<DOC>
<DOCNO> 175490 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/13/son/sonspo09.html </URL>
<DATE> 2003/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Annelerden Trabzon'da tel örgülerin kalkmasına destek... 
</HEADLINE>
<TEXT>

     Türk Anneler Derneği Trabzon Şubesi Başkanı Ziynet Şener, Hüseyin Avni Aker Stadı'ndan tel örgülerin kaldırılmasının kendilerini son derece mutlu ettiğini belirtti. 
     Şener, yaptığı yazılı açıklamada, tel örgülerin spor ahlakına ve insan onuruna yakışmadığını ifade ederek, ''Tel örgüleri kaldırarak çağdaş ve modern bir uygulamayı getiren başta Özkan Sümer olmak üzere Trabzonspor yönetimine ve onlara destek veren herkese teşekkürlerimizi iletiyoruz'' diye kaydetti. 
     Trabzonlu anneler olarak sevgi ve şefkatli çocuklar yetiştirdiklerine ve onlara iyi bir eğitim verdiklerine inandıklarını da vurgulayan Şener, şunları kaydetti 
     ''Trabzon'a gelecek olan misafirlerimize her zaman olduğu gibi en güzel misafirperverliği göstereceğiz. Gerçek Trabzonlu ve Trabzonsporlu gibi davranıp bunun gururunu yaşayacağız. Trabzon'da yaşanan güzelliklerin alınan güzel kararların örnek olmasını diliyoruz.'' 
     
</TEXT>
</DOC>
