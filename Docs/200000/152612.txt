<DOC>
<DOCNO> 152612 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/26/son/sonspo27.html </URL>
<DATE> 2003/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
TBMM koşusunu 'Araslı' kazandı... 
</HEADLINE>
<TEXT>

     At yarışlarında, TBMM Kupası Koşusu'nu, Yasin Ekinci'nin ''Araslı'' isimli atı, jokeyi Halis Karataş ile kazandı. 
     Ankara 75. Yıl Hipodromu'nda, 1600 metre mesafeli kum pistte yapılan 180 milyar lira ödüllü koşuya, 4 ve yukarı yaşlı 7 Arap atı katıldı. Jokey Halis Karataş'ın bindiği ''Araslı'' isimli at, koşuyu 1.52.14'lük derecesiyle kazanmayı başardı. 
     Yarışma sonrası ''Araslı''nın sahibi Yasin Ekinci'ye birincilik kupasını veren TBMM Başkanı Bülent Arınç, bir de plaket hediye etti. Jokey Halis Karataş'a plaketini ise TBMM Başkanvekili Nevzat Pakdil verdi. 
     Kupa töreninde konuşan TBMM Başkanı Bülent Arınç, yarışın oldukça heyecan verici ve güzel geçtiğini belirterek, TBMM ve tüm milletvekilleri adına at sahibi Yasin Ekinci'yi kutladı. 
     





</TEXT>
</DOC>
