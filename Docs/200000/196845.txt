<DOC>
<DOCNO> 196845 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/20/son/soneko33.html </URL>
<DATE> 2003/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
British Airways ofislerini, Citibank bugün için şubelerini kapattı 
</HEADLINE>
<TEXT>

     İngiliz havayolu şirketi British Airways'in BA , İstanbul Atatürk Havalimanı dışındaki ofislerinin geçici olarak bugün kapatıldığı bildirildi. 
     İstanbul'da meydana gelen patlamaların ardından, BA'nın ofislerinin güvenlik gerekçesiyle yarına kadar geçici olarak hizmet vermeyi durdurduğu öğrenildi. Uçuşlar ise devam ediyor. 
     
     CITIBANK 
     Citibank Türkiye de, sadece bugün için şubelerini kapattıklarını duyurdu. 
     Citibank Türkiye'den yapılan açıklamada, bankanın saldırılardan herhangi bir şekilde etkilenmediği belirtilerek, ''Ancak bir önlem olması amacıyla müşteriler ve çalışanların güvenliğini sağlamak için sadece bugün Türkiye'deki tüm şubelerimizi kapattık. Olayı takip edeceğiz. Yarından itibaren hizmet vermeye devam edeceğiz'' denildi. 
     
</TEXT>
</DOC>
