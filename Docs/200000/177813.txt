<DOC>
<DOCNO> 177813 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/24/son/sondun15.html </URL>
<DATE> 2003/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD askerleri Kerkük Türkmen Cephesi binasında arama yaptı 
</HEADLINE>
<TEXT>

     Amerikalı askerler, Kerkük'te Türkmen Cephesi'ne ait binada arama yaptı. 
     Türkmen Cephesi'ne ait binaya gelen yaklaşık 20 Amerikan askeri binada arama yaparak, Türkmenlere ait bazı silahlara el koydular. ABD askerleri bu sırada bina önünde toplanan Türkmenleri dağılmaları yönünde uyardı. Türkmenlerin dağılmaması üzerine Amerikan askerleri polis çağırdı. Polislerin geldiğini gören Türkmenler olaya tepki gösterdiler. Bu nedenle Türkmenler ile ABD askerleri arasında kısa süreli bir gerginlik yaşandı. Bu sırada direnen bir Türkmen, elleri kelepçelenerek, ABD askerlerince gözaltına alındı. 
     Öte yandan, dün Kerkük'teki olaylı yürüyüşün ardından gözaltına alınan bir Türkmen'in, Türkmen Cephesi'nin girişimi sonucu bugün serbest bırakıldığı bildirildi. 
     
</TEXT>
</DOC>
