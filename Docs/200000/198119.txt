<DOC>
<DOCNO> 198119 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/27/yasam/yas01.html </URL>
<DATE> 2003/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush geldi, suç patladı 
</HEADLINE>
<TEXT>

   ABD Başkanı George W. Bush'un İngiltere ziyareti sırasında onun olmadığı yerlerde polis kalmadı Londra'da soygunlar yüzde 20 arttı 
      
   ABD Başkanı George Bush'un geçen hafta İngiltere'ye yaptığı resmi ziyaret sırasında, sokaklardaki soygun ve yankesicilik olaylarında yaklaşık yüzde 20'lik bir artış meydana geldiği açıklandı. Buna, polisin bütün dikkatini koruma önlemlerine yönlendirmesinin yol açtığını belirten Scotland Yard yetkilileri, Londra'daki soygunlarının yılın bu döneminde ortalama günde 150 olarak görüldüğünü, Bush'un ziyareti sırasında bu rakamın 180'e yükseldiğini açıkladı. 
   
   O gitti soygun düştü 
   İngiliz yetkililere göre, başkentteki birçok metro istasyonu ve benzeri kamuya açık alanlardaki gizli polisler, buralardan çekilip, koruma önlemleri çerçevesinde görevlendirildi. 
   Bunu fırsat bilen hırsız ve yankesicilerin sokaklarda cirit attığını belirten yetkililer, "Ziyaret bitince, soygun ve yankesicilik vakaları da istatistiklere uygun eski rakamlara döndü" dedi. 
   
   
   
   
</TEXT>
</DOC>
