<DOC>
<DOCNO> 151000 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/19/son/soneko14.html </URL>
<DATE> 2003/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan Irak'ın yeniden yapılanmasında yer almakta kararlıyız 
</HEADLINE>
<TEXT>

     Başbakan Recep Tayyip Erdoğan, Irak'taki yaralıları Türkiye'de tedavi etmek için girişimlerde bulunduklarını açıkladı. 
     Erdoğan, MÜSİAD Genel Kurulu'nda yaptığı konuşmada, Irak'ın siyasi ve fiziki yapılanmasında Türkiye olarak yer almakta kararlı olduklarını vurgulayarak, şöyle konuştu 
     ''Gıda noktasında çok ciddi bir gıda ihracatı başlamıştır. İnsani yardım noktasında başlamıştır. Bizler hükümet olarak Irak'tan yaralıları ülkemize taşımak için şu anda BM nezdindeki girişimlerimizi ve Amerika ile ilişkilerimizi sürdürüyoruz. Bir an önce de yaralıları ülkemize alıp burada tedavilerini yaptırmak için adımlarımızı atmış bulunuyoruz.'' Bu sözleri Genel Kurul katılımcıların büyük alkış alan Erdoğan, AB'nin yardım planı içinde Türkiye olarak önemli bir yer almak için gayretleri bulunduğunu kaydetti. Erdoğan, ''İnanıyorum ki elele, omuz omuza bu sıkıntıları aşacağız ve Türkiye'yi bu darboğazdan hep birlikte çıkaracağız'' dedi. 
     





</TEXT>
</DOC>
