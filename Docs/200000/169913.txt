<DOC>
<DOCNO> 169913 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/17/spor/bbas.html </URL>
<DATE> 2003/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Gençler yarı finalde 
</HEADLINE>
<TEXT>

     YUNANİSTAN’IN Selanik kentinde yapılan 7. Dünya Genç Erkekler Basketbol Şampiyonası’nda, Türkiye, Slovenya’yı 87 - 60 yenerek yarı finale yükseldi. Ay - Yıldızlı ekibimiz, tarihinde ilk kez katıldığı şampiyonada, F Grubu’nda ev sahibi Yunanistan’ın arkasından ikinci oldu ve yarı final vizesi aldı. Gençlerimiz karşılaşmanın ilk yarısını ise 46 - 31 önde kapadı. 
     
Basketbolda iki yolcu      A Milli Basketbol Takımı’nın iki yıldızı Hüseyin Beşok Roma’ya, Ömer Onan da Charleroi’ye transfer oluyor. İsrail’in Maccabi Tel Aviv takımından ayrılan Beşok, 500 bin euroya İtalyan ekibiyle anlaşırken, Onan da yıllık 200 bin euro karşılığı Belçika takımıyla el sıkıştı. Ancak her iki oyuncunun da kontrat süreleri konusundaki pürüzlerin giderilmesi sonrası imza atacağı öğrenildi. 
     
Potada imza fırtınası      YENİ sezona hazırlanan Basketbol Erkekler Ligi takımları transfer harekatına başladı. Ülker, İbrahim Kutluay’dan sonra Slovenya’nın U.Olimpija takımında forma giyen Dujmovic’i transfer etti. İddialı ekiplerden Galatasaray, Beşiktaşlı Tufan Ersöz Tuborg Pilsener, Karşıyakalı Hakan Köseoğlu Darüşşafaka da Galatasaraylı Ersin Görkem ile sözleşme imzaladı. Geçen yıl kiralık olarak Renault formasını giyen Ömer Kahyaoğlu da Bursa ekibiyle bir yıllık anlaşma yaptı. 
     

</TEXT>
</DOC>
