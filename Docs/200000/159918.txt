<DOC>
<DOCNO> 159918 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/30/son/sondun17.html </URL>
<DATE> 2003/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Çaldığı özel uçağı düşürünce... 
</HEADLINE>
<TEXT>

     Almanya'nın Schwerin kenti yakınlarındaki Parchim kasabasında çaldığı özel uçağın, Karstaedt kenti yakınlarında düşmesi sonucu 19 yaşında bir genç ağır yaralandı. 
     Schwerin polisi, milliyetini açıklamadığı gencin, havaalanında anahtarların bulunduğu kulübenin kapısını kırarak içeri girdiğini ve bir özel uçağı alarak kaçtığını belirtti. 
     Polis, içinde fazla yakıt bulunmayan uçağın Karstaedt yakınlarında bir yüksek gerilim hattına takılarak düştüğünü, ağır yaralanan gencin kaçmaya çalıştığını, ancak bir süre sonra yakalanarak hastaneye kaldırıldığını kaydetti. 
     Olay sırasında yaklaşık 70 bin euro'luk hasar meydana geldiği ve olayın nedeninin araştırıldığı bildirildi. 
     
</TEXT>
</DOC>
