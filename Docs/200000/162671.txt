<DOC>
<DOCNO> 162671 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/12/son/sondun29.html </URL>
<DATE> 2003/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Prens Harry, meslek olarak askerliği seçti 
</HEADLINE>
<TEXT>

     İngiltere Veliaht Prensi Charles'ın resmi ikametgahı St. James's sarayı sözcüsü tarafından yapılan açıklamada, bugün liseyi bitiren Prens Harry'nin kendisine meslek olarak askerliği seçtiği belirtildi. 
     18 yaşındaki prensin, bir yıllık tatilin ardından, Sandhurst Askeri Akademisi'ne kaydolmayı planladığı bildirildi. 
     Prens Harry'nin bir yıllık tatilinin ayrıntılarının Eylül ayında açıklanacağı, ancak prensin bir yılı, başta Avustralya olmak üzere bazı ülkelere seyahat ederek ve polo oynayarak geçirmeyi planladığı bildirildi. 
     Saray Sözcüsü, Harry'nin akademinin hangi alanında uzmanlaşıp eğitim görmeyi istediği konusunda yorum yapmaktan kaçınırken, bazı basın yayın kuruluşları, prensin, lağvedileceği öne sürülen Galler Muhafız Alayı'nı tercih edebileceğini iddia ediyor. 
     
</TEXT>
</DOC>
