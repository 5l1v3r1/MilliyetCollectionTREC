<DOC>
<DOCNO> 191479 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/27/ekonomi/eko11.html </URL>
<DATE> 2003/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
DEVLET YATIRIMI UNUTTU 
</HEADLINE>
<TEXT>
   Yatırımlar kriz öncesinden bile düşük seviyede kaldı 
   ANKA 
   
   Bu yıl yapılan kamu yatırımları, Türkiye'nin tarihinin en büyük krizini yaşadığı 2001 yılının bile altında kaldı. DPT'nin verilerine göre gelecek yıl kamu kesimi cari fiyatlarla 19.8 katrilyon liralık yatırım harcaması yapacak. Harcamaların 7.6 katrilyon lirası konsolide bütçe kapsamındaki kuruluşlar, geri kalan bölümü ise KİT'ler ve diğer kamu kuruluşlarınca gerçekleştirilecek. Bu yılki kamu yatırımları ise 6.5 katrilyon lirası bütçe kapsamındaki kuruluşların yatırımlarından oluşmak üzere toplam 16.1 katrilyon lira olarak gerçekleşecek. Bu yılki yatırım harcamaları 2002 yılındaki 17.2 katrilyon liralık kamu yatırımının oldukça gerisinde kalacak. Yatırım harcamaları Türkiye'nin en büyük ekonomik krizini yaşadığı 2001 yılının bile gerisinde kaldı. AKP hükümetinin 2003 yılında yaptığı yatırım harcamaları reel olarak 2001 yılının yüzde 5.9, 2002 yılının ise yüzde 24.7 gerisinde kaldı. 
   
   
</TEXT>
</DOC>
