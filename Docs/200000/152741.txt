<DOC>
<DOCNO> 152741 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/27/tv/ekran.html </URL>
<DATE> 2003/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Orta sınıftan Amerikalı kadının öyküsü 
</HEADLINE>
<TEXT>

Büyük usta Francis Ford Coppola "Peggy Sue Evlendi" filminde hayatın Amerikanvari bir muhasebesini yapıyor. Kathleen Turner başrolde 
     ALİN TAŞÇIYAN 

     Francis Ford Coppola'nın filmografisi içinde ayrıksı bir yapıt olarak sivrilir "Peggy Sue Evlendi". Gençlik filmi bile çekse "büyük" çeken Coppola usta, daha çok erkeklere özgü kaygılarından ve şiddet temasından bu filmde tümüyle uzaklaşır. "Peggy Sue Evlendi" insan hayatının Amerikanvari bir muhasebesi, belleğin derinliklerinde saklı kalan anıların, bilinçaltının su yüzüne çıkmasını konu alan bir filmdir, elbette. Ama nihayetinde bir kadın filmidir. Başkahramanının kadın olmasından kaynaklanan bir "kadın filmi" olma durumu değildir bu. Peggy Sue'nun doğrudan filmi izlerken öğrenmenizin çok daha iyi olacağı öyküsünün, tipik bir orta sınıf Amerikalı kadına özgü bir öykü olmasındandır. Film, Coppola'nın orta sınıf Amerikan hayatına dair gözlemlerini içerir. Coppola önemsenen toplumsal olaylar, ritüeller ve ilişkiler yumağı içinde kaybedilen ya da perdelenen özü ortaya çıkarır. Hayatın dönüm noktalarında duyulan kaygıları, değişim korkusunu izleyiciye duyumsatır. Bir yandan da sinemanın yönetmenin olduğu kadar oyuncu-kahramanın da bilinçaltındakileri aktarmış olabileceğini gösterir. Rüya - film ikilemini ustalıkla kullanır. 
     
     Başyapıt değil ama... 
     "Peggy Sue Evlendi" Coppola'nın en iyi filmlerinden değil... "Apocalypse Now Kıyamet" gibi bir başyapıtı vermiş yönetmenden unutulmayacak kadar yumuşak -ama kesinlikle, feminen olmayan- bir çalışma. Gencecik Kathleen Turner'ı Peggy Sue rolünde kariyerinin en iyi performanslarından birini verdiğini söylemek de yanlış olmaz. 
     CNBC-e 21.00 


Eğlence de var, komedi de      Tele Pazar Münir Nurettin Selçuk'un 23'üncü ölüm yıldönümü nedeniyle hazırlanan bu bölümün müzik konukları Timur Selçuk, İnci Çayırlı, Seda Gökkadar, Esra Akdoğan ve Grup Çığlık. Sunucular Ali Kocatepe ve Nehir Erdoğan. TRT 1 15.40 
     Pazar Yıldızı Ebru Şallı ve Dost Elver'in yarışmacıları arasında Ebru Destan, Nefise Karatay, Didem Taslan, Cengiz Küçükayvaz var. STAR 20.10 
     Sihirli Annem Başrollerini İnci Türkay, Şahap Sayılgan, Nevra Serezli, Gül Onat ve Defne Joy Foster'ın paylaştıkları dizide Sadık, Dudu'nun yaptığı sihirle "maço" oluyor. KANAL D 20.30 
     Çiçek Taksi Aslı ve Ömer'in boşanma işi uzadıkça tatsızlıklar artıyor. TRT 1 20.30 
     Şahane Pazar Canlı yayınlanan programda Behzat ve Süheyl Uygur bu hafta da ünlü konuklarla izleyicinin karşısında. KANAL D 21.45 
     
     
Cüneyt Özdemir'in cephe notları      Bir Savaşın Yol Hik yesi ABD askerlerinin Bağdat seferinde yer alan Cüneyt Özdemir, izlenimlerini kanalın "Perspektif" kuşağı için derledi. CNN TÜRK 22.05 
     Unutulan Yıllar Türkiye'nin geçen yüzyılda Batı'yla ilişkilerini işleyen belgeselin bu bölümünde Kıbrıs sorunu var. Banu Avar, Barış Harek tı'ndan bugüne gelişmeleri özetliyor. TV8 21.00 
     





</TEXT>
</DOC>
