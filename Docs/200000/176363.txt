<DOC>
<DOCNO> 176363 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/18/ekonomi/eko01.html </URL>
<DATE> 2003/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Yolun sonuna geldiler 
</HEADLINE>
<TEXT>

   ÇEAŞ, Kepez'in ardından bankasına el konulan Uzanlar'ın tüm malvarlıkları üzerinde de tedbir kararı var 
      
   Uzanlar için sonun başlangıcı, 12 Haziran 2003 oldu. Bu tarihte Enerji Bakanlığı imtiyaz sözleşmesini sürekli ihlal ettiği gerekçesiyle Çukurova ve Kepez Elektrik'e el koydu.İmar Bankası'nın yönetim ve denetimi de 3 Temmuz'da Tasrruf Mevduatı Sigorta Fonu'na geçti. Uzanlar'ın istifası üzerine bankanın yönetimini devralmak zorunda kalan Fon, önce Uzanlar'ın malvarlıklarına ve 55 şirketine tedbir koydurdu.Şişli Cumhuriyet Başsavcığı'nca da Uzanlar hakkında kara para soruşturması başlatıldı. Uzanlar'ın 81 şirketine tedbir konuldu.Uzanlar ise mallarını kaçırmak için çimento fabrikalarını yedek şirketlere devrederken, Star gazetesi'nin künyesindeki isimleri de boşalttılar. Bunun üzerine çinemto fabrikalarına baskınlar düzenlendi.BDDK, İmar Bankası'ndan sonra Uzanlar'ın ikinci bankası Adabank'ın yönetimini de 25 Temmuz'da değiştirdi.Motorola ve Nokia'nın Uzanlar aleyhine açtığı davaya bakan New York Güney Bölge Mahkemesi, Uzanlar'ı 4.2 milyar dolarlık cezaya çarptırdı.Petkim'e 605 milyon dolarla en yüksek teklifi veren Uzanlar, gerekli peşinatı yatıramadı. Böylece Petkim'i alamadıkları gibi, 10 milyon dolarlık teminatları da yandı.Banka batıranın malına 24 saatte el koyma olarak tanımlanan 4969 sayılı Kanun ile 4389 sayılı Bankalar Kanunu'nda yapılan değişiklik kapsamında Şişli 2. Sulh Ceza Mahkemesi, Cem Uzan ile Hakan Uzan'ın da aralarında bulunduğu 119 kişi ve şirketin mal hak ve alacakları üzerine tedbir koydu.Uzanlar'ın Telsim'i Standart Telekom adlı bir başka şirketlerine devrettikleri ortaya çıkınca Telekomünikasyon Kurumu TK harekete geçti. TK Başkanı Ömer Arasıl, Telsim'e ya ağır bir para cezası verileceğini ya da lisansının iptal edilebileceğini söyledi.TK'nın bu hafta olağanüstü toplanarak tüm hukuki prosedürü gözden geçireceğini belirten Arasıl, "Bu durumunu suç teşkil etmemesi mümkün değil" dedi. 
   İmar Bankası'nı bataklığa çevirdiler    İmar Bankası'nın yönetim ve denetimini 3 Temmuz'da Fon'a alan BDDK, kayıtlara ulaşmak için bir buçuk ay uğraştı. 
   14 Ağustos'ta bankanı bilgisayar kayıtlarını şifreleyen Göksel Aydoğan'ın gözaltına alınmasından sonra İmar Bankası'nın ulaşılamayan hesap kayıtlarının şifrelerinin çözülmeye başlandı. Bankanın 30 Mayıs ta 800 trilyon olan mevduatının, 4 Temmuz da 5.8 katrilyon ile 1 milyar euro ve 800 milyon dolara yükseldiği belirlendi. Hayali mudi sayısının en az 25 bin olduğu tahmin ediliyor. 20 milyarlık Hazine bonosuna karşılık kayıtlarda 2 katrilyonluk bono işlemi yaplıdığı tespit edildi. Pamukbank şubelerindeki kayıt işlemlerinde ise toplam 221 bin kişi 6.5 katrilyonluk mevduat bildirildi. 
   
   
</TEXT>
</DOC>
