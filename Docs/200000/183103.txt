<DOC>
<DOCNO> 183103 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/18/son/sondun05.html </URL>
<DATE> 2003/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Lindh'in katil zanlısı suçlamaları reddetti 
</HEADLINE>
<TEXT>

     İsveç Dışişleri Bakanı Anna Lindh'i öldürdüğü iddiasıyla tutuklanan şüphelinin kendisine yöneltilen suçlamaları reddettiği bildirildi. 
     Katil zanlısının mahkemece atanmış avukatı Gunnar Falk, basına yaptığı açıklamada, müvekkilinin, Lindh'e yönelik saldırıyla hiçbir ilişkisinin bulunmadığını söylediğini belirtti. 
     Falk, müvekkillinin, yaklaşık 2 saat süren polis sorgusunda kendisine yöneltilen soruları yanıtladığını ve olayla ilişkisi bulunduğu yolundaki suçlamaları reddettiğini kaydetti. 
     Davayla görevli savcılığın, Falk'a müvekkilinin söyledikleri hakkında kamuoyuna hiçbir ayrıntılı açıklamada bulunmaması emrini verdiği bildirildi. 
     Konuyla ilgili daha önce çıkan haberlerde, zanlıdan alınan DNA örneğinin, saldırıda kullanılan bıçaktan alınan ve kapsamlı araştırma için İngiltere'ye gönderilen DNA örneğiyle karşılaştırılacağı belirtilmişti. 
     
</TEXT>
</DOC>
