<DOC>
<DOCNO> 196220 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/18/ekonomi/eko05.html </URL>
<DATE> 2003/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Bombalı saldırılar piyasaları korkuttu 
</HEADLINE>
<TEXT>

   İstanbul'daki bombalı saldırı dünya borsalarını endişelendirdi. Avrupa borsaları yüzde 3.5'a varan düşüşler yaşarken, altın 400 dolara dayandı 
   DİLEK TAŞ 
   
   İstanbul'da cumartesi günü meydana gelen ve El Kaide'nin üstlendiği intihar saldırısının ardından örgütten tehdit alan Japonya ve Bush'un ziyareti ile güvenlik önlemlerinin en yüksek düzeye çıkarıldığı İngiltere ve diğer Avrupa borsaları günü düşüşlerle kapadı. 
   El Kaide'nin tehditi ile sarsılan Tokyo Borsası yüzde 3.7'lik düşüşle 18 Ağustos'tan bu yana ilk defa 10 bin puanın altına indi. İstanbul'da meydana gelen iki sinagoga bombalama olayının ardından örgütün Japonya'ya yönelik tehditleri düşüşün nedeni olarak gösterildi. 
   Bu arada ihtihar eylemleri Avrupa borsalarında da yankılarını buldu. ABD Başkanı Bush'un İngiltere ziyareti ile güvenlik önlemlerinin üst seviyede olduğu ülkede Londra Borsası yüzde 1.31 değer kaybederken, Frankfurt yüzde 3.24, Paris Borsası 2.59'luk düşüş gösterdi. 
   
   Türkiye de etkilendi 
   Bombalı saldırı İstanbul Borsası'nı da korkuttu. Hisse senetleri dün yüzde 2.45 değer kaybederken, endeks 15.687 puana geriledi. 
   
   Terör altını fırlattı    Dünyada artan terör korkusu altın fiyatlarına da yansıdı. Londra Borsası'nda altın fiyatları, doların düşüşü ve artan terörist korkuları nedeniyle yedi yılın en yüksek seviyesi olan 400 dolara yaklaştı. Irak'taki gerginlik, İstanbul'daki bombalama olayı ve ABD Başkanı Bush'un İngiltere'yi ziyareti ile artan güvenlik önlemleri altın fiyatlarını dün 396.5'e çıkardı. Analistler altının bu hafta ons başına 400 dolar seviyelerine çıkmasının beklendiğini kaydettiler. Altın fiyatları en son 1996 yılının Mart ayında 400.90 dolar seviyelerine yükselmişti. 
   
   S P rahatlattı    Kredi derecelendirme kuruluşu S P dün yaptığı açıklamada İstanbul'daki saldırıların Türkiye'nin notunu etkilemeyeceğini belirtti. S P İcra Direktörlerinden Scott Bugie 'Saldırılar notları etkilemeyecek. Türkiye'nin bunun üstesinden gelebileceğini tahmin ediyoruz' dedi. 
   
   TÜRSAB İptal yok    TÜRSAB Başkanı Başaran Ulusoy saldırılar sonrasında büyük iptaller yaşamadıklarını söyledi. Lütfi Kırdar Kongre ve Sergi Sarayı Genel Müdürü Orhan Sanus ise olayın kongre turizmi için ölü sezonda meydana gelmesi nedeniyle iptaller yaşamadıklarını ve uzun dönemde önemli bir etki yapmayacağını belirtti. Bu arada İsrail'de yayımlanan Jarusalem Post Gazetesi Türkiye'nin İsrailliler için h l en büyük destinasyon olduğunu ve turizmin bu saldırılardan etkilenmeyeceğini yazdı. Türkiye'ye gelen ortalama İsrailli turist sayısı her yıl 300 bini buluyor. 
   
   
</TEXT>
</DOC>
