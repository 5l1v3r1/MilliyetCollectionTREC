<DOC>
<DOCNO> 182254 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/14/yazar/uras.html </URL>
<DATE> 2003/09/14/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Sacide Hanım TL'ye geçti "kazandı " 
</HEADLINE>
<TEXT>

   
   Bir yıl önce bugünlerde komşumuz Sacide Hanım ile Macide Hanım "çat kapı" bize geldi. Kahve ikram ettik... "Sebeb - i ziyaret"lerini anlattılar. 
   İkisinin de biner doları varmış. "N'apalım Dolar olarak mı tutalım Türk lirasına mı geçelim " diye sual eyliyorlar... Ben onlara, "Sacide Hanım, Macide Hanım... Ben bilemem... Siz karar veriniz... Ama ne yaparsanız yapınız, tasarrufunuzu cepte tutmayınız, bankada Türk lirası veya döviz mevduat hesabı açtırınız" dedim. 
   Dün evden çıkmadan gene "çat kapı", Sacide Hanım ile Macide Hanım geldi. Kahve ikram ettik... Sacide Hanım anlattı... "Geçen yıl sizin evden ayrılınca doğru bankaya gittik. Ben bin doları verdim. Bunu TL'ye çevirin dedim. O günlerdeki dolar fiyatı ile bin dolar karşılığı olarak 1 milyar 620 milyon liralık bir hesap açtılar. 
   Geçen gün bir yıllık vade doldu. Gittim baktım. Faizi ile param 2 milyar 425 milyon lira olmuş... 
   Bu para ile tekrar dolar alsam bana kaç dolar verirsiniz diye sordum. 1.742 dolar veriyorlar... Dolardan TL'ye dönüp, bir yıl TL faiz aldıkta sonra tekrar dolar satın aldığımda yıllık kazancım 1.000 dolara 742 dolar oluyor. İnanamadım... Söyleyiniz bakayım... Ben şimdi ne yapayım TL'de kalayım mı Hemen dolar alayım mı 
   
   Macide Hanım dolarda kaldığı için üzgün 
   Macide Hanım anlattı... "Geçen yıl sizin evden ayrılınca doğru bankaya gittik. Sacide Hanım dolarları TL'ye bozdurup TL satın aldı. TL mevduat hesabı açtırdı. Ben dolarlara kıyamadım. Bir yıl vadeli 1.000 dolarlık döviz mevduat hesabı açtırdım. Geçen gün Sacide Hanım ile bankaya gittik. Benim 1.000 dolar faizi ile bir yılda 1.035 dolar olmuş. 1.000 dolara 35 dolar kazanmışım. Bin doları bozdursam kaç TL eder diye sordum. 1 milyar 442 milyon lira edermiş. Halbuki bir yıl önce Sacide Hanım bin dolarını bozdurduğunda 1 milyar 620 milyon lira almış ve onunla hesap açmıştı. 
   Sacide Hanım'ın bir yılda 1 milyar 620 milyon lirası 2 milyar 425 milyon lira, 1.000 doları 1.742 dolar oldu. Benim ise 1.000 dolarım 1.035 dolar oldu. Geçen yıl 1.000 dolarım, 1 milyar 620 milyon TL ederken bu yıl faizi ile 1.035 dolarımın karşılığı sadece 1 milyar 442 milyon lira ediyor... Ben üzülmeyeyim de kim üzülsün Söyleyiniz bana dolarları satarak hemen Türk lirasına mı geçeyim Türk lirası ile mi hesap açayım 
   Macide Hanım'ın durumuna sevindim, Sacide Hanım'ın durumuna üzüldüm... Ama işte o kadar... "Vallahi... Gene siz bildiğinizi yapınız... Beni bu işe hiç karıştırmayınız..." dedim... Ama biliyorum ki, sevinen Sacide Hanım da, üzülen Macide Hanım da "huzursuz"... Çünkü bütün bu gelişmelerin hesaba kitaba dayanmadığını, dolarda veya TL'de kalmanın bir "kumar"a dönüştüğünü anlamış durumdalar. 
   
   Bir yıl önce 1000 doları TL'ye çevirerek bankaya faize yatırsanız, tasarrufunuz ne olur Bugün bu tasarrufunuz ile ne kadar dolar alırdınız 1000 doları dolar olarak bankaya yatırmış olsanız, faizi ile ne olurdu Ve bugün o doların karşılığı kaç TL'dir TL faizi ile ne olurdu Bin TL Karşılığı dolar olarak ne olurdu Dolar TL MEVDUATTA DURSA İDİ Bir ay vadeli TL mevduatta 2.332.363 1.675 Üç ay vadeli TL mevduatta 2.317.154 1.664 Altı ay vadeli TL mevduatta 2.361.393 1.695 Bir yıl vadeli TL mevduatta 2.425.915 1.742 Dolar faizi ile ne olurdu Dolar Karşılığı TL olarak ne olurdu Bin TL DÖVİZ HESABINDA DURSA İDİ Bir ay vadeli döviz hesabında 1.029 1.432.774 Üç ay vadeli döviz hesabında 1.031 1.435.723 Altı ay vadeli döviz hesabında 1.031 1.436.127 Bir yıl vadeli döviz hesabında 1.035 1.442.139 
   Kaynak Bu tablodaki hesaplamaları ANKA Ekonomi Bülteni'ni hazırlayan iktisatçı arkadaşlarım yaptı. Kendilerine teşekkür ediyorum. 
   
      
   
</TEXT>
</DOC>
