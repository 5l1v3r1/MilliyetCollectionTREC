<DOC>
<DOCNO> 155278 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/08/yazar/sazak.html </URL>
<DATE> 2003/05/08/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
ABD'nin 'demokrat' yüzü 
</HEADLINE>
<TEXT>

     Pentagon'un iki numarası Paul Wolfowitz'in CNN Türk'te Mehmet Ali Birand ve Cengiz Çandar'la yaptığı söyleşideki 'talihsiz beyanları', Irak'ı 'gasp ederken' uluslararası meşruiyet, hak, hukuk gibi kuralları bir yana atan ABD'nin 'demokratik yüzü'ne de ayna tutmaktadır. 
     Sözde Irak'ı özgürleştiren ABD, Türkiye'nin Meclis iradesiyle gerçekleşen 'ikinci tezkere'yle ilgili kararını eleştirerek Savunma Bakan Yardımcısı Wolfowitz kanalıyla şunu telkin ediyor 
     'Türkiye, evet biz bu işte hata yaptık, demeli.' 
     Paul Wolfowitz, ABD - Türkiye ilişkilerinin bundan sonraki 'kırmızı çizgileri'ni de çekiyor. 
     Aba altından sopa gösteriyor 
     Kuzey Irak'ın artık Türkiye'nin 'arka bahçesi' olmadığını, ABD'nin planlarından şüphe duymaması, Kürt sorununa takmaması gerektiğini anlatıyor. Suriye ve İran konusunda izlenecek politikanın da ABD'ye ayarlı olmasını istiyor. 
     Paul Wolwofitz'in Türkiye'deki demokratik iradeye saygısızlık ve müdahale anlamına gelecek değerlendirmesi ise ABD'nin 'çifte standardı'nı yansıtan bir başka talihsizlik 
     "Ordu, hangi nedenle olursa olsun oynaması gereken liderlik konumuna tam olarak sahip çıkamadı... Ordunun söylemesi gereken bir şey vardı Amerika'yı desteklemek Türkiye'nin çıkarınadır." 
     İşte Amerikan demokrasisinin gerçek yüzü. 
     TBMM, tezkereyi Meclis'ten geçirse mesele yok. Aksi halde, Türk ordusuna Afganistan operasyonu sırasındaki Pakistan misyonu ve 'General Müşerref' rolü biçiliyor. ABD, Irak'taki diktatörlüğe son vermek üzere, TBMM'nin 'demokratik iradesi'ni görmezlikten gelen bir 'askeri liderlik' mi özlüyordu 
     Bu yaklaşım, Türkiye'de 27 Mayıs'tan 12 Eylül'e, askeri darbelerin arkasındaki Pentagon gölgesini dışa vuruyor. 
     Sırası gelince 'askerin siyasetteki etkisi'nden yakınan Batılı dostlarımız AB adayı Türkiye'de Meclis'in verdiği kararı niye içlerine sindiremiyorlar 
     ABD ile dostluğumuz bundan böyle ancak Türkiye 'hata yaptık' derse düzelirmiş. Wolfowitz'e göre 'Müslüman dayanışması' adına Irak'ı bombalama, pardon kurtarma harekatına Türkiye de katılmalıymış Nedense Filistin'de kimsenin aklına bu dayanışma gelmedi. 
     Son söz meslektaşlarımıza... 
     Birand ve Çandar'ın söyleşileri 'gündem tayin edici' ama böylesine kapsamlı bir söyleşide ikisi de nedense Wolfowitz'e Irak'a müdahalesinin gerekçesi olan 'Kitle imha silahları bulundu mu, Saddam nerede ' diye sormuyorlar. ABD Saddam'ın kaçışına 'anlaşarak' göz yumduysa Bağdat'ta, Basra'da ölen sakatlanan çocuklara yazık olmadı mı 
     Türkiye ABD'ye niye 'hata yaptık' diyecek Ne için özür dileyecek Petrol savaşına girmediği için mi 
     Hadi canım sizde... 
     
     

</TEXT>
</DOC>
