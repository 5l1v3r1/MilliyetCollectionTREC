<DOC>
<DOCNO> 199335 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/02/son/sontur08.html </URL>
<DATE> 2003/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğretmenlerin kademelendirilmesi de kaldı... 
</HEADLINE>
<TEXT>

     Milli Eğitim Bakanlığı'nın öğretmenlerin kademelendirilmesine ilişkin projesi diğer bakanlıkların karşı çıkması üzerine durma noktasına geldi. 
     Milli Eğitim Bakanı Hüseyin Çelik'in, önemsediği ve her platformda öğretmenlerin ücret sıkıntısının çözümü olarak ısrarla dile getirdiği "kadelemendirme" sistemine Maliye Bakanlığı ve Devlet Planlama Tepkilatı'ndan DPT olumlu yanıt gelmedi. 
     Edinilen bilgiye göre Maliye Bakanlığı, görüş alınması amacıyla MEB tarafından gönderilen proje üzerindeki değerlendirme sonucunda, kademelendirme yönteminin bütçe imkanları dahilinde gerçekleştirilemeyeceğini kaydetti. 
     Projenin, bütçeye yaklaşık 1 katrilyonluk ek bir yük oluşturacağını belirleyen Maliye Bakanlığı, görüşlerinin olumsuz olduğunu bildirdi. 
     
     DPT'DEN, İSTİKRAR PROGRAMI HATIRLATMASI 
     DPT de Maliye Bakanlığı'nın değerlendirilmeleri ışığında Başbakanlığı gönderdiği yazıda öğretmenlerin kademelendirilmesini ilişkin projenin uygulanan ekonomik istikrar programını olumsuz etkileyeceğini kaydetti. 
     Projenin, öğretmen ücretlerinin iyileştirilmesi açısından eğitim-öğretim için önemli bir adım olduğunu bildiren DPT, bütçenin projeye imkan vermediğini belirtti. 
     DPT ayrıca öğretmenlerin kademelendirilmesi sisteminin kamu yönetimi reformu çerçevesinde ele alınmasının daha sağlıklı olacağını bildirdi. 
     
     4 KADEME GETİRİYORDU 
     Bakan Çelik'in uygulanması yönünde kararlılık gösterdiği en önemli projelerden biri olan öğretmenliğin kademelendirilmesi sistemi, 4 aşamaya dayanıyor. Öğretmen olabilme kriterlerini taşıyanlar, mesleğe ilk olarak "stajer öğretmen" olarak başlayacak. Belirli bir sürelerin ardından "öğretmen" ve "uzman öğretmen" olan kişiler, son olarak "başöğretmen" sıfatına kavuşacak. Sistemin öğretmenlerin kendilerini geliştirmesi ve performanslarını her geçen gün artırmasını sağlayacağı da belirtiliyor. 
     
</TEXT>
</DOC>
