<DOC>
<DOCNO> 196683 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/20/dunya/dun03.html </URL>
<DATE> 2003/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa... 
</HEADLINE>
<TEXT>

   
   ABD, 'bombaların anası'nı deneyecek    ABD ordusu, büyüklüğü nedeniyle "bütün bombaların anası" adı verilen envanterindeki en büyük konvansiyonel bombanın son denemesini bugün yapacak. 
   Hava Kuvvetleri'nden yapılan açıklamada, 9 bin 800 kilogramlık uydu güdümlü GBU - 43 - B adlı bombanın Florida'nın kuzeybatısındaki Eglin Hava Üssü'nde bir deneme alanında patlatılacağı belirtildi. Bomba, daha önce sadece bir kere 11 Mart'ta, Amerikan ordusu Irak'ta işgale başlamadan önce denenmişti. 
   
   İzzet İbrahim'in başına ödül kondu    Irak'ta ABD liderliğindeki koalisyon güçleri, Saddam döneminin 2 numaralı ismi, eski Devrim Komuta Konseyi Başkan Yardımcısı İzzet İbrahim El Duri'nin başına 10 milyon dolarlık ödül koydu. Bu amaçla hazırlanan duvar ilanlarında El Duri'nin ele geçirilmesine yardım edecek bilgileri sağlayanlara 10 milyon dolara kadar varan miktarda para ödülü verileceği belirtildi. Pentagon, El Duri'yi saldırıları koordine etmekle suçluyor. 
   
   Oruç ve soğuk algınlığı Mübarek'i zorladı    Mısır Cumhurbaşkanı Hüsnü Mübarek, dün parlamentonun açılışında televizyondan canlı yayımlanan konuşmasına ani bir rahatsızlık sonucu ara vermek zorunda kaldı. O sırada oruçlu ve soğuk algınlığından şik yetçi olduğu belirtilen Mübarek, 30 dakika sonra geri geldiği kürsüde rahatsızlığına hiç değinmedi. 
   
   
   
</TEXT>
</DOC>
