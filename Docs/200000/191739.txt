<DOC>
<DOCNO> 191739 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/28/spor/spo05.html </URL>
<DATE> 2003/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Hesap vereceğiz 
</HEADLINE>
<TEXT>

   UEFA, hem Türkiye, hem de İngiltere'yi maç sonrası çıkan olaylarda suçlu buldu, savunma istedi. Hasan Şaş ve Alpay'a ceza gelebileceği bildirildi 
      
   UEFA, Türkiye - İngiltere maçında çıkan olaylar nedeniyle iki ülke federasyon yetkililerini disiplinsiz davranışlarla ilgili ifade vermek üzere 30 Ekim'de Nyon'daki merkezine çağırdı. UEFA'dan yapılan açıklamaya göre, iki ülke federasyonunun şikayetleri üzerine böyle bir karar alındığı belirtildi. 
   KARŞILAŞMA sonrası yaşanan kavgayı video görüntülerinden izleyen ve iki tarafı da suçlu bulan Disiplin Komitesi, savunmaların ardından kimlere ceza verdiğini açıklayacak. Olaylara karışan Hasan Şaş ve Alpay'a ceza gelebileceği belirtilirken hakem Collina ve gözlemcimlerin raporunda hiçbir futbolcu isminin geçmediği de ifade edildi. 
   
   Alpay takıntısı    Geçtiğimiz hafta içinde Aston Villa ile bağlarını koparan Alpay Özalan'a tepkiler h l sürüyor. The Guardian gazetesi de okuyucularının gönderdiği ve Ada'da istenmeyen adam ilan edilen milli oyuncuyu hedef alan bir çok resim ile afişi yayınlandı. 
   
   
   
</TEXT>
</DOC>
