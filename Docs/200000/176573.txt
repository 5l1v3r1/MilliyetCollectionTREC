<DOC>
<DOCNO> 176573 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/18/son/sontur35.html </URL>
<DATE> 2003/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Namus için 16 yaşındaki kız kardeşini öldürdü... 
</HEADLINE>
<TEXT>

     Adana'da bir genç, sürekli evden kaçtığını ileri sürdüğü kız kardeşini, bıçaklayarak öldürdü. 
     Emniyet Müdürlüğü yetkililerinden alınan bilgiye, Sakarya Mahallesi'nde, Ümit Y. 18 , sürekli evden kaçarak başkalarıyla ilişkiye girdiği iddiasıyla, kız kardeşi 2 çocuk annesi S.Y 16 ile tartıştı. 
     Tartışmanın büyümesi üzerine, Ümit Y, mutfaktan aldığı bıçakla kız kardeşini çeşitli yerlerinden bıçaklayarak öldürdü. Zanlı Ümit Y, olaydan sonra karakola giderek güvenlik güçlerine teslim oldu. 
     Zanlı Ümit Y'nin, emniyetteki ilk ifadesinde, kız kardeşinin Mustafa adlı kişi tarafından 3 yıl önce kaçırıldığı, eniştesinin, kız kardeşinin sürekli evden kaçması nedeniyle evi terk ettiğini, yalnız yaşayan kız kardeşini başkalarıyla birlikte olmaması konusunda uyarmasına karşın kendisini dinlememesi üzerine öldürdüğünü itiraf ettiği öğrenildi. 
     Yetkililer, olayla ilgili soruşturmanın sürdürüldüğünü bildirdiler. 
     
</TEXT>
</DOC>
