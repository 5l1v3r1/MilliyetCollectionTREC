<DOC>
<DOCNO> 163620 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/17/spor/spo07.html </URL>
<DATE> 2003/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Delil yetersizliği 
</HEADLINE>
<TEXT>

Şike Tahkik Kurulu dün yaptığı toplantıda kendisine ulaşan delil ve bilgileri yetersiz buldu. Karar haftaya açıklanacak 
     CEMAL ERSEN 

     ALTAY kulübünün başvurusu üzerine "şike" iddialarını soruşturmak için oluşturulan ve ilk toplantısını geçen hafta yapan "şike tahkik kurulu" dün ikinci kez biraraya geldi. 1.5 saat süren toplantıda gözlemci, hakem raporları ve gazetelere yansıyan iddialar değerlendirildi ancak delil ve bilgiler yetersiz bulundu. 
     HAKEM ve gözlemci raporlarında Diyarbakırspor - Elazığspor maçı üzerinde anlaşma yapıldığına dair herhangi bir ifadenin yer almadığı öğrenildi. Altay kulübünden maç kasedinin istenmesini, teşvik primi aldıkları iddialarına adları karışan İstanbulsporlu Musa, Faruk ve Selçuk'un dinlenmeleri kararlaştırıldı. 
     

</TEXT>
</DOC>
