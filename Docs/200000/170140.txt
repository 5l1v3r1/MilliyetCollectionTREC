<DOC>
<DOCNO> 170140 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/18/spor/spo15.html </URL>
<DATE> 2003/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

Katrancı Başkan      DENİZLİSPOR Olağan Genel Kurulu’nda kulüp başkanlığına Zafer Katrancı seçildi. Kulubün 36 yıllık tarihinde ilk kez delege çoğunluğuna ulaşılırken, adaylığını koymayan Mustafa Baysal, duygusal bir konuşmayla kongreye veda etti. Denizlispor’un bütçesi de 18 trilyon 44 milyar lira olarak kabul edildi. 
     
Devler yürüyor      KUZEY ve Orta Amerika Futbol Şampiyonası’nda C Grubu’nda ABD ve El Salvador, D Grubu’nda ise Kosta Rika ve Küba çeyrek finale yükseldiler.El Salvador, Martinik Cumhuriyeti’ni 1-0, Kosta Rika ise Küba’yı 3-0 ile geçti. 
     
Belçika iptal      FORMULA 1 organizatörleri, Belçika ve Avusturya’yı, grand prix’lerden çıkartırken, Bahreyn ve Çin’i dahil ettiler. Belçika’da sigara reklamının yasaklanması nedeniyle böyle bir karar alınırken, grand prix sayısının 17’den 18’e çıkartılması düşünülüyor. 
     
Yaylar gerili      ABD’DEKİ 42. Büyük Erkekler ve Bayanlar Dünya Şampiyonası’nda Bayanlar Olimpik Yay’da Natalia Nasaridze 23. sırada bulunurken, Derya Sarıaltın 39. sırada yer aldı. Elif Çağlayan ve Gülcan Çalı ise şampiyonadan elendi. Erkekler Olimpik Yay’da yarışan Hasan Orbay, 1313 puanla 24. olarak son 64’e kaldı ve elemelere katılma hakkı elde etti. 
     
Cafer’e ameliyat      KIZILCAHAMAM’DAKİ hazırlık kampında sakatlanan Adanaspor’un kaptanı Cafer, İzmir’de ameliyat oldu. Tecrübeli oyuncunun, bir hafta dinlenip 1 ay sonra idmana çıkabileceği açıklandı. 
     
Tolga Beşiktaş’ta      BEŞİKTAŞ basketbolda Tolga Tekinalp ile iki yıllık sözleşme imzaladı. Akaretler’deki kulüp binasında gerçekleştirilen imza töreninde, 29 yaşındaki ve 2.02 metre boyundaki forvet oyuncusu Tolga, 1 yılı opsiyonlu olmak üzere 2 yıllık sözleşmeye imza attı. 
     
     

</TEXT>
</DOC>
