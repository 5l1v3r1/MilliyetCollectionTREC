<DOC>
<DOCNO> 169578 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/15/son/sonspo10.html </URL>
<DATE> 2003/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İlk açıklama Diyarbakırspor'dan... 
</HEADLINE>
<TEXT>

     Diyarbakırspor Kulübü Basın Sözcüsü Nedim Özbek, ligin ilk maçını deplasmanda Galatasaray ile oynayacak olmalarının kendileri için avantaj olduğunu söyledi. 
     Özbek, Galatasaray'ın çok güçlü bir takım olduğunu belirterek, şunları söyledi 
     ''Ancak, özellikle gençlerden oluşturduğumuz takımımızın Galatasaray maçına iyi konsantre olacağını düşünüyorum. Çünkü, oyuncular bu maçta kendilerini göstermek isteyeceklerdir. Çalışmalarda hep Galatasaray maçına kendilerini hazırlayacaklardır. İlk maçı Galatasaray ile oynamak bizim için avanatajdır.'' 
     
     YABANCI FORVET ARAYIŞI SÜRÜYOR 
     Transfer çalışmalarının son aşamaya geldiğini ve iyi bir forvet oyuncuya ihtiyaçları bulunduğunu ifade eden Özbek, ''Bunun için detaylı araştırma yapıyoruz. Polonyalı ismini açıklamayacağım bir oyuncuyu izliyoruz. Teknik direktör Sakıp Özbek'in istemesi durumunda transfer görüşmesine başlayacağız'' diye konuştu. 
     
</TEXT>
</DOC>
