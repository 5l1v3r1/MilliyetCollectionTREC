<DOC>
<DOCNO> 186658 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/05/son/sontur24.html </URL>
<DATE> 2003/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Şişli'de izinsiz gösteri... 15 kişi gözaltına alındı... 
</HEADLINE>
<TEXT>

     İmralı Adası'nda ömür boyu hapse hükümlü bulunan terör örgütü elebaşına destek vermek amacıyla Şişli'de izinsiz gösteri düzenleyen bir grup, taş ve sopalarla 1 işyerine zarar verdikten sonra kaçtı. 
     Gayrettepe ve Şişli yönünden gelerek saat 14.15 sıralarında Mecidiyeköy'de toplanan yaklaşık 50 kişilik grup, terör örgütü elebaşı lehine slogan attılar ve bildiri dağıttılar. 
     Yüzleri maskeli olan ve ellerinde taş ile sopalar bulunan grup, daha sonra topluca Gayrettepe tarafına doğru yürüyüşe geçti. Güzergah üzerinde gördükleri 1 polis otosu ile bazı işyerleri ve otomobillere taş atan grup, 1 otomotiv bayiinin camlarını kırdıktan sonra Gülbağ yönüne doğru ara sokaklara girerek kaçtı. 
     Bölgeye takviye olarak gönderilen polis ekiplerinin de katılımıyla çevrede gerçekleştirilen uygulama sonucu gösteriye katıldıkları iddiasıyla yaklaşık 15 kişi gözaltına alınarak, emniyete götürüldü. 
     
</TEXT>
</DOC>
