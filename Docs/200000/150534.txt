<DOC>
<DOCNO> 150534 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/17/son/sontur08.html </URL>
<DATE> 2003/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Gül, istikrarlı Avrupa için kimsenin dışlanmaması mesajı verecek 
</HEADLINE>
<TEXT>

     Avrupa'nın geleceği, kimliği ve ortak değerlerinin ele alınacağı Avrupa Konferansı, Atina'da başladı. 
     Zapion Kongre Merkezi'nde biraz gecikmeli başlayan toplantıya, AB'ye üye ve aday ülkelerin yanı sıra çok sayıda ülke ve aralarında BM Genel Sekreteri Kofi Annan'ın da bulunduğu uluslararası örgütlerin temsilcileri katılıyor. 
     Toplantıda Türkiye'yi dün akşam saatlerinde Yunanistan'a gelen Dışişleri Bakanı ve Başbakan Yardımcısı Abdullah Gül temsil ediyor. 
     Edinilen bilgiye göre, Gül, toplantıda yapacağı konuşmada, kalıcı ve istikrarlı bir Avrupa için ortak gelecek kurulurken kimsenin dışlanmaması gerektiği mesajını verecek. 
     Gül, öğlen saatlerinde sona erecek toplantının ardından basın toplantısı düzenleyecek ve Atina'dan ayrılacak. 
     





</TEXT>
</DOC>
