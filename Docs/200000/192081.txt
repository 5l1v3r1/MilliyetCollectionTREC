<DOC>
<DOCNO> 192081 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/29/son/sontur22.html </URL>
<DATE> 2003/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
İzinsiz gösteriye polis müdahalesi... 
</HEADLINE>
<TEXT>

     Beyoğlu'nda izinsiz gösteri yapmak isteyen gruba müdahale eden polis, 11 kişiyi gözaltına aldı. 
     Alınan bilgiye göre, kendilerini ''Barış Anneleri İnisiyatifi'' olarak adlandıran bir grubun da aralarında bulunduğu yaklaşık 30 kişi, Galatasaray Postanesi önünde basın açıklaması ve oturma eylemi yapmak istedi. 
     Polis, bu kişileri dağılmaları yönünde uyardı. Uyarının ardından İstiklal Caddesi'nde yürümeye başlayan gruptan bazı kişiler zılgıt çekti. Gruba müdahale eden polis, aralarında İnsan Hakları Derneği İHD İstanbul Şube Başkanı Kiraz Biçici'nin de bulunduğu, 10'u kadın 11 kişiyi gözaltına aldı. 
     Bu arada, CNN Türk Televizyonu muhabiri Vakkas Aksu da polis tarafından gözaltına alındı. Aksu, kısa süre sonra serbest bırakıldı. 
     
</TEXT>
</DOC>
