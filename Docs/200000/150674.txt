<DOC>
<DOCNO> 150674 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/18/son/sondun11.html </URL>
<DATE> 2003/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'liler Suriye ve K.Kore'ye müdahale istemiyor 
</HEADLINE>
<TEXT>

     ABD'de yapılan bir kamuoyu yoklaması, Amerikalıların Irak'taki barış gücü misyonundan endişe duyduğunu, Suriye ve Kuzey Kore konusundaysa ekonomik ya da siyasi baskıyla bir çözümden yana olduklarını ortaya çıkardı. 
     ABC News Washington Post tarafından yayınlanan kamuoyu yoklamasına göre, ankete katılanların yüzde 73'ü, Irak'ta barışı tesis etmenin uzun ve pahalı bir görev olduğunu düşünüyor ve başarısız olunacağı endişesini taşıyor. 
     Bu oranın geçen hafta yüzde 62 olduğu belirtildi. 
     Araştırmaya göre ayrıca her 10 Amerikalıdan 9'u Suriye ve Kuzey Kore sorununun ekonomik ve siyasi baskıyla çözülmesinden yana. Ankete katılanların yüzde 80'i Kuzey Kore'yi, yüzde 65'i Suriye'yi tehdit olarak algılıyor. 
     Kamuoyu yoklamasında, ABD Başkanı George Bush'un politikasına destek verenlerin oranının ise yüzde 74 olduğu belirtildi. 
     





</TEXT>
</DOC>
