<DOC>
<DOCNO> 160707 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/03/yasam/yas06.html </URL>
<DATE> 2003/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
TSK'nın 'Süper Arama kurtarma' timi hazır 
</HEADLINE>
<TEXT>

Paraşüt, dalış, kayak gibi her türlü alanda çok zorlu bir eğitimden geçen MAK timleri, her koşulda arama kurtarma yapabiliyor 
     ALİ ÖZKAYA İzmir DHA 

     İzmir Muharebe Arama Kurtarma Komutanlığı'nda ekipler, tüm şartlarda her türlü araç ve gereci kullanarak kurtarma operasyonu yapabilmek üzere eğitiliyor. 
     Çiğli 2. Ana Jet Üs Uçuş Eğitim Merkezi Komutanlığı bünyesindeki Arama Kurtarma, Hayatta Kalma Kurs Komutanlığı'nın adı iki ay önce Muharebe Arama Kurtarma MAK Okul Komutanlığı olarak değiştirildi. Daha önce sadece dost hatlarda, doğal afet ve kazalarda kurtarma çalışmaları konusunda verilen eğitimin kapsamı da genişletildi. 
     
     Bosna'dan da asker var 
     MAK Okul Komutanlığı'nda, düşman hatlarında yapılacak arama ve kurtarma operasyonları konusunda eğitim verilmeye başladı. 
     Türk Silahlı Kuvvetleri'nin tüm birimlerinden kursiyerler kabul eden ve kapılarını Bosna Hersekli askerlere de açan okuldaki eğitimlerin zorluk düzeyinin çok yüksek olduğu belirtildi. Kursta paraşütle atlamadan dalgıçlığa, dağcılıktan kayak ve patene kadar bir çok alanda eğitim verildiği kaydedildi. 
     

</TEXT>
</DOC>
