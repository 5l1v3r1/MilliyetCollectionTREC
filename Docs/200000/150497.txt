<DOC>
<DOCNO> 150497 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/17/son/sonspo09.html </URL>
<DATE> 2003/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA'de ilk maçlar tamam... Mehmet mağlup, Hidayet galip... 
</HEADLINE>
<TEXT>

     ABD Profesyonel Basketbol Ligi NBA'de, 2002-03 sezonunun ilk bölüm maçları sona erdi. Son maçlarda Detroit Pistons, Boston Celtics'e deplasmanda 99-92 yenilirken, Mehmet Okur 7, Sacramento Kings, Utah Jazz'ı 95-84 yenerken Hidayet Türkoğlu 8 sayı attı. 
     Doğu Konferansı'nı lider olarak tamamlayan Detroit Pistons, Atlantik Grubu üçüncüsü Celtics ile Boston'da karşılaştı. İlk 5'te forma giyen Mehmet Okur, toplam 26 dakikada 7 şuttan 2'sini değerlendirerek 7 sayı attı, 1'i hücumdan 9 ribaunt aldı, 1 asist, 1 top çalma ve 1 blok yaptı. Okur, 2 sayılık atışlarda 5'te 1, 3 sayılık atışlarda 2'de 1, faul atışlarında 4'te 2 isabet sağladı. Takımda yedek oyuncu Danny Manning, 18 sayıyla en skorer oyuncu oldu. 
     Celtics'de ise Tony Delk 17 ile en çok sayıyı attı. 
     Batı Konferansı ikincisi Sacramento Kings ise 7. sırada bulunan ve play-off 1. turundaki rakibi Utah Jazz'ı evinde 95-84 yendi. 
     Sacramento'daki karşılaşmada oyuna sonradan giren Hidayet Türkoğlu, toplam 18 dakika oynadı ve bu süre içinde 6 şuttan 3'ünü değerlendirerek 8 sayı attı, hepsi savunmadan 3 ribaunt aldı, 3 asist yaptı. Türkoğlu, 2 sayılık atışlarda 5'te 3 isabet sağlarken, 1 kez denediği 3 sayılık atışta topu çemberden geçiremedi, faul atışlarının 2'sini de sayıya çevirdi. Takımda Chris Webber, 15 ile en çok sayıyı attı. 
     Jazz'da da ilk 5'te yer alan Matt Harpring ile yedek Andrei Kirilenko 15 ile en çok sayıyı kaydetti. 
     Sonuçlar şöyle 
     Boston Celtics-Detroit Pistons 99-92. 
     Indiana Pacers-New Jersey Nets 90-83. 
     Milwaukee Bucks-Orlando Magic 93-87. 
     New Orleans Hornets-Atlanta Hawks 92-77. 
     San Antonio Spurs-Dallas Mavericks 72-93. 
     Memphis Grizzlies-Minnesota Timberwolves 87-95. 
     Philadelphia 76ers-Washington Wizards 107-87. 
     Cleveland Cavaliers-Toronto Raptors 96-86. 
     Denver Nuggets-Houston Rockets 84-89. 
     Sacramento Kings-Utah Jazz 95-84. 
     Seattle Supersonics-Phoenix Suns 84-70. 
     Los Angeles Clippers-Portland Trail Blazers 107-93. 
     Golden State Warriors-Los Angeles Lakers 111-117. 
     
     PLAY-OFF'LAR 
     NBA Ligi'nde normal sezon, 82. maçların oynanmasıyla tamamlandı. Konferansta ilk 8'e giren takımlar, play-off'a kalırken, diğerleri mücadele dışı kaldı. 
     Normal sezonu, Doğu Konfernası'nda Merkez Grubu birincisi Detroit Pistons, Batı Konferansı'nda Ortabatı Grubu birincisi San Antonio Spurs lider tamamladı. 
     Doğu Konferansı Atlantik Grubu'nu ise New Jersey Nets, Batı Konferansı Pasifik Grubu'nu da Sacramento Kings lider bitirdi. 
     
     EŞLEŞMELER 
     20 Nisan Pazar sabaha karşı başlayacak ve 7 maçlık seri üzerinden yapılacak ilk tur play-off'unda eşleşmeler şöyle 
     
     DOĞU KONFERANSI 
     Detroit Pistons-Orlando Magic. 
     New Jersey Nets-Milwaukee Bucks. 
     Indiana Pacers-Boston Celtics. 
     Philadelphia 76ers-New Orleans Hornets. 
     
     BATI KONFERANSI 
     San Antonio Spurs-Phoenix Suns. 
     Sacramento Kings-Utah Jazz. 
     Dallas Mavericks-Portland Trail Blazers. 
     Minnesota Timberwolves-Los Angeles Lakers. 
     





</TEXT>
</DOC>
