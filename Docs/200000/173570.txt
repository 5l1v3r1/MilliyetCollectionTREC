<DOC>
<DOCNO> 173570 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/05/astro/index.html </URL>
<DATE> 2003/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Karmaşa hakim 
</HEADLINE>
<TEXT>

   
   
   Gökyüzü bugün de karmaşa, yanılma ve kararsızlık gösteriyor. Aldatılmak, bilerek ya da bilmeyerek, başımızı ağrıtabilir. Kayıplara uğrayabiliriz Koç'lar borç alacak konularında daha açık ve dürüst olmalılar. Ortaklaşa konularda yanılma riski yüksek olduğundan maddi konularda cömert olmamak gerekiyor. Boğa'lar eşleri, ortakları ya da yakın arkadaşları yüzünden kararsız bırakılabilirler. Yakın ilişkilerde gerçekçi olunması faydalı olacak. İkizler günlük işlerini iyi organize edememekten huzursuzlanabilir. Sağlığa özen göstermek iyi olacak. Yengeç'ler rahat olsalar da, büyük riskler ya da yüksek beklentilere girmemeliler. Aşkta hayal kırıklığı ya da aldanmalar kapıda olabilir. Duygusal yönden hareketli bir gün. Aslan'lar ev ve ailevi konularda fedakarlık etmek yüzünden yorulabilirler. şartları hemen değiştirmek kolay olmayacak. Başak'lar alacakları haberleri dikkatli değerlendirmeliler. Yanılmalar ya da ihmalkar davranışlar yüzünden sorunlar yaşanabilir. 
   Terazi'nin maddi konularda uyanık olması gerekiyor. Dikkatsizlik, aşırı güven parasal kayıplar getirebilir. Akrep'ler hareketli bir gündeler ama önlerinde bazı engeller, belirsizlikler de var. Motivasyonlarını kaybetmemeye çalışmalılar. Yay için sorumlulukları göz ardı etmek çekici gelse de, sonu çok iyi olmayabilir. Bazı elde olmayan nedenler, hiç yoktan sebepler süregelen projelerin bozulmasına da yol açabilir. Oğlak'lar hayal güçlerini kullanmaya bakmalılar. Ortaklaşa konular ya da arkadaşlarla ilişkilerde huzursuzluk söz konusu. Kova'nın iş hayatında tutarlı ve dikkatli olması faydasına olacak. Somut olmayan planlar ya da başkalarının kafa karıştırıcı etkileri yüzünden iş ortamında zorlanma söz konusu. Balık'lar böyle dalgalı ve huzursuz bir günde daha rahatlar. Yaratıcı konulara yönelebilirler ama düşünce paylaşımı, eğitim ve yolculuklar açısından yanılma ve kayıplar da olabilir. 
   
   
</TEXT>
</DOC>
