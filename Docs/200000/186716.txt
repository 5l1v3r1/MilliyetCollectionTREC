<DOC>
<DOCNO> 186716 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/06/spor/ygokce.html </URL>
<DATE> 2003/10/06/ </DATE>
<TIME>  </TIME>
<AUTHOR> Atilla GÖKÇE  </AUTHOR>
<HEADLINE>
Aslının aynıdır 
</HEADLINE>
<TEXT>

   
   Hem gönüllerde, hem kafalarda, hem de adalelerde Chelsea yorgunluğu var. Orada tarih yazıyorsun, üç gün sonra Elazığ'da fark atıyorsun. Hem de gündüz maçı bu. Tepede güneş var, hava sıcak, zemin de bozuk Cordoba, Guinti, Zago, İbrahim ve Pancu yok. 
   Başka takımlarda olsa sahaya çıkan on biri "yedekler" diye tanımlardık. Ama hakça konuşalım, hakça yazalım. Beşiktaş'ta kaç tane on bir yaparsanız yapın, hepsi de aslının aynı ... Farketmiyor Takımın bir arada oynama alışkanlıkları, yeni oluşturulmuş ikililer hiç değişmiyor. Üstelik 1 - 0 geriye düştüğü halde Beşiktaş skor tabelasından korkmuyor, oyunu önce dengeye sonra da farka taşıyor. 
   Lucescu , kendi ile de çelişti Elazığ'da..."Tümer ile Sergen yan yana oynamaz" , diyen o değil miydi Ama orta şekerli de olsa 45 dakika seyrettik ikisini bir arada. Burada Sergen 'e özel paragraf açmak gerekiyor. Chelsea kahramanı, beş takım arkadaşı dinlenirken, Elazığ'da neden fazla mesaiye kaldı acaba Kendisine sorduk Hayır, Luce 'ye özel olarak oynamak istediğini beyan etmemiş. Luce oyna demiş, oynamış... İkinci yarıda sahaya çıkmamasının nedeni de ayağındaki çekme. Sanırım Lucescu Milli Takıma yeniden çağrılan Sergen 'i sıcak tutmak, Ay - Yıldızlı formaya da tam hazır göndermek istiyordu. Bence iyi ediyordu. 
   Beşiktaş'ın dünkü fark gösterisinde uzun aradan sonra yeniden formasıyla buluşan Yasin görünmez kahraman rolü üstlendi. Rakibin orta alandan hücuma çıkışlarında basıyor, topu kazanıyor, çok çabuk hücum organizasyonuna girişiyordu. Dünkü beş golün ikisinde onun perde arkası imzası var. Birinde İlhan 'a asist, ötekinde pozisyonun başlangıcı...İlhan sezon başından beri özlenen bir maç çıkardı. Gol sayısı iki. Kart sayısı sıfır. Gerilimi değil, performansı yüksek . 
   Bu Beşiktaş'ta hem forma yarışı, hem de golcülük savaşı var. İlhan çift gol atınca Ahmet Hassan 'da aynen devam etti. Öteki gol zaten Sedat 'ın hediyesi 
   Elazığspor oyunu çirkinleştirmeden sahanın tamamında futbol oynamaya çalışan bir ekip. Ancak blokları birbirinden kopuk. Hücum ederken top kaptırıp pozisyon veriyorlar. Bu savunma ile işleri zor. Maçın en gayretli iki oyuncusu Yunus ve Sedat 'dı. Biri Ramazan 'ı öteki de kendi kalecisini avladı. Evsahibi takım konuğunu taşıyamadı. 
   İsmet Arzuman sanırım Ümit 'in Sergen 'in kafasına giden topu cezaalanında elle çeldiğini göremedi. Ne yapalım, Muhittin Boşat 'ınki de Arzuman 'ın ki de "gündüz körlüğü" Ama Arzuman maçı iyi yönetti. 
   
      
   
</TEXT>
</DOC>
