<DOC>
<DOCNO> 199076 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/01/son/sonspo31.html </URL>
<DATE> 2003/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Servet'e 2 maç ceza 
</HEADLINE>
<TEXT>

     Futbol Federasyonu Profesyonel Futbol Disiplin Kurulu PFDK , Fenerbahçeli Servet Çetin'e 2 maç oynamama cezası verdi. 
     Kurul Servet'e, Fenerbahçe'nin önceki hafta Samsun'da, Samsunspor ile yaptığı karşılaşmada rakip takım oyuncusuna dirsek vurduğu gerekçesiyle 2 maç oynamama cezası verdiğini açıklarken, aynı karşılaşmada sarı-lacivertli taraftarların çıkardığı olaylar nedeniyle Fenerbahçe'ye de 2 milyar 500 milyon lira para cezası verildi. 
     Ankara'da bugün yaptığı toplantıda 25 dosyayı karara bağlayan PFDK, Elazığspor Teknik Direktörü Güvenç Kurtar'a Trabzonspor maçında hakeme kaba söz söylediği gerekçesiyle 15 gün hak mahrumiyeti cezası verdi. 
     Ayrıca Elazığsporlu Ramazan da yine Trabzonspor karşılaşmasında rakip takım oyuncusuna kasten tekme attığı gerekçesiyle 2 maç oynamama cezasına çarptırıldı. 
     PFDK, Adanasporlu Volkan'a, Çaykur Rizespor ile yapılan karşılaşmada rakip takım oyuncusuna kasten tekme attığı gerekçesiyle ve yine aynı karşılaşmada Çaykur Rizesporlu Kürşat'a da aynı gerekçeyle 2'şer maç oynamama cezaları verdi. 
     Kurul, Altay'a Kayserispor karşılaşmasında seyircilerinin edebe aykırı tezahüratları nedeniyle ihtar verirken, Amasyaspor'a 1 milyar 500 milyon lira ve Gaziosmanpaşaspor'a da 750 milyon lira para cezası verilmesi kararlaştırıldı. 
     PFDK'nın diğer kararları şöyle 
     1 ay hak mahrumiyeti Selahattin Diyadin Ofspor Teknik Sorumlusu . 
     20 gün hak mahrumiyeti Erhan Altın Elazığspor Antrenörü , Celalettin Akkoyun Güngören Belediyespor masörü , Muammer Yaralı Konya Gençlerbirliği idarecisi , M.Yılmaz Toyran Erzincanspor Antrenörü . 
     5 maç M.Okan Karamanlıer Kastamonuspor . 
     3 maç Cenk Kasımoğlu Artvin Hopaspor , Bülent Yılmaz Kastamonuspor , Kadir Tulgar Bitlis Belediyespor . 
     2 maç Tufan Esin Mersin İdmanyurdu , Aydın Akarsu Ofspor , Atilla Gündoğan Karamanspor , Ercan Köseoğlu Araklıspor , Fatih Ciminli Giresunspor , Serkan Cinaz Kastamonuspor . 
     1 maç Bekir Arpacı Kırıkkalespor . 
     
</TEXT>
</DOC>
