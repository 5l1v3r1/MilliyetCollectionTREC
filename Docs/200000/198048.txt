<DOC>
<DOCNO> 198048 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/26/son/sontur24.html </URL>
<DATE> 2003/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Baykal UEFA'nın kararı kabul edilemez 
</HEADLINE>
<TEXT>

     Cumhuriyet Halk Partisi CHP Genel Başkanı Deniz Baykal, UEFA'nın Türk takımları ile ilgili aldığı kararın kabul edilemez olduğunu söyledi. 
     Antalya'da bayramlaşma için CHP İl Başkanlığı'na elen Deniz Baykal, basın mensuplarının sorularını yanıtladı. Baykal, ''UEFA'nın aldığı karar hiç bir şekilde kabul edilemez. Türkiye bunu içine sindiremez. Müsabakaların yapılamayacağı ülke olarak görünmeyi içime sindirmem mümkün değildir'' dedi. 
     Baykal, UEFA'nın aldığı kararın teröre boyun eğmek anlamına geldiğini belirterek, şunları söyledi 
     ''Türkiye'nin durumu müsabakaların yapılmasına hiç bir şekilde engel değildir. Bu söz konusu bile değildir. Teröre teslimiyet zihniyetini yansıtan bu olayı içimize sindiremeyiz. Yetkilileri bu karara karşı karar almaya davet ediyorum. İstanbul'da her gün maç yapılıyor. Bizim takımlar tehdit altında değil de onların takımları mı tehdit altında olacak.'' 
     
</TEXT>
</DOC>
