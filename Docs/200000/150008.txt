<DOC>
<DOCNO> 150008 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/15/son/sonspo17.html </URL>
<DATE> 2003/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Hatayspor'da zirve inadı sürüyor... 
</HEADLINE>
<TEXT>

     İkinci Futbol Ligi B Kategorisi C Grubu takımlarından Hatayspor, zirve mücadelesini sonuna kadar sürdürmekte kararlı. 
     Hatayspor Basın Sözcüsü Gökhan Oral, yarıştan kesinlikle kopmadıklarını, kalan 6 maçlarını galibiyetle tamamlayarak, rakiplerinin puan kaybetmesini bekleyeceklerini söyledi. Oral, ''Kayseri deplasmanında talihsiz bir yenilgi aldık. Bu durumu hak etmediğimize inanıyorum'' dedi. 
     Oral, 6 maçı da kazanarak şampiyon olunması halinde futbolculara toplam 100 milyar lira prim vereceklerini belirterek, ''Oyuncularımıza primi açıkladık. Rakiplerimiz puan kaybeder biz de sürekli kazanırsak, bu parayı dağıtacağız'' diye konuştu. 
     Oral, Mezitlispor maçında Mehmet Çaylak'ın sarı kart cezası, Sedat'ın da sakatlığı nedeniyle forma giyemeyeceklerini açıkladı. 
     





</TEXT>
</DOC>
