<DOC>
<DOCNO> 169656 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/16/guncel/gun20.html </URL>
<DATE> 2003/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

ÖSS ve YDS sonuçları bugün açıklanıyor      Öğrenci Seçme Sınavı ÖSS ve Yabancı Dil Sınavı YDS sonuçları bugün saat 10.00'da açıklanacak. ÖSYM'den yapılan yazılı açıklamaya göre, adaylar, aldıkları ÖSS puanları ile bu puanlara ağırlıklı ortaöğretim başarı puanlarının katılmasıyla hesaplanmış ve yükseköğretim programlarına yerleştirmede kullanılacak olan Y - ÖSS puanlarını, internetten, 900'lü telefon hattından ve WAP uyumlu cep telefonlarından öğrenebilecekler. Açıklamada, 2003 - ÖSS sonuçlarının aynı zamanda Türkiye Gazeteciler Cemiyeti tarafından bastırılarak dağıtılacak olan Sınav Sonuç Gazetesi ile de adaylara duyurulacağı kaydedildi. 2003 - ÖSS sınav sonuç belgelerinin adayların adreslerine postalanması işlemlerine ise 17 Temmuz 2003 tarihinde başlanacağı bildirildi. 
     ÖSS sonuçlarının öğrenilebileceği adresler şunlar İnternet adresleri http oss.osym.gov.tr http oss2003.osym.gov.tr 900'lü telefon hattı 0900 3091997 WAP Uyumlu Cep Telefonları http wap.osym.gov.tr 
     
     
Basın Özgürlüğü Ödülü Topuz'un      Türkİye Gazeteciler Cemiyeti'nin düzenlediği "Basın Özgürlüğü Ödülü 2003"ü kazananlar belli oldu. Büyük Seçici Kurul, bu yılki ödüllerin "kişi" düzeyinde gazeteci Hıfzı Topuz'a, "kurum" düzeyinde de yerel medya kuruluşlarına verilmesini kararlaştırdı. Bu yılki ödül töreni de "Basın Özgürlüğü İçin Mücadele Günü" olan 24 Temmuz akşamı Dolmabahçe Sarayı Hasbahçe'de gerçekleştirilecek. 
     
Hollanda'ya giden TIR'da 95 kilo eroin      Hollanda'ya götürülmek üzere yabancı plakalı TIR'a yüklenen 95 kilo eroin İstanbul'da ele geçirildi. Hatay Emniyet Müdürlüğü Kaçakçılık Organize Suçlar Şube Müdürlüğü ekipleri, Hatay'dan eroin yüklendiği sanılan BH HL 56 çekici, OD 66 LB dorse plakalı TIR'ı takibe aldı. TIR, İstanbul'da durduruldu ve araçta yapılan aramada gizli bölmelerde 185 paket halinde 95 kilo eroin ele geçirildi. TIR'ın sahibi Ali Dere ve eroinin sahibi olduğu belirlenen Cevdet Kutay, gözaltına alındı. 
     
Beykoz'da kapkaççı operasyonu...      Beykoz'da piknik yapan 5 kişinin çantalarını kapkaç yöntemiyle aldıkları öne sürülen 5'i çocuk 6 kişi yakalandı. İl Jandarma Komutanlığı'ndan alınan bilgiye göre, Piknik alanında eğlenen Gürhan Muratoğlu, Hulusi Aslan, Zeynep Kural, Mahmut Behadır ve Melahat Alagöz'ün çantaları, araçla yanlarına yaklaşan kişiler tarafından kapkaç yöntemiyle çalındı. Jandarma, Sebile Ata ve yaşları 9 ile 14 arasında değişen 5 çocuğu gözaltına aldı. Teşhis edilen 5'i çocuk 6 kişi hakkında, yasal işlem başlatıldı. 
     
Özok, Anayasa Mahkemesi üyesi      CumhurbaŞkanI Ahmet Necdet Sezer, Anayasa Mahkemesi'nin avukat kontenjanı asıl üyeliği görevinden yaş haddi dolayısıyla emekliye ayrılan Enis Tunga'dan boşalan Anayasa Mahkemesi asıl üyeliğine, Türkiye Barolar Birliği TBB Başkanı Özdemir Özok'u seçti. Özok, Anayasa Mahkemesi asıl üyeliğine seçildikten sonra yaptığı açıklamada, "Geçmişte olduğu gibi bundan sonra da insan hakları ve hukukun üstünlüğünün tüm kurallarıyla yaşama geçmesi için çalışacağını" söyledi. 
     
Mustafa Kemal Kültür Merkezi      BeŞİktaŞ Belediyesi tarafından yaptırılan Mustafa Kemal Kültür Merkezi'nin temeli dün atıldı. Orhan Gencebay, Yılmaz Erdoğan, Müjdat Gezen ve Erdal Özyağcılar'ın da katıldığı törende konuşan Belediye Başkanı Yusuf Namoğlu, "Kültüre ve sanata yapılan her yatırımın ülkemize büyük katkısı olacaktır" dedi. Toplam 23 bin 570 metrekare alan üzerine kurulu olacak merkezde bin kişilik tiyatro salonunun yanı sıra çok amaçlı mağazalar, sergi salonları ve kafeler yer alacak. 
     

</TEXT>
</DOC>
