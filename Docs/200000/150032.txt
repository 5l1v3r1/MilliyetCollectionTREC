<DOC>
<DOCNO> 150032 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/15/son/sontur06.html </URL>
<DATE> 2003/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD askerleri, İncirlik'ten Almanya'ya hareket ediyor... 
</HEADLINE>
<TEXT>

     Genelkurmay Başkanlığı, Kuzeyden Keşif Harekatı ile üs hazırlama faaliyetleri kapsamında Türkiye'de bulunan 1166 ABD askeri personelinin bugünden itibaren Almanya'ya gideceğini, yerinde hazırlık kapsamında Türkiye'ye getirilen teçhizat, malzeme ve gereçlerin İskenderun Limanı'ndan geri intikaline de bugün başlanacağını bildirdi. 
     Genelkurmay Başkanlığı Genel Sekreterliği Şehit Gazeteci Hasan Tahsin Basın Bilgi Merkezi'nden yapılan yazılı açıklamaya göre, Kuzeyden Keşif Harekatı ile üs hazırlama faaliyetleri kapsamında Türkiye'de bulunan 1166 ABD askeri personeli, bugün ve yarın 10 uçak ile İncirlik'ten Almanya'ya hareket edecek. 
     Açıklamada, yerinde hazırlık kapsamında Türkiye'ye getirilmiş bulunan ABD teçhizat, malzeme ve gereçlerinin İskenderun Limanı'ndan geri intikalinin de 15-23 Nisan tarihleri arasında yapılacağı kaydedildi. 
     





</TEXT>
</DOC>
