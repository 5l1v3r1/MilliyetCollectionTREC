<DOC>
<DOCNO> 169702 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/16/yasam/yas08.html </URL>
<DATE> 2003/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu LPG tüpler çok oluyor 
</HEADLINE>
<TEXT>

LPG tüpü facialarına dün yenileri eklendi. İki ayrı patlamada ikisi ağır toplam beş kişi yaralandı 
     M. AKİF ERDEM, ŞENOL DEMİRCİ İstanbul 

     Son aylarda artan LPG tüpü patlamalarına dün iki tane daha eklendi. İlk patlama, İstanbul Fatih'te, İbrahim Müteferrika Caddesi'ndeki altı katlı apartmanın bodrum katında yaşandı. Mutfaktaki LPG tüpünden sızan gaz, saat 10.50 sıralarında korkunç bir gürültüyle patladı. Patlamada, bodrum katta oturan eczacı oğlunu ziyarete gelen Fethi Öcalan 59 ile yoldan geçen Hayrettin Seyrek 50 ile iki kadın yaralandı. Öcalan'ın durumunun ağır olduğu bildirildi. 
     
     Bir kurban da depremzede 
     İkinci patlama ise yine İstanbul'da, Şişli'de meydana geldi. Talatpaşa Mahallesi Şahin Sokak'ta bir apartman terasına derme çatma inşa edilen dairede dün saat 11.30 sıralarında piknik tüpü patlamasının ardından yangın çıktı. Evde uyuyan Murat Yünkü 18 , alevler arasından ağır yaralı olarak kurtarılarak SSK Okmeydanı Hastanesi'ne kaldırıldı. Anne Gülbahar ve baba Mahmut Yünkü, "Önce Bolu'daki depremde evimizi kaybettik, şimdi her şeyimizi. Dileğimiz oğlumuzun sağlığı" dediler. 
     

</TEXT>
</DOC>
