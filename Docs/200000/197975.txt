<DOC>
<DOCNO> 197975 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/26/son/sondun33.html </URL>
<DATE> 2003/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Loizidu tazminatı ödenmedi 
</HEADLINE>
<TEXT>

     Türkiye'nin Avrupa Konseyi nezdindeki daimi temsilcisi Büyükelçi Numan Hazar, Ankara'nın Avrupa İnsan Hakları Mahkemesi AİHM kararı gereği Rum kadın Titiana Loizidu'ya tazminat ödediği yolundaki haberleri yalanladı. 
     Büyükelçi Hazar, ''şu ana kadar Türkiye'nin maddi tazminatı ödemeğini'' belirtti ve ''bu konunu öğleden sonra yapılacak delegeler komitesi toplantısında görüşüleceğini'' söyledi. 
     Avrupa Konseyi'nin büyükelçiler seviyesinde toplanan delegeler komitesi, geçen hafta yapılan toplantıda, AİHM kararının yerine getirilmesi için Türkiye'ye son olarak bir haftalık süre vermişti. 
     Avrupa Konseyi ile Türkiye arasında ciddi kriz yaratan sorunun aşılması için, görüşmelerin Strasbourg'da yoğun bir biçimde devam ettiği bildirildi. 
     Avrupa Konseyi Genel Sekreterliği'nin arabuluculuğunda, taraflar arasındaki görüş ayrılıklarının en asgari düzeye indiğini belirten diplomatik kaynaklar, sorunun kısa sürede çözümlenmesinin beklendiğini söylediler. 
     
</TEXT>
</DOC>
