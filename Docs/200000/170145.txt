<DOC>
<DOCNO> 170145 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/18/yasam/yas01.html </URL>
<DATE> 2003/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
En hızlı’ patrona Türk yüzer sarayı 
</HEADLINE>
<TEXT>

Formula 1’in patronu Ecclestone, Tuzla’da yaptırdığı ilk yattan çok memnun kaldı ve 20 milyon dolarlık ikinci bir yat için sipariş verdi 
     ÖNAY YILMAZ İstanbul 

     Şu aralar Tuzla tersaneleri Formula 1’in patronu Bernie Ecclestone için aralıksız çalışıyor. Çünkü Ecclestone, Tuzla’da yaptırdığı 53 metrelik ilk yatından memnun kalınca, 58 metrelik ikinci bir yat siparişi daha verdi. 
     Proteksan şirketinin Tuzla’daki tersanesinde yoğun bir çalışma temposu içinde, tamamen Türk mühendis ve işçilerince yapımına başlanan mega yat, yangına dayanıklı ve batmaz olacak. Gövdesi 300 ton özel çelikle kaplanan 4 katlı, 12 metre yüksekliğinde, 14 mürettebatlı, 12 yolcu kapasiteli, Atlantik geçebilen ve yılın 4 mevsimi rahatlıkla kullanılabilen mega yat, zaman zaman gelip çalışmaları izleyen Ecclestone’ya, 2005 başında teslim edilecek. 
     
     İçinde yok yok 
     Proteksan Genel Müdürü Necdet Salgür, bir kaza durumunda su alan bölümleri otomatik kapılarla kapanarak, teknenin batmasını önleyen bir sistemi de bulunan yatın diğer özelliklerini de şöyle anlattı 
     "Yatta, iki salon, dört misafir kamarası, bir VIP suiti, bir master suit, bir de jimnastik salonu bulunuyor. 2 adet 2 bin beygir gücünde motorun bulunduğu yat, istenirse radyo kontrollü uzaktan kumandayla da yönetilebiliyor. Yatta uydu, çok özel bir TV ve müzik sistemi de yer alıyor. Muslukları, banyo aksesuarları, kapı kolları gibi bazı bölümleri de altın kaplama olacak." 
     Yatın yatın yaklaşık 15 - 20 milyon dolara mal olacağını söyleyen Salgür, kendileri de dahil, Tuzla’daki çoğu tersaneye sipariş yağdığını belirtti. 
     
İlkinden daha uzun      Ecclestone’un yaklaşık 27 trilyon liraya mal olacak, yapımı süren ikinci yatının maketi bile göz kamaştırdı üstte . Yeni yapılan yatı, karısı ve çocuklarının baş harflerinden oluşan Petara’ isimli ilk yatından çok farklı görünmese de 5 metre daha uzun olacak. Ve ikinci yatta, teknik aksamda bazı yenilikler daha bulunacak. 
     

</TEXT>
</DOC>
