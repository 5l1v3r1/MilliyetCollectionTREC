<DOC>
<DOCNO> 151774 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/23/spor/spo01.html </URL>
<DATE> 2003/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Luce'den övgü 
</HEADLINE>
<TEXT>

Rumen hoca, takımını göklere çıkardı, "Sağlam adımlarla şampiyonluğa doğru yürüyoruz" dedi 
     'Diyarbakır virajdı' 
     BEŞİKTAŞ Teknik Direktörü Lucescu, Siyah - Beyazlı takıma kefil oldu. Fenerbahçe derbisinden sonra oyuncularını tek tek kutladığını dile getiren Rumen teknik adam, "Ligde en iyi futbolu oynayan takım biziz. Tüm eleştirilere ve baskıya rağmen, takım olma özelliğimizi koruyoruz. Diyarbakır maçından sonra haksızlığa uğradık. Ama o maç şampiyonluğun anahtarı olacak" dedi. 
     
     'Artık alıştım' 
     KART cezalıları ve eksik kadroyla mücadele etmeyi problem haline getirmediğini açıklayan Lucescu, takıma güvendiğini açıkladı. Tecrübeli teknik adam sözlerini şöyle sürdürdü "Eksikler için söyleyecek bir şey bulamıyorum. Özel bir talebimiz yok. Eşit şartlar sunulmasını istiyoruz. Futbol ve hırs olarak doğru noktadayız. Emin adımlarla şampiyonluğa doğru yürüyoruz." 
     
Transferde gizli atakBeşiktaş, Real Sociedadlı Tayfun ile prensipte anlaştı. Bülent Akın sırada. Münch ise geri dönmek istiyor 
     ORHAN YILDIRIM 

     Sessiz ve derinden 
     SÜPER Lig'de şampiyonluğa koşan Beşiktaş, gelecek sezonun transfer çalışmaları için şimdiden düğmeye bastı. Siyah - Beyazlı yönetimin ilk etapta gözünü Real Sociedadlı Tayfun Korkut'a diktiği öğrenildi. Sezon sonunda İspanyol kulübünden ayrılacak olan tecrübeli futbolcunun Beşiktaş'a yeşil ışık yaktığı öğrenildi. İngiltere'den ayrılan Bülent Akın da Kartal'a söz verdi. 
     
     Münch'den haber var 
     SİYAH - Beyazlı takımın eski sol kanat oyuncusu Marcus Münch, Beşiktaşlı yöneticilerle görüşerek geri dönmek istediğini söyledi. Alman Ligi'nde Mönchengladbach forması giyen Münch, on gün önce teknik direktör Hans Meyer ile tartışıp kulüpten ayrılmıştı. Yönetim, bonservisi elinde olan Alman futbolcuya sıcak bakarken, son kararı Lucescu'nun vereceği öğrenildi. 
     
     Liste çok kabarık 
     BU sezon lige damgasını vuran futbolcular da takibe alındı. Altaylı Sinan ile sezon sonu için söz kesen yönetimin, yine İzmir ekibinden İbrahim ile de ilgilendiği öğrenildi. Antep'ten İbrahim Toraman, Malatyaspor'dan Tolga, Gençlerbirliği'nden El Saka ve Trabzonspor'dan Gökdeniz de gündemdeki isimler. Niyazi ve Tolga'nın ise sezon sonunda gönderileceği öğrenildi. 
     
Hırçın Kartal      KART cezalısı futbolcular nedeniyle kadro kurmakta sıkıntı yaşayan Beşiktaş, en gergin sezonunu yaşıyor. Siyah - Beyazlılar geçen sezonun 28 haftasında toplam 3 kırmızı, 53 de sarı kartla cezalandırılırken, bu sezon ise aynı süre içinde 4 kırmızı, 66 da sarı kart gördü. Zago 25 maçta 11 sarı kartla zirveye çıktı. 9 futbolcu cezaları nedeniyle 16 maçta forma giyemedi. 
     


SPOR 


























</TEXT>
</DOC>
