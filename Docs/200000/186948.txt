<DOC>
<DOCNO> 186948 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/07/yasam/yas09.html </URL>
<DATE> 2003/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Asparagasçı gazeteci evinde ölü bulundu 
</HEADLINE>
<TEXT>

      DIŞ HABERLER SERVİSİ 
   
   İngiliz özel televizyon kanalı Sky News'in asparagas haber yaptığı gerekçesiyle işten attığı gazeteci James Forlong, evinde ölü bulundu. 44 yaşındaki James Forlong'un cesedini, eşi Elaine, İngiltere'nin güneydoğusunda Hove bölgesindeki evlerinde buldu. Polis sözcüsü, Forlong'un ölümünde şüpheli bir durum olmadığını bildirdi. Eşi, işini kaybetmesinin James'te çöküntü yarattığını açıkladı. Elaine Forlang, James'in aralarında Afganistan, Endonezya, Bosna ve Ruanda'da bulunduğu görev yapmış ödüllü bir gazeteci olduğunu hatırlattı. Sky News ise, TV'de 10 yıl çalışan Forlong'ın ölümünü kötü bir trajedi olarak nitelendirdi. Sky kanalı, Irak Savaşı sırasında asparagas haber yaptığı gerekçesiyle muhabirini temmuz ayında işten çıkarmıştı. 
   
   
</TEXT>
</DOC>
