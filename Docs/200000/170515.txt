<DOC>
<DOCNO> 170515 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/20/yasam/yas03.html </URL>
<DATE> 2003/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Müşterileri dehşet 
</HEADLINE>
<TEXT>

İki gün önce bir taksicinin öldürülmesinin ardından önceki gece de tam üç taksi sürücüsü saldırıya uğradı. İkisi öldürüldü, diğeri ağır yaralandı 
     MUSTAFA KURTARAN İstanbul, TUĞBA KILIÇ Düzce DHA 

     Her gün korunmasız araçlarında saatlerce direksiyon sallayan taksi sürücülerinin ekmek teknelerinde uğradıkları saldırılar, son üç günde aniden artış gösterdi. 
     İki gün önce İstanbul Maltepe'de bir taksi sürücüsünün öldürülmesinin ardından, önceki gece üç taksi sürücüsü daha dehşeti yaşadı. İlk saldırı, İstanbul, Zeytinburnu'ndaydı. Saat 23.00 sıralarında Hüseyin Özsoy 35 idaresindeki 34 TJD 25 plakalı taksiye, Karaköy'de üç kişi bindi. Hatboyu Caddesi üzerinde silah çeken saldırganlar, parasını vermeyen Özsoy'u aracın içinde silahla vurdular. Saldırganlar kaçarken, taksi sürücüsü Özsoy, ağır yaralı olarak SSK Gureba Hastanesi'ne kaldırıldı. 
     
     Parası avucundaydı 
     Bu olaydan yaklaşık iki saat sonra, bu kez K ğıthane, Örnektepe'de bir taksi durağında çalışan Fetih Güler 31 , 34 TDF 88 plakalı ticari aracında saldırıya uğradı. 
     Güler, aracına müşteri olarak binen üç kişiyi Üsküdar'a götürdü. Bağlarbaşı Gazi Caddesi'ne gelen Güler, daha sonra bu kişilerce aracının içinde tabancayla vuruldu. İhbar üzerine gelen polis, hayat belirtisi gördüğü Güler için ambulans istese de, olay yerine gelen sağlık görevlileri talihsiz taksicinin can verdiğini belirledi. Güler'in avucunda 70 milyon liranın durduğu, ayrıca cep telefonunun da alınmadığı anlaşıldı. 
     
     Al sana af Bıçakladı, ezdi 
     Taksicilere yönelik üçüncü saldırı ise, yine önceki gece, bu kez Düzce'de gerçekleştirildi. 
     Gölyaka'da taksici Muzaffer Arı 38 , gasptan 12 yıl ceza alan ve aftan yararlanarak cezaevinden çıkan Ayhan Güler tarafından D - 100 Karayolu Aksu Köyü sapağında durduruldu. Güler, araçtan indirdiği taksici Arı'yı bıçakladıktan sonra otomobille üzerinden geçti. Gasp ettiği taksiyi İzmit'te terk eden Güler kayıplara karıştı. Güler'in cezaevinden tahliye edildikten sonra topluma kazandırma projesi kapsamında Gölyaka Kaymakamlığı'nda işe alındığı, ancak dengesiz hareketleri nedeniyle işten çıkarıldığı belirlendi. Cinayeti, çevre il ve ilçelerden gelen yaklaşık 100 taksici, araçlarına bağladıkları siyah kurdelelerle Gölyaka şehir merkezinde uzun konvoylarla protesto etti. 
     

</TEXT>
</DOC>
