<DOC>
<DOCNO> 167089 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/03/son/soneko11.html </URL>
<DATE> 2003/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Unakıtan Zam konusunda bir şey söylemek için erken... 
</HEADLINE>
<TEXT>

     Maliye Bakanı Kemal Unakıtan, kamu işçilerine yapılacak zam konusunda, şu an bir şey söylemek için erken olduğunu söyledi. 
     Unakıtan, Kosova Maliye Bakanı Ali Sadriu tarafından ziyaretinin ardından, gazetecilerin kamu işçilerine yapılacak zam oranına ilişkin sorusu üzerine, müzakerelerin devam ettiğini belirterek, şöyle konuştu 
     ''Bu gibi görüşmeler olur, sonuçlandığı zaman oturulur hesaplar yapılır. Ona göre bütçede gereken ne ise nazarı itibara alınarak yeniden hesaplamalar yapılır. Ama müzakereler devam ederken hesap yapmak, bir şey söylemek için erken.'' Unakıtan, IMF ile bu konunun değerlendirilip değerlendirilmediğinin sorulması üzerine, IMF heyetinin bu ayın 9'unda geleceğini bildirerek, Devlet Bakanı Ali Babacan'ın koordinatörlüğünde bununla ilgili müzakerelerin devam edeceğini kaydetti. 
     Unakıtan, ''şu anda o konuda benim bir şey söylemem mümkün değil. Gerekli müzakereler olacak'' dedi. 
     
</TEXT>
</DOC>
