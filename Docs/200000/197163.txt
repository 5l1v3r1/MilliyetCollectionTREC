<DOC>
<DOCNO> 197163 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/22/guncel/gun12.html </URL>
<DATE> 2003/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan 'İslami terör' demedi... 
</HEADLINE>
<TEXT>

   ANKARA Milliyet 
   
   Başbakan Recep Tayyip Erdoğan, İstanbul'daki saldırıları İslamcı teröristlerin düzenleyip düzenlemediği sorusuna yanıt vermezken MİT'in eylemler öncesinde kendisine rapor verdiği yolundaki haberleri yalanladı. Erdoğan, "Böyle bir rapor yok. Hiçbir alakası yok. Bunların hepsi spekülasyon" dedi. Erdoğan ile birlikte TBMM Başkanı Bülent Arınç, Adalet Bakanı Cemil Çiçek ve Enerji Bakanı Hilmi Güler de çok sayıda AKP milletvekiliyle cuma namazını aynı camide kıldı. Kadir Gecesi'ne ilişkin cuma hutbesinin ardından, "Devletimiz ve milletimizi her türlü beladan koru" diye dua edildi. Namaz çıkında gazetecilerin bayramını kutlarken "Acı bir bayram yaşadıklarını" söyleyen Erdoğan, "Bu eylemlerin kaynağı İslami terör mü " sorusuna yanıt vermedi. 
   
   
</TEXT>
</DOC>
