<DOC>
<DOCNO> 162511 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/11/son/sonspo21.html </URL>
<DATE> 2003/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'da fair-play tartışması... 
</HEADLINE>
<TEXT>

     Galatasaray Kulübü aylık olağan divan kurulu toplantısı, Florya Metin Oktay Tesisleri'nde basına kapalı olarak yapılıyor. 
     Tesis içinde bulunan Galatasaray Cafe'de gerçekleştirilen toplantıya, kulüp başkanı Özhan Canaydın ve yönetim kurulu üyesi Özkan Olcay da katıldı. 
     Toplantının güncel konular bölümünde söz alan Sedat Örnek'in, yönetimin Türkiye gerçeklerinin gerektirdiği kadar agresif olamadığı ve rakiplerin Galatasaray Kulübü yönetiminin fair play anlayışına uygun davranmadığı biçimindeki konuşmasına başlamasının hemen ardından basın mensuplarına toplantının kalan bölümü kapatıldı. 
     Toplantının başında Türkiye ve Nike Cup Şampiyonu yıldız futbol takımıyla Arena Kupası ile Lüksemburg Yüzme Yarışları'nda elde ettiği başarılar nedeniyle yüzme takımına başarı beratları verildi. 
     
</TEXT>
</DOC>
