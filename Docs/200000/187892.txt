<DOC>
<DOCNO> 187892 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/11/guncel/gun06.html </URL>
<DATE> 2003/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
405 sanıklı tecavüz davası açık yapılacak 
</HEADLINE>
<TEXT>

   Ş.E.'ye tecavüz ettikleri iddia edilen 405 askerin yargılandığı duruşmada taraflar yoktu. Savcının gizli duruşma talebi reddedildi, dava ertelendi 
      FARUK BALIKÇI Mardin DHA 

   
   Mardin 1. Ağır Ceza Mahkemesi, Ş.E.'ye tecavüz ettikleri iddia edilen 405 askerin yargılamasının açık yapılmasına karar verdi. Mahkeme, Ş.E.'nin avukatlarının Alman makamlarından aldıkları vek letleri de kabul etmedi. 
   Ş.E.'ye 31 karakolda işkence yaparak tecavüz ettiği iddiasıyla haklarında 15'er yıl hapis istemiyle dava açılan 341 er ve 64 rütbeli askerin yargılaması, dün başladı. Duruşmaya sanıklar ve Ş.E. katılmadı. İddianameyi hazırlayan Savcı Yeşim Kar'ın izinli olması nedeniyle oturuma Cumhuriyet Başsavcısı Mustafa Celal Ertürk girdi. Ertürk, kamu güvenliği ve genel ahlak nedeniyle duruşmanın gizli yapılmasını ve Ş.E.'nin avukatlarının vek letinin Alman makamlarından olması nedeniyle reddini istedi. Mahkeme oybirliğiyle duruşmanın açık yapılmasına karar verirken, vek letlerin reddi talebini yerinde gördü. Mahkeme, yeni vek let getirilmesini isterken, avukatlar bunun Lahey Adli Yardım Sözleşmesi'ne aykırı olduğunu savundu. Mahkeme, Almanya'da yaşayan Ş.E.'nin bu ülkede talimatla alınan Almanca ifadesinin tercüme edilmesini kararlaştırarak duruşmayı erteledi. 
   
   Avukatlardan tepki 
   Ş.E.'nin avukatlarından Reyhan Yalçındağ, adil yargılama ilkesinin ihlal edildiğini savunarak, "Bu davanın iddianamesi, vek leti kabul edilmeyen avukatların yaptığı suç duyurusuyla düzenlenmiştir. Türkiye'nin tazminat ödediği Ş.A. davasında sanık olan jandarma yüzbaşı Musa Çitil'in bu davada da sanık olarak yer alması düşündürücüdür" dedi. 
   
   Evlilik vaadiyle tecavüz    HASAN DUMAN Bursa DHA 

   BURSA Karacabey'de tecavüz skandalı... İnşaatlarda çalışmak için Van'dan Karacabey'e gelen Ercan Bayrak 27 , dört ay önce tanıştığı H.K.'yle aşk yaşamaya başladı. Sevdiği adamın peşinden İstanbul'a giden H.K., evli ve bir çocuklu Bayrak tarafından tecavüze uğradı. Bayrak, genç kızı para karşılığı fuhşa zorladı. Genç kızın başından geçenleri ailesine anlatmasıyla polis, H.K.'yi kurtardı. Bayrak tutuklandı. 
   
   
</TEXT>
</DOC>
