<DOC>
<DOCNO> 157314 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/17/son/sonspo18.html </URL>
<DATE> 2003/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe yine hüsran 2-0 
</HEADLINE>
<TEXT>

     Birinci Süper Futbol Ligi'nde İstanbulspor, Fenerbahçe'yi ilk yarıda attığı gollerle 2-0 yendi. 
     3. dakikada Fenerbahçe'nin kullandığı serbest vuruşta, Ümit'in sert şutunda top defansa çarparak, az farkla kornere çıktı. 
     7. dakikada İstanbulspor tartışmalı bir golle öne geçti. Bu dakikada Bushaj'ın soldan yerden ortasında Yordanov ön direkte topa dokundu. Cenk'in tamamladığı meşin yuvarlak önce Mirkoviç, ardından yan kale direğine çarparak kale çizgisine yöneldi. Fenerbahçe savunma oyuncularının uzaklaştırdığı meşin yuvarlak sonrası, gol tartışması yaşandı. İstanbulspor ve Fenerbahçeli futbolcular, sırayla karşılaşmanın yardımcı hakemi Orkun Aktaş'a itirazda bulundular. Maçın hakemi Cüneyt Çakır, yardımcısına danışarak gol kararını verdi ve İstanbulspor 1-0 öne geçti. 
     16. dakikada Erhan'ın ceza alanı dışından sert şutunda, kaleci Ali Uyanık topu 2 hamlede kontrol etti. 
     21. dakikada Fenerbahçe savunmasının uzaklaştıramadığı topu Cenk, rövaşata ile kaleye gönderdi. Meşin yuvarlak az farkla auta çıktı. 
     23. dakikada Rebrov'un uzak mesafeden şutunda, kaleci Ali Uyanık yumruklarıyla topu uzaklaştırdı. 
     25. dakikada İstanbulspor mutlak bir golden oldu. Bu dakikada Yordanov'un ceza alanına kadar getirdiği ve Cenk'in önüne bıraktığı pasta Cenk, uygun durumda meşin yuvarlağı auta atarak takımını bir golden etti. 
     27. dakikada bu kez Fenerbahçe önemli bir fırsatı değerlendiremedi. Fatih'in sağdan ortasında İstanbulspor defansının müdahale edemediği topu önünde bulan Rebrov, uygun durumda meşin yuvarlağı yandan auta attı. 
     31. dakikada Cenk'in göğsüyle indirdiği topa Bushaj kötü bir vuruşla meşin yuvarlağı üstten auta gönderdi. 
     34. dakikada soldan Fatih, Johnson ve Ümit'i çalımlayarak geçen Saidou'nun ara pasıyla Bushaj savunmanın arkasına sarktı. Kaleci Rüştü'nün öne çıkarak, tutmaya çalıştığı topa daha önce müdahale eden Bushaj, milli kaleciden kurtardığı meşin yuvarlağı yakın mesafeden filelere göndererek takımını 2-0 öne geçirdi. 
     39. dakikada Semih'in sağ çaprazdan vuruşunda, top üstten auta gitti. 
     42. dakikada ceza alanının sol çaprazında Yordanov'un sert şutunda top az farkla üstten auta çıktı. 
     44. dakikada Cenk'in ceza alanı çizgisi üzerinde plase vuruşunda, Rüştü son anda uzanarak meşin yuvarlağı kornere çeldi. 
     Karşılaşmanın ilk yarısını da İstanbulspor 2-0 önde kapadı. 
     
     İKİNCİ YARI 

     Fenerbahçe, ikinci yarıya Rüştü, Hakan ve Rebrov'un yerine Recep xx , Fahri x ve Ali Güneş x , İstanbulspor ise Yordanov'un yerine Deniz Uygar'ı xx alarak başladı. 
     48. dakikada ceza alanında Tuncay'ın pasında, topu önünde bulan Kemal'in sert şutunda, meşin yuvarlak üstten auta çıktı. 
     52. dakikada ceza alanında Ali Güneş'in pasında Semih, kafayla topu kaleye gönderdi. Kaleci Ali Uyanık, topu rahat bir biçimde kontrol etti. 
     54. dakikada Ali Güneş'in ortasında, ceza alanında arka direkte topla buluşan Semih'in vuruşunda, kaleye paralel giden topu Saffet kornere attı. 
     57. dakikada Cenk'in arapasıyla savunmanın arkasında boş pozisyonda topla buluşan Bushaj'ın, ceza alanına girmeden yerden vuruşunda, meşin yuvarlak yandan auta çıktı. 
     61. dakikada Tuncay, kendi getirdiği topu kaleye gönderdi. Yerden seken top kaleci Ali Uyanık'tan döndü. Tuncay, önüne düşen topa bir daha vurdu ve İstanbulsporlu Bekir tehlikeyi uzaklaştırdı. 
     66. dakikada Ümit Özat'ın sağdan yaptığı ortada, Semih'in kafayla kaleye gönderdiği topu kaleci Ali Uyanık 2 hamlede kontrol etti. 
     67. dakikada İstanbulspor'da, Saffet'in yerine İlker x , Bushaj'ın yerine de Faruk xx oyuna dahil oldu. 
     68. dakikada İstanbulsporlu Faruk sarı kart gördü. 
     72. dakikada Güven'in arapasıyla ceza alanı içinde kaleci Recep ile karşı karşıya kalan Cenk'in vuruşunda, genç kaleci meşin yuvarlağı ayaklarıyla önledi. Süren ataktan İstanbulsporlu oyuncular sonuç alamadı. 
     85. dakikada ceza alanı dışından Faruk'un sert şutunda, meşin yuvarlak üst direkten oyun alanına döndü. 
     87. dakikada Mehmet Yozgatlı'nın sağdan yaptığı ortada, altıpasta Cenk topa dokundu. Meşin yuvarlak az farkla auta çıktı. 
     90. dakikada Fahri'nin plase vuruşunda, topu Ali Uyanık köşeden çeldi. Savunma meşin yuvarlağı kornere atarak tehlikeyi önledi. 
     Karşılaşmayı da İstanbulspor, ilk yarıda attığı gollerle 2-0 kazandı. 
     

Stat Güngören Belediye Hakemler Cüneyt Çakır xx, Alpaslan Dedeş xx, Orkun Aktaş xxx İstanbulspor Ali Uyanık xx, Selçuk xxx, Saffet xx, Bekir xx, Saidou xxx, Mehmet xx, Yordanov xxx, Güven xx, Petkov xx, Bushaj xxx, Cenk xxx Fenerbahçe Rüştü x, Fatih x, Ümit x, Mirkoviç x, Erhan x, Hakan x, Johnson x, Kemal xx, Rebrov x, Tuncay xx, Semih x Goller Dk. 7 Cenk, Dk. 34 Bushaj Sarı Kart Dk. 2 Ümit Fenerbahçe      
</TEXT>
</DOC>
