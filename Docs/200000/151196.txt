<DOC>
<DOCNO> 151196 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/20/son/sonspo05.html </URL>
<DATE> 2003/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Adanaspor 5 - Altay 2 maç bitti 
</HEADLINE>
<TEXT>

     Birinci Süper Futbol Ligi'nde Adanaspor, Altay'ı 5-2 yendi. 
     Adanaspor, Altay karşısında sağanak yağmur altında yapılan maçın ilk yarısını 2-1 önde tamamladı. 
     Karşılaşmaya evsahibi Adanaspor hızlı başladı. 1. dakikada Ümit'in ceza alanından sert şutunda, kaleci Ramazan topu uzaklaştırdı. 
     8. dakikada gelişen Altay atağında, Effa'nın kale alanı içinden sert şutunda, kaleci Murat Şahin topu kornere attı. 
     11. dakikada Volkan'ın pasıyla ceza alanı içinde topla buluşan Necati, güzel bir vuruşla takımını 1-0 öne geçirdi. 
     Etkili ataklarını sürdüren Adanaspor, 16. dakikada 2. gole kavuştu. Ümit'in köşe atışında Necati, kale alanı içinde kafayla topu Altay filelerine bıraktı 2-0. 
     20. dakikada Fatih'in sağ kanattan Adanaspor ceza alanına ortaladığı topa en son Mehmet Zengin dokunarak skoru 2-1 yaptı. 
     27. dakikada Volkan Bekiroğlu'nun ceza alanı dışından sert şutunda, top yan ağlarda kaldı. 
     36. dakikada gelişen Adanaspor atağında, Cafer'in kafayla indirmek istediği topa Çağdaş'ın eliyle dokunması üzerine, hakem Metin Tokat penaltı kararı verdi. Necati'nin kullandığı penaltı atışında top direkten döndü ve savunma oyuncuları tehklikeyi uzaklaştırdı. 
     41. dakikada Timur'un sağdan ortasında topa Cafer kafayı vurdu. Top az farkla dışarıya çıktı. 
     44. dakikada Sinan, kendi çabasıyla Adanaspor ceza alanına dek girdi. Sinan'ın sert şutunda, top direkten döndü. 
     Karşılaşmanın ilk yarısı, 2-1 Adanaspor'un üstünlüğüyle tamamlandı. 
     İkinci yarıya Altay, Özgür'ün yerine Onur'u x alarak oyuna başladı. 
     50. dakikada turuncu-beyazlı takımdan Ali Asım, kendi çabasıyla ceza alanına girdi ve topu rahat pozisyonda bulunan Cafer'e aktardı. Bu oyuncu, bekletmeden yaptığı vuruşla topu filelere göndererek, takımını 3-1 öne geçirdi. 
     59. dakikada Altay'da, Effa'nın yerine Bülent x oyuna alındı. 
     61. dakikada Altay'ın kazandığı serbest atışı Çağdaş kullandı. Bu oyuncunun sert şutunda kaleci Murat Şahin, topu ayaklarıyla uzaklaştırdı. 
     66. dakikada Adanaspor farkı 3'e çıkardı. Necati, arapasıyla Cafer'i kaçırdı. Cafer, kaleci Ramazan ile karşı karşıya kaldığı pozisyonda, topu daha rahat durumda bulunan Volkan Bekiroğlu'na aktardı. Volkan, topu boş kaleye gönderek skoru 4-1 yaptı. 
     67. dakikada rakibine sert giren Adanasporlu Ercan sarı kart gördü. Bu arada Altay'dan Aytekin, yerini Oktay'a x bıraktı. 
     70. dakikada Adanaspor'dan Ali Asım çıktı, yerine Lalik x oyuna alındı. 
     71. dakikada Adanaspor'un etkili oyuncularından Cafer, ceza alanına girdiği anda topu rahat durumdaki Necati'ye aktardı. Bu futbolcu, rahat bir vuruşla kendisinin 3. ve takımının 5. golünü attı 5-1. 
     76. dakikada Adanaspor, ceza alanındaki karambolde, topla en son buluşan Oktay, savunmanın hatasından yararlanıp takımının 2. golünü attı 5-2. 
     77. dakikada Adanaspor'da, İbrahim'in yerine Gürhan x oyuna alındı. 
     82. dakikada İnanç'ın ceza alanı içinden sert şutunda, Murat Şahin topu güçlükle kornere çıkardı. 
     84. dakikada Altay'ın atağında Ercan, topu eliyle kestiği gerekçesiyle, 2. sarı karttan dolayı kırmızı kart gördü. 
     Kalan dakikalarda gol olmayınca, Adanaspor maçı 5-2 kazanarak önemli bir galibiyet elde etti. 
     
     Künye 

     Stat 5 Ocak. 
     Hakemler Metin Tokat xx, Sürhat Müniroğlu xx, Zeki Aksoy xx. 
     Adanaspor Murat Şahin xx, Timur xx, Güngör xx, Serkan Bekiroğlu xx, Ercan xx, İbrahim xxx, Ümit xx, Volkan Bekiroğlu xxx, Necati xxx, Cafer xx, Ali Asım xx. 
     Altay Ramazan xx, Tahir xx, Çağdaş xx, Ahmet x, Mehmet Zengin xx, Effa xx, İnanç xx, Özgür x, Fatih x, Aytekin xx, Sinan xx. 
     Goller Dk. 11 ve 16 Necati, Dk 20 Mehmet Zengin. 
     Sarı Kartlar Dk. 18 İnanç, Dk. 38 Özgür Altay . 
     





</TEXT>
</DOC>
