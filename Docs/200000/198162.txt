<DOC>
<DOCNO> 198162 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/27/son/sondun24.html </URL>
<DATE> 2003/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiliz polisi, terörden 1 kişiyi daha tutukladı 
</HEADLINE>
<TEXT>

     İngiltere'de Gloucester kentinde 24 yaşında bir kişiyi Terörle Mücadele Yasası'na muhalefetten tutuklayan polisin, aynı saatlerde Manchester'da da 39 yaşında bir terör zanlısını tutukladığı öne sürüldü. 
     SKY TV, ikinci zanlının da ilki gibi uluslararası terör örgütleriyle bağlantısı olduğu kuşkusuyla tutuklandığını ileri sürerken, Blackburn'de de benzeri bir operasyonun sürdüğünü ve eylem hazırlığı içinde oldukları öne sürülen iki kişinin sorguya alındıklarını iddia etti. 
     SKY TV, her iki yeni gelişmeyi polis içindeki çok güvenilir kaynaklardan aldığını da duyurdu. 
     İngiliz polisi, şu ana kadar sadece Gloucester'daki tutuklamayı doğrularken, tutuklanan zanlının evinde yapılan aramada suç deliline rastlanıp rastlanmadığı konusunda açıklama yapmadı. 
     
</TEXT>
</DOC>
