<DOC>
<DOCNO> 197701 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/25/guncel/gun10.html </URL>
<DATE> 2003/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Tartışma tatlıya bağlandı 
</HEADLINE>
<TEXT>

      BURCUM DEVREZ İstanbul 
   
   İngiliz hedeflerine yönelik saldırılarda ölen 27 kişinin sorumluluğunu basına yükleyen İstanbul Emniyet Müdürü Celalettin Cerrah ile İstanbul Valisi Muammer Güler, açıklamalara sert tepki gösteren Basın Konseyi Başkanı Oktay Ekşi'yi ziyaret etti. Güler görüşme sonrası, basına sağlıklı bilgi akışını sağlayacak bir düzenleme yapılacağını açıkladı. Basının bilgilendirilmesi konusunda hiçbir kamu kurum ve kuruluşunun kıskanç davranmayacağını bildiren Güler, "Basın her zaman yanımızda" dedi. Gazetecilerin Cerrah'a yönelik "Açıklama yapmayacak mısınız " sorusunu Ekşi "Kayıtlarımıza göre o sizi üzen konu yaşanmamıştır" diyerek yanıtladı. Bu arada Cerrah, dün tüm telsiz kanallarından emniyet teşkilatına seslenerek, "vatandaşlara ve basına karşı daha duyarlı olunması" talimatı verdi. Bu talimat, "33.10"un Cerrah'ın telsiz kodu" emirleridir" şeklinde gün boyu anons edildi. 
   
   
</TEXT>
</DOC>
