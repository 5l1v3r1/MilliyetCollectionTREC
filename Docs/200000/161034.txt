<DOC>
<DOCNO> 161034 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/04/son/sonspo12.html </URL>
<DATE> 2003/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe sinirini rakipten çıkardı... 
</HEADLINE>
<TEXT>

     Birinci Süper Lig'in 2002-2003 sezonunda oldukça sıkıntılı günler geçiren Fenerbahçe'de, futbolcular sinirini neredeyse rakiplerinden çıkardı. 
     Sarı-lacivertli futbolcular, ligdeki 34 maçlık periyotta 72 sarı 8 de kırmızı kart görerek oldukça hırçın bir görünüm sergiledi. 
     Sarı-lacivertli takımda hırçınlığıyla en göze batan isim Fatih Akyel olurken, milli futbolcu neredeyse ligin 3'te 1'lik bölümünde cezalıydı. 6'sı sarı 4'ü kırmızı olmak üzere toplam 10 kartla sezonu tamamlayan Fatih Akyel, 9 maçta cezalı duruma düştü. 
     Diyarbakırspor maçında gördüğü kırmızı kartla tedbirli olarak disiplin kuruluna sevk edilen Fatih Akyel, 1 maçın üzerinde ceza alırsa, verilecek cezaya göre gelecek sezon ilk haftalarda forma giymeyecek. 
     Fatih'ten sonra en hırçın futbolcu sıralamasında 8 sarı kartı bulunan kaptan Ümit Özat, 2. sırada yer alıyor. Ligde sarı kart cezası nedeniyle 1 maçta forma giyemeyen Ümit, son hafta maçında Göztepe karşısında gördüğü sarı kartla 4. kartını aldı. 
     
     KART TABLOSU 
     
     
FUTBOLCU SARI KIRMIZI 1. Fatih 6 4 2. Ümit 8 - 3. Johnson 7 - 4. Ali Güneş 5 - 5. Abdullah 5 - 6. Ceyhun 5 - 7. Mirkoviç 3 1 8. Tuncay 4 - 9. Ortega 2 1 10. Ogün 2 1 11. Serhat 3 - 12. Steviç 3 - 13. Mustafa 3 - 14. Revivo 2 - 15. Cem 2 - 16. Washington 2 - 17. Hakan 2 - 18. Yusuf 2 - 19. Erhan 2 - 20. Rüştü 2 - 21. Erman - 1 22. Kemal 1 - 23. Fahri 1 - TOPLAM 72 8 
     
</TEXT>
</DOC>
