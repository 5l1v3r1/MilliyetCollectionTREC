<DOC>
<DOCNO> 182946 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/17/son/sonspo06.html </URL>
<DATE> 2003/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor'da Ender süresiz kadro dışı... 
</HEADLINE>
<TEXT>

     Bursaspor'da deneyimli futbolcu Ender Alkan, süresiz kadro dışı bırakıldı. 
     Bursaspor Kulübü Mali Asbaşkanı Erkan Körüstan ve Genel Sekreter Yunus Egemenoğlu tarafından yapılan yazılı açıklamada, Ender Alkan'ın, teknik heyetin verdiği rapor doğrultusunda süresiz kadro dışı bırakıldığı bildirildi. 
     Açıklamada, deneyimli futbolcunun antrenmanlarını PAF takımıyla sürdüreceği kaydedildi. 
     
     KAYA KURALLARA UYMAYAN SONUCUNA KATLANIR 

     Bursaspor Kulübü Basın Sözcüsü Sedat Kaya, teknik direktör Gheorghe Hagi'nin istediği doğrultusunda kadro dışı bırakılan Ender ile ilgili olarak, ''Ödülün olduğu yerde ceza da vardır. Kurallara uymayan kim olursa olsun sonucuna katlanır'' dedi. 
     Sedat Kaya, A.A muhabirine yaptığı açıklamada, yönetim kurulu olarak, teknik heyetin talebi doğrultusunda daha önce belirledikleri kuralları gözönüne alarak Ender'i süresiz kadro dışı bıraktıklarını söyledi. 
     Ender'in kadro dışı bırakılmasıyla ilgili gerekli açıklamanın Hagi tarafından yapıldığını ve bu konunun daha fazla gündeme gelmesini istemediklerini ifade eden Kaya, ''Ödülün olduğu yerde ceza da vardır. Kurallara uymayan kim olursa olsun sonucuna katlanır. Kimseye ayrıcalık yapılması sözkonusu değildir'' diye konuştu. 
     
</TEXT>
</DOC>
