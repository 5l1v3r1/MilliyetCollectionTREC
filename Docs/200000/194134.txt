<DOC>
<DOCNO> 194134 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/08/guncel/gun06.html </URL>
<DATE> 2003/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Bataktaki Penthouse'u 90'lık dede 'uçuracak' 
</HEADLINE>
<TEXT>

   Porno sitelerle rekabet edemeyen derginin 38 yıllık yöneticisi istifa etti yeni patron 'kaplıca'lardan kazandığı parayı dergiye harcayacak 
      
   Erkek dergisi Penthouse'un kurucusu Robert Guccione, dergiyi yayımlayan ana şirket Penthouse International'in yönetiminden istifa etti. Guccione'nin 1965 yılından beri yürüttüğü görevinden, Penthouse'un satışlarındaki büyük düşüşü durduramaması üzerine ayrıldığı bildirildi. 
   
   Sanal lemin ettiği.. 
   Erotik yayımcılığın en tanınmış adlarından olan Penthouse'un, internetteki porno sitelerinin rekabetiyle baş edemediği belirtiliyor. İnternetin yaygınlaşmasının ardından, derginin bir zamanlar 5 milyona ulaşan aylık tirajı, geçen aralıkta 530 bine kadar gerilemiş, tirajdaki büyük düşüş, şirketin mali krize girmesine yol açmıştı. 
   
   'Krizden çıkaracağım' 
   Penthouse International'da Guccione'den boşalan görevlerin, 90 yaşındaki Milton Polland tarafından üstlenildiği bildirildi. Polland, Penthouse Intenational'ı yayımcılık dışında otelcilik ve kaplıca işletmeciliği gibi işlere yönlendirerek mali krizden çıkarabileceğine inandığı için, görevi kabul ettiğini söyledi. 
   
   
   
   
</TEXT>
</DOC>
