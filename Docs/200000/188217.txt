<DOC>
<DOCNO> 188217 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/13/guncel/agun.html </URL>
<DATE> 2003/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyeti eşiyle yapan daha çabuk zayıflar 
</HEADLINE>
<TEXT>

   Birlikte zayıflamaya çalışan çiftlerin, yüzde 100 başarılı olduğunu söyleyen Aysun ile Murat Gökçen'in diyet programları, sık yemeyi ve bol atıştırmayı sevenler için bire bir 
      BEYAZ DİYET - 1 

   Ayşegül AYDOĞAN 

   
   Zayıflama uğruna, hemen her diyete başvurup kendisini deneme tahtasına çevirenlere, beslenme ve diyet uzmanları hep aynı mesajı veriyor "Doğru beslenmeyi öğrenmeden kilolarınızdan kurtulamazsınız." 
   Diyet ve Beslenme Uzmanı Aysun Gökçen ile eşi Murat Gökçen, 'Diyet Zamanı' ve 'Diyete Davet'in ardından şimdi de, 'Beyaz Diyet' adlı kitaplarını yayımladılar. Gökçenler, doğru beslenme ilkeleriyle sağlıklı zayıflama konularını ele aldıkları kitaplarıyla fazla kilolarını vermek isteyenleri, sağlıklı ve doğru yola davet ediyorlar. 
   
   Atıştıranlara özel 
   Kalori saymanın, tek tip besine dayalı diyetlerin yararı olmadığını vurgulayan Gökçen çifti, kitaplarında bir hafta içinde verebileceğiniz en fazla kiloyu kaybetmenizi sağlayacak 7 günlük 'Beyaz Diyet'e de yer veriyor. 
   Gökçenlere göre Türk toplumu, yemek yemeyi ve atıştırmayı çok seviyor. Her fırsatta ve hemen her yerde bir şeyler yeme eğiliminde olduğumuz için diyetlerini hazırlarken bu unsuru da göz önünde bulundurduklarını belirtiyorlar. 
   
   "Yemeyi öğrenmek lazım" 
   Önemli olanın 'yemek yemeyi öğrenmek' olduğunu söyleyen Aysun Gökçen, "Bizim işimiz zayıflatmak gibi görülse de aslında, yemek yemeyi öğretmeye çalışıyoruz. Zaten kişi doğru beslendiğinde kiloyla ilgili bir problemi kalmıyor. Önce sağlık, sonra kilo vermek önemli" diyor. 
   Murat Gökçen de yemek zevkini alarak da zayıf olmanın mümkün olduğunu vurguluyor. O da, "Neyi ne kadar yemeniz gerektiğini bilmeniz lazım. Hastalarımıza öğrenci gibi bakıyoruz. Yemek yemek öğrenildiği zaman sorun çözülüyor, 'Kilo aldım' diye tekrar geri dönmüyorlar" diyor. 
   
   Arada yarış olunca 
   Murat Gökçen, hemen her konuda olduğu gibi yemek yeme eğitiminin de küçük yaşlarda alındığı zaman başarılı sonuç verdiğini belirtiyor ve çocuklarda yüzde 95'lere varan oranda başarı elde ettiklerini vurguluyor. 
   Gökçen çiftinin zayıflama diyetlerinde başarılı gördüğü diğer grup da çiftler... Zayıflamak için birlikte gelen çiftlerin birbirlerini motive ve kontrol edip desteklediğini belirten Gökçenler, çiftlere ayrı ayrı diyetler verilse de günde en az bir öğünlerinin ortak verildiğini, bunun da akşam yemeği olmasına dikkat edildiğini belirtiyor. 
   Gökçenler, çiftlerin başarısıyla ilgili şunları söylüyor "Mutfakları ve beslenme alışkanlıkları tamamen değişiyor. Yağlı, bol kalorili yemeklere hiçbir zaman dönmüyorlar. Aralarında gizli bir yarış olduğundan zayıflamaları da kolay oluyor." 
   
   Biri yerine, hepsini birden yiyin    1 porsiyon karışık pizza yerine 
   1 su bardağı süt, 1 yumurta, 1 porsiyon kıymalı ıspanak yemeği, 1 ince dilim ekmek, 1 muz, 1 madlen çikolata. 
   1 büyük şişe şarap yerine 
   1 kilo şeftali, 1 su bardağı taze sıkılmış portakal suyu, 12 mandalina veya 2 tabak pilav, 2 kase cacık. 
   1 duble rakı yerine 
   1 porsiyon zeytinyağlı enginar ve 4 dilim kepek ekmeği. 
   1 parça peynirli su böreği yerine 
   1 kilo salatalık, yarım kilo semizotu, 250 gram yoğurt veya 2 kilo karpuz. 
   1 çizburger yerine 
   1 koçan mısır haşlanmış veya közde , 1 orta boy patates haşlanmış veya közde , 1 su bardağı taze sıkılmış portakal suyu. 
   1 lahmacun yerine 
   1 muz, 1 elma, 10 fındık, 1 çay kaşığı bal 
   1.5 porsiyon İskender Kebap yerine 
   Yarım kilo muz, yarım kilo elma, yarım kilo üzüm, 3 kivi. 
   1 tabak pirinç pilavı yerine 
   3 adet kestane, 1 dilim üzümlü kek, 2 top dondurma. 
   1 ufak şişe rakı yerine 
   1 k se sütlaç, 9 top dondurma, 100 gram çikolata. 
   1 porsiyon çikolatalı pasta yerine 
   1 k se patlamış mısır, 1 k se çilek, 1 bardak havuç suyu, 8 orta boy haşlanmış karides, yarım porsiyon ızgara tavuk derisiz . 
   
   Özel 'Gazino Diyeti'    Uzun sürecek alkollü, yemekli, danslı gecelerin sonunda, ertesi gün dinç ve formda kalkmak isteyenler için Aysun ve Murat Gökçen'in önerileri şöyle 
      Geceye başlamadan önce 2 kivi yiyin. Bol C vitamini içerdiğinden geceye dinç başlamanızı sağlar. Geceye sert alkollü içkilerle başlamayın. Bir süre rakı, viski, cin, votka gibi sert içkilerden uzak durun bira, şarap, şampanya gibi hafif alkollü içkilerle başlayın. İçkinin yanında bir soda isteyin, her seferinde birinden bir yudum alın. Bu, alacağınız alkol miktarını yarıya düşürür. Yemek yemeye su içerek başlayın. Puro içmeyin, sigarayı minimumda tutun. Yemeğe başlamadan önce gelecek yağa ekmek banmayın ya da ekmeğinize yağ sürmeyin. Yemeğin ortalarında durup kendi kendinize "Doydum mu " diye sorun. Yemek yerken mutlaka sohbet edin. Ne kadar çok konuşursanız o kadar yavaş ve az yersiniz. Sofradan kalkarken sodalı limon suyu için. Midenizin rahatlamasını sağlar. Tatlı yiyecekseniz yemekten 1-2 saat sonra önce yarısını, 1 saat sonra da kalanını yiyin. Alkol vücutta su kaybına neden olduğundan yatmadan önce mutlaka su için. Gecenin sonunda işkembe çorbasından uzak durun. Bu denli yiyecek ve içecekten sonra acıkmış bile olsanız, yağı ve kolesterolü yoğun olan bu besini tüketmeyin. 
   
   Yeme hızını düşüren ağız ve çene jimnastiği    Önce çene kaslarınız... Çenenizi, dişlerinizi yapabildiğinizce sert bir şekilde birbirine bastırarak gerin. Ardından dişlerinizi sıkın. Gerginliği hissedin ve yavaşça çenenizi gevşetin. Dişlerinizi arasında basınç kalmayacak şekilde yavaşça ayırın Dil ve boğazınızdaki kaslar... Bu kasları, dilinizin ucunu üst damağınıza koyarak gerebilirsiniz. Dilinizin ucuyla yapabildiğinizce sertçe yukarı bastırın. Dilinizdeki ve boğazınızdaki gerginliği hissedin ve bir süre sonra gevşeyin. Dilinizi, ağzınızın içinde hareketsiz ve gevşek bırakın Dudak kaslarınız... Dudaklarınızı birbirine kuvvetli bastırın. Gerginliği hissedin ve yavaşça dudaklarınızı gevşetin. Aralarında hiç gerginlik kalmayacak şekilde gevşek bırakın. 
   
   Bir haftalık Gökçen Diyeti İlk 3 gün    Gün boyu hareket, sık beslenme    
   1. GÜN 

   Saat 07.15 
   1 bardak su 
   1 adet meyve 
   
   07.15 - 08.30 
   5 dakika hafif jimnastik 
   1 bardak su 
   
   08.30 
   Şekersiz açık çay 
   5 zeytin 
   1 çay kaşığı reçel 
   1 kibrit kutusu beyaz peynir 
   1 ince dilim ekmek 
   
   08.30 - 10.30 
   10 dakika yürüyüş 
   1 bardak su 
   
   10.30 
   1 adet meyve 
   10.30 - 12.30 
   25 kez ip atlama 
   1 bardak su 
   
   12.30 
   1 k se çorba 
   3 adet ızgara köfte 
   1 porsiyon yeşil salata 
   1 ince dilim ekmek 
   
   12.30 - 16.30 
   20 dakika yürüyüş 
   1 bardak su 
   
   16.30 
   1 dilim kek 
   1 fincan sütlü nescafe 
   
   16.30 - 20.00 
   25 kez ip atlama 
   1 bardak su 
   
   20.00 
   2 adet ızgara köfte 
   1 tabak patates salatası yağsız 
   1 ince dilim ekmek 
   
   20.00 - 22.00 
   10 dakika dans 
   1 bardak su 
   
   22.00 
   Şekersiz açık çay 
   1 adet meyve 
   
   2. GÜN 

   
   07.15 
   1 bardak su 
   1 adet muz 
   
   07.15 - 08.30 
   10 dakika hafif jimnastik 
   1 bardak su 
   
   08.30 
   Açık şekersiz çay 
   1 yumurta 
   1 ince dilim ekmek 
   
   08.30 - 10.30 
   20 dakika yürüyüş 
   1 bardak su 
   
   10.30 - 12.00 
   50 kez ip atlama 
   1 bardak su 
   
   12.30 
   1 k se haşlanmış pirinç 
   1 k se yoğurt 
   1 tabak yağsız mevsim salatası 
   
   12.30 - 16.30 
   40 dakika yürüyüş 
   1 bardak su 
   
   16.30 
   1 k se sütlü mısır gevreği cornflakes 
   
   16.30 - 20.00 
   50 kez ip atlama 
   1 bardak su 
   
   20.00 
   1 küçük boy tavuğun göğüs eti 
   1 k se haşlanmış pirinç 
   1 tabak yağsız mevsim salata 
   
   20.00 - 22.00 
   15 dakika müzik eşliğinde dans 
   1 bardak su 
   
   22.00 
   Açık şekersiz çay 
   1 adet elma 
   
   3. GÜN 

   
   07.15 
   1 bardak su 
   3 adet kuru kayısı 
   
   07.15 - 08.30 
   15 dakika hafif jimnastik 
   1 bardak su 
   
   08.30 
   Açık şekersiz çay 
   1 adet kaşarlı tost 
   
   08.30 - 10.30 
   Yarım saat yürüyüş 
   1 bardak su 
   
   10.30 
   1 adet meyve 
   
   10.30 - 12.00 
   75 kez ip atlama 
   1 bardak su 
   
   12.30 
   1 k se çorba 
   1 tabak sebze yemeği 
   1 ince dilim ekmek 
   
   12.30 - 16.30 
   1 saat yürüyüş 
   1 bardak su 
   
   16.30 
   Açık şekersiz çay 
   
   16.30 - 20.00 
   75 kez ip atlama 
   1 bardak su 
   
   20.00 
   1 k se çorba 
   1 tabak sebze yemeği 
   1 k se yoğurt 
   1 ince dilim ekmek 
   
   20.00 - 22.00 
   20 dakika müzik eşliğinde dans 
   1 bardak su 
   
   22.00 
   Şekersiz çay 
   1 meyve 
   
   NOT Bu programda yiyecek, içecekler, yapacağınız fiziksel aktiviteler, her gün için ayrı ayrı hesaplanmıştır. Her gün daha fazla fiziksel aktivitede bulunduğunuz taktirde, alacağınız günlük kalori miktarı da artış gösterecek. Bu hassas dengeyi sağlamak için günlük programa uymaya dikkat edin. 
   NOT İp atlamalar gösterilen zaman dilimi içerisinde yayılabilir. 
   
   YARIN 
   Yediklerinizi nasıl harcayabilirsiniz Etteki kolesterolü düşürmenin yolları... Yediklerinizle duygu durumunuz arasındaki ilişki... 
   
</TEXT>
</DOC>
