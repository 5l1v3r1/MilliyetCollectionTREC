<DOC>
<DOCNO> 167764 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/07/yasam/yas05.html </URL>
<DATE> 2003/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
'Okulu havaya uçuracağım' 
</HEADLINE>
<TEXT>

Ayvalık'ta dört yıl önce yaptırdığı okul eğitime açılmayıp harabeye dönünce hayırsever işadamı, 'Geri verin, temeline dinamit koyacağım' diye isyan etti... 
     HİLMİ DUYAR Balıkesir DHA 

     Ayvalık'ta okul yaptırmaya karar veren iki çocuk babası işadamı Rahim Timuçin, 1997'de dönemin Balıkesir Valisi Alaaddin Yüksel ile bir protokol imzaladı. Ayvalık Milli Eğitim Müdürlüğü, Rahim Usta ve Zeliha Timuçin Lisesi adı verilen okul binasının geçici kabulünü 1999'da yaptı. Ancak aradan dört yıl geçmesine karşın okul bir türlü eğitime açılmadı. Timuçin şunları söyledi "İnşaatı bitirip kısa sürede teslim ettim. Okul açılmayınca nedenini sordum, 'Kaloriferi yok' dediler. Yaptırmayı önerdim, kabul etmediler. Devlet kalorifer yaptırdı, okul yine açılmadı. Nedenini tekrar sordum, bu defa 'foseptik çukuru, bahçe duvarı ve çevre düzenlemesi yok' cevabı verildi. Yaptırmayı önerdim, yaptırmadılar." 
     Öfkeli hayırsever Timuçin, sözlerinin şöyle sürdürdü "Hayalim çocukları okulun bahçesinde görmekti. Madem okulu açmıyorsunuz, geri verin, temeline dinamit koyup yıkayım." 
     

</TEXT>
</DOC>
