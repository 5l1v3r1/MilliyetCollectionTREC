<DOC>
<DOCNO> 183304 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/19/yasam/ayas.html </URL>
<DATE> 2003/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir hapşırıkla yatağa çakıldı 
</HEADLINE>
<TEXT>

   Nezle olduğu için sık sık hapşırıyordu Fikriye Büyükyılmaz. Ancak son hapşırdığında belinde büyük bir acı hissetti ve kıpırdayamaz oldu... 
      ALİ EYÜBOĞLU İSTANBUL 
   
   Fikriye Büyükyılmaz için o gün de evden işe, işten eve gidip geldiği sıradan günlerden biriydi. Ancak, kıyafetini değiştirmek için girdiği yatak odasında hapşırınca olanlar oldu. Hapşırmanın ardından belindeki ağrıyla yatağın üstüne yığılıp kalan Büyükyılmaz, hemen yakınları tarafından çağrılan ambulansla Florence Nightingale Hastanesi'ne kaldırıldı. 
   
   'Sanki belim ayrıldı' 
   Çekilen MR ve yapılan tetkikler sonunda 31 yaşındaki Fikriye Büyükyılmaz'a doktorlar, "doku yırtılması" teşhisi koydu. Bir hapşırığın iki haftası hiç kıpırdamadan sırtüstü yatmak üzere 6 hafta yatağa mahk m ettiği Büyükyılmaz, şunları söyledi "Birkaç gündür nezleydim. Daha önce de birkaç kez hapşırdım, hiçbir şey olmamıştı. Ancak o son hapşırıktan sonra sanki belim ikiye ayrıldı. Yatağa yığılıp kaldım. O sırada evde de kimse yoktu. Karşı dairede ablam oturuyor. Cep telefonuna bile uzanamadığımdan insanlara sesimi duyurmak için yapabildiğim tek şey bağırmak oldu..." 
   Milliyet gazetesi reklam Koordinatörlerinden Büyükyılmaz'ı muayene eden Ortopedi ve Travmatoloji uzmanı Op. Dr. Gökhan Ulusoy, bel fıtığı başlangıcı olarak da adlandırılabilecek 'doku yırtılması'nın ağır yük kaldırmayla, herhangi bir travma ya da bu örnekteki gibi hapşırmayla bile oluşabileceğini söyledi. 
   
   
</TEXT>
</DOC>
