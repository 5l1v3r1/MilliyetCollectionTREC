<DOC>
<DOCNO> 189195 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/17/spor/spo03.html </URL>
<DATE> 2003/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Aslan sıkıntılı gitti 
</HEADLINE>
<TEXT>

      ERHAN TELLİ 

   
   Kadroda 8 eksik var 
   GALATASARAY, Çaykur Rizespor ile deplasmanda oynayacağı zorlu maç için dün öğleden sonra özel uçakla Trabzon'a, oradan da karayoluyla Rize'ye giderek kampa girdi. Yolculuk öncesi Florya'da ter idmanı yapan Sarı - Kırmızılılar'da sakatlıkları süren Ümit, Volkan, Lukunku, Abdullah, Berkant, Pinto ve kaleci Mehmet Bölükbaşı'nın yanı sıra formsuz olan Hakan Ünsal kadroya alınmadı. 
   
   Terim'den uyarılar 
   TEKNİK Direktör Fatih Terim, oyuncularıyla bir toplantı yaparak, Rize deplasmanından galibiyetle dönmelerinin şart olduğunu söyledi. Tecrübeli hocanın, zorlu bir dönemece girdiklerini hatırlatıp, "Önümüzde kritik Olympiakos maçı var. Rize sahasında etkili oynayan bir takım. Alacağımız üç puan bize Şampiyonlar Ligi öncesinde de moral kazandırır" dediği öğrenildi. 
   
   'Kırılmak yok'    
   'Sakat değilim' 
   GALATASARAY'DA son haftalarda kadroya girme şansı bulamayan Hakan Ünsal, suskunluğunu bozdu. Bugüne kadar Fatih Terim'in verdiği tüm kararlara saygı duyduğunu belirten tecrübeli futbolcu, oynamadığı için üzgün olduğunu söyledi. Hakan Ünsal, "Herhangi bir sakatlığım yok. Kadroya neden alınmadığımı ben de bilemiyorum. Ancak hocama kararı nedeniyle kırgın değilim" diye konuştu. 
   
   'Sabırla beklerim' 
   FATİH Terim ile aralarında sorun olmadığını da belirten yıldız oyuncu, büyük bir hırsla çalışmaya devam edeceğini açıkladı. Hakan şunları söyledi "Hiçbir zaman kadroya alınmadım diye şikayet etmedim, olumsuz bir söz söylemedim. Hazır olduğumu düşünüyorum. Bu dönemde forma giyemediğim için tabii ki üzülüyorum. Çalışıp, sabırla bekleyeceğim." 
   
   
</TEXT>
</DOC>
