<DOC>
<DOCNO> 165786 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/27/yazar/cemal.html </URL>
<DATE> 2003/06/27/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Filistin hareketinin ünlü ismi Yaser Arafat'tan Milliyet'e özel açıklamalar 
</HEADLINE>
<TEXT>
Türk kardeşlerimizden dayanışma bekliyoruz 
Başkan Arafat, "Bütün Türk halkının bizi desteklediğine inanıyoruz. Gerçek terör İsrail işgalinin kendisidir. İsrail tanklarını Filistinlilerin üzerine ben mi gönderiyorum" diyor 
     Filistin - İsrail barışı ne kadar yakın, ne kadar uzak ABD Başkanı Bush'un bastırmasıyla Filistin ile İsrail başbakanları Ebu Mazen'le Ariel Şaron'un kabullendikleri Yol Haritası'nın şansı neydi 
     Bu soruların yanıtlarını bir gün önce İsrail Cumhurbaşkanı Moshe Katsav'dan almıştım. Ertesi gün karşı görüşleri öğrenmek için bir başka başkanın, Yaser Arafat'ın kapısını çaldık. 
     Amerika'nın barış sürecinde devre dışı bırakmaya çalıştığı Arafat'ın Ramallah'taki kuşatılmış karargahı hala içler acısı. İsrail tanklarının yerle bir ettiği binaların kalıntıları, moloz yığınları ve yamyassı edilmiş araba çöplüğü arasından geçerek içeri giriliyor. İki yıla yakın zamandır buradaki karargahından çıkmadan yaşayan Yaser Arafat, anlaşılan bu savaş manzaralarını, İsrail saldırganlığının altını çizmek için bir savaş müzesi gibi muhafaza ediyor. 
     
     Barışı ben engellemedim 
     Odası avuç içi kadar. 
     Arafat'la burun buruna konuşuyoruz. Bir gün önce İsrail Cumhurbaşkanı Katsav'ın kendisine yönelttiği bütün suçlayıcı açıklamaları Filistin liderine sorular halinde yöneltiyorum. 
     
Barışın baş engeli siz misiniz 
     Hayır ben değilim. Oslo Anlaşması'nı imzalayan benim. Wye River Anlaşması'nı ben imzaladım. Şaron ne diye fanatik grupları durdurmam için oğlunu bana gönderdi ki Barışın önündeki engel ben değilim. 
     
     
</TEXT>
</DOC>
