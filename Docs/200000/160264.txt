<DOC>
<DOCNO> 160264 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/01/ekonomi/eko02.html </URL>
<DATE> 2003/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Ekonomi toparlanıyor ama tedbiri elden bırakmayın 
</HEADLINE>
<TEXT>

Dünya Bankası Başkan Yardımcısı Linn, Türk ekonomisinin toparlandığını ancak yüksek borç seviyesi nedeniyle tedbirli bir mali politika izlenmesi gerektiğini söyledi 
     ANKARA Milliyet 

     Türkiye'deki temaslarını tamamlayan Dünya Bankası Başkan Yardımcısı Johannes Linn, ekonomik toparlanmanın sürmesinden memnun olduğunu belirtti. Linn, İhale Kanunu'nun yürürlüğe girmesi ve vergi reformunun ilk paketinin geçmesinin olumlu olduğunu söylerken, geciken reformların hayata geçirilmesinin hızlandırılmasını istedi. 
     
     İhalede değişikliği bize sorun 
     Reform çabalarının başarılı olabilmesi için güçlü ve bağımsız kurulların gerekli olduğuna dikkat çeken Linn, "Türkiye'nin yüksek borç stoku dikkate alındığında yapısal reformların devamlılığı ve mali disiplin önemlidir" dedi. Linn, Kamu İhale Kanunu'nda hükümetin değişiklik yapma girişimiyle ilgili bir soru üzerine de değişiklik söz konusu olduğunda hükümetle Dünya Bankası'nın görüşünün alınacağı yönünde mutabakata vardıklarını belirtti. 
     
     Kredi 4.5 milyar doları bulur 
     Etkili bir sosyal güvenlik ağıyla eldeki mali imkanların kullanılarak nüfusun en kırılgan kesimlerinin korunması gerektiğini de kaydeden Linn, kız çocuklarının okula devam oranlarının artması ve en fakir kesimlere sosyal yardımın daha etkili yapılması için de ek çaba gerektiğini kaydetti. 
     Linn, üç yıllık Ülke Yardım Stratejisi CAS çerçevesinde verilecek, geçen dönemden kalan 375 milyon dolarlık Ekonomik Reform Kredisi ve 900 milyon dolarlık Kamu ve Mali Sektör Uyum Kredisi'nin genişletilmesi görüşmelerinin tamamlanabileceğini belirtirken CAS görüşmelerinin yaz aylarında bitmesini beklediğini söyledi. Linn "CAS çerçevesinde verilecek rakam Washington'da üst yönetimle yapacağım görüşmelerin ardından 4.5 milyar dolara çıkabilir" dedi. 
     
Ayrıntılı liste bıraktı      Linn, Kamu ve Mali Sektör Uyum Kredisi ile Ekonomik Yardım Kredisi'nin serbest bırakılması için yapılması gerekenleri şöyle sıraladı 

</TEXT>
</DOC>
