<DOC>
<DOCNO> 164590 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/21/son/soneko03.html </URL>
<DATE> 2003/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Uluslararası borsalarda dolar yükseltin, altın dalgalı... 
</HEADLINE>
<TEXT>

     Uluslararası borsalarda geçen hafta, ABD Doları önemli paralar karşısında değerlenirken, altın fiyatları farklı piyasalarda farklı yönde seyretti. 
     Menkul kıymet piyasalarında yükseliş eğilimi hakimdi. 
     Londra borsasında pazartesi günü 1.1849 dolardan kapanan Euro, cuma kapanışta 1.1622 dolara indi. 
     Aynı borsada pazartesi 1.6843 dolardan kapanan İngiliz Sterlini, cuma günü 1.6660 dolara geriledi. 
     Londra kıymetli maden borsasında, dün 4.59 dolardan kapanan gümüşün ons fiyatı, bugün öğle saatlerinde 4. dolara indi. 
     
     MENKUL KIYMET PİYASALARI 
     New York Borsası'nda 3 aydır süren yükseliş, hafifçe hız kesmekle birlikte, geçen hafta da devam etti. 
     Borsanın temel göstergelerinden Dow Jones Endeksi haftayı 83.63 puan artışla 9,200.75 puanda kaparken, hafta içinde 18.23 puan yükselen Nasdaq Endeksi'nin kapanış puanı 1,644.72 puan oldu. 
     Piyasa gözlemcileri New York Borsası'nda üç aydır süren yükselişin devam edip etmeyeceğinin, ABD şirketlerinin gelecek haftadan itibaren açıklanmaya başlanacak yılın ikinci çeyreğine ilişkin kar zarar durumlarına göre belirleneceğini ifade ediyor, Borsanın bundan sonraki seyrini etkileyecek bir başka etmen de ABD Merkez Bankası'nın gelecek haftaki toplantısında kararlaştırılması beklenen faiz indirimi. Piyasalarda bankanın ekonomik canlanmayı desteklemek için faiz indirimine gideceğine kesin bakılmakla birlikte, bu indirimin oranı belirleyici olacak. 
     ABD dışındaki borsalar da da kısmen New York borsası'nın performansına bağlı olarak yükseliş eğilimi hakim oldu. 
     Londra Borsası'nda FTSE 100 Endeksi phaftayı 26 puan artışla 4,160.1 puanda kapatırken, haftalık kazancı 70.27 puan olan Frankfurt'un DAX Endeksi 3,238.98 puanda kapandı. 
     Paris Borsası'nda CAC-40 Endeksi 81.17 puanlık bir yükselişle haftayı 3,190.11 puanda tamamladı. 
     Tokyo Borsası'nda da hafta boyunca 139.75 puan kazanan Nikkei Endeksi 9,120.39 puanla son 6 ayın en yüksek düzeyinde kapandı. 
     
</TEXT>
</DOC>
