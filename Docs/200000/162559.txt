<DOC>
<DOCNO> 162559 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/12/dunya/dun02.html </URL>
<DATE> 2003/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Tahran'da öğrenciler sokağa döküldü... 
</HEADLINE>
<TEXT>

     DIŞ HABERLER SERVİSİ 

     Önceki gece Tahran Üniversitesi öğrencileri İran'dan ilk sesi verdi. Üniversitelerin özelleştirilmesine karşı başlayan eylem, rejim karşıtı gösteriye dönüştü. İçerideki rahatsızlıkların hepsi sloganlardaydı "Din adamlarına ölüm", "Halkın kurtuluşu referandum", "Hatemi istifa", "Düşünce özgürlüğü sakalla olmaz", "Toplar, tanklar ve Besicler faydasız" ve "Siyasi tutuklular serbest bırakılsın " 
     
     Besic'ler sahnede 
     1500 ile 3000 öğrencinin eylemine hem polis hem de rejime gönülden inanmış gönüllü genç milisler Besic olaya müdahale etti. Bazı kaynaklar, gösterinin ABD'de yaşayan rejim karşıtı İranlılarca düzenlendiğini savundu. Kesin olan bir şey var ki, öğrenciler Hatemi'nin yeterince değişiklik yapmamasının yarattığı rahatsızlığa karşı ilk yüksek sesli tepkiyi verdi. Ama son yapılan belediye seçimlerinde katılımın yüzde 15'lere düşmesi zaten sessiz bir gösteriydi. Gece yarısı başlayan gösteri dört saat sürdü. Eylem dün gece kısa da olsa sürdü. Peki bunun önemi ne Bu, 1999'dan beri yapılan ilk büyük gösteri. İran İslam Devrimi sırasında itici gücün öğrenciler olduğu ve tıpkı Türkiye gibi orada da üç kurban alındığı düşünülürse öğrencilerin ses vermesi, ülkedeki rahatsızlığı göstermesi açısından önemli. Diğer yandan ABD'nin yükses sesle dile getirdiği, "rejimi içeriden zayıflatma" planı İran'da tepkiyle karşılandığı için bu kez öğrencilerin ayağa kalkması, halk içinde geçmişteki gibi sempati toplamayabilir. Dışarıdan gelecek tehdit, "birlik güçlenmeli" diyenleri kuvvet-lendirebilir. 
     

</TEXT>
</DOC>
