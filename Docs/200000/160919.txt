<DOC>
<DOCNO> 160919 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/04/spor/spo07.html </URL>
<DATE> 2003/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Milli Takım'da Sergen şoku 
</HEADLINE>
<TEXT>

Uzun bir aradan sonra milli takıma çağrılan yıldız oyuncu sakatlığı yüzünden kadrodan çıktı 
     BİLAL MEŞE 

     MR'ı çekildi 
     AVRUPA Şampiyonası Eleme Grubu'nda cumartesi günü Slovakya ile karşılaşacak olan A Milli Futbol Takımı'nda Sergen şoku yaşanıyor. Uzun bir aradan sonra Ay - Yıldızlı ekibe çağrılan yıldız futbolcu dizindeki problem yüzünden İstanbul'da kaldı. Doktorlar Sergen'in dün MR'ını çektiler ve forma giymesinin zor olduğunu belirttiler. 
     
     Fatih de yok 
     SOL baldırında sertleşme bulunan Fatih Tekke'de Avusturya'ya götürülmedi. Teknik Direktör Şenol Güneş, hazırlık kampında, futbolcuları fiziksel ve zihinsel olarak maça hazırlamaya çalışacaklarını kaydetti, "Onların zaten varolan gücünü tekrar devreye sokmak zorundayız. Bunu başarırsak sahaya güzel futbol yansıtırız" dedi. 
     
Ulusoy'dan övgü      FUTBOL Federasyonu Başkanı Haluk Ulusoy, Fenerbahçe'nin Daum'u tercih etmesinin çok iyi bir seçim olduğunu belirterek "O artık bizden birisi. Türkiye'yi ve Türk insanını çok seviyor. İyi bir hoca. Fenerbahçe'yi ayağa kaldırır" dedi. Ulusoy, finallere gidebilmek için Slovakya ve Makedonya maçlarını mutlaka kazanmak zorunda olduklarını söyledi. 
     
İngiltere galip 2-1      2004 Avrupa Futbol Şampiyonası Grup Elemeleri'ndeki en ciddi rakibimiz İngiltere, Sırbistan - Karadağ ile yaptığı hazırlık maçını 2 - 1 kazandı. İlk yarısı 1-1 kapanan karşılaşmada İngiltere'nin gollerini Steven Gerrard ve Joe Cole atarken konuk ekibin tek sayısı Nenad Jestrovic'den geldi. 
     
Kalecilerden güvence      A Milli Takım dün gittiği Avusturya'da ayağının tozuyla ilk çalışmasını yaptı. Teknik Direktör Şenol Güneş yönetiminde 1.5 saat süren taktik ağırlıklı bir antrenman yapan millilerin hayli hırslı oldukları dikkat çekti. Ay - Yıldızlı ekibin file bekçileri Ömer, Rüştü ve Murat, Slovakya forvetine geçit vermeyeceklerini söyledi. 
     

</TEXT>
</DOC>
