<DOC>
<DOCNO> 151880 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/23/son/sonspo12.html </URL>
<DATE> 2003/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Yimpaş Yozgatspor'da 7 eksik... 
</HEADLINE>
<TEXT>

     İkinci Futbol Ligi A Kategorisi'nde yer alan Yimpaş Yozgatspor, 27 Nisan Pazar günü sahasında yapacağı Çanakkale Dardanelspor maçı öncesinde takım kurmakta zorlanıyor. 
     Geçen hafta içinde 2 futbolcunun kadro dışı bırakılmasının ardından takımda kart cezalısı ve sakat futbolcuların bulunması, antrenör Hayrettin Gümüşdağ'ı kara kara düşündürüyor. 
     Antrenör Gümüşdağ, Mustafa ve Kazım'ın yönetim tarafından süresiz kadro dışı bırakıldığını hatırlatarak, İstanbul Büyükşehir Belediyespor maçında da Emre ve Doğan'ın kırmızı kart gördüğünü, Gökhan ve Hüseyin'in sakat, Cengiz'in de ağbeyinin vefatı nedeniyle pazar günü takımda forma giyemeyeceklerini söyledi. 
     24 kişilik kadronun bu nedenle 17'e indiğini kaydeden Gümüşdağ, ''Bu futbolculardan 3'ü kaleci. Bazı mevkilerde sıkıntımız var. Altyapıdan A takım kadrosuna dahil ettiğimiz gençlerimizle bu açığı kapatmaya çalışacağız'' dedi. 
     





</TEXT>
</DOC>
