<DOC>
<DOCNO> 170420 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/19/son/sonspo05.html </URL>
<DATE> 2003/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Glasgow Rangers,Gürcü Khizanişvili ile anlaştı... 
</HEADLINE>
<TEXT>

     İskoçya şampiyonu Glasgow Rangers, Dundee United'dan Gürcü savunma oyuncusu Zurab Khizanişvili ile 3 yıllık sözleşme imzaladı. 
     İskoç liginde yılın genç futbolcusu seçilen ve 21 kez milli takım formasını giyen Khizanişvili, Rangers'a gelmekten mutlu olduğunu belirterek, ''Kolay bir seçim oldu. Elimden gelenin en iyisini yapmaya çalışacağım. Çünkü burada başarılı olmak istiyorum'' dedi. 
     Lokomotiv Tiflis'den 2001 Nisan ayında Dundee United'a transfer olan ve orta alanda da görev yapan 21 yaşındaki Gürcü futbolcu, milli takımdan da arkadaşı olan eski Trabzonsporlu Şota Arveladze'yle birlikte oynayacak. 
     Everton ve Sporting Lizbon'un da kadrolarına dahil etmek istediği Khizanişvili'nin, Şota'yla yaptığı görüşmeler sonunda Glasgow Rangers'ı tercih ettiği belirtiliyor. 
     
</TEXT>
</DOC>
