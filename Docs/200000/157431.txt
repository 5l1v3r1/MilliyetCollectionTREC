<DOC>
<DOCNO> 157431 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/18/yasam/yas03.html </URL>
<DATE> 2003/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Üniversiteli kendini muayeneden aciz .. 
</HEADLINE>
<TEXT>

Meme kanserini teşhiste ilk adım olan elle kontrol yöntemini, üniversite öğrencilerinin bilmediği ortaya çıktı 
     YILDIZ YAZICIOĞLU Ankara 

     Yüzde 71.1'i bilmiyor 
     MEME kanseri, Türkiye'de kadınlarda görülen kanser türleri içinde yüzde 24 ile birinci sırada yer alıyor. Meme kanserini teşhisteki ilk ve en önemli adım da elle kontrol yöntemi... Ancak Ondokuz Mayıs Üniversitesi Öğretim Üyesi İlknur Aydın'ın, üniversite öğrencileri arasında yaptığı anket sonucuna göre, 20 yaş üstündeki gençlerden yüzde 71.1'i kendi kendine meme muayenesini bilmiyor. 
     
     Sağlık öğrencisi de var 
     AYDIN, Antalya'da gerçekleşen 15. Ulusal Kanser Kongresi'ne sunduğu bildiride, basit, kısa sürede tamamlanan ve maliyeti olmayan meme muayenesinin mutlaka yapılması gerektiğini vurguladı. Araştırmasını geniş kapsamlı olarak sürdürdüğünü açıklayan Aydın'ın anketine katılanlar arasında Sağlık Yüksekokulu öğrencilerinin de bulunması dikkat çekti. 
     
Anne sütünün erken kesilmesi obezite nedeni      YÜZÜNCÜ Yıl Üniversitesi'nce yapılan bir araştırmaya göre, erken dönemde anne sütü kesilen bebeklerde görülen obezite, birkaç hafta içinde ek mamalara geçilmesinden kaynaklanıyor. Tuz ve protein içeriği fazla olan ek mamalar, bebekte susamaya ve daha fazla bebek maması tüketmeye yol açıyor. 
     

</TEXT>
</DOC>
