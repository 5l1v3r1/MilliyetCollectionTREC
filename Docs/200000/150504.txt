<DOC>
<DOCNO> 150504 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/17/son/sonspo16.html </URL>
<DATE> 2003/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Elazığspor'da Mitroviç ilk idmanına çıktı... 
</HEADLINE>
<TEXT>

     Elazığspor, yeni teknik direktörü Milorad Mitroviç ile ilk antrenmanına çıktı. 
     Erol Tok'un istifasıyla boşalan teknik direktörlüğe getirilen Sırp teknik adam, antrenmanda antrenör Ömer Faruk Gökçe'den takım hakkında bilgi aldı. 
     Bu arada, Elazığ Emniyet Müdürü Mehmet Tekin, Elazığspor antrenmanına gelerek, yeni Teknik Direktör Mitroviç'e başarılar diledi. 
     Tekin, takıma Gençlerbirliği maçı için başarılar dileyerek, futbolculara tatlı ikram etti. 
     Takımın Elazığ için çok önemli olduğunu ifade eden Tekin, Elazığspor'un, ligde kalması gerektiğini belirterek, bunun için herkesin üzerine düşeni yapmasını istedi. 
     





</TEXT>
</DOC>
