<DOC>
<DOCNO> 152802 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/27/son/sonspo02.html </URL>
<DATE> 2003/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Land Rover G4 Challenge'da Cüneyt Gazioğlu 4. oldu... 
</HEADLINE>
<TEXT>

     Bu yıl ilk kez düzenlenen macera yarışı Land Rover G4 Challenge'da Türkiye adına yarışan Cüneyt Gazioğlu 4.oldu. 
     30 Mart'ta Newyork'ta başlayarak, Güney Afrika, Avusturalya ve ardından Amerika Birleşik Devletleri'nin batısında sırasıyla Las Vegas, Coral Pink Sand Dunes, Lake Powel, Wilson Mesa ve Moab'ta gerçekleştirilen 4 etapta Türkiye adına yarışan Cüneyt Gazioğlu 12 ülke yarışmacısını geride bırakarak 4. oldu. 
     Cüneyt Gazioğlu yarışmanın son ayağı olan Las Vegas-Moab etabında partner olarak Rus Sergei Polyansky'i seçti. İkili son etabı birinci olarak tamamladı. 4 etap sonunda elde ettiği puanla finalde mücadele etmeye hak kazanan Gazioğlu, finalde de gosterdiği performansla 4. sırayı elde etti. 
     Land Rover G4 Challenge birinciliği Belçika'dan Rudi Thoelen, ikinciliği Birleşik Arap Emirlikleri'nden Chris Perry, üçüncülüğü Fransa'dan Franck Salgues kazandı. 
     16 ülkenin katıldığı yarışmada, adaylar 2'şer kişilik takımlar halinde Land Rover'ın Freelander, Defender, Range Rover ve Discovery modelleri ile 4 kıtada yaklaşık 20 bin kilometre yol katettiler. 
     Yarışmacılar etaplar sırasında dağ bisikleti, koşu, yön bulma, kano, tırmanma, snow board, kayak, bungee jumping gibi spor dallarında birbirleriyle yarıştılar. Gazioğlu, G4 Ghallenge'ın tamamen bir takım oyunu olduğunu belirterek, ''Burada ne kadar güçlü veya dayanıklı olduğunuz kadar, takım arkadaşınız ile olan uyumunuz da çok önemli. Avusturalya'daki takım arakadaşım Frank ve Batı Amerika'daki takım arkadaşım Sergei ile olan uyum sayesinde finale kalabildim. Çok güçlü rakiplerimi geride bırakarak 4. oldum ve ülkemi iyi bir şekilde temsil ettim. Çok mutluyum'' diye konuştu. 
     





</TEXT>
</DOC>
