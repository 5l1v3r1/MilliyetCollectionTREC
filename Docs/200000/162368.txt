<DOC>
<DOCNO> 162368 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/11/spor/aspo.html </URL>
<DATE> 2003/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
BUGÜN AT, YARIN YAT 
</HEADLINE>
<TEXT>

Slovakya engelini geçtik, son durak Makedonya'ya geldik. Hedef bu maçı da kazanarak hem tatile keyifli çıkmak, hem de final biletini Ekim'deki İngiltere sınavına taşımak 
Sürprizin yeri yok      ERDOĞAN ŞENAY 

     Türkiye, deplasmandaki Slovakya galibiyeti ile grubumuzun en flaş takımı olduğunu Avrupa'ya bir kez daha kanıtlamıştır. Şimdi Makedonya oyununu kazanmak, artık millilerimiz adına adeta bir borçtur seyircisine... Öyle ya, Türkiye'ye sürekli mutluluklar yaşatan millilerimizin tarihi İnönü Stadı'nda kazanmaktan başka ne şansı olabilir ki 
     "Haaa, futbol sürprizler oyunudur" diyeceksiniz, ama başta Nihat olmak üzere Tugay - Alpay - Emre - Bülent ve Rüştülerin oynayıp kenetlendiği bir takımda sürprizin yeri yoktur diye düşünüyorum ben... Ne dersiniz, bu kanaatlerim aşırı iyimserlik mi sizce 
     
Zor olmaz      RIDVAN DİLMEN 

     Makedonya maçının çok zor geçeceğini düşünmüyorum. Slovakya galibiyetinin takımı olumlu etkilediğini, cezalı oyuncuların eksikliğinin de, çok geniş ve yetenekli isimlerden kurulu kadro için sorun yaratmayacağına inanıyorum. Seyirci desteğiyle karşılaşmanın hemen başında atılacak bir golle, skorun daha büyük farka ulaşacağını sanıyorum. 
     Ay - Yıldızlı ekibin tek handikapı, erken gol gelmediği takdirde, gereksiz telaşın içine girmek olacaktır. Hakan Şükür'ün, rakip defansla boğuştuğu bölümlerde, orta sahamızda sürpriz koşular yapacak oyuncularımızla sonuca gidebiliriz. Futbolda elbette ciddiyet ve konsantrasyon önemli. Bu faktörleri üzerinde taşıyacak takımımızın zorlanmayacağına eminim. 
     
Güneş'in aklı karıştıMilli Takım'ın hocası, cezalı olan Yıldıray ile Okan'ın yerine kimi oynatacağına bir türlü karar veremedi. Tayfun ve İbrahim ilk onbirin en şanslı isimleri 
     Forvet aynı 
     MİLLİ Takım Teknik Direktörü Şenol Güneş, Makedonya maçına süreceği 11'i karşılaşma öncesinde belirleyecek. Güneş'in, kart cezalısı olan Okan ve Yıldıray'ın yerine kime görev vereceği henüz açıklık kazanmazken, İbrahim Üzülmez'i savunmanın soluna çekeceği öğrenildi. Güneş, Okan'ın yokluğunda Tayfun ve Gökdeniz arasında tercih yapacak. Forvet ise Nihat - Hakan Şükür ikilisini bozmayacak. 
     Son uyarı 
     MAKEDONYA maçının son çalışmasını dün akşam Nevzat Demir Tesisleri'nde medyaya kapalı olarak yapan Ay - Yıldızlı ekipte, Teknik Direktör Şenol Güneş, oyuncularını sık sık uyardı. Ofansif ağırlıklı bir taktik uygulamayı planlayan Güneş, "Rakibimiz hem agresif, hem de sert oynuyor. İyi konsantre olun, rakibe doksan dakika göz açtırmayın. Makedonya'yı yenelim, tatile mutlu çıkalım" ifadelerini kullandı. 
     
382. randevu      A Milli Futbol Takımı bugün 382. sınavına çıkacak. Ay - Yıldızlı ekip 80 yıllık tarihinde şimdiye kadar yaptığı toplam 381 maçtan 126'sını kazanırken, 170'ini yitirdi, 85 maçta da eşitliği bozamadı. 464 gol attı, kalesinde 616 gol gördü. Bu arada Milli Takım 2 Haziran 2001'de Dünya Kupası Eleme Grubu'nda Azerbaycan ile yaptığı maçtan sonra ilk kez İnönü Stadı'nda oynayacak. 
     
Yenilgimiz yok      TÜRKİYE, Makedonya ile bugüne kadar 5 kez karşı karşıya geldi. A Milli Takımımız dört galibiyet, bir beraberlik elde etti. Rakibini deplasmanda üç kez mağlup eden Ay - Yıldızlı ekip tek beraberliği Bursa'da 3-3'lük skorla aldı. 2004 Avrupa Şampiyonası elemelerinde Makedonya ile oynadığımız ilk maçı ise Okan ve Nihat'ın golleri ile 2-1 kazanmıştık. 
     
     TÜRKİYE 
     Rüştü 
     Fatih Akyel 
     Bülent 
     Alpay 
     İbrahim Üzülmez 
     Tayfun Gökdeniz 
     Tugay 
     Emre Belözoğlu 
     Ergün 
     Nihat 
     Hakan Şükür 
     
     MAKEDONYA 
     Milosevski 
     Lazarovski 
     Sedloski 
     Vasovski 
     Sumolikoski 
     Şakiri 
     Grozdanovski 
     Mitreski 
     Stankovski 
     Dmitrovski 
     Stoikov 
     
İngiltere'nin Slovakya sınavı      AVRUPA Şampiyonası elemelerinde Türkiye ile birlikte liderlik mücadelesi yapan İngiltere, sahasında Slovakya'yı konuk edecek. Karşılaşma TSİ ile 22.00'de başlayacak. Ada temsilcisi, maç eksiğiyle Millilerimiz'in iki puan gerisinde bulunuyor. 
     

</TEXT>
</DOC>
