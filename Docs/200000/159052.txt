<DOC>
<DOCNO> 159052 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/26/son/soneko43.html </URL>
<DATE> 2003/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Para piyasalarında bugün... 
</HEADLINE>
<TEXT>

     Genelkurmay Başkanı Orgeneral Hilmi Özkök'ün açıklamalarına odaklanan Borsa, gazetecilerle yapılan toplantıdan kamuoyuna yansıyan izlenimlerle günü artıda tamamladı, dolar gerilemeye devam etti. 
     İstanbul Menkul Kıymetler Borsası İMKB Ulusal 100 Endeksi, 1. seansta 140.48 puan artarken, hisse senetleri ortalama yüzde 1.27 oranında değer kazandı. 
     2. seansta gelen gelen kar satışlarıyla 11.017.20 puana kadar gerileyen endeks, tepki alımlarıyla 11.244.28 puana kadar yükseldikten sonra günü 11,125.34 puandan tamamladı. 
     Endeks en düşük 11,017.20 puanı, en yüksek 11,244.28 puanı gördü. 
     Hisse senetleri piyasasında günlük işlem hacmi 859 trilyon 189 milyar 724 milyon lira olarak gerçekleşti. Cuma günü günlük işlem hacmi 787 trilyon 78 milyar 830 milyon lira olmuştu. 
     
     DÖVİZ 
     Kapalıçarşı'da Cuma gününü 1 milyon 457 bin liradan tamamlayan dolar, güne 1 milyon 461 bin liradan, 1 milyon 716 bin liradan tamamlayan Euro da 1 milyon 722 bin liradan başladı. Piyasa kapanışında doların satış fiyatı 1 milyon 462 bin liraya, Euro'nun ise 1 milyon 728 bin liraya geriledi. 
     Merkez Bankası, doların bugünkü efektif kurunu alışta 1 milyon 451 bin 398 lira, satışta ise 1 milyon 466 bin 609 lira olarak açıkladı. 
     Böylece dolar, Merkez Bankası'nın Cuma günkü kurlarına göre, alışta 3 bin 394 lira, satışta ise 3 bin 418 lira düştü. 
     
     TAHVİL-REPO 
     İMKB Tahvil ve Bono Piyasası Kesin Alım Satım Pazarı'nda en fazla işlem gören 7 Temmuz 2004 vadeli bugün valörlü tahvilin bileşik faizi 0.03 puan yükseldi. 
     Piyasa kapanışında bu kağıdın basit getirisi yüzde 50.85, bileşik getirisi ise yüzde 49.57 olarak gerçekleşti. 
     İMKB Tahvil ve Bono Piyasası Repo Pazarı'nda gecelik faiz ortalama yüzde 41.00 olarak belirlendi. 
     Bankalararası TL interbankında gecelik faiz oranı, ortalama yüzde 41.00 oldu. 
     
</TEXT>
</DOC>
