<DOC>
<DOCNO> 172367 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/29/son/sonspo09.html </URL>
<DATE> 2003/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Aydın Agustine Trabzonspor'a gidebilir, sorun yok 
</HEADLINE>
<TEXT>

     Kulüpler Birliği Başkanı Cemal Aydın, naklen yayın konusunda bir sorun olmadığını söyledi. 
     Aydın, Kuşadası'nda dün yaptıkları toplantıda, peşinat konusunda anlaştıklarını belirterek, ''Naklen yayın konusunda bir sorun yok. Peşinatın ilk yarısını bu cuma, ikinci yarısını da gelecek hafta alacağız. Yeni sezonda da sorun çıkacağını sanmıyorum'' diye konuştu. 
     Öte yandan Ankaragücü Kulübü Başkanı da olan Cemal Aydın, Trabzonspor'a transferi gündemde olan ancak henüz kesin bir neticeye kavuşmayan Agustine konusuna da değinerek, ''Eğer Agustine Trabzonspor ile anlaşırsa, bizim için sorun olmaz'' dedi. 
     Ankaragücü Kulübü olarak Trabzonspor ile anlaşabileceklerini ifade eden Aydın, ''Agustine, Trabzonspor ile görüşüp şartlarda anlaşırsa, biz de bir şekilde Trabzonspor ile anlaşırız. Ankaragücü'nden çok Agustine gider, çok Agustine gelir. Bizde yeri doldurulamayacak futbolcu yoktur. Taraftarlarımız rahat olsun. Bu sene lige renk katan ve zevk veren bir futbol oynayacağız. Taraftarlarımız, desteklerini bizden esirgemesinler.'' 
     
</TEXT>
</DOC>
