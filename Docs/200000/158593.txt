<DOC>
<DOCNO> 158593 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/24/magazin/amag.html </URL>
<DATE> 2003/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
'Aaa, bu öpüşen karım değil mi ' 
</HEADLINE>
<TEXT>

'Kahramanımız', boşanmak istediği eşini biriyle görür, fotoğraf çektirir, adamı döver ama sonra.. 
     Ali EYÜBOĞLU 

     Bostancı Gösteri Merkezi'nin sahibi Savaş Celasun, geçtiğimiz günlerde eğlenmek için Nispet'e gider. İçeri girer girmez Celasun'un gözü, dört kişinin oturduğu bir masadaki kadına takılır. Masadaki erkeklerden biriyle sarmaş dolaş oturan kadının, dört yıla yakın bir süredir boşanmaya çalıştığı eşi Nergiz Celasun olduğuna karar verince ilginç bir plan yapar ve telefona sarılır. 
     
     'Mahkemede işe yarar' 
     Celasun, tanıdığı magazin muhabirlerini arayıp, "Karım beni aldatıyor. Gelin görüntüleyin, ben de bunları mahkemeye sunup ondan kurtulayım" der. Etiler'de dolaşan magazinciler, kısa bir süre sonra Nispet'e gelir ve kadınla adamı öpüşürken bile görüntüler. 
     İstediği olmuştur ama Celasun'un kızgınlığı geçmez. Eşiyle adamın gece kulubünden çıkışlarını bekler. Çıkışta onları takip eden Celasun, müsait bir yerde otomobilin önünü keser. Kadının şaşkın bakışları arasında Celasun, adamı şoför koltuğundan indirip döver. Hırsını alınca da gaza basıp gider. 
     
     'İnsan insana bu kadar benzer' 
     Bir müddet sonra da polis Savaş Celasun'un otomobilinin yolunu keser "Beyefendi hakkınızda şik yet var. Nispet'e eşiyle eğlenmeye giden bir adamı Etiler'de yolunu kesip dövmüşsünüz." 
     
     Celasun şaşırır "O kadın benim eşim..." 
     Polislerin eşliğinde karakola giden Celasun, ikinci şoku yaşar. Celasun'un ağzından şu sözler dökülür "Bir insan bir insana bu kadar mı benzer " 
     Ertesi gün Celasun, "Karım beni aldatıyor, gelin görüntüleyin" diye telefon ettiği magazincileri bir kez daha arar "O kadını eşime benzettim, boş yere de kocasını dövdüm, rezil oldum. Gözünüzü seveyim, bu haberi kullanmayın." 
     

</TEXT>
</DOC>
