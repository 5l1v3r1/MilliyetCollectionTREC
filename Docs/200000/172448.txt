<DOC>
<DOCNO> 172448 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/30/magazin/mag01.html </URL>
<DATE> 2003/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kasap havası' Müslüm'ü çarptı 
</HEADLINE>
<TEXT>

   Meslektaşlarının tersine, imza gününü kasapta yapan Müslüm Gürses, sahnede yere düşüşünü de 'başarıyla' kamufle etti 
      Ali EYÜBOĞLU 
   
   Müzik dünyasının nevi şahsına münhasır şarkıcılarından Müslüm Gürses, geçtiğimiz günlerde bir ilke imza attı. Gürses, alışveriş merkezlerinde ya da müzik marketlerde imza günleri düzenleyen meslektaşlarına inat, Bağcılar'daki bir kasapta imza günü düzenledi. Kasapta imza dağıtmasının nedenini, "Adam halka ucuz et ve kıyma veriyordu. Halkı sevindiren bir adamı ben de böyle ödüllendirdim" diyerek açıklayan Gürses, geçtiğimiz günlerde bir konserinde de ilginç bir olay yaşadı. 
   
   'Kaldırma kardeşim' 
   Müslüm Gürses, Almanya'da konserin sonuna doğru hareketli türküler söylemeye başladı. Ancak yorumladığın türkünün ritmine göre halay çekmeye başlayan Gürses'in ayakları, birkaç figürden sonra mikrofonun kablosuna dolanır. 'Müslüm Baba', bir figür daha yapınca yere kapaklanır. 'Tonmaister'i, binlerce hayranı önünde 'iki seksen' sahneye uzanan Gürses'i kaldırmak için atılır. Ancak şarkıcı, tonmaisterine beklenmedik bir tepki gösterir "Kaldırma kardeşim, bu türkü böyle söylenir." 
   
   
</TEXT>
</DOC>
