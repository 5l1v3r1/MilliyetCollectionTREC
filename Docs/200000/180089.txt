<DOC>
<DOCNO> 180089 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/03/son/sontur25.html </URL>
<DATE> 2003/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İşhanı merdivenlerinde cinayet... 
</HEADLINE>
<TEXT>

     İzmir'de, finans şirketi sahibi bir kişi, işyerine giderken işhanının merdiveninde bıçaklanarak öldürüldü. 
     Alınan bilgiye göre, Karabağlar semti Orcaner İşhanı'nda, Nazar Finans Şirketi'nin sahibi olan Muammer Salepçi 48 , 6. kattaki işyerine çıkmak isterken, merdivende bıçaklı bir kişinin saldırısına uğradı. Vücudunun çeşitli yerlerinden bıçaklanan Salepçi, kaldırıldığı SSK Bozyaka Hastanesi'nde öldü. 
     Asayiş Şube Müdürlüğü Cinayet Büro Amirliği ekiplerinin yaptığı araştırma sonucu, Salepçi'yi bıçaklayan kişinin, Karabağlar semtinde lokanta işleten Mustafa Temel H. 52 olduğu belirlendi. Salepçi ile zanlı Mustafa Temel H. arasında ''alacak-verecek meselesi'' bulunduğu iddia edildi. 
     Salepçi'nin cebinden 5,5 milyar lira ve 3 adet Extacy hap çıktığı ve zanlının yakalanması için çalışmaların sürdüğü bildirildi. 
     
</TEXT>
</DOC>
