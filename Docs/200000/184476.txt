<DOC>
<DOCNO> 184476 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/25/spor/spo15.html </URL>
<DATE> 2003/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

   
   İlk gün döküldük    ALMANYA'DAKİ Dünya Tekvando Şampiyonası'nın ilk gününde iki sporcumuz da elendi. Bayanlar 63 kiloda Funda Manaz, ilk turda Danimarkalı'yı 6-0 yendi, Kenyalı rakibinin mindere çıkmamasıyla yükseldiği üçüncü turda ise Avustralyalı'ya 5-4 teslim oldu. 72 kiloda Ertan Baştuğ da, Katarlı rakibini 3-2 yenmesinin ardından, ikinci turda Koreli'ye 8-2 mağlup oldu. 
   
   Trawinski'de start    MARMARA depreminde yaşamını yitiren Dr.Hans Joschim Trawinski anısına düzenlenen 2. Tekerlekli Sandalye Basketbol Turnuvası bugün İstanbul'da başlayacak. Ahmet Cömert Spor Salonu'ndaki turnuvada ilk gün saat 13.00'te KKTC - Bosna Hersek ve 15.00'te Türkiye - İsrail karşılaşacak. 
   
   Başkanlara jest    SPOR teşkilatı bünyesinde faaliyet gösteren federasyon başkanlarına 19 milyar 95 milyon liraya kadar para harcama yetkisi verildi. GSG Müdür Vekili Mehmet Atalay, federasyon faaliyetlerinin daha çağdaş, sağlıklı ve hızlı bir şekilde gerçekleştirilebilmesi için böyle bir uygulamaya gidildiğini söyledi. 
   
   
</TEXT>
</DOC>
