<DOC>
<DOCNO> 172808 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/31/son/soneko42.html </URL>
<DATE> 2003/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray Sportif'in banka borcu yok 
</HEADLINE>
<TEXT>

     Galatasaray Sportif A.Ş'nin hiç banka borcu bulunmadığı bildirildi. 
     Galatasaray markasının yönetim haklarına alan Galatasaray Sportif Sınai ve Ticari Yatırımlar A.Ş., 31 Mayıs 2003'de biten 12 aylık döneme ilişkin Sermaye Piyasası Kurulu mevzuatına uygun ve enflasyona göre düzeltilmiş mali tablolarını açıkladı. 
     Açıklamaya göre, 12 aylık dönemde 43 trilyon lira net satış tutarı elde eden ve yıllık faaliyet gideri 6 trilyon lira olarak gerçekleşen şirket, 37 trilyon lira esas faaliyet karı sağladı. 
     7.2 trilyon tutarındaki diğer net gelirler ve enflasyon düzeltmeleri sonucunda 9.1 trilyon net parasal pozisyon zararından sonra Galatasaray Sportif, 12 aylık dönemde 35 trilyon lira net kara ulaştı. 
     Açıklamada, ''42.5 trilyon liraya ulaşan toplam hazır değerler ve menkul kıymetlere sahip olan şirketin hiç banka borcu bulunmamaktadır. Kısa vadeli ticari alacakları 3.9 trilyon lira seviyesinde olan Galatasaray Sportif'in, bilanço tarihi itibarı ile ortaklardan 0.4 trilyon lira alacağına karşılık, henüz ödenmemiş 2002 temettülerinden ortaklarına 1.1 trilyon lira borcu bulunmaktadır'' denildi. 
     
</TEXT>
</DOC>
