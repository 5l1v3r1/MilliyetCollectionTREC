<DOC>
<DOCNO> 173199 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/02/son/sontur05.html </URL>
<DATE> 2003/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Çocuklarınızın saçının gür olması için... 
</HEADLINE>
<TEXT>

     Özellikle çocukluk çağında saçların kısa kesilmesinin, saçların ileri yaşlarda daha gür ve kuvvetli olmasını sağladığı bildirildi. 
     Konya Numune Hastanesi'nde görevli Dermatoloji Uzmanı Dr. Ümit Çolakoğlu, A.A muhabirine yaptığı açıklamada, başı sıcak ve soğuk gibi zararlı dış etkenlerden koruyan saçların, kişinin dış görünüşü açısında da büyük önem taşıdığını söyledi. 
     Keratin içeren ölü hücrelerden oluşan saçın bir tek telinin ortalama 3-4 yıl ömrü olduğunu belirten Çolakoğlu, saçın sağlıklı bir gelişim gösterebilmesinde katılımsal faktörler kadar sağlıklı beslenmenin de önem taşıdığını vurguladı. 
     Çolakoğlu, travmatik kısa sürede ve aniden saç dökülmelerinin en büyük nedenin ise stres olduğunu kaydetti. 
     
     DOLGUN SAÇLARIN SIRRI ÇOCUKLUKTA... 
     Çolakoğlu, özel durumlar dışında erkeklere özgü olan saç dökülmesinin temel nedeninin, erkeklerde bulunan erkek eşey hormonu olduğunu ifade eden Çolakoğlu, şunları söyledi 
     ''Çocukluk dönemlerinde saç yapısının gelişimi, saçın gerçek karakterinin oluşmasında belirleyici rol oynamaktadır. Bu nedenle çocukluk döneminde saçın sıkça kesilmesi büyük önem taşır. Özellikle bu çağlarda saçların kısa kesilmesi, ileri yaşlarda daha gür ve kuvvetli olmasını sağlar. Çünkü, uzamış durumda olan saç canlılığını yitirip güç kaybeder. Saç kesiminde saç kökleri biraz daha güçleneceği için saç kalınlığı her kesimde biraz daha artar. Son derece hareketli olunan bu dönemde çocukların kısa kesilmiş saçları ve saç kökleri, fiziki yıpranmalardan da etkilenmez. Kalınlaşan ve güçlenen saçlar ise ilerdeki yaşlarda saçların dökülmesine yönelik karşılaşılabilecek olumsuzlukların etkisini, en aza indirmiş olur.'' Çolakoğlu, çok sayıda kişinin çocuklarının saçının gür olması için berberden sıfır numara taş yapmasını istediğini ifade ederek, ''Ancak, bu durum yazın sıcak, kışın da soğuğun etkisi ile çocuklarda sinüzite neden olabilir. Bu nedenle sıfır numara tıraşı önermiyoruz'' dedi. 
     
</TEXT>
</DOC>
