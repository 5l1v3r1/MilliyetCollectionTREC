<DOC>
<DOCNO> 187302 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/08/son/sonspo08.html </URL>
<DATE> 2003/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye elemelerde altın çağını yaşıyor... 
</HEADLINE>
<TEXT>

     A Milli Futbol Takımı, 11 Ekim Cumartesi günü İngiltere ile yapacağı 12. Avrupa Şampiyonası 7. Eleme Grubu 8. maçı öncesi, elemeler tarihindeki en başarılı dönemini yaşıyor. 
     Grup maçlarının bitimine 1 maç kala yaptığı 7 karşılaşmada 6 galibiyet, 1 yenilgi alan Türkiye, 43 yıllık Avrupa Şampiyonası eleme maçlarında, şimdiye kadarki en fazla galibiyeti alırken, topladığı 18 puanla da aynı zamanda en fazla puanı toplama başarısını gösterdi. 
     1996 ve 2000 yıllarında katıldığı Avrupa Şampiyonası finallerinde gruptan 2. olarak çıkan Türkiye, cumartesi günü İngiltere'yi yenmesi durumunda, elemeler tarihinde ilk kez Avrupa Şampiyonası finallerine grup lideri olarak katılma başarısını gösterecek. 
     7 maçta 17 gol atan ay-yıldızlı ekip ayrıca, 1 maç eksiğiyle elemelerdeki en fazla golünü atarken, kalesinde gördüğü 5 golle de en az gol yeme başarısını gösterdi. 
     SON DURUM... 
     
     
Takımlar O G B M A Y P 1-İngiltere 7 6 1 - 14 5 19 2-TÜRKİYE 7 6 - 1 17 5 18 3-Slovakya 7 2 1 4 9 9 7 4-Makedonya 8 1 3 4 11 14 6 5-Liechtenstein 7 - 1 6 2 20 1 
     
</TEXT>
</DOC>
