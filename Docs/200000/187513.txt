<DOC>
<DOCNO> 187513 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/09/son/soneko16.html </URL>
<DATE> 2003/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Megane II Sedan Eylül'de en çok satılan otomobil oldu... 
</HEADLINE>
<TEXT>

     Bursa'daki OYAK Renault fabrikasında üretilerek, 84 ülkeye ihraç edilecek Megan II Sedan'ın, pazara sunulduğu Eylül ayında Türkiye'nin en çok satılan otomobili olduğu bildirildi. 
     OYAK Renault'tan yapılan yazılı açıklamaya göre, son beş yılı pazar lideri olarak kapatan Renault, 2003 yılında da liderliği kaptırmadı. 
     Renault, 2002 yılı Ocak-Eylül döneminin 56 bin 989 adet binek otomobil iki katından fazla satışın yapıldığı 119 bin 191 adet binek otomobil 2003 yılının aynı döneminde, binek otomobil pazarında 23 bin 309 adet satış rakamı ile yüzde 19.6 oranında pazar payı elde etti. 
     Renault, binek otomobil pazarındaki liderliğini en rakibi ile arasında 8.3 puan fark ile sürdürüyor. Renault, Eylül ayında da toplam 23 bin 778 adet satış rakamının gerçekleştiği binek otomobil pazarında elde ettiği yüzde 22.4'lük pazar payı 5 bin 335 adet satış ile liderliğini sürdürüyor. 
     
     MEGAN II SEDAN'DA ARALIK AYINA SIRA VERİLİYOR 
     Eylül ayı başında Türkiye pazarına sunulan ve sadece Türkiye'de üretilerek 84 ülkeye ihraç edilecek olan Megane II Sedan, Eylül ayında Türkiye'nin en çok satılan otomobili oldu. 
     Eylül ayında toplam bin 972 adet satılan Megane II Sedan toplam binek otomobil pazarında yüzde 8.3 oranında pazar payı elde etti. Pazara sunulduğu günden itibaren ilgi odağı haline gelen ve Ekim ayı satışları ayın ilk günlerinde tamamlanan Megane II Sedan'ın Kasım ayı satışları da sona erdi ve daha şimdiden Aralık ayına sıra yazılmaya başlandı. 
     9-12 Ekim tarihleri arasında 15.'si düzenlenecek olan ''Renault Açık Kapı Festivali'' dahilinde ise Renault satış noktalarını ziyaret eden tüketiciler Türkiye'nin otomobili Megane II Sedan'ı yakından tanıma ve deneme imkanı bulacaklar. 
     Renault Clio Symbol ise Eylül ayında toplam bin 885 adet yüzde 7.9 pazar payı satış ile Türkiye'nin en çok satılan ikinci otomobili oldu. 
     
</TEXT>
</DOC>
