<DOC>
<DOCNO> 193883 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/07/ekonomi/eko01a.html </URL>
<DATE> 2003/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Tekel ucuz mu, pahalı mı 
</HEADLINE>
<TEXT>

   Tekel Genel Müdürü Ensari, "Tekel'e biçilen 1.1 milyar dolar hakarettir. Ben olsam ihaleyi iptal ederim" dedi 
      
   Tekel Genel Müdürü Sezai Ensari, özelleştirme ihalesinde Japan Tobacco International'in JTI verdiği 1 milyar 150 milyon dolar teklifin kabul edilebilir olmadığını belirterek, "Teklifler hem Tekel'e hakarettir, hem Türk sigara piyasasına saygısızlıktır" dedi. 
   Ensari, Tekel'e tekliflerin özelleştirme hedefi olan 4 milyar doları aşacağını düşündüğünü, ancak verilen tekliflere çok şaşırdığını söyleyerek şöyle devam etti 
   "Gelen rakam, diğer kuruluşlara örnek teşkil edecek bir rakam değil ve Türkiye'ye önemli döviz girdilerini engelleyecek bir rakam. Tekel'in yarattığı vergi yönündeki katma değeri 2 milyar dolar. İtalya, 15 milyar adet sigara ürettiği pazarını 2.3 milyar euroya sattı. Fas'ta da bir örnek yaşandı. Üçte birimiz kadar pazar payı bulunan Fas'ta 1.5 milyar dolara gitti. Şimdi rakamları dikkate aldığınızda, 70 milyar adet bu rakam 2002 sonunda 67 milyar adede düştü sigara üreten Türk pazarına biçilen bu değer, verilen bu fiyat bence kabul edilebilir değil." 
   
      'Derhal iptal ederim' 
   Ensari, "Ben de olsam hiç tartışmaya bile açmadan derhal ihaleyi iptal ederdim. Bence teklifin Özelleştirme Yüksek Kurulu'na sunulmasına gerek yok" dedi. 
   Tekel'in 2002 sonu itibariyle 328 trilyon lira k r ettiğini anımsatan Ensari, eylül ayı itibariyle 170 trilyon lira k rda olduklarını belirterek, yıl sonuna kadar 250 trilyon liralık k r hedeflediklerini bildirdi. 
   
   Pazar savaşı açıyor    BÜLENT YARDIMCI 
   İhalede verilen fiyatı "kabul edilemez" bulan Tekel Genel Müdürü Ensari, "Tekel'in ne olduğunu, Tekel'i almamakla ne kadar pişmanlık duyacaklarını pazar paylarını en yüksek seviyelerine çıkartarak zaman içinde ben ispatlayacağım" dedi. AA'ya yaptığı açıklamada "Tekel'in değerini düşürtmeyiz. Bundan öyle bir değer çıkar ki, daha sonra gelecek rakamlar en az bunun üç - dört katı olur" diyen Ensari, Milliyet'e yaptığı değerlendirmede de kaybettikleri pazar payını geri almak için tüm hazırlıkları yaptıklarını söyledi. Ensari, "Bu konuda yaptığımız 6 aylık ve bir yıllık iş planlarımız hazır" dedi. Ensari, yaprak tütün işletmelerinin çok hantal olduğunu da belirterek, "Onları canlandırmak için hazırlıklarımız var" diye konuştu. Tekel'in 2000 yılında 77 bin ton olan filtreli sigara satışları 2002'de 67 bin ton kadar düşmüştü. Ensari, bundan sonra ürün çeşitlerini ve kalitesini artırarak azar payını artıracaklarını ifade etti. 
   
   
</TEXT>
</DOC>
