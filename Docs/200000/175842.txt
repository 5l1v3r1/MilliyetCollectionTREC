<DOC>
<DOCNO> 175842 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/15/yasam/yas03.html </URL>
<DATE> 2003/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
t.A.T.u. Türkiye'de Ruslara söyledi 
</HEADLINE>
<TEXT>

   Adları 'lezbiyen'likle bir anılan müzik grubu t.A.T.u., İstanbul'da çoğunluğu Ruslardan oluşan azınlığa şarkı söyledi öpüştü, sevişti.. 
      NİLAY ÖRNEK 
   
   Biraz tempolu da olsa ortalamanın altında bir müziğe, 'gay, sex, sexy' gibi birkaç sözcük ile "Alman porno filmlerinin ünlemle biten kısa seslenmelerini" eklerseniz ne olur Cevap t.A.T.u. 
   Şarkılarından çok, lezbiyen olma iddialarıyla ünlenen Rus grubu görmek amacıyla Park Orman'a gittiğimizde kapının önü, sinirli basın mensuplarıyla doluydu. Çünkü 'nedense' içeri alınmıyorlardı. Biz o an için illegal görülen yollarla içeri 'sızdık'. Ama o da neydi Park Orman konser alanı olalı böyle boşluk görmemişti. 
   Saat 23.00 gibi saflar sıklaştı, önler kalabalıklaştı ve Yulia Volkova ile Lena Katina bir örnek beyaz bluz ve mini kot etekleriyle sahneye çıktı. İlk şarkı en bilineniydi "Not Gonna Get Us". Bu dakikadan sonra etrafımızın Ruslarla çevrildiğini anladık, "Davay Davay Hadi Hadi " nidaları havada uçuşmaya herkes Rusça yorumlar yapmaya başladı. Bazı Rus kızlarını konser boyunca omuzlarında taşıyan güçlü Türk erkekleri de takdire şayandı 
   
   Yazılamayacak sözler 
   Sonra iki genç kız, sürekli bizi, birbirlerini, Türkiye'yi çok sevdiklerini söyleye birkaç şarkı daha seslendirdi. Tempo pek bi düştü ki bir değişim başlandı... Konserin son iki üç şarkısında ki bu şarkılar da 'All The Thing She Said'ın değişik hallerinden başka şeyler değildi en az şarkılı konserlerden biriydi yani kızlar birden "ateşlendi". O kısa siyah saçlı kız, "Ah, oh" diye inlemeye diğeri de vücudunu okşamaya başladı. Veeeee... İki kız sahnede öpüşü verdi. Sonra bir daha, bir daha uzun süre öpüştüler... 
   Ve esmer olan, kızıl saçlanın üzerine yatıp inlemeye başladı. Sonra da belki ağza alınabilecek ancak gazeteye yazılamayacak cümleler sarf ettiler. Konser bitti 5 kişi bile 'bis'e çağırmadı herkes bir anda dağılıverdi. Park Orman çıkışında ise ne uzun taksi kuyrukları ne de balık istifi minibüsler vardı. Belki tek bu bile konserin kötülüğünün işaretiydi. 
   
   
</TEXT>
</DOC>
