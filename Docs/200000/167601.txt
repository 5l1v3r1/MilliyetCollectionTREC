<DOC>
<DOCNO> 167601 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/06/yasam/yas05.html </URL>
<DATE> 2003/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Asansör mağduruna tazminat 
</HEADLINE>
<TEXT>

The Marmara Oteli'nin asansöründe mahsur kalan Doç. Aydın Gülan, 1 milyarlık 'sembolik' davayı kazandı 
     SEMRA PELEK İstanbul 

     İstanbul Üniversitesi Hukuk Fakültesi İdare Hukuku Anabilim Dalı öğretim üyesi Doç. Dr. Aydın Gülan, 30 Mart 2001'de, eski Adalet Bakanı Hikmet Sami Türk'ün de katıldığı bir toplantı için The Marmara Oteli'ne gitti. Toplantı çıkışında Gülan, İ.Ü. Hukuk Fakültesi'nden Prof. Dr. İlhan Öz ve avukat Ergun Özer ile birlikte asansöre bindi. Ancak Gülan ile beraberindekiler asansörde 2.5 saat mahsur kaldı. Bunun üzerine Gülan, "Otel, asgari ve zorunlu tedbirleri almalıydı" diyerek manevi tazminat davası açtı. Otelin kendilerine bilgi vermediğini, yetkililerin 'özür dilemek' yerine kaba davrandığını,sinir, ruh ve bedenen yıprandıklarını belirtti. 
     
     Ağır hizmet kusuru 
     Otel avukatları ise, davacıların stop düğmesine kendi hataları sonucu bastığını belirtti. Mahkeme, kararında şöyle dedi "Normal insanların stop düğmesine basacakları düşünülemez. Olaya geç müdahale edilmesinde otel yetkililerinin ağır hizmet kusuru bulunmaktadır." 
     

</TEXT>
</DOC>
