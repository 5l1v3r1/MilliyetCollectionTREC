<DOC>
<DOCNO> 175730 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/14/son/sonspo09.html </URL>
<DATE> 2003/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Süreyya Ayhan'a zorlu rakipler... 
</HEADLINE>
<TEXT>

     Avrupa Şampiyonu milli atlet Süreyya Ayhan'ı, ''Golden League''in 5. ayağında zorlu rakipler bekliyor. 
     Geçen hafta Almanya'nın başkenti Berlin'de yapılan 4. ayakta, Berlin ISTAF yarışlarında 3.59.58 koşarak bu yılın dünyadaki en iyi derecesini elde eden Süreyya Ayhan, İsviçre'nin Zürih kentinde Letzigrund Stadı'nda yarın yapılacak ''Golden League''in 5. ayağı olan Weltklasse yarışlarında da zorlu rakiplerine karşın birincilik için koşacak. 
     TSİ 21.00'de başlayacak bayanlar 1500 metre yarışında Süreyya Ayhan'ın rakipleri arasında, Olimpiyat Şampiyonu Cezayirli Nuriye Merah Benida'nın yanısıra, 800 metrede dünya 2.'si ve olimpiyat 3.'sü İngiliz Kelly Holmes, dünya 2.'si ABD'li Regina Jacobs ve 1997 yılı Dünya Şampiyonu Portekizli Carla Sacramento da yer alıyor. 
     Süreyya Ayhan ile birlikte 16 atletin yarışacağı koşuda diğer atletler ise şunlar 
     Hasna Benhassi Fas , Lidia Chojecka Polonya , Yulia Kosenkova Rusya , Iryna Lishchinska Ukrayna , Faith Macharia Kenya , Nelya Neporadna Ukrayna , Ekaterina Rozenberg Rusya , Tatyana Tomashova Rusya , Hayley Tullett İngiltere , Alesia Turova Belarus , Judit Varga Macaristan . 
     
</TEXT>
</DOC>
