<DOC>
<DOCNO> 172590 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/30/son/sonspo15.html </URL>
<DATE> 2003/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Chiesa Siena'ya tecrübesiyle hayat verecek... 
</HEADLINE>
<TEXT>

     İtalyanlar'ın golcü futbolcusu Enrico Chiesa, ligin yeni takımı Siena'nın ligde iyi bir yer bulması için deneyimleriyle takıma yarar sağlayacağına inandığını söyledi. 
     99 yıllık tarihinde ilk kez ''Serie A''da mücadele edecek Siena'nın yeni oyuncusu Chiesa, geçen sezon SS Lazio'da, daha önce de AC Parma ve Fatih Terim'in çalıştırdığı dönemde AC Fiorentina'da oynadı. 
     Bu takımlarda toplam 250 kez maça çıkan Chiesa, deneyimiyle Siena'nın başarısına yardımcı olacağını belirterek, bu takımda olmaktan çok mutlu olduğunu söyledi. 
     Chiesa, ''Serie A''daki tüm deneyimlerini, bu takımın başarısı için kullanacağını kaydetti. 
     Bu arada teknik direktör Giuseppe Papadopulo, takımın hücum gücünü artırmak için en az 2 oyuncuya daha ihtiyaçları olduğunu söyledi. 
     
</TEXT>
</DOC>
