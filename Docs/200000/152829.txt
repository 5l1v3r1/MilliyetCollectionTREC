<DOC>
<DOCNO> 152829 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/27/son/sonspo29.html </URL>
<DATE> 2003/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Aybaba Takımda bazı oyunculara forma şansı vermeyeceğim... 
</HEADLINE>
<TEXT>

     Trabzonspor Teknik Direktörü Samet Aybaba, bordo-mavili takımda bazı oyuncuların Trabzonspor'un büyüklüğünü bilmediğini ve onlara artık forma şansı vermeyeceğini söyledi. 
     Aybaba, Göztepe ile golsüz sona eren maçın ardından yaptığı açıklamada, Türkiye Kupası'nın takımın konsantresini etkilediğini belirterek, ''Ancak bu kadarda olacağını tahmin etmiyorduk. Gerçi 80-85 dakika oyunun hakimiyeti bizdeydi ancak gol vuruşlarında başarılı olamadık'' dedi. 
     Göztepe maçında bazı oyunculara forma şansı vermesiyle ilgili olarak da Aybaba, şöyle konuştu 
     ''Bu maçta bazı oyunculara forma şansı verdim ancak bu oyuncular Trabzonspor'un büyüklüğünü bilmiyorlar. Onlara artık şans vermeyeceğim. Takım üzerinde ilerisi için değişiklik yapacağız. Bir daha bu futbolcuları, maç kadrosunda göremeyeceksiniz.'' Aybaba, bordo-mavili taraftarların maça ilgi göstermemesinden de yakınarak, ''Taraftarlarla bağımız yok. Türkiye Kupası'nda Malatyaspor'u yendik 3 bin taraftara oynadık. Kupayı aldık 4 bin taraftara oynadık'' diye konuştu. 
     
     TÜFEKÇİ ''SAĞLAM DEFANS KURGUSUYLA OYNADIK" 
     Göztepe Teknik Direktörü İlyas Tüfekçi'de, Trabzonspor karşısında sağlam defans kurgusuyla oynadıklarını ve böylece bir puanı elde etmeyi başardıklarını söyledi. 
     Tüfekçi, Trabzonspor'un Türkiye Kupası'nı elde ettiğini ve bu nedenle bordo-mavili takımın maça üst düzeyde bir konsantre sağlayamadığını da belirterek, şöyle konuştu 
     ''Türkiye Kupası'nın Trabzonspor camiasına hayırlı olmasını diliyoruz. Avrupa'da da onlara başarılar dileriz. Bugün Trabzonspor, bize birşey hediye etmedi. Biz sağlam defans kurgusuyla oynadık. Bizde bu maçı kazanabilirdik, Trabzonspor'da maçı kazanabilirdi. Ancak 1 puan bizim için ligde kalma yolunda çok önemliydi.'' 
     





</TEXT>
</DOC>
