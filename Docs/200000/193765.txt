<DOC>
<DOCNO> 193765 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/06/son/soneko24.html </URL>
<DATE> 2003/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
TEB'den 38.6 trilyon net kar... 
</HEADLINE>
<TEXT>

     Türk Ekonomi Bankası TEB , 9 ay Ocak-Eylül için 38.6 trilyon lira net kar açıkladı. 
     TEB'den yapılan yazılı açıklamaya göre, net karda yüzde 155 artış sağlayan bankanın brüt karı da 62 trilyon lira olarak gerçekleşti. 
     Aktifinin yüzde 45'i likit kalemlerden oluşan bilançoda kredilerin payı yüzde 42'ye yükselirken, menkul kıymetlerin oranı yüzde 5 seviyesinde kaldı. 
     Özkaynakları 305 trilyon liraya yükselen bankanın sermaye yeterliliği rasyosu ise yüzde 14.57 oldu. 
     TEB açıklamasında, enflasyon muhasebesi esaslarına göre açıklanan bu rakamların bankanın güçlü mali yapısı ile istikrarlı gelişimini gösterdiği belirtildi. 
     
</TEXT>
</DOC>
