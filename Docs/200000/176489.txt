<DOC>
<DOCNO> 176489 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/18/son/soneko18.html </URL>
<DATE> 2003/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Uluslararası piyasalarda petrol fiyatları yükseldi... 
</HEADLINE>
<TEXT>

     Uluslararası piyasalarda petrol fiyatları, Kerkük-Yumurtalık boru hattında hafta sonu yaşanan patlamanın ardından petrol sevkiyatının durması üzerine yükseldi. 
     Londra Borsası'nda Kuzey Denizi Brent türü petrolün Eylül ayı vadeli fiyatı 35 cent artarak 29.16 dolara çıktı. Brent petrolü, dünya petrol fiyatlarının belirlenmesinde bir sabit nokta görevi görüyor. 
     Irak petrolünün ihracatı, Kerkük -Yumurtalık boru hattında petrol sevkiyatına yeniden başlanmasından iki gün sonra yapılan sabotaj sonucu patlama ve ardından çıkan yangının ardından durmuştu. 
     Hattın onarılmasının 10 gün ile bir ay arasında değişen bir süre alabileceği belirtiliyor. 
     
</TEXT>
</DOC>
