<DOC>
<DOCNO> 169803 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/16/son/soneko46.html </URL>
<DATE> 2003/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Hazine Bakanı, yüzde 3'ün üzerinde büyüme bekliyor... 
</HEADLINE>
<TEXT>

     ABD Hazine Bakanı John Snow Amerikan ekonomisinin bu yıl yüzde 3'ün üzerinde büyüme göstereceği tahmininde bulundu. 
     Snow, Londra ziyaretinde düzenlediği basın toplantısında, ülkesinin ekonomisindeki canlanmanın gelecek aylarda daha da hız kazanacağını söyledi. 
     ABD şirketlerinin maliyetlerini kısıp verimliliklerini artırdıklarını belirten Snow, ABD menkul kıymet piyasalarında görülen yükselişin de ekonomik etkinlikte artışa işaret ettiğini ifade etti. 
     Snow, ABD Doları'nın değerindeki düşüşle ilgili sorulara ise ''ABD yönetimi olarak güçlü dolardan yana oldukları ve ekonominin yapı taşları güçlendiğinde kambiyo kurları meselesinin kendi kendine düzeleceğini'' söylemekle yetindi. 
     
</TEXT>
</DOC>
