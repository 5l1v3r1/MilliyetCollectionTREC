<DOC>
<DOCNO> 187763 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/10/son/soneko12.html </URL>
<DATE> 2003/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Ek taşıt vergisinde çözüme yaklaşıldı... 
</HEADLINE>
<TEXT>

     Gelirler Genel Müdür Vekili Osman Arıoğlu, Anayasa Mahkemesi tarafından iptal edilen ek motorlu taşıtlar vergisiyle ilgili vatandaşların dava açmalarına gerek olmadığını söyledi. 
     Arıoğlu, gazetecilerin sorusu üzerine, Başbakan Recep Tayyip Erdoğan ile Maliye Bakanı Kemal Unakıtan'ın ek vergiye ilişkin açıklamalarda bulunduklarına dikkat çekerek, ''Bununla ilgili teknik altyapı hazırlanacak. Mahsup veya iade de açıklanan şekilde yapılacak'' dedi. 
     Dava açan vatandaşların bundan sonuç almasının mahsup veya iade işleminden daha uzun zaman alacağını ifade eden Arıoğlu, bu şekildde mahkemelerin de meşgul edileceğine dikkat çekti. 
     Gelirler Genel Müdür Vekili, ''Kimsenin böyle bir zahmete girmesine gerek yok. Mahkemeleri meşgul etmeye de gerek yok'' diye konuştu. 
     
</TEXT>
</DOC>
