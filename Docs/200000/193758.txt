<DOC>
<DOCNO> 193758 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/06/son/soneko17.html </URL>
<DATE> 2003/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Gün ortası piyasalar... Borsa düştü, dolar ve faiz yükseldi... 
</HEADLINE>
<TEXT>

     AB İlerleme Raporu'nda, Türkiye'nin tüm çabalarına rağmen Kıbrıs sorunu ile Türkiye'nin AB'ye katılımı arasında bağlantı kurulması ve özelleştirme ihalesinde TEKEL'e beklenenin altında teklifler gelmesi, piyasalardaki olumlu havayı tersine çevirdi. 
     
     BORSA YÜZDE 3.24 KAYBETTİ 

     Dün 16,408.33 puanla son 40 ayın en yüksek düzeyini gören endeks, birinci seansı, 531.67 puanlık kayıpla, 15,876.66 puanda tamamladı. 
     Hisse senetleri ortalama yüzde 3.24 oranında değer kaybetti. 
     İlk yarıyı 15,896.93 puandan geçen endeks, seans içinde en düşük 15,734.56, en yüksek 16,285.12 puanı gördü. 
     Seans kapanışında mali endeks 831.21 puan kayıpla 21,374.66 puana, sanayi endeksi 329.28 puan kayıpla 14,222.17 puana, hizmetler endeksi 253.64 puan kayıpla 8,598.63 puana geriledi. 
     Böylece, önceki kapanışa göre mali grup hisseler ortalama yüzde 3.74, sanayi grubu hisseler ortalama yüzde 2.26, hizmetler grubu hisseler ise ortalama yüzde 2.87 değer kaybetti. 
     1. seansta işlem gören toplam 287 hisse senedinden 235'i değer kaybederken, 25 hisse senedi değer kazandı, 27 hissenin fiyatında değişiklik olmadı. 
     Seansta, 543 trilyon 658 milyar 949 milyon liralık işlem hacmi oluştu. 
     1. seansta, Doğan Holding, Garanti Bankası, Yapı Kredi Bankası, İş Bankası C ve Sabancı Holding en yoğun işlem gören hisseler oldu. 
     Uzmanlar, Borsa'daki gerilemeye neden olarak, Tekel özelleştirilmesine gelen tekliflerin beklentilerin altında kalması ve Avrupa Birliği AB İlerleme Raporu'nda yer alan Kıbrıs ile ilgili unsurları gösterdiler. 
     Bu arada, özelleştirme ihalesinde tekliflerin alındığı TÜPRAŞ'ın hisseleri de 1. seansta yüzde 4.07 değer kaybetti. 
     
     DOLAR 

     Bankalararası piyasada dolar kotasyonlarında alışta en düşük fiyat 1 milyon 491 bin lira, en yüksek fiyat 1 milyon 495 bin lira, satışta ise en düşük fiyat 1 milyon 496 bin lira, en yüksek fiyat 1 milyon 500 bin lira olarak belirlendi. 
     Serbest piyasada ise güne 1 milyon 490 bin liradan başlayan dolar, 1 milyon 495 bin liraya yükseldi. 
     İstanbul ve Ankara serbest piyasalarında dolar, Euro ve sterlinin alış-satış fiyatları, saat 12.00 itibariyle şöyle 
     

İSTANBUL SERBEST PİYASA ALIŞ SATIŞ ABD Doları 1,491,000 1,495,000 Euro 1,708,000 1,713,000 İngiliz Sterlini 2,481,000 2,504,000 İsviçre Frangı 1,084,000 1,094,000      

ANKARA SERBEST PİYASA ALIŞ SATIŞ ABD Doları 1,488,000 1,500,000 Euro 1,704,000 1,717,000 İngiliz Sterlini 2,469,000 2,520,000      
     BONO'DA FAİZ 31.74'E YÜKSELDİ 

     İMKB Tahvil ve Bono Piyasası Kesin Alım Satım Pazarı'nda 18 Ağustos 2004 vadeli, bugün valörlü tahvilin saat 12.00 itibariyle basit getirisi yüzde 30.77, bileşik getirisi yüzde 31.74 seviyesinde bulunuyor. 
     Dünkü piyasa kapanışında bu kağıdın aynı gün valörlü işlemlerinin basit getirisi yüzde 29.39, bileşik getirisi yüzde 30.27 olmuştu. 
     
     REPO 

     İstanbul Menkul Kıymetler Borsası İMKB Tahvil ve Bono Piyasası Repo-Ters Repo Pazarı'nda gecelik işlemler tek oran yüzde 26.00'dan yapılıyor. 
     
     PARİTE 

     Uluslararası piyasalarda euro-dolar paritesi 1.1459, sterlin-dolar paritesi 1.6737, yen-dolar paritesi ise 109.92 düzeyinde seyrediyor. 

     
</TEXT>
</DOC>
