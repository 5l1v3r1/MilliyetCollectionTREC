<DOC>
<DOCNO> 165635 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/26/son/sonspo15.html </URL>
<DATE> 2003/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor'da 'çok dilli' yönetim... 
</HEADLINE>
<TEXT>

     Bursaspor'un dün yapılan kongresinde göreve gelen yöneticilerin biri dışında kalanlar, en az bir yabancı dili konuşabiliyor. 
     Fethiye Kültür Merkezi'nde yapılan seçimlerde, 86 oy alan rakibi AK Parti Bursa Milletvekili Şerif Birinç'e fark atarak 644 oyla başkanlığa seçilen Fikret Üstenci'nin listesinde yer alan yöneticilerin tamamı, İngilizce, Fransızca, Almanya ve İtalyanca dillerinden bir veya birkaçını iyi derecede biliyor. 
     Kongrenin ardından gazetecilerin yöneticiler arasında yaptığı künye araştırmasında, çok ilginç sonuçlar çıktı. 
     Kulüp başkanı Fikret Üstenci İngilizce bilirken, Orhan Gençoğlu İtalyanca, İngilizce ve Almanca, Kemal Öz İngilizce, Fransızca ve Almanca, Ali Uğur ise İngilizce ve Almanca konuşuyor. 
     Osman Yılmaz dışındaki diğer yöneticiler Duran Yazar, Nedim Ermutlu, Erhan Akbaş, Sedat Kaya, Yunus Egemenoğlu, Erkan Körüstan, Mesut Moral ve Nuri Yazıcılar İngilizce, Ali Türkün ile Nurettin Karayaka da Almanca konuşabiliyor. 
     
</TEXT>
</DOC>
