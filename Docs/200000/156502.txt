<DOC>
<DOCNO> 156502 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/14/guncel/gun90.html </URL>
<DATE> 2003/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
Serin Duruş 
     Alper Mestçi - Hüseyin Özcan 
serindurus milliyet.com.tr Fax 0212 505 69 19 

Yalan Haber ..      Amerikanın en prestijli gazetelerinden The New York Times'ın 4 yıllık muhabiri Jason Blair'in, yaptığı her iki haberden birinin yalan olduğu ortaya çıktı. Merak ettik, araştırdık, "Acaba Jason neler sallamış " diye. Çok ilginç sonuçlara ulaştık. Jason'ın yaptığı haberler arasında 5 tane de Türkiye ile ilgili olan vardı. Ve bunlardan bir tanesi sayesinde Jason'ın yalan haber yaptığı ortaya çıktı. İşte haberler ve işte gazetenin açıklaması... 
     Keanu Reeves'in Matrix Reloaded filminde dövdüğü figüranlara Harley Davidson motor hediye etmesi, Türk figürasyon camiasının Hollywood'a akın etmesine yol açtı. Ünlü Türk aktör Cüneyt Arkın, "Yüzlerce kişiyi dövdüm, ama kimseye motor almak zorunda kalmadım. Benden dayak yiyen figüranlar sokakta görünce hala ellerime sarılır. Mühim olan budur" diye olayı protesto etti. 
     Ünlü rap şarkıcısı Eminem, isminin Marshall Bruce Mathers baş harflerinden oluşan takma isminin M M okunuşunun, Türkiye'de çok sevilen ve kullanılan bir isim olduğunu bildiğini, bu durumun kendisinde Türklere karşı bir sempati oluşturduğunu, "Oy oy Eminem" türküsü üzerinde Dr.Dre ile çalıştığını ve hem Türk hem Uzaylı Türkücü Mustafa Topaloğlu ile birlikte düet yapmayı düşündüğünü açıkladı. 
     Gazetemizde The New York Times yayımlanan Beyaz Saray kaynaklı "Türkler epeyce bir süre Oval Ofis'i unutsun" açıklamasına eski başkan Bill Clinton'dan tepki geldi. Clinton "Bush hiçbir zaman Oval Ofisi layıkıyla kullanamamıştır. Türk dostlarıma söyleyebileceğim tek şey boş verin, iyi oldu, Oval Ofis zor yerdir, giren kolay çıkamaz olacak"tır. 
     Irak Savaşı nedeniyle bozulan TürkABD ilişkileri, Wolfowitz'in ABD Savunma Bakan Yardımcısı açıklamasıyla iyice gerilmişti. "Özür dilesinler" açıklamasıyla sinyali veren alan iki tarafın bir Türk televizyonunda program yapan ünlü sanatçı Seren Serengil'in "Yeniden Barışalım" isimli programında barışacakları iddia edildi. 
     Türk siyasi hayatının renkli simalarından Necmettin Erbakan, 77 yaşında yeniden bir partinin Saadet Partisi, yazıda Happiness diye geçiyor genel başkanlığına seçildi ve El Sahaf'tan da hatırladığınız üzere "Zafer yakındır" dedi. 
     "Biz New York Times olarak ilk 4 haberin yalan olduğunu kesinlikle fark etmemekle birlikte 5 numaralı haberi görünce "Yok artık, what's going on daha neler " diyerek uyandık. Tüm okurlarımızdan özür diliyoruz." 
     
GERÇEK HABER      Bıktık yalan haberlerden. Biraz da gerçek haber verelim istedik. Ekonomi, deprem, ABDlilerin fırçaları derken ne önemli şeyler gözden kaçıyor bir bilseniz, yürek dayanmaz. Yoğun gündem içerisinde bu insanların dramının kaybolup gitmesine razı olamadık. İşte haberler... 

</TEXT>
</DOC>
