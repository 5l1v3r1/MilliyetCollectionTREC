<DOC>
<DOCNO> 194171 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/08/yasam/yas01.html </URL>
<DATE> 2003/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadın alışverişte kendinden geçiyor 
</HEADLINE>
<TEXT>

   Kadınların alışveriş yaparken sağlıklı düşünme yeteneğini kaybettiği tezi doğru çıktı. Alman bilim adamlarına göre, bir şey satın alırken beynin mantık merkezi iptal oluyor 
      DIŞ HABERLER SERVİSİ 
   
   ERKEKLERİN, kadınların alışveriş yaparken mantıklarını kaybedip kontrolden çıktıkları iddiası, bilimsel bir araştırmayla kanıtlandı. Manyetik rezonans tomografisiyle kadınların beynindeki hareketliliği ölçen Almanya'daki Munster Üniversitesi araştırmacıları, beynin mantık ve sağduyu ile ilgili bölümünde alışveriş sırasında neredeyse hiç aktivite olmadığını gördü. 
   ARAŞTIRMACILAR, kadınların beyninin mantıkla ilgili bölümündeki hareketliliğin pahalı ürünler satın alırken neredeyse sıfıra indiğini kaydetti. Araştırma, ayrıca erkeklerin de alışveriş konusunda bazı zaafları olduğunu ortaya çıkardı. Buna göre erkekler de hızlı otomobiller, elektronik eşyalar ve bilgisayar oyunları satın alırken mantıklı düşünemiyor. 
   
   
</TEXT>
</DOC>
