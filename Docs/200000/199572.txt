<DOC>
<DOCNO> 199572 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/03/son/sonspo28.html </URL>
<DATE> 2003/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Ahmet Dursun ve Giunti savunma verecek .. 
</HEADLINE>
<TEXT>

     Beşiktaş Futbol Takımı Menajeri Sinan Engin, dün tesislerde tartışan Ahmet Dursun ve Federico Giunti'nin savunmalarını alacaklarını ve gerekirse ceza vereceklerini söyledi. 
     Sinan Engin, iki futbolcunun tartışmasının çok büyütülmemesi gerektiğini vurgulayarak, ''Arkadaşlar arasında bu tip tartışmaların olması normaldir. Aralarında ufak bir tartışma yaşanmış. İkisinin de savunmasını alacağız, gerekli görülürse de ceza vereceğiz. Ancak bu olay büyütülmemeli'' dedi. 
     Adanaspor ile yapacakları lig maçına da değinen Engin, FC Chelsea maçı öncesi bu karşılaşmanın ertelenmesini istemelerinin sözkonusu olmadığını kaydetti. 
     Daha önce bazı maçlar için erteleme taleplerinin reddedildiğini belirten Engin, ''Bizim de şimdi bir erteleme talebimiz yok. Sahaya çıkıp Adanaspor maçını oynayacağız'' diye konuştu. 
     
</TEXT>
</DOC>
