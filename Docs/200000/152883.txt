<DOC>
<DOCNO> 152883 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/28/siyaset/siy01.html </URL>
<DATE> 2003/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP'li kadınların merakı 
</HEADLINE>
<TEXT>
İran'da çarşaf giyecek miyiz 
AKP'li milletvekili eşleri, İranlı kadınlara "Ülkenizde çarşaf giymezsek sıkıntı yaratır mı " diye sordular 
     ELÇİN ERGÜN Ankara 

     İran resmi heyeti onuruna verilen yemekte AKP'lilerin eşleri konuk kadınlara "Ülkenizde çarşaf giymek zorunda mıyız " diye sordu. Türbanla da İran'a gidebileceklerini öğrenen AKP'li kadınlar, İran Cumhurbaşkanı Yardımcısı Rıza Arif'in estetik cerrahı eşi Mürüvvet Farsi'den, estetik önerileri de istedi. İran heyeti onuruna Ankara Palas'ta cuma gecesi verilen yemekte kadın ve erkeklerin yan yana oturduğu normal protokol uygulanırken, bir ara AKP'li bakan ve milletvekillerinin eşleriyle İranlı kadınlar yanyana gelerek sohbet etti. Sohbetin konusu, estetik cerrahı Mürüvvet Farsi'nin çalışmaları oldu. AKP'li kadınların, İranlı hemcinslerinin estetik yaptırıp yaptırmadıkları sorusuna Farsi, "Kadınların sadece yüzü gözüktüğü için yüz estetiğine çok önem veriliyor. Bu nedenle dünyadaki en son teknolojiyle nelerin yapılabileceğini izleyip bize geliyorlar" karşılığını verdi. 
     İngilizce sohbet sırasında bir AKP'linin eşi, "Bize estetikle ilgili bir öneriniz var mı " diye sorunca da, "Sizin ihtiyacınız yok" yanıtını aldı. 
     İran Cumhurbaşkanlığı danışmanı Şayeste ise, "İran'da ezilen kadınlar için ne yapıyorsunuz " sorusunu espriyle yanıtladı. Şayeste, "Bizim ülkemizde erkekler eziliyor. Erkekleri kurtarmak için bir şey yapmak lazım" dedi. 
     AKP'li kadınların, "Sizin ülkenize çarşaf giymeden gelemez miyiz Eğer giymezsek sıkıntı yaratır mı " şeklindeki ısrarlı sorularına da Şayeste, başörtülerini göstererek, "Tabii ki böyle gelebilirsiniz. Bir kısıtlama olmaz" diye konuştu. 
     


SİYASET 















</TEXT>
</DOC>
