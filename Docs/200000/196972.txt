<DOC>
<DOCNO> 196972 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/21/tv/ekran.html </URL>
<DATE> 2003/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Panik haber 
</HEADLINE>
<TEXT>

   İstanbul'u teslim alan terör, televizyon kanallarında da büyük bir panik yarattı 
      SİNA KOLOĞLU 

   
   İlk haberlerde önce Etiler, sonra Metrocity, daha sonra Levent Çarşı ve en son olarak HSBC Bankası üzerinde karar kılındı. 
   Daha ilk patlamanın yeri saptanmaya çalışılırken, TV kanallarına bir ikinci patlamanın olduğu haberi gelmişti. Önce İstiklal Caddesi denildi, daha sonra Ağa Cami'nin olduğu yer şeklinde bir başka haber de yer aldı. 
   Beyoğlu'ndaki İngiltere İstanbul Başkonsolosluğu'ndaki patlamanın ilk görgü tanıklarından biri CNN TÜRK'ten Cüneyt Özdemir'di. Patlama haberini de ilk veren kanal CNN TÜRK oldu. 
   Patlamalar birden fazla olunca "şehir efsaneleri" de yayılmaya başladı. TV'lerde Bostancı'da da patlama olduğu haberi verildi. 
   Levent'teki patlamanın ilk görüntüleri Show TV'den geldi. Dördüncü Levent'te bürosu bulunan kanal, anında kameramanını buraya yolladı. Daha sonra stüdyoda da canlı yayına çıkan Show TV muhabiri, gördüklerinin etkisindeydi ve ağlıyordu. 
   TV'lerin vitrin isimleri bir süre sonra kanallarında görünmeye başladı. Fatih Altaylı Kanal D'de, Çiğdem Anad ve Mehmet Ali Birand CNN TÜRK'te, Defne Samyeli ve Tuncay Özkan Show TV'de, Ali Kırca Atv'de, Mithat Bereket NTV'de görev başındaydılar. 
   Birinci patlamanın Levent Çarşı'ya yakın HSBC Bankası'nda olduğu saptandıktan uzun bir süre sonra TGRT h l "Etiler" diyordu. 
   Ölü sayısı konusunda da birden fazla kanal olunca rakamlar da sürekli değişiyordu... İşte aynı zaman dilimi içinde ekrana gelen rakamlar 7 ölü 130 yaralı Samanyolu , 11 ölü 110 yaralı Atv , 6 ölü 114 yaralı TV8 , 7 ölü 140 yaralı NTV , 3 ölü 114 yaralı CNN TÜRK , 7 ölü 140 yaralı KANAL D . 
   Karışıklık ve panik arasında muhabirler habercilik adına tehlikeli bölgelerde, belki de olmamaları gereken yerlerde de bulundu. Örneğin Atv muhabiri patlamanın olduğu bankanın içindeydi. Bankada elektrik ve su kesilmemiş, yine burada bulunan muhabirin anlattığına göre "gaz sızıntısı" vardı. İçeride muhabir ve bir-iki itfaiye eri dolaşıyordu. Bu binaya girmek sakıncalıyken, her an bir patlama söz konusuyken, haber adına bu alana girmek doğru muydu İzleyici bunları merak ediyordu ve bu açıdan Atv muhabiri "İçeride neler olmuş " sorusunun cevabını vermek cesaretini göstermişti. Peki ya güvenlik şeridi 
   Mehmet Ali Birand da CNN TÜRK'te yerini almıştı. Cüneyt Özdemir'e sordu "Patlamayı yapan arabayı gördün mü "... Özdemir bunun imkansızlığını anlatmak için epey çaba gösterdi... 
   TRT, İngiltere İstanbul Başkonsolosluğu'ndaki patlamanın ilk görüntülerini çekmişti. Ama bunu yeterince kullanamadı. Bu işi NTV defalarca yayınlayarak yaptı. Patlamada ölen Kerem Yılmazer, NTV'nin belgesellerini seslendiriyordu. Kanalın haberinde "Bir tiyatro sanatçısı" diye geçiştirilmesi düşündürücüydü 
   CNN TÜRK haberlerde "114 yaralı var" diyor, ama altyazıda 169 yaralı yazıyordu. 
   TGRT muhabiri patlamaların olduğu yörelerde özel hastanelerin de seferber olduğunu söyledi ve bunun için "alkışlanacak bir davranış" yorumunu yaptı. 
   DGM, soruşturmanın selameti açısından yayınlara yasak getirdi. Mesela kolu ve bacağı kopmuş insanların sürekli ve yakından gösterilmesi vs... Çünkü "daha çarpıcı görüntü" adına çizme zaman zaman aşılmıştı. 
   
   
   Yılmazer'in son seslendirmesi    Dünkü patlamada yaşamını yitiren tiyatro sanatçısı Kerem Yılmazer'in, bir gece önce seslendirdiği "Sivil Darbe Girişimi ve Ankara'da Irak Savaşları" adlı belgesel bu gece ekrana gelecek. NTV, Fikret Bila'nın aynı adlı kitabından yola çıkılarak hazırlanan belgeseli, Kerem Yılmazer'in anısına yayınlayacak. 
   NTV 21.05 
   
   
   Gül ile gündem    Taha Akyol "Eğrisi Doğrusu"nda, Dışişleri Bakanı Abdullah Gül'ü konuk ediyor. Gül canlı yayında, "İstanbul'daki patlamalar", "Türkiye'nin, Irak ve Kürtler konusunda izlediği politika", "Kıbrıs'ta çözüm olup olamayacağı" konularını değerlendirecek. 
   CNN TÜRK 23.05 
   
   

   KISA... KISA...    Popstar 12 finalist jüri önünde şarkı söyleyecek. KANAL D 19.50 
   Lise Defteri Mustafa Altıoklar imzalı "Lise Defteri"nde Kerim ve Erol, balıkçıdan aldıkları bilgiyle Ediz'i bulmak için Tekirdağ'a doğru yola çıkacak. KANAL D 21.20 
   Cuma'dan Pazar'a İstanbul Cuma namazında bir araya gelen Müslümanlar... Cumartesileri şabatta buluşan Museviler... Ve her pazar kilisede toplanan Hıristiyanlar... Belgeselde, İstanbul'un binlerce yıllık kültür mozaiği işleniyor. CNN TÜRK 22.00 
   Kadir Gecesi programları Bu gece ekrana gelecek mevlit yayınlarının kanal ve saatleri şuöyle Mevlit SAMANYOLU 19.55, TGRT 20.00, STAR 20.15, TRT 20.30, FLASH 20.30 , Kandil Özel KANAL 7 20.30 
   
   
</TEXT>
</DOC>
