<DOC>
<DOCNO> 176639 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/19/spor/spo15.html </URL>
<DATE> 2003/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

   
   Devler kapıştı    REAL Madrid ile Bayern Münih arasında başlayan Beckham krizi alevlendi. B.Münih Menajeri Uli Hoennes'in, bir sirke dönüştükleri suçlamalarına R.Madrid Genel Direktörü Jorge Valdano, "Şayet R.Madrid bir sirk kulübu olsaydı, öncelikle Sayın Hoennes'i transfer ederdik, kendisi bir sirk nasıl yönetilir çok iyi bilir. Bu Alman tam bir gösteri adamıdır" diye cevap verdi. 
   
   Ulusoy çaresiz    FUTBOL Federasyonu Başkanı Haluk Ulusoy, tribün olaylarında çaresiz kaldıklarını itiraf etti. Ulusoy, "Bunları federasyonun disiplin talimatlarıyla önleme şansımız hiç yok. Önlem almaya çalıştık. Ancak görülen o ki disiplin talimatıyla bu işler çözülemeyecek. Durum hiç iç açıcı değil. Artık sporda şiddet kanununun biran önce meclisten çıkması lazım" dedi. 
   
   Necati tepkisi    GALATASARAY'IN ardından Beşiktaş'ın da kanca attığı Adanaspor'un golcüsü Necati için teklif edilen rakamlar çok düşük bulundu. Genel Menajer Şahabeddin Yavuzer, "Arada uçurum var. Necati kelepir değil" açıklamasını yaptı. 
   
   Doğan kızgın    GAZİANTEPSPOR Başkanı Celal Doğan, Galatasaray maçını basit hatalardan kaybettiklerini söyledi. Doğan, "Kendi kendimize yenildik. Defans oyuncularımız amatör ligde yapılmayan hatalar yaptı. Hasan beraberlik golünü, elini kollunu sallaya sallaya attı" dedi. 
   
   Süreyya'ya müjde    FRANSA'NIN başkenti Paris'te, 23 - 31 Ağustos tarihleri arasında düzenlenecek Dünya Şampiyonası öncesi pistlerin rüzg r kızı Süreyya Ayhan'ın en güçlü rakibi yarıştan çekildi. 1500 metrede 2000 yılının Olimpiyat Şampiyonu olan Cezayirli Nuriye Merah - Benida, form durumunu yeterli görmediği için şampiyonaya katılmayacağını açıkladı. 
   
   Veda turları    KARİYERİNDE 4 kez Dünya Ralli Şampiyonluğu bulunan Finlandiyalı ünlü sürücü Tommi Makinen, 2003 yılı sonunda emekliye ayrılacağını açıkladı. 39 yaşındaki pilot, noktayı kariyerindeki 5. şampiyonlukla koymak istediğini ifade etti. 
   
   Patrick, Konya'da    ELAZIĞSPOR deplasmanından bir puanla dönen Konyaspor, Brezilya'nın Anatolinia takımında oynayan Patrick ile üç yıllığına anlaşma sağladı. Başkan Mehmet Köseoğlu, "Uzun süredir kendisi ve kulübüyle görüşüyoruz. Bonservisi yüksekti. Ancak sorunları çözerek, sol kanattaki boşluğumuz doldurduk" dedi. 
   
   Gençler çıkmazda    LİGİN ilk iki haftasını puansız kapatan Gençlerbirliği'nde, kötü gidişin nedenleri araştırılıyor. Genel Menajer Cem Onuk, "İçine düştüğümüz girdaptan çıkacağımıza inanıyorum. Şapkayı önümüze alıp, varsa hatalar, gerekenleri yapmaya çalışacağız" dedi. 
   
   
</TEXT>
</DOC>
