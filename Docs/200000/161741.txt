<DOC>
<DOCNO> 161741 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/07/son/sontur33.html </URL>
<DATE> 2003/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Kahvehane tarayan 7 kişiye gözaltı... 
</HEADLINE>
<TEXT>

     Şanlıurfa'da, alacak-verecek nedeniyle bir kahvehaneye silahla ateş eden ve taşlarla da camlarını kırdığı bildirilen 6 kişi ve kahvehane sahibi gözaltına alındı. 
     Aralarında alacak-verecek nedeniyle anlaşmazlık olduğu bildirilen Mehmet Tapşık ile yanında getirdiği akrabaları Celal, Necmi, Abdurrahim, Ali ve Ömer Faruk Tapşık, Bağlarbaşı Mahallesi'ndeki kahvehanenin camlarını taşla kırdıktan sonra silahla ateş ettiler. 
     Daha sonra olay yerine gelen Emniyet Müdürlüğü'ne bağlı Asayiş Şube Müdürlüğü ekipleri, yaptığı soruşturma sonucu 6 kişiyi yakaladı. 
     Ekipler, yakalanan sanıklar Mehmet, Celal, Necmi, Abdurrahim, Ali ve Ömer Faruk Tapşık ile işletme sahiplerinden Ali Savacı'yı gözaltına aldı. 
     Bu arada, Mehmet Tapşık'ın, özel bir şirkette güvenlik görevlisi olduğu kaydedildi. 
     Olayla ilgili soruşturmanın sürdürüldüğü bildirildi. 
     
</TEXT>
</DOC>
