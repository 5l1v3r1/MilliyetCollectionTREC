<DOC>
<DOCNO> 170896 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/22/son/sondun09.html </URL>
<DATE> 2003/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Ünlü grup Coldplay'in solistinin başı dertte.. 
</HEADLINE>
<TEXT>

     İngiliz Coldplay grubunun solisti Chris Martin 26 , Avustralya'da bir foto muhabirinin otomobiline zarar vermekle suçlanıyor. 
     Adının açıklanmasını istemeyen bir yetkili, ''Splendour In The Grass'' adlı müzik festivaline katılmak üzere Avustralya'ya gelen, Oscar ödüllü Gwyneth Paltrow'un erkek arkadaşı Martin'in, önceki gün Byron Bay'de bir foto muhabirinin aracına zarar verdiğini bildirdi. 
     Martin'in, saldırıdan önce biriyle tartıştığı belirtildi. 
     Avustralya polisi, olayı doğrularken, saldırganın adını açıklamadı, ancak söz konusu kişinin, 8 Ekim'de mahkemeye çıkacağını kaydetti. 
     Coldplay grubunun, bu akşam Sydney'de bir konser verdikten sonra Yeni Zelanda'ya geçmesi bekleniyor. 
     
</TEXT>
</DOC>
