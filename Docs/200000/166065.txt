<DOC>
<DOCNO> 166065 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/28/son/sontur08.html </URL>
<DATE> 2003/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Alo, Komiser Kolombo mu 
</HEADLINE>
<TEXT>

     Eskişehir Emniyet Müdürlüğü 155 Polis İmdat Hattı'nda görevli personel, asılsız ihbarların çoğunu, okulların tatile girmesiyle canları sıkılan çocuklardan alıyor. 
     Birbirinden ilginç asılsız ihbar alan ''155 Polis İmdat Hattı'' personeli, yaz döneminde özellikle öğrencilerden gelen telefonlarla zaman kaybediyor. 
     ''Alo Komiser Kolombo mu '', ''canım sıkıldı polis amca'', ''iyi günler'' deyip telefonu kapatan çocukların bu yöndeki aramalarının, polisin acil müdahalede bulunacağı olaylara yapılması gereken telsiz anonslarının gecikmesine neden oluyor. 
     Görevli polisler, ailelerin, çocuklarına 155 polis imdat hattını iyi anlatmalarını ve sadece acil olaylarda telefon etmelerini öğretmeleri gerektiğini belirterek, şunları söylediler 
     ''155 hattında çalışanlar her türlü asılsız ihbarla karşılaşabiliyor. Bunların arasında akli dengesi yerinde olmayan kişiler, polislerin kendisini yakalayıp yakalayamayacağını denemek için sürekli ankesörlü telefon değiştirip 155 hattını meşgul edenler var. Son dönemlerde bu gibi olayların önüne geçildi, ancak bu defa da yaz tatiline giren ve canı sıkılan öğrencilerin telefonlarıyla muhatap olup zaman kaybediyoruz. Bunun önüne geçilmesi için ailelere önemli görev düşüyor.'' 
     
</TEXT>
</DOC>
