<DOC>
<DOCNO> 151107 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/20/siyaset/siy01.html </URL>
<DATE> 2003/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Çok şey bilen adam 5 yıl sonra Türkiye'de 
</HEADLINE>
<TEXT>

     ANKARA Milliyet 

     Alaattin Çakıcı ile bazı siyasilerin adının karıştığı Türkbank skandalının ardından MİT Kontr - terör Dairesi Başkanlığı görevinden alınan ünlü istihbaratçı Mehmet Eymür, hakkındaki davada beraatinin kesinleşmesinden 8 ay sonra dün ABD'den Türkiye'ye döndü. 
     Türkiye'den 1998'de ayrılan Eymür, Lufthansa'ya ait uçakla dün 15.30'da Ankara Esenboğa Havaalanı'na geldi. VIP'i kullanmayarak normal yolcu bölümünden çıkan Eymür'ü yakınları ve bazı eski meslektaşları karşıladı. MİT'ten hukuki talepleri olacağını belirten Eymür, "Neden Türkiye'ye döndünüz" sorusuna, "İnsan memleketine niye döner" yanıtını verdi. 
     
     Susurluk için bilgi verecek 
     Eymür'ün önümüzdeki günlerde özellikle Susurluk skandalı ve banka hortumlama olaylarıyla ilgili olarak TBMM Yolsuzlukları Araştırma Komisyonu'na bilgi vereceği belirtildi. 
     


SİYASET 















</TEXT>
</DOC>
