<DOC>
<DOCNO> 166761 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/02/spor/spo05.html </URL>
<DATE> 2003/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Rüştü rüzg rı 
</HEADLINE>
<TEXT>

Barcelona tarafından dün yine sağlık kontrolünden geçirilen ve sağlam çıkan Rüştü için akşam muhteşem bir tanıtım töreni yapıldı. Kulüp üyelerinden ilk kez para alınmadı 
     MEHMET ÇİFTÇİ 

     İspanya sallandı 
     FENERBAHÇE'NİN milli kalecisi Rüştü dün İspanya'yı adeta salladı. Barcelona Kulübü tarafından dün ikinci kez sağlık kontrolünden geçirilen ve sapasağlam çıkan tecrübeli file bekçisi için muhteşem bir tören düzenlendi. İspanyol yöneticiler Rüştü'nün tanıtımını tüm taraftarların görebilmesi için akşam saatlerinde yaptı ve üyelerinden ilk kez para almadı. 
     
     Büyük ilgi gördü 
     İSPANYOL medyasının büyük ilgi gösterdiği tanıtımda Rüştü, 1 yılı opsiyonlu 5 senelik anlaşmayı imzaladıktan sonra "Barcelona'nın başarısı için elimden geleni yapıp, bana güvenenleri üzmeyeceğim" dedi. En kısa zamanda Katalanca da öğreneceğini vurgulayan ve Katalanca " Buraya gelmekten çok mutluyum" diyen tecrübeli eldiven daha sonra Nou Camp'ta taraftarlar önünde şov yaptı. 
     

</TEXT>
</DOC>
