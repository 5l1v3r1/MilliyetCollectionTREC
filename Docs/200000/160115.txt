<DOC>
<DOCNO> 160115 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/31/spor/ykocaomer.html </URL>
<DATE> 2003/05/31/ </DATE>
<TIME>  </TIME>
<AUTHOR> Yavuz KOCAÖMER  </AUTHOR>
<HEADLINE>
Olimpiyat Evi'nde söyleşi 
</HEADLINE>
<TEXT>

     İsviçre Tekerlekli Sandalye Milli Takım oyunculuğunun yanı sıra, 1996 Atlanta Olimpiyatları'nda tekerlekli sandalye tenisinde 5. olmuş. 
     Gerald Metroz'un söyleşisine, spor, iş ve basın dünyasından birçok isim katıldı. Bunların içinde en fazla göze çarpanı, Gençlik ve Spor Genel Müdür Vekili Mehmet Atalay'dı. Her zaman söylediğimiz gibi Gençlik ve Spor Genel Müdürlüğü, Milli Olimpiyat Komitesi ile el ele verirse, Türkiye'de spor, bundan sonraki nesiller için daha sağlam temellere oturtulur. 
     Bir yandan olimpik sporlar teşvik edilirken, öte yandan İstanbul Olimpiyatları'nın bir gün ülkemize getirilmesi gerçekleşebilir. Bunun için önemli olan, bu kurumları temsil eden kişilerin birbirlerine ön yargılı davranmak yerine, samimiyetle yaklaşmalarında gizlidir. İnsanların politik görüşleri, yaşam tarzları farklı olabilir. Ama bir gün Türkiye'de olimpiyatlar yapıldığı zaman, bu Türkiye'nin başarısı olacaktır. 
     Mehmet Atalay'la yaptığımız kısa söyleşide ve davranışlarından, Türk sporunda artık kişilerle uğraşma döneminin kapandığı izlenimini edindik. İşle değil, kişilerle uğraşan Fikret Ünlü döneminin yerini, işbirliği yapmak isteyen, ülke sporunu daha ileriye götürmek isteyen zihniyete terk etmeye başladığını görmekten mutlu olduk. Eleştiriler tabii ki olacak. Eleştirilere kızmamak ve kendilerini eleştiren basın mensuplarını ve sivil toplum örgütlerini defterden silmek anlayışından vazgeçilmesi en çok Türk Sporu'na yarar sağlayacaktır. Bu bağlamda haftaya GSGM Spor Federasyonları ilişkilerini inceleyeceğiz. 
     Not TESYEV işbirliği ile organize edilen BJK 100. Yıl Tekerlekli Sandalye Basketbol Turnuvası'nın finalleri yarın saat 12.00 ve 14.00'de Ahmet Cömert Spor Salonu'nda yapılacak. Hem zevkli bir Pazar günü geçirip, hem de izleyecekler arasından çekilecek kurada dağıtılacak değerli hediyelerden kazanmak isterseniz, yarın Ahmet Cömert Spor Salonu'nda buluşalım. Tüm basketbol severleri ve özellikle Beşiktaşlılar'ı bekliyoruz. 
     
     

</TEXT>
</DOC>
