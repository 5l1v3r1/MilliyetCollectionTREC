<DOC>
<DOCNO> 175871 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/15/son/sondun01.html </URL>
<DATE> 2003/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Hindistan, 2008'den önce aya insansız araç gönderecek 
</HEADLINE>
<TEXT>

     Hindistan, 2008 yılından önce aya insansız uzay aracı göndereceğini açıkladı. 
     Hindistan Başbakanı Atal Behari Vajpayii, bağımsızlık günü nedeniyle yaptığı ulusa sesleniş konuşmasında, ülkesinin bilim alanında büyük bir adım atmaya hazır olduğunu belirterek, ''Hindistan'ın 2008'den önce aya uzay aracı göndereceğini açıklamaktan memnunum'' dedi. 
     Vajpayii, ''Chandrayan Pratham'' Aya İlk Yolculuk adı verilecek seferin ülkesine yaklaşık 80 milyon dolara mal olmasının beklendiğini belirtti. 
     Hindistan Uzay Araştırma Örgütü, 2000 yılında aya uzay aracı gönderilmesi için teklifte bulunmuş, örgüt 2001 yılında fizibilite çalışmalarına başlamıştı. 
     Çin, önümüzdeki 3 yıl içinde aya insansız uzay aracı göndereceğini açıklamıştı. Bugüne kadar sadece ABD ve Rusya, aya uzay aracı gönderdi. 
     
</TEXT>
</DOC>
