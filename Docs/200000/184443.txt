<DOC>
<DOCNO> 184443 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/25/guncel/gun09.html </URL>
<DATE> 2003/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk ve Yunan yemekleri şimdi Türkçe 
</HEADLINE>
<TEXT>

      İSTANBUL Milliyet 

   
   Engin Akın ve Mirsini Lambraki'nin birlikte kaleme aldığı "Türk ve Yunan Mutfağı" adlı kitap, Yunanca'dan sonra Türkçe yayımlandı. Yemek kültürü üzerine gazete yazıları ve hazırladığı TV programlarıyla tanınan Engin Akın ile yemek sanatı üzerine uzmanlığıyla tanınan Mirsini Lambraki, bir yemek sempozyumunda tanıştı. Türk ve Yunan yemeklerinin benzer lezzetlerine dikkat çekmek isteyen ikili, birlikte bir kitap yazdı. İkili, önceki akşam İş Kuleleri'nde düzenlenen toplantıyla kitabın Türkçesini tanıttı. Akın, kitabın sadece bir yemek kitabı olmadığını, kitapla çıkılan bir yolculuk olduğunu söyledi. Mirsini Lambraki de, kitabı hazırlamak için çalışırken kulağına yabancı olmayan kelimelerin geçtiğini anlattı. Lambraki, "Türkçe öğreneceğim. Sadece kitaplarla değil, dille de iletişim kurmak istiyorum" dedi. 
   
   
</TEXT>
</DOC>
