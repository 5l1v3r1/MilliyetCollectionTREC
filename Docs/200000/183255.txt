<DOC>
<DOCNO> 183255 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/19/guncel/gun01.html </URL>
<DATE> 2003/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğrenciler kapıda kaldı 
</HEADLINE>
<TEXT>

      
   Abant İzzet Baysal Üniversitesi AİBÜ Kız Öğrenci Yurdu, yeni eğitim-öğretim yılı hazırlık çalışmaları kapsamında tadilata alınınca öğrenciler eşyalarıyla kapıda kaldı. AİBÜ Yerleşkesi'ndeki B blok kız öğrenci yurdunun tadilata alındığından habersiz tatilden dönen öğrenciler, çalışmaların 23 Eylül'e kadar süreceğini öğrenince şoke oldu. Üniversite yönetiminin, ödeneğin geç gelmesini duruma gerekçe göstermesi de öğrenci ve velileri yatıştırmadı. 
   
   MECBUREN OTELE... 
   Öğrenciler, "Aylardır boş duran binayı şimdi tadilata almak yanlış. Eşyalarımızı yurda bırakmamıza da izin vermiyorlar. Bu büyük bir sorumsuzluk örneği" diyerek tepki gösterdi. Çocuklarıyla birlikte kayıt yaptırmak için Bolu'ya ilk defa gelen veliler de "Çocuklarımız yurda kabul edilmediği için şimdi mecburen bir hafta otel parası ödeyeceğiz" diye yakındı. 
   
   
</TEXT>
</DOC>
