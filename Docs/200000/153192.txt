<DOC>
<DOCNO> 153192 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/29/son/sondun05.html </URL>
<DATE> 2003/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
SARS'ın dünya üzerindeki kronolojik seyri... 
</HEADLINE>
<TEXT>

     Akut solunum yetmezliği sendromunun SARS , bazı ülkelerde kontrol altına alınabildiği, bazı ülkelerde ise yavaşladığı haberleri gelmesine karşın, SARS hala korkutucu olmayı sürdürüyor. 
     BBC'nin internet sitesindeki habere göre, SARS'ın bilinen ilk ortaya çıkışından itibaren dünya üzerindeki seyri şöyle oldu 
     16 Kasım 2002 Bilinen ilk SARS vakası, Çin'in Guangdong eyaletinde görüldü. 
     11 Şubat 2003 Çin Sağlık Bakanlığı, Guangdong'da, akut solunum yetmezliği sonucu 300 kişinin hastalandığını, 5 kişinin öldüğünü açıkladı. Salgın korkusu Çin ve Hong Kong'daki gündelik yaşamı etkilemeye başladı. 
     11 Mart Hong Kong sağlık yetkilileri, sağlık personeli arasında akut solunum yetmezliğine ilişkin bir salgın olduğunu açıkladı. 
     13 Mart Dünya Sağlık Örgütü WHO , SARS'ın dünya çapında bir tehdit oluşturduğunu bildirerek, ayrıca Kanada, Endonezya, Filipinler, Singapur, Tayland ve Vietnam'da da SARS hastalarının olabileceğini duyurdu. 
     WHO, SARS tehlikesi nedeniyle Güneydoğu Asya ülkelerine gidilmemesi uyarısında bulundu. 
     19 Mart SARS, ABD ve Avrupa'da görülmeye başladı. İngiltere, İspanya, Almanya ve Slovenya'da SARS vakaları tespit edildi. 
     29 Mart SARS'ı ilk tanımlayan WHO yetkilisi Carlo Urbani, bu hastalıktan öldü. 
     2 Nisan WHO, Çin'in Guangdong eyaletiyle Hong Kong'a gerekmedikçe seyahat edilmemesi uyarısında bulundu. 
     5 Nisan Çin, SARS salgınına geç yanıt verdikleri için özür diledi. 
     9 Nisan Afrika'da ilk SARS vakası görüldü. 
     14 Nisan Kanadalı bilim adamları, SARS virüsünün genetik yapısını çözdüklerini açıkladı. 
     17 Nisan Hindistan'da ilk SARS vakası görüldü. 
     23 Nisan WHO, Hong Kong ve Guangdong'dan sonra, Kanada'nın Toronto ve Çin'in Pekin ile Shanxi kentlerine gerekmedikçe seyahat edilmemesi uyarısında bulundu. 
     SARS salgınının önünü almak amacıyla Pekin'de tüm okullar 2 hafta tatil edildi. 
     26 Nisan Doğu ve Güneydoğu Asya'dan 13 ülke sağlık bakanları, seyahatlerden önce havaalanları ve limanlarda yolcuların sıkı kontrolden geçirilmesi çağrısında bulundu. 
     27 Nisan SARS salgınını kontrol altına alabilmek için Pekin'de tiyatro, sinema ve karaoke barlar dahil tüm eğlence yerlerinin kapatılması emri verildi. 
     28 Nisan WHO SARS'ın Vietnam'da kontrol altına alındığını açıkladı. 
     




</TEXT>
</DOC>
