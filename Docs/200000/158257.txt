<DOC>
<DOCNO> 158257 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/22/son/soneko32.html </URL>
<DATE> 2003/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Bankalardaki toplam mevduat azaldı... 
</HEADLINE>
<TEXT>

     Bankalardaki toplam mevduat, bir haftada 1 katrilyon 199.8 trilyon lira azalarak, 9 Mayıs itibariyle 127 katrilyon 9.2 trilyon liraya indi. 
     Merkez Bankası verilerine göre, 2 Mayıs'da toplam mevduat 128 katrilyon 209.1 trilyon lira düzeyindeydi. 
     Bankalararası mevduat dışarıda tutulduğunda, 2 Mayıs'da 126 katrilyon 245.5 trilyon lira olan toplam mevduat ise 1 katrilyon 241.5 trilyon lira gerileyerek, 9 Mayıs'da 125 katrilyon 3.9 trilyon liraya indi. 
     Toplam mevduat kapsamında, bankalardaki döviz hesapları 770.7 trilyon lira azaldı. Bankalarda 2 Mayıs'da 66 katrilyon 885.6 trilyon lira olan döviz hesabı, 9 Mayıs'da 66 katrilyon 114.9 trilyon liraya geriledi. 
     Söz konusu dönemde, Türk Lirası mevduat ise 470.8 trilyon lira azalarak, 58 katrilyon 889 trilyon lira oldu. TL mevduatı 2 Mayıs'da, 59 katrilyon 359.8 trilyon lira idi. 
     TL mevduatının 32 katrilyon 409 trilyon lirası kamu bankaları, 25 katrilyon 807.1 trilyon lirası özel mevduat bankaları, 465 trilyon lirası da yabancı mevduat bankalarında bulunuyor. 
     
</TEXT>
</DOC>
