<DOC>
<DOCNO> 183955 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/22/son/sontur03.html </URL>
<DATE> 2003/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Yüzünüz kişiliğinizi ele veriyor. İşte ayrıntılar... 
</HEADLINE>
<TEXT>

     Günümüzde önemli bir bilim dalı haline gelen Fizyognomi yüz okuma sanatı , gizli servislerden büyük şirketlere kadar pek çok alanda kullanılıyor. 
     Azeri Yazar Alesker Aleskerli, derlediği ''Yüz Okuma Sanatı'' adlı kitabında, insanların yüz yapısından yola çıkarak, karakteristik özelliklerini belirliyor. 
     Kitapta, son yıllarda iş dünyasında genel yönetim ve iletişim becerilerini geliştirmek, yönlendirme alanında başarıyı artırmak, müzakere becerilerini geliştirmek, takım oluşturma ve geliştirme becerilerini artırmak, satış tekniklerini ilerletmek, müşteri ilişkilerinde daha başarılı olmak için yüz okuma sanatının kullanıldığı ifade ediliyor. 
     Eski çağlardan beri bilginlerin araştırma konusu olan ve günümüzde önemli bir bilim dalı haline gelmeye başlayan Fizyognominin, gizli servislerden büyük şirketlere kadar pek çok alanda kullanılmaya ve bu alanda uzmanlar istihdam edilmeye başlandığı da vurgulanıyor. 
     İnsanın sadece ağız, burun, çene, alın ve dudaklara bakılarak yapılabilecek bir tespitin eksik olacağı, yüzü oluşturan bütün azaların özelliklerinin tek tek incelenerek tespitler yapılabileceği, hatta bunlarla da sınırlı kalınmayıp insanın doğup büyüdüğü coğrafyayı, yaşadığı iklimi de gözününde bulunduracak kadar geniş çaplı bir zihinsel donanım gerekiyor. 
     
     YÜZ VE ALIN ŞEKİLLERİ... 

     Kitapta yer alan özelliklerden bazıları şöyle 
     Aşırı uzun yüz kibirli, kendini beğenmiş. Çökük yüz kötü ahlaklı. Şişman yüz maddiyatçı, eğlenceyi seven ve rahatına düşkün. Uzun ve oval yüz aptal, kendini beğenmiş. Keskin hatlı yüz, alçak hislere yatkın. Balon şekilli yüz iyi kalpli alçak gönüllü. Uzun sivri çene ve sivri kafa yalancı, yaltaklık etmeye yakın. Aşırı büyük alınlı yüz tembelliğe yatkın. Aşırı küçük alınlı yüz cimri çabuk sinirlenen. Kemikli yüz çalışmayı seven ürkek. Düz şekilli yüz ters başına buyruk ve bazen zalim. Zayıf yüz ihtiyatlı derin düşünceli. 
     Çökük alın zorluklara karşı direnci olmayan ürkek. Dörtgen alın iyi kalpli, alçak gönüllü, asil. Normal alın dengeli, yetenekli. Aşırı enli alın kibirli, övünmeyi seven. Gözlerin üzerine çökük alın cesur, enerji dolu. Yuvarlak alın hınçlı, çabuk sinirlenen. Kırışıksız düz alın kibarlığa yatkın, dış görünüşe önem veren, süslü. 
     
     KAŞ VE BURUN ŞEKİLLERİ... 

     Düz kaşlar rahatına düşkün. Aşağıya doğru inen kaşlar ters hoşgörüsüz, kendisinden başka hiçbir fikri kabullenmeyen. Kısa kaşlar sakin karakterli. Kalın siyah kaşlar dürüst, alçak gönüllü. Burnun üzerinde birleşen kaşlar çabuk sinirlenen, cimri. Kalın, aşağı doğru kavisli kaşlar hayal gücü kuvvetli. Gözlere yakın hilal şekilli kaşlar ters, başına buyruk. Kavisli yüksek kaşlar hayat aşkıyla, enerjiyle dolu. 
     Normal burun akıllı, açık sözlü samimi. Sivri burun çabuk sinirlenen, meraklı. Uzun aşağı doğru sarkmış burun akıllı, adil. Küçük kısa burun kibirli, cimri, kötü kalpli. Büyük düz burun dürüst. Kambur burun barışçı, cömert, eli açık. Büyük delikli uzun burun eğlenmeyi seven. Büyük delikli burun neşeli, enerji dolu. Uzun, neredeyse ağıza kadar uzanmış burun cesur, kahraman. 
     
     AĞIZ, DUDAK, ÇENE VE KULAKLAR... 

     İnce ensiz dudaklar şan ve şöhret tutkunu. Aşırı büyük alt dudak tembel. Birbirine sıkışmış dudaklar itici mizaçlı, geçimsiz. Büyük ağız cesur, savaşçı ruhlu. Kalın sarkık dudaklar zevke ve eğlenceye düşkün. Ensiz büyük dudaklar hilekar, yalancı. 
     Aşırı enli dörtgen çene acımasız, enerji dolu, kaba. Keskin uçlu çene çabuk sinirlenen. İkiye ayrılmış çene kararsız. Yukarı doğru eğik çene zevkine düşkün. Küçük çene, kararsız, tereddütlü. Aşırı yuvarlak çene enerji dolu. İleriye doğru çıkık çene inatçı, hoşgörüsüz. 
     Büyük kulaklar, müziğe yetenekli. Normal kulaklar ciddi, sağduyulu. Büyük kepçe kulaklar çok konuşan, aptal. Kıllı kulaklar uzun ömürlü, iyi duyma yeteneğine sahip. Dörtgen şekilli kulak iyi ahlaklı. 
     
</TEXT>
</DOC>
