<DOC>
<DOCNO> 181977 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/12/son/sontur16.html </URL>
<DATE> 2003/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Bankekspres Davası'nda karar çıktı. Kormaz Yiğit beraat etti 
</HEADLINE>
<TEXT>

     ''Bankekspres Davası''nda yargılanan bankanın eski sahibi Korkmaz Yiğit, ''cürüm işlemek için teşekkül oluşturmak'' ve ''Özel belgede sahtecilik'' suçlamalarına ilişkin beraat etti. 
     Beyoğlu 2. Ağır Ceza Mahkemesi'nde görülen 39 sanıklı davanın bugünkü duruşmasında kararını açıklayan Mahkeme Heyeti, Korkmaz Yiğit hakkındaki ''cürüm işlemek için teşekkül oluşturmak'' ve ''Özel belgede sahtecilik'' suçlamalarıyla ilgili beraat kararı verdi. 
     Mahkeme, Yiğit hakkındaki ''nitelikli dolandırıcılık'' suçlamasına ilişkin ise ''bu suçun yasal unsurlarının oluşmadığı, suçlamanın 'emniyeti suiistimal' kapsamında değerlendirilebileceği ve bunun da suç tarihi itibariyle 4616 sayılı Şartla Salıverilmeye, Dava ve Cezaların Ertelenmesine Dair Kanun kapsamına girdiğine'' hükmetti. 
     Korkmaz Yiğit hakkındaki bu suçlamaya ilişkin dava da, 4616 sayılı kanun kapsamında ertelendi. 
     
</TEXT>
</DOC>
