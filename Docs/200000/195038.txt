<DOC>
<DOCNO> 195038 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/12/son/soneko10.html </URL>
<DATE> 2003/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Yapı Kredi Bankası'nın yılsonu enflasyon tahmini yüzde 19 
</HEADLINE>
<TEXT>

     Yapı Kredi Bankası'nın, Tüketici Fiyat Endeksi'nde TÜFE , 2003 yılı sonu enflasyon tahmini yüzde 19, 2004 yılı tahmini de yüzde 12 oldu. 
     Yapı Kredi Bankası Kurumsal ve Ekonomik Araştırmalar Bölümü tarafından hazırlanan ''Kasım 2003 Aylık Görünüm'' başlıklı raporunda, Türkiye ekonomisinde yaşanan gelişmeler değerlendirildi. 
     Raporda, Türkiye'nin 2003 ve 2004 yılı Gayrisafi Yurtiçi Hasıla'sının GSYİH yüzde 5 büyüyeceği tahmininde bulunuldu. 
     Türkiye'nin 2003 yılında ihracatı FOB ''güvertede teslim'' 45.5 milyar dolar, altın dahil olmak üzere ithalatı da CİF ''mal bedeli, sigorta ve navlun'' 65.5 milyar dolar olarak öngörüldü. 
     Türkiye'nin 2004 yılı ihracatı FOB 50 milyar dolar, altın dahil ithalatı da CİF 74 milyar dolar olarak tahmin edildi. 
     Türkiye'nin cari işlemler dengesinin bu yıl 8.3 milyar dolar, 2004 yılında da 9.5 milyar dolar açık vereceği öngörülüyor. Bir başka deyişle Türkiye'nin cari işlemler dengesinin 2003 yılı açığının, GSYİH'sının yüzde 3.5'i, 2004 yılında da yüzde 3.7'si olacağı tahmininde bulunuldu. 
     
</TEXT>
</DOC>
