<DOC>
<DOCNO> 151280 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/21/yasam/yas02.html </URL>
<DATE> 2003/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Karadul olamadan yakalandı 
</HEADLINE>
<TEXT>

Başka erkeğe şık olan Belkıs Karahan, eşini yiyeceklerine kattığı zehirle yavaş yavaş öldürmek istedi. Ancak korkunç planı, son anda suya düştü 
     TESLİME TOSUN Antalya DHA 

     Antalya'da başkasına şık olan Nimet Belkıs Karahan 34 , seyyar satıcılık yapan eşi Hazım Karahan'ı 44 her gün yemeğine fare zehiri koyarak yavaş yavaş öldürmek istedi. Karahan'ın korkunç planı, 13 yaşındaki kızı Duygu'nun ifadesiyle açığa çıktı. 
     
     Ağıt yakıyordu 
     İki çocuk annesi Karahan iddiaya göre, bir başkasına şık oldu ve eşinden kurtulmak için plan yaptı. Belkıs Karahan, dikkat çekmemek için yavaş yavaş öldürmeyi planladığı eşini yanında götürdüğü sefer tasındaki öğle yemeğine her gün azar azar fare zehiri koymaya başladı. Karahan, bir öğle yemeğinin ardından fenalaştı. Antalya Devlet Hastanesi'ne kaldırılan adamın beyin kanaması geçirdiği zannedildi. Karahan'ın beyin tomografisi çekilirken, kalbi durdu. Bu sırada hastaneye gelen Belkıs Karahan, dışarıda ağıtlar yaktı. 
     Nöroloji uzmanı Veysi Özkılıç'ın çabalarıyla 3 dakika sonra yaşama döndürülen Karahan, önce yoğun bakım servisine alındı, sonra da normal servise çıkarıldı. Doktorlar, Karahan'da bir nörolojik rahatsızlık bulamadı. 
     
     Faturayı ödememek için kaçtı 
     Eşini öldürmeye kararlı olan Belkıs Karahan, refakatçisi olduğu eşinin meyve suyuna zehir karıştırdı. Hazım Karahan, hastanede tekrar fenalaştı. Bu arada Duygu, babaannesi Şükran Karahan'a annesini bir erkekle öpüşürken gördüğünü, babasının yiyeceklerine de bir şeyler koyduğunu anlattı. Servisteki bazı hasta yakınları ve hemşireler de Belkıs'ın eşinin içtiği meyvesularına bir şeyler katarken gördüklerini söyledi. Bunun üzerine Belkıs Karahan gözaltına alındı. 
     Karahan, önce "Bunlar iftira" dedi ancak Hazım Karahan'ın kan tahlillerinde zehir bulgusuna rastlandı. Ve Belkıs Karahan, bir başka erkekle birlikte olabilmek için eşini zehirlediğini itiraf etti. Karahan tutuklanarak cezaevine gönderildi. Hızla iyileşen Hazım Karahan ise taburcu edilmemesine rağmen hastane masraflarını ödememek için kaçtı. 
     


YAŞAM 
















</TEXT>
</DOC>
