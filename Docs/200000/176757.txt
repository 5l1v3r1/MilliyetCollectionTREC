<DOC>
<DOCNO> 176757 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/19/son/sonspo04.html </URL>
<DATE> 2003/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Dede 68, nine 64 yaşında... Hergün 1.5 saat spor yapıyorlar... 
</HEADLINE>
<TEXT>

     Aydın'ın Çine İlçesi'nde oturan 68 yaşındaki dede ile, 64 yaşındaki nine, gençlere örnek olması için her akşam spor yapıyor. 
     Veli-Atike Buruk çifti, Çine Yüksel Yalova Stadı'nda her gün 1.5 saat spor yaptıklarını ve büyük zevk aldıklarını belirterek, kendilerini gören bazı yaşıtları tarafından yadırganmalarına karşın spor yapmayı sürdüreceklerini kaydettiler. 
     Kendisinin genç yaşta da spora merakı olduğunu belirten Veli Buruk, şöyle konuştu 
     ''Allaha şükür hiçbir hastalığımız yok. İstesem ben de kahvede oturur sigara dumanı içinde arkadaşlarımla sohbet edebilirim. Ama buna ihtiyaç duymuyorum. Yürümeyi ve spor yapmayı çok seviyorum. Bugünlerde maçlarda meydana gelen üzücü olayları şiddetle kınıyorum. Sporun sevgi kardeşlik ve barış olduğu çabuk unutulmuş.'' 
     
     4 TORUNLARI VAR 
     Kendilerinin 2 çocuk ve 4 torun sahibi olduklarını belirten Atike Buruk ise her akşam Yenimahalle'deki evlerinden stada geldiklerini, bir süre önce başlayan kemik erimesi hastalığı yüzünden doktorunun düzenli olarak spor yapmasını tavsiye ettiğini kaydederek, şöyle konuştu 
     ''Bu yaşta her gün spor yapmak biraz zor. Önce kendim bile yadırgamıştım ama artık alıştım. Kendimi daha zinde hissediyorum. Gençlere örnek olsun diye daha bir hevesle spor yapıyorum. Gücümün yettiği yere kadar spor yapmaya devam edeceğim.'' 
     
</TEXT>
</DOC>
