<DOC>
<DOCNO> 150788 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/18/son/sonspo28.html </URL>
<DATE> 2003/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe derbiye hazırlanıyor... 
</HEADLINE>
<TEXT>

     Fenerbahçe, 20 Nisan Pazar günü Beşiktaş ile yapacağı derbi maçın hazırlıklarını, bugün gerçekleştirdiği tek antrenmanla sürdürdü. 
     Samandıra Tesisleri'nde yaklaşık 1 saat süren idmanda futbolcular, oldukça tempolu geçen taktik ağırlıklı çift kale maç yaptı. 
     Antrenmana, hasta olduğu için katılmayan Fatih, tesislerde tedavi olurken, sol arka adalesinde zorlanma olan Rebrov takımdan ayrı koşu yaptı. Sakatlığı geçen Mirkoviç ise çift kale maçta yer aldı. 
     Sarı-lacivertliler, derbi maçın hazırlıklarını yarın akşam yapacağı antrenmanla sürdürecek. Futbolcular, akşam idmanının ardından Samandıra Tesisleri'nde kampa girecek. 
     Bu arada teknik heyet ve futbolcular, derbi maç öncesi yarın bir restoranda moral yemeği yiyecek. Kulüp futbol şube sorumlusu Sadettin Saran'ın da yemeğe katılacağı bildirildi. 
     





</TEXT>
</DOC>
