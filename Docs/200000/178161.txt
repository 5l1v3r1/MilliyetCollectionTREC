<DOC>
<DOCNO> 178161 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/26/yazar/akyol.html </URL>
<DATE> 2003/08/26/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
'Tapulu arazilerimize kimse dokunmasın ' 
</HEADLINE>
<TEXT>

   Yeşil şehir Artvin'de halk, 2B yasasına şiddetle karşı... "Tapulu arazilerimiz orman diye kaydedildi. Devlet kendi arazimizi bize mi satacak " diyorlar 
   
   Artvin'e girdiğimizde iki şey hemen dikkatimi çekti Biri "Bahriye Üçok Caddesi"... Öbürü sosyal hayatın gelişmişliği, sokaklarda, restoranlarda, dükk nlarda Batı tarzı giyimli kadınların çokluğu... 
   Ve Artvin'de CHP yüzde 25'le birinci, AKP yüzde 24'le ikinci, DYP yüzde 20 ile üçüncü parti ama il merkezinde CHP çok daha güçlü, Belediye de CHP'li... Kalabalık halinde Artvinlilerle konuşurken modern giyimli, güler yüzlü, girişken kişilikli dört kadın geldi, 30 - 40 yaşlarında Nimet Önen, Aytaç Topaloğlu, Figen Tekdoğan ve Sevda Bilgi... Figen hanım emekli memur, diğerleri esnaf, evet iş hayatında çalışıyorlar. Diyorlar ki "Biz sosyal demokratız, CHP'liyiz. Ama CHP'nin pasifliğine çok kızıyoruz. AKP bile CHP'den ilerici gözüküyor. Bu utanç verici " Dördü de "sosyal demokratlar mutlaka birleşmeli" diyor. 
   Artvinliler Irak'a asker göndermemizi istemiyorlar. "Amerika için değil, Türkiye'nin çok zorunlu çıkarı varsa olabilir" diyorlar. 
   Orman vasfını kaybetmiş arazilerin satışına Artvinliler şiddetle karşı Çünkü Artvin, ormanlar ortasında bir şehir. Karşı oluşlarının sebebi şu 
   - Kadastro, bizim tapulu birçok arazimizi orman diye kaydetti. Şimdi devlet kendi arazimizi bize mi satacak Olmaz Devlet Sultanbeyli'de oturanlardan arazi parasını alsın ama bizim tapulu arazimize dokunmasın... 20 bin nüfuslu Artvin adeta bir memur ve esnaf şehri. Ticaret Odası'nda kayıtlı faal tüccar sayısı 400'den ibaret. Halbuki yeni il olan Bayburt'ta 650 idi. Dağlar ve ormanlarla çevrili Artvin'de tarım ve sanayi çok zor. Hüseyin Özer, "Artvin, Rize ve Trabzon üçgenini ancak Kafkasya ile sınır ticareti kalkındırır" diyor. 
   
   ALKOLİZM TEHLİKESİ    Artvinli ressam Yaşar Kutlu'dan mutlaka bahsetmeliyim. Kültür Bakanlığı'ndaki "Mostar Köprüsü" tablosunun ressamı Düzeyli bir entelektüel aynı zamanda... Artvin gibi küçük bir şehirde imk nsızlıklar içinde... Bu değerli sanatçımıza gereken önemi vermeliyiz. Kültür Bakanı Erkan Mumcu'nun dikkatine... Asliye Ceza Hakimi Erdoğan Dost anlatıyor 
   - Elimde derdest 120 dosya var, çoğu karşılıksız çek falan gibi ticari suç. Burada hırsızlık yok, cinayet yok gibi. 
   Esnaf dükk nını açık bırakıp cuma namazına gidermiş. 
   Ama ciddi bir sorun var özellikle gençler arasında yayılan alkolizm 
   Eğitimci Hüseyin Kurt, "gençlerin boş zamanlarını değerlendireceği sosyal tesislerin olmamasından" yakındı. Bu arada "dünyanın en büyük burunlu adamı" olarak Guinness Rekorlar kitabına geçen Mehmet Özyürek'le de tanıştım. 
   
      
   
</TEXT>
</DOC>
