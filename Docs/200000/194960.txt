<DOC>
<DOCNO> 194960 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/12/yazar/akyol.html </URL>
<DATE> 2003/11/12/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Yargıtay, hukuk, çağdaşlık 
</HEADLINE>
<TEXT>

   
   CEZA Muhakemeleri Usulü Kanunu'nun 378. maddesine göre, bir kimse ancak "duruşmanın inzibatını bozması halinde" duruşma salonundan çıkarılabilir. Çünkü mahkemeler herkese açıktır. Ayrıca sanığın kutsal "savunma hakkı" olduğu için "duruşmadan çıkarma" konusunda daha hoşgörülü davranılır. 
   Türkiye'de yargılama işlemi böyle yürüyordu hiçbir sorun yoktu 
   Fakat önce Cumhurbaşkanı Sezer, hiçbir yeni hukuk kuralı olmadığı halde, Çankaya'daki eşitlikçi geleneği bozdu, "başörtüsü yasağı" koyarak ayırımcılık yaptı. 
   Sonra, bir daire başkanı tarafından bu ayırımcılık, Yargıtay'ın duruşma salonuna taşındı, sanığın duruşmaya katılma ve kendini savunma hakkı ihlal edildi. 
   
   
   YARGITAY Başkanı Sayın Eraslan Özkaya, "savunma hakkına sığınarak suç işlenemez" diyerek bu nevzuhur yasağı destekledi. 
   Sanık, şahit, davacı, davalı veya dinleyici olarak bayanların başörtüsüyle veya türbanla duruşmaya katılması Ceza Kanunu'ndaki hangi suçun işlenmesidir 
   Bugüne kadar göz mü yummuştunuz 
   Ceza hukukunda kıyas ve yorum yoluyla suç yaratılamaz, kanunsuz suç olmaz 
   Yeni bir kanun mu çıktı Bugüne kadar doğal uygulamanın aksine, Çankaya resepsiyonu ve duruşma salonu neden birden bire belli bir kesim vatandaşlar için "yasak" olmuştur 
   Avukatlar emsal gösterilemez. Avukatların kıyafet mecburiyetinin sebebi "meslek kuralları"dır sadece mesleğin icrası sırasında geçerlidir. 
   Zaten bu yasak yeni icat edildi 
   
   
   YARGININ politize olmasının nelere yol açtığını görmek için, Sami Selçuk'un son kitabında "Yargıtay hukuku çiğnemiştir" diye feryat etmesi uyarıcı olmalıdır. Selçuk, hukuk bilgini bir Yargıtay başkanıydı. 
   Bülent Ecevit 1970'lerdeki siyasi stratejisini izah ederken, "yargı ilerici, devrimci unsurların elindedir" diyordu Atatürk ve Devrimcilik, sf. 196 
   O zaman yargı AP'ye karşı CHP çizgisinde yer aldı, "tarafsız hakemlik" yapamadı, siyasi gerilim içinden çıkılmaz hale geldi 
   Bugün İran'daki yargı politize olduğu için demokrasi tıkanmaktadır. 
   Halbuki yüzyıl önce, Fransa'da Dreyfus Davası'nda mahkemenin haksızlığına karşı adaleti savunan Emile Zola diyordu ki 
   - Cumhuriyetin şerefi, onun adaletidir 
   Modern cumhuriyet anlayışı budur. 
   Amerika'da "beyaz Amerikalılar" tarafından "zenci Amerikalılar"a uygulanan ayırımcılığa karşı mücadelesinde John Kennedy, 'Beyaz'ları şöyle uyarıyordu 
   "Amerikan birliğinin temelinde, hoşgörü vardır." 
   Yoksa nasıl "ulus" olunabilir 
   Akla, hukuka, insafa, moderniteye, uluslaşma sürecine aykırı başörtüsü ayırımcılığı maalesef "çağdaşlaşma" adına yapılıyor gardıroba kapanmış bir 'çağdaşlaşma'dır bu Yasakçılığını dayandırdığı "kamusal alan" hakkında tek bilimsel tarif veremeyen, tek sosyolojik araştırma yaptıramayan bir 'çağdaşlık' anlayışı 
   Yargıtay Başkanlar Kurulu da "duruşmada başörtüsü veya türban yasaktır" diye bir açıklama yapmadığına göre, ne gerek vardı bu gerilime 
   Türkiye er geç liberal özgürlüklere, çoğulculuğa ulaşacaktır. 
   
      
   
   
   
</TEXT>
</DOC>
