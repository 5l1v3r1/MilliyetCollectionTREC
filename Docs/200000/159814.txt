<DOC>
<DOCNO> 159814 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/30/astro/index.html </URL>
<DATE> 2003/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Risklerden uzak durun 
</HEADLINE>
<TEXT>

     Küçülmekte olan Ay risk almamamızı öğütlüyor. Beklemede kalmak ve olayların akışını izlemek daha akılcı bir seçenek. Akşam duygusal konularda ani iniş çıkışlar ve huzursuzluklara hazır olunmalı. Koç'lar bu hareketten yararlanarak verimli kısa yolculuklar yapabilirler. Sorumluluklarını da yerine getirmiş olacaklar. Sözlerine özen göstermeleri gereken bir gündeler. Boğa'lar harcamalarını dengede tutmalı ve birikimlerini iyi kullanmaya bakmalı. Ekonomik davranmak gerekiyor. İkizler bugün ön planda. Acele etmek ve hızlı karar almak zorunda kalabilirler. Bu arada ev ya da anne ile ilgili uğraşlar da dikkat çekici olabilir. Yengeç'ler geçmişten aldıkları derslerle artık hata yapmayacaklar ama duygusal konularda yine aşırı hassas olabilirler. İyimser kalmaya çalışmalılar. Aslan'lar değişik görüşlere açık. Çoğu zaman inat etseler de, gün boyunca arkadaşlıklar, grup çalışmaları onlara yeni ilhamlar getirebilir. Başak için gergin bir gün olabilir zira yapılacak çok iş var. Kendilerini göstermek için fırsatlar da söz konusu. Yapıcı davranmak kazanç getirecek. 
     Terazi'ler kafalarındaki pek çok düşünceyi yerli yerine oturtmakta güçlük çekebilir. Başkalarından alacakları önerileri de gerçekçi biçimde sınamalılar. Yabancılarla bir araya gelebilirler. Akrep bugün duygusal konularda gevşemenin yollarını arayabilir. Yeteri kadar net olamamak yanlış anlamalara yol açabilir. Duygularını gizlememeyi öğrenmeli. Yay'lar bugün biraz tutarsız ya da kararsızlıktan dolayı gergin olabilirler. İlişkilerinde ılımlı olmaları gerekiyor. Oğlak'lar kendilerini işe vermeliler. Sağlığa özen göstermek gerekebilir. Tamamlamaları gereken çok şey var. Detay gerektiren işlerden yorulacaklar. Kova'lar düne oranla daha rahat bir gündeler. Akıcı enerjiler söz konusu. Duygularını iyi ifade etmeye çalışmalılar. İyimserlik de onlara çok şey katacak. Balık'lar düzenli ve pratik olmak zorundalar. Tamamlamaları gereken çok şey var. Evle ilgili uğraşlar ya da zamanlarını alacak işler söz konusu. 
     

</TEXT>
</DOC>
