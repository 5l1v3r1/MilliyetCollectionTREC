<DOC>
<DOCNO> 169738 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/16/son/sondun08.html </URL>
<DATE> 2003/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Madonna, GAP mağazalarının reklamında oynayacak 
</HEADLINE>
<TEXT>

     Pop yıldızı Madonna, Amerikan giyim firması GAP'ın sonbahardan itibaren yayınlanacak reklam filmlerinde oynayacak. 
     Reklam kampanyasının maliyetinin birkaç milyon doları bulacağı belirtildi. 
     Çekimlerine 28 Temmuz'dan itibaren başlanacak reklam filmlerinde Madonna'nın yanı sıra rap yıldızı Missy Elliott da rol alacak. 
     GAP mağazalarının geçtiğimiz yıllardaki reklamlarında, Christina Ricci, Anjelica Huston ve Dennis Hopper gibi sanatçılar oynamıştı. 
     Madonna'nın, aynı zamanda çocuk giysileri de satan GAP mağazalarıyla 15 Eylül'de piyasaya çıkacak ''The English Roses'' İngiliz Gülleri adlı kitabının tanıtılmasına da katkıda bulunacağı düşüncesiyle anlaşma imzaladığı öne sürülüyor. ''İmajını her zaman yenilemeyi bilen'' Madonna'nın GAP mağazalarına 30 ve 40 yaşlarındaki müşterileri çekeceğine inanılıyor. 
     Reklam filmlerinde pek sık görülmeyen Madonna, yıllar önce Pepsi için bir reklam filmi çevirmişti. 
     
</TEXT>
</DOC>
