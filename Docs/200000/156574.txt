<DOC>
<DOCNO> 156574 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/14/son/sondun19.html </URL>
<DATE> 2003/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Şişmanlara özel XXL otel... 
</HEADLINE>
<TEXT>

     Şişman oldukları için deniz kenarında tatil yapmaya çekinen kişiler için özel otel açıldı. 
     Meksika'da açılan ''Freedom Paradise'' isimli 4 yıldızlı otelin odalarında kapılar normalin iki katı genişliğinde, banyolar büyük ve tek kişilik yataklar yaklaşık 2x2 metre büyüklüğünde. 
     Otelde, şişmanların en büyük korkusu sağlam olmayan plastik sandalye ve şezlonglara karşı da önlem alındı. Oteldeki bütün sandalye ve şezlonglar normalden çok daha büyük ve masif ağaçtan yapıldı. 
     Otelde müşterilere sunulan yemeklerin üzerinde kırmızı ve yeşil işaretler bulunuyor. Üzerinde kırmızı işaret olan yiyecekler yüksek, yeşil işaretlilerse düşük kalorili. 
     Otelin pazarlama yöneticisi Jurriaan Klink, turizmde bir ilke imza attıklarını belirterek, ayrımcılığın yapılmadığı bir atmosfer yaratmak istediklerini söyledi. 
     Tahminlere göre, Avrupa nüfusunun yüzde 40'ı, ABD nüfusunun da yüzde 60-70'i fazla kilolu. 
     
</TEXT>
</DOC>
