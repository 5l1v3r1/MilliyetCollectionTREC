<DOC>
<DOCNO> 175596 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/14/siyaset/siy01.html </URL>
<DATE> 2003/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İki yabancı tugaya Türk komutan planı 
</HEADLINE>
<TEXT>

   Irak'ta 4 bin Türk askerini, Tümgeneral Ümit Şahintürk'ün komuta etmesi bekleniyor. İki de tuğgeneral gidecek 

Ayrıca yabancı ülkelerden iki tugayın da Şahintürk'e bağlanması planlanıyor. Emrindeki asker sayısı 12 bin olacak.. 
   BARKIN ŞIK Ankara 

   
   Irak'a gönderilecek birliklere ilişkin ön çalışmaların Mamak'taki 1. Taktik Tümen Kararg hı'nda yürütüldüğü ortaya çıktı. İstikrar gücüne destek verilmesi durumunda, Irak'a gönderilecek birlikleri de yönlendireceği belirtilen kararg hın komutasını Tümgeneral Ümit Şahintürk yürütüyor. Şahintürk'ün Irak'a gönderilecek birliklerin komutasını üstlenebileceği belirtiliyor. ABD'nin Afganistan'da yürüttüğü "Sınırsız Özgürlük Harek tı"nda Florida-Tampa'da görev alan ve irtibat heyetinin başkanlığını yürüten Ümit Şahintürk, Washington'un askeri taleplerini Ankara'ya ileten isim olmuştu. İstikrar gücüne destek verilmesi durumunda, Irak'a, Türkiye'nin görev alacağı sektördeki birliklere komuta edecek tümgeneralin yanı sıra iki tuğgeneral gönderilecek. 
   
   TUĞGENERALLER BELLİ DEĞİL 
   ABD ile koordinasyonu sağlayacak tuğgenerallerden biri Bağdat'ta, diğeri Kuzey'deki ABD komuta merkezinde görev alacak. ABD Merkez Kuvvetler CENTCOM Komutanı Orgeneral John Abuzaid'e bağlı kararg hlarda ikmal ve güvenlik konularında "irtibat görevi" yürütecek tuğgenerallerin isimleri henüz belli değil. Türk askerinin, gönderilmesi durumunda, Kuzey ya da Güney Irak'ta değil, Sünni nüfusun ağırlıkta olduğu Orta Irak bölgesinde konuşlanabileceği de belirtiliyor. Mamak'taki kararg hta ön hazırlıkları yürütülen birlik, modüler unsurların bir araya getirilmesinden oluşacak. Tugay seviyesinde hazırlığı yürütülen birlikte şu unsurlar bulunacak 
   ASKERİ PSİKOLOGLAR DA VAR 
   28. Mekanize Piyade Tugayı Psikolojik harek t unsurları Jandarmaya bağlı takviye unsurlar Güvenlik ve ikmal için silahlı helikopterler ile nakliye helikopterleri Hava Kuvvetleri'nden ileri hava kontrol timi Özel Kuvvetler Komutanlığı unsurları Askeri sosyolog ve psikologlar Halkla ilişkiler uzmanları Tercümanlar 
   
   SÖZLÜ YANIT VERİLECEK 
   İlk planlamalara göre 3 bin 500-4 bin kişilik bir kuvvet göndermeyi öngören Türkiye'nin komutası altında bulunacak sektörde, diğer ülkelerden de iki tugaylık bir gücün konuşlanması öngörülüyor. Bu tugayların Pakistan, Hindistan ve Türk cumhuriyetlerinden oluşması üzerinde durulurken, sektörde 3 tugaydan oluşan toplam 12 bin kişilik bir gücün konuşlanması öngörülüyor. 
   Türkiye'nin Irak'ta nerede, nasıl ve kaç kişiyle görev yapacağına ilişkin soruları içeren sualnameye yanıt, Türkiye'ye beklenen ABD'li heyetler tarafından sözlü olarak verilecek. 
   
   ABD'DEN HEYET BEKLENİYOR 
   Türkiye'ye önümüzdeki günlerde gelmesi beklenen ilk ABD heyeti, askeri yetkililerden oluşacak. Görüşmelerin 22 Ağustos'taki MGK toplantısı öncesinde gerçekleşmesi planlanıyor. ABD'ye gönderilen sualnamenin yanıtının da, söz konusu askeri heyet ile Türkiye'ye iletilmesi bekleniyor. Gelecek heyetin alt düzeyde askeri temsilcilerden oluşacağı ve ağırlıklı olarak teknik konuları masaya yatıracağı belirtiliyor. Irak'ta bazı etkili aşiretlerin temsilcilerinin de Türkiye'ye gelebileceği dile getiriliyor. Türkiye'ye gelecek heyetler askerlerle sınırlı kalmayacak. ABD Temsilciler Meclisi ve ABD Senatosu'ndan iki ayrı heyetin iki hafta içinde Türkiye'ye gelmesi planlandı. 
   
   SUALNAMEDEKİ 6 SORU 
   Türkiye'nin ABD'ye yolladığı sualnamede, temel olarak altı soru bulunuyor. Bu sorular, "Türk askerinin nerede görevlendirilmesinin düşünüldüğü, kaç kişilik bir kuvvet istendiği, gönderilecek kuvvetin kime bağlı olarak çalışmasının düşünüldüğü, masrafların kim tarafından ve nasıl karşılanacağı, birliklerin lojistik desteğinin hangi yolla sağlanacağı, Irakta'taki bilgilerin koordinasyonun nasıl sağlanacağı" şeklinde. Bu arada Türkiye, bölgedeki önceliklerini de belirliyor. Türk askeri, Irak'a gitmesi halinde "Irak halkını oluşturan tüm unsurların muhatap alınması, halkın eğilimlerinin göz ardı edilmemesi, güvenliğin sağlanması, altyapı ve sağlık ihtiyacının karşılanmasına öncelik verilmesine" dikkat edecek. 
   
   
</TEXT>
</DOC>
