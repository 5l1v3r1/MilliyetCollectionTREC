<DOC>
<DOCNO> 173710 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/05/son/sondun49.html </URL>
<DATE> 2003/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Şebnem Schaefer, Alman SAT1 televizyonunda yarı finalde... 
</HEADLINE>
<TEXT>

     Alman özel televizyon kanalı SAT.1'in düzenlediği ''Star Search'' Yıldız Aranıyor adlı programda 3 Türk yarı finalde yarışacak. 
     Televizyonda 7 Ağustos Perşembe akşamı canlı olarak yayınlanacak yarışmada, komedi dalında Şenay Düzcü 31 , fotomodel dalında Jennifer Şebnem Schaefer 19 ve 16 yaş üstü şarkı yarışmasında Martin Kesici 30 yer alıyor. 
     Köln Komedi Okulu'nu bitiren ve aynı zamanda mimar olan Şenay, Amerikan asıllı John Doyle'e karşı yarışacak. 
     Annesi Türk, babası Alman olan Jennifer Şebnem, Ekim ayında Türkoloji eğitimine başlayacağını söyledi. 
     Babası Türk, annesi Alman olan Martin de, 9 yıldan bu yana kurduğu bir müzik grubuyla sahneye çıktığını, 14 yaşında ilk gitarını satın aldığını ve müzikle uğraşmaya başladığını söyledi. 
     Yarı finali kazanan yarışmacılar, 10 Ağustos Pazar günü düzenlenecek finale katılacaklar. 
     
</TEXT>
</DOC>
