<DOC>
<DOCNO> 181242 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/09/son/sondun35.html </URL>
<DATE> 2003/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Tahran'daki İngiliz büyükelçiliğine yeni saldırı... 
</HEADLINE>
<TEXT>

     İran'ın başkenti Tahran'daki İngiltere Büyükelçiliği'ne son bir haftada ikinci kez ateş açıldığı bildirildi. 
     Elçilikte görevli İngiliz diplomat Andrew Greenstock, ''Elçilik binasına ya da yakınına sokaktan 3 ya da 4 el ateş edildi'' dedi. 
     Greenstock, bugün açılan ateşte ölen ya da yaralanan olmadığını belirtti. 
     İran'daki İngiltere Büyükelçiliği'ne 3 Eylül'de de ateş açılmış, elçilik geçici olarak kapatılmıştı. 
     
     İNGİLTERE İRAN'I ŞİDDETLE KINADI 

     İngiltere, İran'daki büyükelçiliğine ateş açılması üzerine, elçiliğin güvenliğini sağlayamadığı için Tahran yönetimini şiddetle kınadı. 
     Dışişleri Bakanlığı sözcüsü, ''İranlı yetkililerin elçiliğe geçen hafta düzenlenen saldırıdan sonra aldığı önlemler bu tür olayları engellemediği için, İran Dışişleri Bakanlığı'na kınama mesajı yolladıklarını'' söyledi. 
     ''Olayı, Viyana sözleşmesi çerçevesinde ev sahibinin elçilikleri koruma görevini bir kez daha yerine getirememesi olarak gördüklerini'' belirten sözcü, saldırıyla ilgili acil soruşturma başlatmasını istedi. 
     Tahran'daki elçilikte görevli İngiliz diplomat Andrew Greenstock, elçilik binasına ya da yakınına sokaktan 3 ya da 4 el ateş edildiğini söylemişti. 
     İran'daki İngiltere Büyükelçiliği'ne 3 Eylül'de de ateş açılmış, elçilik geçici olarak kapatılmıştı. 
     
</TEXT>
</DOC>
