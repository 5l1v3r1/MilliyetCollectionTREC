<DOC>
<DOCNO> 159959 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/30/son/soneko16.html </URL>
<DATE> 2003/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Unakıtan'dan, Johannes Linn'e çay esprisi 
</HEADLINE>
<TEXT>

     Maliye Bakanı Kemal Unakıtan, Ankara'daki temaslarını sürdüren Dünya Bankası Başkan Yardımcısı Başkan Yardımcısı Johannes Linn ve beraberindekileri makamında kabul ederek bir süre görüştü. 
     Yaklaşık 1 saat süren görüşmenin ardından herhangi bir açıklama yapılmazken, görüşmede Dünya Bankası destekli Maliye bakanlığı projelerinin ele alındığı belirtildi. 
     Görüşmeye Dünya Bankası Türkiye Direktörü Ajay Chhibber ve bazı banka uzmanları da katıldı. 
     
     ÇAY ESPRİSİ 

     Bu arada görüşmenin başında Maliye Bakanı Unakıtan, Linn ve beraberindeki heyete ne içeceklerini sordu. Başta Linn olmak üzere heyetin çay istemesi üzerine Unakıtan, heyetin ''patronun isteğine uyduğunu'' söyledi. 
     Linn ise çoğunluğun çay içmek istediğini anlayınca, kendisinin de çay söylediğini belirtti. 
     Unakıtan bunun üzerine, ''gördüğünüz gibi Dünya Bankası ile ilişkilerimiz iyi'' şeklinde konuştu. 

     
</TEXT>
</DOC>
