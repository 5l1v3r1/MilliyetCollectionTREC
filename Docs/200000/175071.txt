<DOC>
<DOCNO> 175071 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/11/son/sonspo29.html </URL>
<DATE> 2003/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Eski Karşıyakalı Kanatlarovski Makedonya'nın başına geçti... 
</HEADLINE>
<TEXT>

     12. Avrupa Futbol Şampiyonası elemelerinde Türkiye ile aynı grupta yer alan Makedonya Milli Takımı'nın başına, eski Karşıyakalı futbolcu Dragan Kanatlarovski getirildi. 
     43 yaşındaki Dragan Kanatlarovski, milli takımın kötü sonuçlar alması üzerine görevinden alınan Nikola Ilievski'nin yerine görev yapacak. 
     Makedonya Futbol Federasyonu Genel Sekreteri Lazar Mitrovski, Dragan Kanatlarovski'nin sözleşmesinin aralık ayında sona ereceğini söyledi. 
     Kanatlarovski, 2 yıl önce Dünya Kupası elemelerinde Makedonya'nın başarısız olması üzerine teknik direktörlük görevinden alınmıştı. 
     Türkiye'nin lider olduğu 7. grupta, 6 maç sonunda 5 puanla 4. sırada yer alan Makedonya, grubundaki son maçlarını, 6 Eylül'de grup ikincisi İngiltere, 4 gün sonra da 3. sıradaki Slovakya ile yapacak. Makedonya, 20 Ağustos'ta Arnavutluk, 11 Ekim'de de Ukrayna ile özel karşılaşmalar oynayacak. 
     
</TEXT>
</DOC>
