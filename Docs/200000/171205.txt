<DOC>
<DOCNO> 171205 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/23/son/sonspo18.html </URL>
<DATE> 2003/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
12 DEV ADAM yarın mesaiye başlıyor... 
</HEADLINE>
<TEXT>

     A Milli Erkek Basketbol Takımı, 5-14 Eylül tarihlerinde İsveç'te yapılacak 33. Avrupa Şampiyonası finalleri için hazırlıklarına yarın İstanbul'da başlayacak. 
     2001 yılında Avrupa ikinciliği, 2002 yılında ise Dünya dokuzunculuğunu kazanan ''12 Dev Adam''ın teknik kadrosu, hazırlık dönemi hakkında bilgi vermek ve hedeflerini açıklamak üzere yarın saat 11.00'de Polat Renaissance Otel'de basın toplantısı düzenlenecek. 
     Milliler ilk çalışmasını ise yarın Abdi İpekçi Spor Salonu'nda yapacak. 
     Milli Takımlar Genel Menajeri Doğan Hakyemez, başantrenör Aydın Örs, yardımcı antrenörler Çetin Yılmaz ve Alaeddin Yakan yönetimindeki aday kadrosuna davet edilen oyuncular şöyle 
     Kerem Tunçeri, Alper Yılmaz, Ömer Onan, Kaya Peker, Ender Arslan Efes Pilsen , İbrahim Kutluay, Haluk Yıldırım, Serkan Erdoğan, Kerem Gönlüm, Fatih Solak Ülkerspor , Hakan Köseoğlu Tuborg Pilsener , Rasim Başak Fenerbahçe , Hüseyin Beşok Maccabi Tel Aviv , Mirsad Türkcan Montepaschi Siena , Mehmet Okur Detroit Pistons , Hidayet Türkoğlu Sacramento Kings . 
     Milliler, finallerde ilk turda D Grubu'nda Hırvatistan, Yunanistan ve Ukrayna ile mücadele edecek. 
     
</TEXT>
</DOC>
