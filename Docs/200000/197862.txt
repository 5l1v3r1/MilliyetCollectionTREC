<DOC>
<DOCNO> 197862 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/26/ekonomi/eko05.html </URL>
<DATE> 2003/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da güvenlik zirvesi 
</HEADLINE>
<TEXT>

   Dünyanın ilk uluslararası 'Güvenlik Forumu' şubatta Türkiye'de toplanacak. Forumda uluslararası terörle mücadele yöntemleri masaya yatırılacak 
   EZELHAN ÜSTÜNKAYA Ankara 
   
   11 Eylül'le dünya gündemine oturan, İstanbul'daki saldırılarla da Türkiye'nin öncelikli sorunu haline gelen "güvenlik" konusu İstanbul'da masaya yatırılacak. 
   NATO ve ASAM işbirliği ile şubat ayında Çırağan Oteli'nde düzenlenmesi planlanan "İş ve Güvenlik Forumu", kamu ve özel sektörle askeri kesim, bilim dünyası ve devlet yetkililerini bir araya getirmeyi amaçlıyor. 
   NATO Bilim Programı çerçevesinde gerçekleştirilecek toplantı, Türkiye'nin stratejik konumu itibarıyla da önem taşıyor. Son dönemde devletlerin olduğu kadar özel sektörün de öncelikli sorunu haline gelen "güvenlik endişesi"ni mercek altına alacak forum, dünyada ilk olma özelliği de taşıyor. 
   
   Dünyada ilk 
   Forumda, terör, organize suçlar, narkotik ve köktendinci akımların beslenmesi, insan kaçakçılığı ve doğal afetler ile kriz planlaması, sivil acil durum planlaması, gelecekteki korunma maliyetleri, terörle mücadele konuları ayrıntılı olarak tartışılacak. 
   Forum, dünya ekonomisi için tehdit haline gelen, organize suçlar, elektronik bankacılık, para aklama, sahte para basma, dolandırıcılık, vergi gelirlerinde dolandırıcılık konularını da masaya yatıracak. 
   
   Güvenlik Forumu'na geniş katılım bekleniyor    Önemli isimlerin katılması nedeniyle "Güvenlik Forumu" olağanüstü güvenlik önlemleri altında gerçekleştirilecek. Foruma katılacağı açıklanan isimlerden bazıları şöyle 
   NATO Askeri Komitesi eski Başkanı General Klaus NaumanABD İç Güvenlik Bakanı Tom RidgeYunan İstihbarat Servisi Başkanı Büyükelçi Pavlos ApostolidisTacikistan İstihbarat Başkanı Hayrettin AbdurrahimovBM Uyuşturucu Maddelerin Kontrolü ve Suçun Önlenmesi Ofisi Başkan Yardımcısı Büyükelçi Sumru NoyanNike Avrupa Yönetim Kurulu Başkanı Fritz Von Paaschen9. Cumhurbaşkanı Süleyman DemirelEski Dışişleri Bakanı İsmail CemInterpol Şefi Stanley MorrisCHP Genel Başkan Yardımcısı Kemal DervişASAM Başkanı Prof. Dr. Ümit Özdağ2004 Atina Olimpiyat Oyunları Güvenlik Şefi Peter Ryan 
   
</TEXT>
</DOC>
