<DOC>
<DOCNO> 172766 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/31/son/sondun27.html </URL>
<DATE> 2003/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail, vatandaşlarıyla evli Filistinliler'i sınır dışı edebilecek 
</HEADLINE>
<TEXT>

     İsrail parlamentosu, vatandaşlarıyla evli Filistinlilerin sınır dışı edilebilmelerine olanak tanıyan bir yasa tasarısını kabul etti. 
     İnsan hakları örgütleri tarafından ''ırkçı bir uygulama'' olarak nitelenen yasayla, İsrailli Araplarla evli olan, Gazze Şeridi ve Batı Şeria'da oturan Filistinlilerin İsrail'de oturma izni almaları da engellenebilecek. 
     Tasarının oylanmasından önce İsrail parlamentosuna mektup gönderen İnsan Hakları İzleme Komitesi, böyle bir uygulamanın ''ırkçı'' olacağını belirtti ve milletvekillerinden tasarıyı onaylamamalarını istedi. 
     Yasa tasarısı, tüm eleştirilere rağmen parlamentoda 25'e karşı lehte oyla kabul edildi. 
     
</TEXT>
</DOC>
