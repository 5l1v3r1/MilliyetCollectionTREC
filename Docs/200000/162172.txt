<DOC>
<DOCNO> 162172 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/10/yasam/yas04.html </URL>
<DATE> 2003/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte af’ çetesi 
</HEADLINE>
<TEXT>

Ortak iş yapan’ iki çetenin elebaşlarının sabıka rekoru kırıp salıverildikleri anlaşıldı 
     TOLGA ŞARDAN Ankara 

     Kaçakçılık ve Organize Suçlarla Mücadele Daire Başkanlığı’nın İstanbul, Adana, Gaziantep, Mersin ve İzmir Emniyet Müdürlüğü’yle ortak operasyonunda birbiriyle bağlantılı iki organize suç örgütü ortaya çıkarıldı. 
     Gaziantep - Adana - Mersin hattında bir süredir iki ayrı çetenin yasadışı faaliyetlerde bulunduğunun saptanması üzerine özel ekiple takip başlatıldı. Feridun Sarıca liderliğindeki çetenin, geçen yıl Gaziantep’te işadamı Mustafa Büyükuncu’nun 500 bin dolarlık senet tahsilatı nedeniyle öldürülmesinde azmettirici olduğu belirlendi. Sarıca ve adamlarının baskı ve şiddet uygulayarak çete faaliyetlerinde bulunduğu saptandı. Polis Sarıca’yı Yücel Hallaç, Ziya Gençtürk’ü ise Erkut Tetik sahte kimliğiyle İzmir’de yakaladı. 
     
     Otopark mafyası 
     Sarıca grubuyla ortak çalışan ve Muzaffer Küflü liderliğindeki çetenin de İzmir genelevindeki kadınlara şiddet uyguladığı, çek senet tahsilatı yaptığı belirlendi. 
     Çetenin, yurtdışında bulunan Namık Kemal Kımızlıoğlu’nun talimatıyla İstanbul Aksaray’daki Yıldız Otoparkı’nın sahibi Şevket Aksu’yu vurmak amacıyla takip ettiği de saptandı. Cinayetten uyuşturucu madde bulundurmaya birçok suçtan defalarca mahk m olan Feridun Sarıca ve yardımcısı Ziya Gençtürk ile Muzaffer Küflü ile yardımcısı Cebrail Yaman’ın, 2000’de şartlı salıverilme yasasıyla cezaevinden çıktığı anlaşıldı. 
     

</TEXT>
</DOC>
