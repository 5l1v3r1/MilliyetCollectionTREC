<DOC>
<DOCNO> 194214 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/08/son/sondun25.html </URL>
<DATE> 2003/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
UAEA "İran, daha sıkı nükleer denetimi kabul edecek" 
</HEADLINE>
<TEXT>

     Uluslararası Atom Enerjisi Ajansı UAEA , İran'ın, daha sıkı nükleer denetim yapılmasını ve zenginleştirilmiş uranyum programını askıya almayı kabul edeceğini bildiren iki resmi mektup için söz verdiğini bildirdi. 
     Ajansın Başkanı Muhammed El-Baradei, İran Ulusal Yüksek Güvenlik Konseyi UYGK Genel Sekreteri Hüccetülislam Hasan Ruhani ile görüşmesinden sonra gazetecilere açıklamada bulundu. 
     El-Baradei, ''Ek protokol kararıyla ilgili mektubu gelecek hafta alacağız'' dedi. 
     Muhammed El-Baradei, İran'ın ayrıca zenginleştirilmiş uranyum programının askıya alacağını resmen açıklayan bir mektup için de söz verdiğini belirtti. 
     Ruhani ise zenginleştirilmiş uranyum programının ne zaman durdurulacağının sorulması üzerine, ''Gelecek hafta bunu açıklayacağım'' dedi. 
     
</TEXT>
</DOC>
