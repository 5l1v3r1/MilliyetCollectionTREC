<DOC>
<DOCNO> 169846 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/16/son/sontur18.html </URL>
<DATE> 2003/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Otomobilini park ettirmeyen işyeri sahibini öldürdü... 
</HEADLINE>
<TEXT>

     Bursa'nın merkez Osmangazi İlçesi'nde bir kişi, otomobiline park için izin vermeyen işyeri sahibini öldürdü. 
     Alınan bilgiye göre, pazarcılık yapan Necmettin K. 41 , otomobilini Küplüpınar Mahallesi Gül Sokak'ta, Cemal Karaman'ın 32 sahibi olduğu işyerinin önüne park etti. 
     Bu sırada, tekel bayi açmak için yeni kiraladığı işyerinde temizlik yapmakta olan Karaman, işyerinin önünü kapattığı gerekçesiyle Necmettin K'den otomobilini başka bir yere park etmesini istedi. 
     Kısa sürede kavgaya dönüşen tartışmanın ardından Necmettin K. çevredekilerin de müdahalesiyle otomobilini Cemal Karaman'ın işyerinin önünden çekti. Kısa süre sonra dönen Necmettin K, tartışma sırasında kendisine küfür ettiği gerekçesiyle Karaman'ı bıçakladıktan sonra kaçtı. 
     Kalbinden bıçaklanarak ağır yaralanan Cemal Karaman, kaldırıldığı Bursa Devlet Hastanesi'nde yaşamını yitirdi. Olayla ilgili soruşturma sürerken, zanlı Necmettin K'nin yakalanmasına çalışıldığı bildirildi. 
     
</TEXT>
</DOC>
