<DOC>
<DOCNO> 163527 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/16/son/sonspo32.html </URL>
<DATE> 2003/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Kayserispor teknik direktör Eriş ile imzaladı... 
</HEADLINE>
<TEXT>

     İkinci Futbol Ligi A Kategorisi takımlarından Kayserispor, teknik direktör Levent Eriş ile anlaştı. 
     Kayserispor yönetiminin daha önce prensipte anlaştığı teknik direktör Levent Eriş, bugün Kayseri'ye gelerek 1 yıllık sözleşme imzaladı. 
     Kulüp başkanı Mete Eke, transferlerini teknik direktör Eriş'in isteği doğrultusunda yapacaklarını belirterek, transfer bütçelerini en iyi şekilde değerlendirirek, kaliteli futbolcular almayı planladıklarını kaydetti. 
     Levent Eriş de, Kayserispor'un bu sezon hedefine ulaşması için elinden geleni yapacağını söyledi. 
     Kayserispor yönetimi, daha önce de teknik direktör Tanju Çolak ile prensipte anlaşmıştı. Yönetim, Çolak'ın Kayseri'ye gelmemek için ''çeşitli bahaneler'' öne sürdüğünü belirterek, sözleşme imzalamaktan vazgeçmişti. 
     
</TEXT>
</DOC>
