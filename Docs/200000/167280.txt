<DOC>
<DOCNO> 167280 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/04/son/soneko04.html </URL>
<DATE> 2003/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
ÖFK'ların zorunlu karşılık oranları düşürüldü... 
</HEADLINE>
<TEXT>

     Özel finans kurumlarının ÖFK , Türk Lirası yükümlülükleri için Merkez Bankası nezdinde bulunduracakları zorunlu karşılık oranlarında indirime gidildi. 
     Merkez Bankası'nın, bugünkü Resmi Gazete'de yayımlanarak yürürlüğe giren Zorunlu Karşılıklar Hakkında Tebliğ'de Değişiklik Yapılmasına İlişkin tebliğiyle, bankalar ile özel finans kurumlarının TL yükümlülüklerindeki zorunlu karşılık oranları farklılaştırıldı. 
     Buna göre, bankalar TL yükümlülüklerdeki zorunlu karşılık oranı yine yüzde 6, yabancı para yükümlülüklerde de yüzde 11 olarak uygulanmaya devam edecek. 
     Ancak daha önce bankalarla aynı orana tabi özel finans kurumları TL yükümlülüklerde yüzde 5.70 oranında zorunlu karşılığa tabi olacak. 
     Özel finans kurumlarının yabancı para yükümlülüklerindeki zorunlu karşılık oranı ise eskisi gibi yüzde 11 olarak uygulanacak. 
     
</TEXT>
</DOC>
