<DOC>
<DOCNO> 190508 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/22/son/sonspo41.html </URL>
<DATE> 2003/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk Telekom 72 - BC Telindus Oostende 73 
</HEADLINE>
<TEXT>

     Salon Atatürk Hakemler Lazaros Voreadis Yunanistan x, Josef Asaf Shemes İsrail xx Türk Telekom Mack xx 14, Bekir xx 13, Şemsettin xx 12, Stanescu x 6, Umut xx 6, Mutlu x 4, Nedim xx 9, Can x, Avlijas xx 8 BC Telindus Oostende Dickel xx 7, Beghin xxx 17, Desaever xxx 14, Dorsey xx 6, Beard xx 8, Major x, Czmic xx 7, Grafs xx 14, Ramier x 1. periyot 19-26 
     Devre 40-43 BC Telindus Oostende lehine 
     3. periyot 57-58 
     5 faulle çıkan 35.55 Beard BC Telindus Oostende , 39.17 Nedim Türk Telekom 
     Basketbolda, FIBA Avrupa Ligi'nde A Grubu'nda mücadele eden Türk Telekom, Belçika'nın BC Telindus Oostende takımına 73-72 yenilerek, gruptaki 2. maçında 2. yenilgisini aldı. 
     Karşılıklı basketlerle başlayan ilk periyodun 5. dakikası, 13-11 konuk ekibin üstünlüğüyle geçildi. Özellikle pota altında isabetsiz şutlar kullanan ve rakibe hızlı hücum imkanı tanıyan Türk Telekom, ilk periyodu 26-19 geride tamamlarken, Belçika ekibinde Dickel ve Beghin, ev sahibi takımda ise Mack, skor gücünü elinde tutan oyuncular oldu. 
     2. periyotta, dış şutlardan bulduğu sayılarla farkı kapatmaya çalışan Türk Telekom, 15. dakikasını 35-30 geride tamamladığı maçta, rakibin hücum setlerindeki hareketli oyununa karşılık vermekte zorlanınca, devre 43-40 BC Telindus'un üstünlüğüyle sona erdi. 
     Karşılaşmanın ilk yarısında konuk ekip, ribauntlarda Türk Telekom'a karşı 21-16'lık üstünlük sağladı. 
     İkinci devredeki hareketli ve sert savunması ile Belçika ekibinin hücum gücünü azaltmayı başaran Türk Telekom, 26. dakikada 54-54'lük beraberliği yakalasa da ilk yarıdaki gibi acele hücumlarda zorlama atışları tercih edince, rahatlıkla önde tamamlayabileceği periyodu 58-57 geride tamamladı. 
     Son periyota hızlı başlayan ve Bekir'in basketiyle öne geçen Türk Telekom, hücumda, özellikle pota altında skor üretmekte zorlanmasına karşın, son 5 dakikaya 67-62 önde girmeyi başardı. 2. yarının başından itibaren hücum organizasyonlarında aksamaya başlayan konuk ekip, son 5 dakikada yeniden hareketlenip sayı üretmeye başlayınca, skora da denge geldi. Son dakikaları karşılıklı basketlerle geçen maçta, bitime 6,5 saniye kala Desaever ile 3 sayılık basket bulan BC Telindus, Türk Telekom'da Avlijas son hücum şansını baskete çeviremeyince, sahadan 73-72'lik galibiyetle ayrıldı. 
     Türk Telekom'un, maçın ikinci yarısında ribauntlarda elde ettiği 23-20'lik üstünlük, karşılaşmayı galip tamamlamasına yetmedi. 
     
</TEXT>
</DOC>
