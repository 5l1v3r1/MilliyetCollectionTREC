<DOC>
<DOCNO> 169979 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/17/son/soneko04.html </URL>
<DATE> 2003/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Özel işlem vergisi ve eğitime katkı payı artırıldı 
</HEADLINE>
<TEXT>

     Özel işlem vergisi ile eğitime katkı payı, yüzde 25 ile yüzde 100 arasında değişen oranlarda artırıldı. Söz konusu vergilerdeki ağırlıklı artış oranı ise yüzde 66.6 olarak belirlendi. 
     Bakanlar Kurulu'nun konuya ilişkin kararları, bugünkü Resmi Gazete'de yayımlandı. Artışlar, kararnamelerin yayımını izleyen 5. günde yürürlüğe girecek. 
     Bütçeye 200 trilyon lira dolayında ek gelir getirmesi beklenen düzenlemeyle, spor-toto, spor-loto ve sayısal loto oyunları ile at yarışlarındaki kolon ücretinden alınan özel iletişim vergisi ve eğitime katkı payı değişmezken, diğer vergiler yeniden belirlendi. 
     Yılbaşında değişmeyen ve Maliye Bakanlığı'nın Haziran ayı başlarında arttırılması talebinde bulunduğu özel işlem vergisi ve eğitime katkı payı tutarlarını artıran kararnameye göre, cep telefonu aboneliğinde 5 milyon lira yerine 7 milyon lira eğitime katkı payı, 10 milyon lira yerine 16 milyon lira da özel işlem vergisi alınacak. 
     Aynı şekilde uçak biletlerinden her bir bilet için 1.5 milyon lira olarak alınan eğitime katkı payı 2.5 milyon lira, 4.5 milyon lira olarak alınan özel işlem vergisi ise 7 milyon liraya yükseltildi. 
     Yeni düzenleme çerçevesinde, vatandaştan tapu işlemlerinde harç mükellefiyeti doğuran her işlem için alınan eğitime katkı payı da, 5 milyon liradan 10 milyon liraya çıktı. Tapu işlemlerindeki 15 milyon liralık özel işlem vergisi tutarı ise 25 milyon lira oldu. 
     
     İŞTE YENİ VERGİLER 

     Yeni özel işlem vergisi ve eğitime katkı payı tutarları şöyle 
     

VERGİ KALEMLERİ ESKİ TUTAR TL YENİ TUTAR TL ARTIŞ ÖZEL İŞLEM VERGİLERİ Vergi daireleri ve belediyelere verilen beyannameler ile SSK sigorta prim bildirgeleri 4.000.000 6.000.000 50.0 Gümrük idaresine verilen beyannameler 10.000.000 15.000.000 50.0 Silah taşıma ve bulundurma vesikalarından 120.000.000 200.000.000 66.6 Kara avcılığı ruhsat tezkerelerinden 60.000.000 100.000.000 66.6 Hava yolu ile iç hat yolcu taşımacılığında düzenlenen Her bir bilet için 4.500.000 7.000.000 55.5 Dönüşlü biletler için 9.000.000 14.000.000 55.5 Cep telefonu GSM aboneliği tesis edilenlerden 10.000.000 16.000.000 60.0 Tapu işlemlerinde harç mükellefiyeti doğuran her bir işlemin taraflarından 15.000.000 25.000.000 66.6 EĞİTİME KATKI PAYI Vergi daireleri ve belediyelere verilen beyannameler ile SSK sigorta prim bildirgeleri 1.000.000 2.000.000 100.0 Gümrük idarelerine verilen beyannameler 4.000.000 5.000.000 25.0 Silah taşıma ve bulundurma vesikalarından 30.000.000 50.000.000 66.6 Kara avcılığı ruhsat tezkerelerinden 15.000.000 25.000.000 66.6 Hava yolu ile iç hat yolcu taşımacılığında düzenlenen Her bir bilet için 1.500.000 2.500.000 66.6 Dönüşlü biletler için 3.000.000 5.000.000 66.6 Cep telefonu GSM aboneliği tesis edilenlerden 5.000.000 7.000.000 40.0 Tapu işlemlerinde harç mükellefiyeti doğuran her bir işlemin taraflarından 5.000.000 10.000.000 100.0      

     
</TEXT>
</DOC>
