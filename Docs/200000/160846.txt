<DOC>
<DOCNO> 160846 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/03/son/sontur08.html </URL>
<DATE> 2003/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Aydın'da aile faciası 3 ölü, 2 yaralı... 
</HEADLINE>
<TEXT>

     Aydın'ın Koçarlı İlçesi'nde, şartla salıverilmeye ilişkin yasadan yararlanarak cezaevinden çıkan bir kişi, boşandığı eşi ve kayınvalidesini öldürdü, öz oğlu ile kayınpederini yaraladı. Yaralı oğul da babasını tüfekle öldürdü. 
     Alınan bilgiye göre, Koçarlı İlçesi'ne bağlı Cincin Köyü'nde meydana gelen olayda, adam öldürmek suçundan yattığı cezaevinden bir yıl önce afla tahliye olan Yücel Kocatüfek 35 , kayınpederi Hasan Ölez'in 59 evine geldi. Av tüfeğiyle kayınpederi Hasan Ölez'e ateş eden Kocatüfek, sonra eski eşi Gülcan Ölez 30 , kayınvalidesi Esma Ölez'i 55 öldürdü, oğlu Ö.A.K'yi de 13 ayağından yaraladı. 
     Yücel Kocatüfek, oğlu Ö.A.K'ye av tüfeğini vererek, ''Sen de beni öldür'' dedi. Yaralı oğul da, babasını kendi tüfeğiyle vurarak öldürdü. 
     Olay yerine gelen komşular, ağır yaralı Hasan Ölez'i Koçarlı Devlet Hastanesi'ne kaldırdı. Ölez'in hayati tehlikesinin bulunduğu bildirildi. 
     Yetkililer, olayla ilgili soruşturmaya başlandığını bildirdi. 
     
</TEXT>
</DOC>
