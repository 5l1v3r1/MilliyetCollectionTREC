<DOC>
<DOCNO> 165772 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/27/yasam/ayas.html </URL>
<DATE> 2003/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
'Matrix' de lanetlendi 
</HEADLINE>
<TEXT>

Çekimleri 'olaylı' olur, oyuncular birer birer hayatını kaybeder ya da korkuç kazalar geçirirler. Ve şimdi Matrix de Hollywood'un lanetli filmler kategorisinde 
     'Matrix Reloaded' filminde rol alan sanatçıların başına gelenler, Hollywood'un lanetli filmler efsanesini tekrar gündeme getirdi... Önce filmde önce oynaması planlanan, hatta birkaç sahnenin çekiminde rol alan genç şarkıcı Aliyah, 2001'de Bahamalar'dan dönerken uçak kazasında hayatını kaybetti. Ardından da 'Matrix Reloaded' filminde Oracle rolünü üstlenen Gloria Foster, şeker hastalığından kaynaklanan komplikasyonlar yüzünden öldü. Bu arada Trinity karakterini canlandıran Carrie Anne Moss da pek çok 'iş kazası' geçirdi bacağını kırdı. 
     
     Belki de en belalısı 
     Hollywood'un lanetli filmlerinden bir diğeri de korku filmi 'Poltergeist'. Bu filmin çekimlerinde rol alan dört oyuncu, çeşitli nedenlerle hayata veda etti. Filmin küçük oyuncularından Heather O'Rourke, daha 12 yaşında septik şoka girerek ölürken, filmdeki kız kardeşi Dominique Dunne, erkek arkadaşı tarafından öldürüldü. Filmde kötü ruhu canlandıran Julian Beck, mide kanserinden kurtulamayarak can verdi, iyi ruh rolünü üstlenen Will Sampson ise kalp - akciğer nakli ameliyatına girdikten sonra yaşamını yitirdi. 
     
     Hem baba, hem de oğlu... 
     'Game of Death' filminde birlikte oynayan baba - oğul Bruce ve Brandon Lee de lanetlilerden sayılıyor. Bruce Lee beyin kanamasından ölürken, Brandon Lee 'The Crow' filminin çekimi sırasında oyuncak tabancadan çıkan ve belkemiğine saplanan kurşunun çıkarılması sırasında ameliyat masasında hayata veda etti. 
     
     Süper olmak yetmedi 
     Hollywood'un akıllardan çıkmayan lanetli filmlerinden bir diğeri 'Süpermen' de, filmin kahramanı Christopher Reeve'i 'vurdu.' 1995'te attan düşen Reeve, h l tekerlekli sandalyeye bağlı olarak yaşamını sürdürüyor. Christopher Reeve'den önceki 'Süpermen' George Reeves de kendi tabancasından çıkan kurşunla vurulmuştu. 
     

</TEXT>
</DOC>
