<DOC>
<DOCNO> 174700 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/09/son/sontur03.html </URL>
<DATE> 2003/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyoğlu'nda bir travesti polisi bıçakla yaraladı... 
</HEADLINE>
<TEXT>

     Beyoğlu'nda uygulama yapan bir polis, tartıştığı travesti tarafından bıçakla yaralandı. 
     Beyoğlu İlçe Emniyet Müdürlüğü Ekipler Amirliği'nde görevli polisler, gece saatlerinde travestilere yönelik uygulama başlattı. 
     Uygulama sırasında Tarlabaşı Bulvarı Sakızağacı Mevkii'nde travestilerle karşılaşan polis memuru Halil İpek, gözaltına almak isterken tartıştığı travesti tarafından koltuk altına saplanan bıçakla yaralandı. 
     Taksim Eğitim ve Araştırma Hastanesi'ne kaldırılan İpek, ameliyata alındı. Kan kaybettiği için hastaneye gelen meslektaşlarının kan verdiği İpek, ameliyat sonrası hayati tehlikeyi atlattı. 
     Olay sonrası çevrede çalışma başlatan polis, İpek'i bıçaklayan travestinin eşkaline uyan bir kişiyi gözaltına aldı. 
     Beyoğlu İlçe Emniyet Müdürlüğü Araştırma Büro Amirliği'ne götürülen bu travestinin, polis memuru Halil İpek'in bıçaklanmasıyla ilgisinin olup olmadığı araştırılıyor. 
     
</TEXT>
</DOC>
