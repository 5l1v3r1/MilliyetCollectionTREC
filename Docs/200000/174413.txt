<DOC>
<DOCNO> 174413 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/08/tv/ekran.html </URL>
<DATE> 2003/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Postmodern maço 
</HEADLINE>
<TEXT>

   Kendisini 'tipik bir Türk erkeği' olarak tanımlayan Cem Davran,'Maçoyum ama karısını döven biri değilim' diyor 
      ABDULLAH MALKOÇ 

   Kanal D'nin yazlık dizilerinden "Yuvam Yıkılmasın"ın Demir'i Cem Davran, rol arkadaşlarıyla birlikte katıldığı bir toplantıda hayranlarıyla sohbet ederken ilginç açıklamalar yaptı. Kendisini tipik bir Türk erkeği olarak tanımlayan sanatçı şunları söyledi 
   "Ben maçoyum ama öyle sürekli karısını döven bir tip değilim. 14 yıldır evliyim. Bu süre içinde dayak olayı olmadı ama itişip kakışmalar yaşandı. Onun dışında erkeğin aldatması boşanma sebebi değildir. Ama kadın için aynı şey geçerli değil. Karım beni aldatırsa boşarım. İkinci gün onunla aynı evde kalamam" 
   
   Çıkılamayan balayı 
   "Yuvam Yıkılmasın"da bu hafta Derya ve Demir balayına giderken evi hizmetçi İffet'e emanet eder. Ancak İffet, evi bir güzellik salonuna çevirir. Tam o sırada eve gelen Derya'nın annesi ortalığı birbirine katar. Bu durumda Derya ve Demir yoldan geri döner. 
   KANAL D 22.00 
   
   Sadık'ın huyu çok değişti    Bİr peri ve fani kocasının maceralarını anlatan "Sihirli Annem"de Betüş, çocukluk arkadaşı Şevin'e evliliğinin ne kadar mükemmel olduğunu göstermeye çalışırken annesi Dudu'nun büyüsü tutar ve Sadık maço olur. Betüş çok sinirlenir ve Sadık'tan ayrılmaya karar verir. 
   SİHİRLİ ANNEM KANAL D 20.30 
   
   
   Müziğin üç çağı    Yorumsuz Burhan Şeşen'in Emre Altuğ'u konuk ettiği bölüm bir kez daha yayınlanıyor. TV8 21.00 
   Anılarla Müzik Şevket Uğurluer'le 60'lı yıllara yolculuk devam ediyor. Ünlü müzisyen bu haftaki konuğu Hasan Hür. TRT 2 00.25 
   Konser Ve Joe Cocker. 1980'lerde "Unchain My Heart"la ikinci baharını yaşayan efsanevi rockçı, son dönem çalışmalarıyla da hayranlarını memnun etti. Cocker, CNBC - E'nin cuma konser kuşağında ekrana geliyor. CNBC-E 01.00 
   
   
   Kaçıranlar için    Dünyayı Değiştiren 80 Gün Time dergisinin 80. yayın yılı için yapılan ve 80 konuyu bir araya getiren araştırma ekrana gelecek. CNN TÜRK 22.05 
   Sola Sapan Brezilya Nuri Çolakoğlu'nun Brezilya notları... Futbol tutkusu, karnaval hazırlığının yanı sıra yapımda yaşadığı büyük krize karşın ilk seçimde sandıktan "sol"un çıkması da incelenecek. CNN TÜRK 23.05 
   
   
</TEXT>
</DOC>
