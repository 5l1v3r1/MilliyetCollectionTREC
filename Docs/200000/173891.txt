<DOC>
<DOCNO> 173891 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/06/yasam/yas09.html </URL>
<DATE> 2003/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Portekiz yangını İspanya'ya dayandı 
</HEADLINE>
<TEXT>

   MEHMET ÇİFTÇİ İspanya DHA 
   
   Portekiz'in iç ve kuzey bölgelerinde bir haftadır devam eden orman yangınları, İspanya'yı da tehdit etmeye başladı. 
   İspanya Çevre Bakanlığı, Portekiz'de başlayan yangınların hızla Caseres sınırına doğru ilerlediğini ve bölgenin alarm durumuna geçirildiğini açıkladı. Portekiz'deki yangınların dışında İspanya'nın 10 bölgesinde de orman yangınları çıktığını ifade eden bakanlık, özellikle Extremadura bölgesindeki bazı yerleşim bölgelerini boşaltıklarını belirtti. Çevre Bakanlığı, yaptığı açıklamada Portekiz'deki yangınların İspanya'ya sıçramaması için her türlü tedbiri aldıklarını vurgulayarak, "Portekiz'de başlayan yangın şu an sınır bölgelerini tehdit etmeye başladı, ancak iç bölgelere doğru yayılırsa facianın boyutu çok daha vahim olabilir" dedi. 
   
   
   
</TEXT>
</DOC>
