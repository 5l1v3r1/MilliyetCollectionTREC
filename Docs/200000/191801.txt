<DOC>
<DOCNO> 191801 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/28/son/sondun24.html </URL>
<DATE> 2003/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Oxford'da İsrailli öğrenci - profesör gerginliği 
</HEADLINE>
<TEXT>

     İngiltere'nin en prestijli üniversitelerinden Oxford'da, İsrailli bir öğrenciyi dersine kabul etmeyen profesör iki aylık bir süre için görevden alındı. 
     Daily Telegraph gazetesinin haberinde, ''İsrail ordusunda görev yaptığı için'' 26 yaşındaki Amit Duvşani'yi dersine kabul etmeyen profesör Andrew Wilkie'ye, ayrımcılık yaptığı suçlamasıyla, iki aylık bir süre için ücretsiz olarak işten el çektirildiği belirtildi. 
     İsrailli öğrencinin söz konusu profesörün dersine katılma talebine, profesörün e-mail yoluyla ret cevabı verdiği kaydedilen haberde, Profesör Wilkie'nin verdiği ret cevabında, ''İsrail'in, Filistinlilere karşı işlediği insan hakları ihlalleriyle ilgili 'çok büyük sorunlar' olduğunu ve İsrail ordusunda görev yapmış birini dersine kabul etmesinin söz konusu olmadığını'' ifade ettiği ifade edildi. 
     
</TEXT>
</DOC>
