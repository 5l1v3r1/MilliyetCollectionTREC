<DOC>
<DOCNO> 157309 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/17/son/sonspo13.html </URL>
<DATE> 2003/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş PAF takımı şampiyon 
</HEADLINE>
<TEXT>

     Profesyonelliğe Aday Futbolcular PAF Ligi'nde Beşiktaş, Ankara'da Gençlerbirliği'ni 2-0 yenerek, şampiyon oldu. 
     32. haftaya takipçileri İstanbulspor ve Altay'ın 7 puan önünde lider giren siyah-beyazlılar, ASAŞ Spor Tesisleri'ndeki maçta Gençlerbirliği'ni, Berkant ve Ali'nin golleriyle 2-0 yenerek, bitime 2 hafta kala şampiyonluğunu ilan etti. 
     Siyah-beyazlı futbolcular maç bitiminde büyük sevinç yaşadı. 
     Beşiktaş Kulübü Futbol Altyapı Menajeri Bahaettin Baydar, 100. yılında Beşiktaş'a altyapı olarak kupa kazandırmaktan dolayı gururlu ve mutlu olduklarını ifade ederek, ''Darısı A takımımızın başına. Sezon başından bu yana ciddi bir şekilde çalışarak hedefimize ulaştık. Şampiyonluğumuz Beşiktaş camiasına hayırlı uğurlu olsun'' dedi. 
     Şampiyonluktan çok, A takıma oyuncu kazandırmayı hedeflediklerini vurgulayan Baydar, ''Gelecek sezon en az 2 oyuncumuzun A takım kadrosuna gireceğini düşünüyoruz. Bu sayı daha da fazla olabilir. A takımımızın başarılı olabilmesi için, biz tüm kaynaklarımızı en üst seviyede kullanıyoruz'' diye konuştu. 
     
</TEXT>
</DOC>
