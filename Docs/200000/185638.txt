<DOC>
<DOCNO> 185638 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/30/son/sontur35.html </URL>
<DATE> 2003/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
İmar Bankası soruşturmasında, Bahattin Uzan sorguda... 
</HEADLINE>
<TEXT>

     İmar Bankası soruşturması kapsamında haklarında daha önce dava açılan Bahattin Uzan'ın da aralarında bulunduğu 12'si tutuklu 19 kişinin, BDDK'nın bankadaki mevduatlara ilişkin olarak hazırladığı rapor doğrultusunda sorgulanması sürüyor. 
     Tutuklu oldukları cezaevlerinden saat 10.15 sıralarında Şişli Adliyesi'ne getirilen Bahattin Uzan, Hilmi Başaran, Yaşar Avni Güral, Birol Çilingir, Güral Demirkök, Sadık Karagöz, Erol Hürbaş, Mehmet Koray Özkaya, Çiğdem Karakoç, Nuray Özel, Yeşim Öztürk ve Mustafa Akar ile tutuksuz yargılanmaları kararlaştırılan Selahattin Bal, Tacettin Pak, Mustafa Say, Suat Gusunali, Azmi Yılmaz, Bilge Doğru ve Hülya Talu'nun ifadesi, soruşturmayı yürüten Şişli Cumhuriyet Savcısı Sait Kunt tarafından alınıyor. 
     Savcılığın, aynı kapsamda ifadelerine başvurmak için çağrı yaptığı gıyabi tutuklu sanıklar Kemal Uzan ve Yavuz Uzan ile tutuksuz yargılanması kararlaştırılan Hakan Uzan'ın ise adliyeye gelmedikleri görüldü. 
     
</TEXT>
</DOC>
