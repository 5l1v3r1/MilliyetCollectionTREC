<DOC>
<DOCNO> 193615 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/06/dunya/dun02.html </URL>
<DATE> 2003/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Belgelerde neler var 
</HEADLINE>
<TEXT>

   
   Türkiye'nin Avrupa Birliği AB sürecine ilişkin olarak kaydettiği gelişmelerin yer aldığı İlerleme Raporu ve sonuç belgesi niteliği taşıyan Strateji Belgesi, dün AB Komisyonu tarafından onaylandı. Olumlu unsurlar içermesine ve ılımlı bir dil kullanılmasına karşın Ankara'nın beklentilerini karşılamayan rapor, özellikle uygulama ve Kıbrıs konusuna vurgu yapıyor. 
   
   İlerleme Raporu 
   MGK Sivil - asker ilişkilerini AB standartlarına uydurma çabası çerçevesinde MGK'nın yasal çerçevesinde birtakım değişikliklere gidildi. Yapılan değişikliklere karşın MGK yetkilileri h l RTÜK ve YÖK içinde yetkili bulunduruyor, bunlar çekilmeli. 
   Yargı Yargılama süreleri oldukça uzun. Yargı, reformların uygulanması konusunda önemli bir rol oynuyor. Reformlar, mahkemeler tarafından uygulanmaya başlandı. Bununla birlikte Ceza Yasası'nın maddeleri özellikle ifade özgürlüğü söz konusu olduğunda uygun olmayan şekillerde kullanılıyor. Devlet Güvenlik Mahkemeleri'nin DGM gücünün, sorumluluklarının ve işleyişinin Avrupa standartları düzeyine getirilmesi gerekli. 
   Dinsel özgürlük Bu alanda, mülkiyet hakları ve yeni ibadet yerleri inşası konusunda önlemler alındı. Ancak bu düzenlemelerin etkileri sınırlı kaldı. Müslüman olamayan dini azınlıklar yasal kişilikleri, mülkiyet hakları, iç düzenlemeleri ve din adamı yetiştirme konularında ciddi engellerle karşı karşıya kalıyorlar. Üst üste yapılan başvurulara karşın Heybeliada Ruhban Okulu kapalı kalmaya devam ediyor. 
   İnsan hakları Türkiye insan haklarına ilişkin uluslararası sözleşmeler konusunda ilerleme sağladı. Avrupa İnsan Hakları Mahkemesi AİHM kararlarının uygulanması konusunda ise, h l bazı sorunlarla karşı karşıya. İşkence ve kötü muamelenin alanındaki yasal düzenlemeler güçlendirildi. Uygulama bazı somut sonuçlar doğursa da durum kararsızlığını koruyor ve işkence olaylarına rastlanıyor. Kadınlara yönelik şiddet uygulamaları ciddi bir kaygı nedeni oluyor. Cezaevi sistemi sayesinde bu alandaki durum belirgin bir şekilde iyileşti. 
   Özgürlükler İfade özgürlüğüne ilişkin bazı kısıtlamalar kaldırıldı. Ancak yasal düzenlemelere karşın halen sorunlar yaşanıyor. Basın özgürlüğü konusunda, yapılan değişiklikliklere karşın, durum endişeye neden olmaya devam ediyor. Dernekleşme özgürlüğü alanında yasaklar azaltıldıysa da halen belli kısıtlamalar mevcut. 
   Kültürel haklar Radyo ve televizyonlarda Türkçe dışında dillerde yayın yapılmasına olanak sağlayan reform henüz somut bir sonuç doğurmadı. Belli bir derece yumuşama yaşanmasına karşın film, sanat, radyo yayını ve kültürel faaliyetlerde Türkçe dışında dil ve diyalekt kullanılması, bazı yasal kısıtlama ve adli takiple karşılaşabiliyor. Türk vatandaşlarının günlük hayatta kullandıkları Türkçe dışındaki dil ve diyalektlerin öğrenilmesi konusunda gelişme yaşanmadı. 
   
   Strateji Belgesi 
   Kıbrıs Kıbrıs sorununa çözüm bulunmaması, Türkiye'nin AB beklentileri açısından ciddi bir engel oluşturabilir. 
   Kopenhag kriterleri Hükümetin kararlılığına karşın Komisyon, Türkiye'nin Kopenhag kriterlerini tamamen yerine getirmediğini düşünmektedir. Türkiye, geçtiğimiz yıl süresince reform adımlarını hızlandırarak kararlı çaba gösterdi ve Kopenhag kriterlerini tamamlama konusunda belirgin ilerleme kaydetti. Ekonomik kriterleri de yerine getirme yolunda ilerledi. Buna karşın ek çaba sarf edilmesi gerekli. 
   Eksik noktalar Bu çabaların başında özellikle yargının bağımsızlığının güçlendirilmesi, temel hakların kullanılabilmesi dernekleşme, ifade ve din özgürlüğü , sivil - ordu ilişkilerinin Avrupa'daki uygulamalara uydurulması, Güneydoğu'daki durum ve kültürel haklar geliyor. 
   Uygulama Türkiye, reformların tam ve etkili bir şekilde uygulanmasını ve Türk vatandaşlarının insan hakları ve temel özgürlüklerden Avrupa standartları düzeyinde yararlanmalarını sağlamalıdır. 
   
   
   
</TEXT>
</DOC>
