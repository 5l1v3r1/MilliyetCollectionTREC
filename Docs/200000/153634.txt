<DOC>
<DOCNO> 153634 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/01/guncel/gun06.html </URL>
<DATE> 2003/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Ameliyat bahane, tatil şahane 
</HEADLINE>
<TEXT>

Özellikle göz ve kalp ameliyatları için İstanbul'u tercih eden yabancılar, 1500 dolarlık paket programla Türkiye'ye gelip hem tedavi oluyor hem tatil yapıyor 
     ŞÜKRAN PAKKAN İstanbul 

     Kendi ülkelerinde ameliyat sırası beklemek istemeyen ya da ucuza tedavi olmayı tercih eden yabancı hastalar, İstanbul'u hastane turizminin merkezi haline getiriyor. Özel hastanelere akın eden binlerce yabancı hasta, ağırlıklı olarak kalp ve göz ameliyatları için İstanbul'a geliyor. Özellikle süresi yarım saati bile bulmayan lazerle göz ameliyatlarına büyük ilgi var. Avrupa'daki hastanelerde lazerle göz ameliyatı asgari 5 bin dolar. Bu operasyon Türkiye'de 600 dolara yapılıyor. Tur ve 5 yıldızlı otellerde 4 günlük konaklama da ücrete eklenince rakam 1500 dolar oluyor. 
     
     AVRUPA'DA ÇOK PAHALI 
     Avrupa'da 80 bin dolara mal olan kalp ameliyatlarının Türkiye'deki fiyatı ise, yaklaşık 8 bin dolar. Tüp bebek yapmak isteyen bir çiftin Türkiye'de ödediği fiyat da 4 bin dolar. Oysa bu rakam Avrupa ülkelerinde 20 bin doları buluyor. Fiyatlar Avrupa'ya göre bu kadar ucuz olunca da, hastalar hem tedavi oluyor hem de turistik gezi yapma imkanı buluyor. Hatta bazı hastaneler tur şirketleriyle anlaşarak hastaların işini kolaylaştırıyor. Bazı özel hastanelerin bilgileri şöyle 
     
     GÖZ İLK SIRADA 

</TEXT>
</DOC>
