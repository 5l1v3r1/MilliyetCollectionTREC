<DOC>
<DOCNO> 184807 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/26/son/sonspo06.html </URL>
<DATE> 2003/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor, İnönü'de Aybaba ile derbi galibiyeti arayacak 
</HEADLINE>
<TEXT>

     Birinci Süper Futbol Ligi'nde 28 Eylül Pazar günü Beşiktaş ile karşılaşacak olan Trabzonspor, teknik direktör Samet Aybaba yönetiminde ilk derbi galibiyetini arayacak. 
     Beşiktaş, Galatasaray ve Fenerbahçe ile geçen sezon yapılan lig maçlarında 3 beraberlik ve 3 yenilgi alan bordo-mavili takım, bu sezon ilk derbisinde sahasında Fenerbahçe'ye yenilerek, teknik direktör Samet Aybaba yönetiminde şampiyonluğa oynayan rakipleri karşısında sahadan galibiyetle ayrılma başarısı gösteremedi. 
     Bordo-mavililer, 7 derbi maçının, 4'ünde sahadan yenilgiyle ayrılırken, 3'ünde beraberlik aldı. 
     Karadeniz ekibi, söz konusu maçlarda 5 gol atarken, kalesinde 9 gol gördü. 
     
     BEŞİKTAŞ'A YENİLMEDİ 
     Trabzonspor, derbi maçlarda teknik direktör Samet Aybaba yönetiminde başarısız bir grafik sergilemesine karşın Beşiktaş'a 2 maçta da yenilmedi. 
     Bordo-mavililer, geçen sezon ligin 6. haftasında Beşiktaş ile deplasmanda 0-0, ligin 23. haftasında da sahasında 1-1 berabere kaldı. 
     
</TEXT>
</DOC>
