<DOC>
<DOCNO> 151568 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/22/son/sondun18.html </URL>
<DATE> 2003/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD, Fransa'yı "cezalandırmak" için düğmeye bastı.. 
</HEADLINE>
<TEXT>

     ABD, Irak'a askeri müdahaleye şiddetle karşı çıkan Fransa'yı ''cezalandırmak için'' düğmeye bastı. 
     Fransa'da yayımlanan Liberation gazetesinin haberine göre, Washington, Paris'i NATO'da dışlamayı artık ciddi biçimde gözden geçiriyor. 
     Amerikalı yetkililerinin, Fransa'ya uygulanacak yaptırımlar konusunda Washington'da toplandığı belirtilen haberde, Fransa'yı dışlayabilmek için, NATO ile ilgili önemli kararların artık Bakanlar Konseyi'nde değil, Paris'in 1966 yılından bu yana katılmadığı Savunma Planlama Komitesi'nde alınması üzerinde durulduğu kaydedildi. 
     Irak kriziyle birlikte Paris ile Washington arasındaki diplomatik gerginliğin doruğa ulaşması üzerine, Fransa Cumhurbaşkanı Jacques Chirac, ABD Başkanı George Bush'u telefonla arayarak, ilişkilerin normalleştirilmesi girişiminde bulunmuştu. 
     





</TEXT>
</DOC>
