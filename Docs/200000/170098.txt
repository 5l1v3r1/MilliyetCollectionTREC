<DOC>
<DOCNO> 170098 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/18/guncel/gun05.html </URL>
<DATE> 2003/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Vergi musluğu kapandı, olan öğrenciye oldu 
</HEADLINE>
<TEXT>

     Marmara depreminin ardından yoğun eleştirilerle karşılaşan Kızılay, geçen yıl yürürlüğe giren Özel Tüketim Vergisi ÖTV Kanunu ile büyük yara aldı. Röntgen filmi ve oyun k ğıdından kesilen vergilerden aktarılan payın kaldırılması üzerine 22 bin fakir öğrenciye verilen burs durdurulurken, fakir ve başarılı öğrenciler için 30 yıldır düzenlenen beş kamp da kapatıldı. Türkiye Kızılay Derneği Genel Başkanlığı Basın Danışmanı Faruk Erbil, geçen yıl aylık 35 milyon lira olan bursların ve kampların faaliyetlerinin ekonomik güçlük nedeniyle durdurulduğunu belirtti. 
     
     30 TRİLYON TL UÇTU 
     Derneğin çok önemli bir gelir kaynağından yoksun kaldığını ifade eden Erbil, "Kanun yıllık gelirimizi 30 trilyon lira azaltınca Kızılay yönetimi de 2003 bütçesinde değişikliğe gitti. Bu uygulama çerçevesinde 22 bin ilköğretim ve lise öğrencisine verilen burs bu yıldan itibaren kesildi. Bursların yanı sıra Kızılay Genel Başkanlığı’nın 30 yıldır her temmuz - ağustos döneminde 14 - 16 yaşlarındaki yaklaşık 3000 başarılı gence ücretsiz tatil imk nı sağladığı kampların faaliyeti de durduruldu" diye konuştu. 
     İstanbul Pendik’teki kampın da, Mısır’ın başkenti Kahire’de düzenlenecek 9. Akdeniz Konferansı’na Kızılay adına katılacak gençlerin hazırlık seminerleri için geçici olarak açık tutulduğu bildirildi. 
     

</TEXT>
</DOC>
