<DOC>
<DOCNO> 198924 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/01/spor/aspo.html </URL>
<DATE> 2003/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Fener kalesi kapsama alanı dışında kaldı, derbi beraberliğe takıldı 
</HEADLINE>
<TEXT>
   Recep to cep 
   Devlerin Kadıköy buluşması nefesleri kesti. Sergen'in frikiği ile öne geçen Beşiktaş, Hooijdonk'u durduramadı. Hollandalı'nın iki golüne cevap Ahmet Hassan'dan geldi 
      Mehmet Demirkol 

   
   RECEP topu çizgi üzerinde yakaladığında herhalde stadda olup bitene inanan çok az kişi vardı. Tayfur'un ortasında Sergen bir metreden vurmuş, Recep'ten seken top içeri girerken genç kalecinin müthiş reaksiyonuyla çizgi üzerinde durdurulmuştu. 28. dakikadaki ilk yarının bu tek pozisyonunun kahramanları daha sonra maçın kader adamları olacaktı. 
   Sergen, Tomas ve Petkov'un sürekli bir üçüncü oyuncunun yardımıyla markajında kalıyordu. Daum, Sergen planlı bir savunma planıyla takımını kurmuştu. Onun rahat top almasına engellemek ilk hedefti. Ama ilk yarının tek pozisyonu ağır sıklet futbol şampiyonundan geldi. Fenerbahçe'nin d"rtlü savunmasında Luciano sarkık oynuyor, Tomas, Sergen'i tutuyordu. Orta saha beşlenmiş, bir anlamda sezon başı plana d"nülmüştü. Fenerbahçe orta sahası, Beşiktaş'ın orta saha - savunma bağlantılarını mümkün olduğunca bozuyordu. Çok top kaptılar, Cordoba'yı ileri, isabetsiz uzun toplar atmaya zorladılar. Ama bir türlü oyunu hızlı bir şekilde rakip kaleye y"nlendiremediler. Serhat ve Tuncay'a, rakip yerleşmeden topu ulaştıramadılar. B"ylece çizgiye inmeden yaptıkları ve rakipte kalan ortalara mahkum oldular. Lucescu'nun Pancu yerine Tümer tercihi ile oluşturduğu klasik takımı, Fenerbahçe'nin tedbirlerinden etkilendi. zellikle de erken faullerden. Daum ikinci yarıya Ali Güneş - Yusuf değişikliğiyle, mit'i sağ kanada çekerek başladı ve mit'in yerini kaybettiği ilk pozisyonda Sergen, dengeyi bozdu. Beşiktaş'ın kazandığı serbest vuruşta, 53'te, ilk yarıdaki başarılı kurtarışın kahramanı Recep'i terse yatırdı. Top ayağından çıktığında herkes gibi Recep de topun, barajın üstünden yakın direğe gideceğini düşünüyordu. Ama Beckhamvari bir falsoyla top ters taraftan filelere takıldı. Sergen iki dakika sonra da farkı ikiye çıkarma şansından altı pasta yararlanamadı. 
   Şunu s"ylemek gerekiyorki artık bu maçın Beşiktaş'a d"ndüğüne, tribünlerin çoğunluğu ikna olmuştu. Ama Beşiktaş garip bir şekilde çekildi ve Fenerbahçe karamboller bulmaya başladı. 61'de Yusuf - Tuncay akınıyla Van Hooijdonk golü buldu ve suskunluk ortadan kalktı. Sonra Tuncay'ın Cordoba'ya yaptığı faul, garip bir şekilde herkesi hareketlendirdi. Futbol dışıydı, belki kartlıktı, ama tribünleri ve Fenerbahçe'yi hareketlendirdi. Agresif ve yıldırıcı bir atmosferle Beşiktaş'ı zorladılar. Rakibin şaşkınlığından 68'de ikinci golü de buldular. Aslında oyunlarında parlama yoktu. Ama saha avantajının ne demek olduğu bu stadda belki ilk kez izleniyordu. Lucescu bu havayı Pancu, Ahmet Hassan ve Sinan'ı oyuna alarak değiştirmek istedi. Fenerbahçe ise dozu gittikçe artan ve kartlara takılmayan bir sertlikle onları bozmaya çalıştı. 84'te yine bir serbest vuruşta Tümer'in ortasında Recep yine donup kalınca Ahmet Hassan, patenti kendisine ait bir kafa vuruşuyla beraberlik golünü buldu. Sonrasında ve sekiz dakikalık uzatmada sonuç değişmeyince Sergen ve Recep'in damgasını vurduğu derbi berabere sona erdi. 
   
   Maçın hakemi    Çok uzattı 
   HAKEM Serdar Tatlı için de zor bir maçtı. Tempolu, mücadeleci ve sert oynayan iki ekibin karşılaşmasında çok "nemli hatalar yapmadı Tatlı. Bir iki faulu g"rmedi. Bazı kartlık hareketlerde Tuncay, Luciano, Selçuk yanlış tercihler kullandı. Ancak tek tartışılan tarafı maçı 8 dakika uzatmasıydı. Ayrıca bu dakikaları da, 6 dakika 32 saniyede kesti. Galiba kendisine de abartılı gelmişti. 
   
   Göze çarpanlar    HOOİJDONK Fenerbahçe'nin en etkili oyuncusuydu. Fırsatçılığını kanıtladı. Beşiktaş savunmasının arasında çoğu zaman yalnız kalmasına rağmen rakibi yıpratmayı başardı. 
   TUNCAY Haftalardır suskun olan genç oyuncu, maçın 60-70 dakikası arasında 10 dakikalık bir üstün performans gösterip, Fenerbahçe'nin iki golünde katkı sağladı. 
   RECEP Sergen'in attığı ilk golde seyirci kaldı. Ancak yine Sergen'in kale çizgisine bir metre kala yaptığı gol vuruşunu önleyerek günün tek başarılı hareketini yaptı. 
   SERGEN Oyunda kaldığı sürece arkadaşlarına etkili paslar çıkardı. Frikik golünü övmeye gerek yok Fenerbahçe savunması için ciddi sıkıntı yarattı. 
   AHMED HASSAN Kenarda beklemenin kendisine göre olmadığını kanıtlayan golü attı. O boyuyla Fenerbahçe savunmasının arasından müthiş bir fırsatçılık gösterdi. 
   TÜMER 90 dakika boyunca mücadele etti, oyundan düşmedi. Beşiktaş'ın en hırslı oyuncularındandı. Beraberlik golünün asistiyle de prim yaptı. 
   
   Maçtan rakamlar    ASLIHAN ÇİL 

   2 Cordoba, ilk kez bir derbi maçında gol yedi... Siyah Beyazlı kaleyi devraldığından bu yana çıktığı 5 derbi karşılaşmasında ağlarında tek gol görmeyen Kolombiyalı eldiven, Fenerbahçe karşısında 2 kez mağlup olmaktan kurtulamadı. 
   5 Tümer, Ahmed Hassan'ın beraberlik golünde bu sezonki 5. asistini yaparken, Beşiktaş'ın bu istatistikte lideri durumuna geldi. 
   12 Fenerbahçe yine Saracoğlu'nda tehlikeli olduğu dakikalarda rakibini vurdu. Sarı - Lacivertliler, Beşiktaş ağlarına bıraktığı 2 golle iç sahada son yarım saatte attığı gol sayısını 12'ye yükseltirken, bu periyotta da ilk kez gol yedi. 
   41 Beşiktaş, 41 hafta sonra ilk kez üstüste çıktığı iki lig maçında puan kaybetti. Kara Kartal, en son 2002 2003 sezonunun 5. ve 6. haftalarında Göztepe ve Trabzonspor karşısında birer puanla yetinmek zorunda kalmıştı. 
   
   Maçtan notlar    İki kayıp verdiler 
   BEŞİKTAŞ karşısında sarı kart gören Serhat Akın ve Aurelio cezalı duruma düştü. Düne kadar üçer sarı kartı bulunan iki Fenerbahçeli futbolcu, Ankaragücü deplasmanında takımını yalnız bırakacak. 
   
   Daum ilk kez 
   BUNDAN önce 2 dönem Beşiktaş'ta görev yapan Fenerbahçe Teknik Direktörü Christoph Daum, lig ve kupa şampiyonlukları yaşadığı eski takımına karşı ilk kez rakip oldu. Alman teknik adam, Fenerbahçe'nin başında, Galatasaray maçının ardından ikinci derbi heyecanını yaşadı. 
   
   Tuncay'dan özür 
   MAÇTA Cordoba'ya sert bir faul yapan Tuncay, Beşiktaş soyunma odasına gidip, rakibinden özür diledi. Sarı - Lacivertli futbolcu, "Yaptığım hareket kasti değildi" diye konuştu. 
   
   'Haddinizi bilin' 
   FENERBAHÇE taraftarı, "Haddinizi bilin asla büyük olamazsınız" yazılı, üzerinde koltuk değnekli bir Kartal resmi olan pankart açtı. Maraton tribününde bulunan bu pankart, Sarı - Lacivertliler'i coşturdu. 
   
   Yine karaborsa 
   EMNİYETİN her türlü tedbirine rağmen karaborsacılar yine işbaşındaydı. Üstelik dün kalamış'ta bisikletli bir karaborsacının bulunması ve maçın başlamasına çok az bir süre kalıncaya kadar işini yapması dikkat çekti. 
   
   Kurban kesti 
   BU sezon yaşanan şanssızlıkları üzerinden atmak isteyen Fenerbahçe Başkanı Aziz Yıldırım, maçtan önce Eyüp Sultan'da kurban keserek stada geldi. Daha sonra Kalamış'ta yöneticileriyle biraraya gelip, mini bir toplantı yapan Yıldırım daha sonra stada geldi. 
   
   Uslu karşıladı 
   MİNİBÜSLE Şükrü Saracoğlu Stadı'na gelen Beşiktaş Başkanı Serdar Bilgili ile yönetimi, kapıda Asbaşkan Mahmut Uslu tarafından karşılandı. Tek tek "Hoşgeldiniz" diyen Uslu, daha sonra misafirlerini Şeref Tribünü'ne çıkardı. 
   
   Sıkı güvenlik 
   İSTANBUL Emniyeti, Kızıltoprak'tan stada ve Altıyol tarafından stada gelişte olağanüstü tedbir aldı. Elinde bilet olmayanlar stat kapısına bile yaklaştırılmadı. Bozuk para, çakmak ve yaralayıcı cisimlere el konuldu. 
   
   Hooijdonklar maçta 
   OĞULLARININ doğum gününü kutlamak için önceki gün İstanbul'a gelen Pierre Van Hooijdonk'un anne, babası ve yakınları dün maçı da izledi. Frikik ustası Hooijdonk, Sergen'in golü için, "Çok fantastikti" yorumunu yaptı. 
   
   Tarihe geçti 
   RONALDO, Amokachi'nin Beşiktaş formasını en çok giyen futbolcu rekoruna ortak oldu. 77. karşılaşmaya çıkan Brezilyalı futbolcu, bundan önce görev yaptığı 76 maçta 8 kez rakip fileleri havalandırdı. 
   
   Fener'den jest 
   FENERBAHÇE Yönetimi, gelen talep karşısında Siyah - Beyazlılar'a bin 200 fazla bilet verdi. Topluca stada getirilen Beşiktaş taraftarı karşılaşmadan 5 saat önce içeri alındı. Her belediye otobüsüne 12 güvenlik görevlisi binerken, Kartal taraftarları Boğaz Köprüsü'nde bir aracın camlarını kırdı. 
   
   Dişi kırıldı 
   SERGEN Yalçın'ın dünkü maçta dişi kırıldı. Karşılaşmada Aurelio'dan dirsek yiyen Siyah - Beyazlı futbolcunun, kırık dişi nedeniyle rahat konuşamadığı gözlendi. 
   
   Chelsea lider 
   KARTAL'IN Şampiyonlar Ligi'ndeki rakibi Chelsea, Manchester United'ı 1-0 yenerek 35 puanla liderliğe yükseldi. İngiliz ekibinin tek golü, 29. dakikada Frank Lampard'ın ayağından penaltıyla geldi. Beşiktaş ile aynı grupta yer alan Sparta Prag da Teplice'yi 3-0 mağlup etti. 
   
   
</TEXT>
</DOC>
