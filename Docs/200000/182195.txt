<DOC>
<DOCNO> 182195 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/14/siyaset/siy01.html </URL>
<DATE> 2003/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan Akdağ Bıçak parası rüşvettir 
</HEADLINE>
<TEXT>

   Sağlık Bakanı Akdağ, doktorların hastalarından fazladan ameliyat parası istemesinin rüşvet suçuna girdiğini söyledi. Akdağ, "Şik yet edilmesini" istedi 
      
   Sağlık Bakanı Recep Akdağ, "bıçak parası" adı altında alınan paranın rüşvet ve irtikapa girebilecek suç olduğunu belirterek, vatandaşları bıçak parası vermeme, alan doktoru da şik yet etme konusunda uyardı. Samsun Çarşamba'da bir doktorla, Niğde SSK Hastanesi'nde bir doktorun ameliyat yaptığı hastasından bıçak parası adı altında para almasının ardından tutuklanması, bıçak parasını tekrar gündeme getirdi. 
   Akdağ, bıçak parasının "tarihi oldukça eski bir kültür olduğunu" kaydederek, "Bir kişinin hakkı olmadığı halde bir hastadan fazladan bir para talep etmesi çok ciddi bir suçtur. Bunlar rüşvet ve irtikapa girebilecek suçlardır. Türk Ceza Kanunu bunlarla ilgili yaptırımlarını koymuştur" dedi. 
   Bir doktorun bıçak parası talep etmesi durumunda halkın buna kendisini mecbur hissettiğini söyleyen Akdağ, "6 aydır bu hususta halkın arkasında olduğumuzu ifade ettik. Hak aramada halkı teşvik ediyoruz. Bu, genellikle iki kişinin arasında geçtiği için kendisinden bu talebin yapıldığı kişi şik yetçi olmazsa, bu meseleyi çözmek gerçekten çok zor" diye konuştu. 
   
</TEXT>
</DOC>
