<DOC>
<DOCNO> 182848 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/17/yazar/tamer.html </URL>
<DATE> 2003/09/17/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Projeniz varsa Beyoğlu sizi bekliyor 
</HEADLINE>
<TEXT>

   Söyleyecek sözü, gösterecek sanatı, çalacak müziği olan gençlerin Vecdi Sayar'a başvurarak Beyoğlu Buluşması'na katılmaları h l mümkün 
      
   Tayyip Erdoğan, Başbakan olduktan sonra da h l Taksim'e bir cami yaptırmayı düşünüyor mu bilemiyorum, ama 2. Uluslararası Beyoğlu Buluşması'nın açılışında geçmişten bugüne Beyoğlu'nu bize anlatan şair - yazar Sunay Akın'dan kendisine bir öneri var 
   "Taksim'deki Cumhuriyet Anıtı, 8 Ağustos 1928'de açılmıştı. İçinde bulunduğumuz 2003 yılı, anıtın 75. yıldönümüydü. Bugüne kadar bunu kutlamayı unuttuk. Acaba tel fi edebilir miyiz " 
   Akın, Başbakan'a bir öneride daha bulundu aslında 
   "Başbakanımız Kasımpaşalılıkla övündüğüne göre, Kasımpaşa da Galata ile birlikte 3 tarafı denizlerle çevrili bir bölgeyi ifade ettiğine göre, Kasımpaşalılık denize de önem vermek demektir. Ama h l bir Denizcilik Bakanlığı'mız yok " 
   
   Anıttaki 2 kadın 
   Bu arada Beyoğlu ve çevresiyle ilgili birbirinden ilginç slaytlar gösteren Sunay Akın'dan, Taksim Cumhuriyet Anıtı'nın tepesindeki baklava şeklinde levhalardan birinde yukarıdaki fotoğraf başı açık, diğerinde peçeli 2 kadının yer aldığını öğrendik. AKM'ye doğru bakan başı açık kadın, anıtı yapan İtalyan heykeltraş Kanonika'nın çalışmalarına katılmak üzere Roma'ya gönderilen Sanayii Nefise Mektebi birincisi Sabiha Ziya imiş. Anıtın öbür yüzündeki levhadaki peçeli kadın ise Sular İdaresi'ne doğru bakıyormuş. Taksim'e çıktığınızda belki bir göz atarsınız. 
   
   Denizaltıya ceza 
   Bir diğer slaytta Haliç'teki Rahmi Koç Sanayi Müzesi önünde duran Uluç Ali Reis adlı, 1944 Amerikan yapımı tarihi denizaltıyı gördük ve denizaltı müzeye getirildikten bir süre sonra belediye zabıtalarının gelip işgaliye cezası kestiklerini öğrendik. Ceza ödenmiş mi ödenmemiş mi anlayamadık, ama denizaltı müzenin değerli parçalarından biri olarak hala orada duruyor. 
   
   Mumcu destekliyor 
   2. Uluslararası Beyoğlu Buluşması'nın sanat yönetmeni Vecdi Sayar, imece usulüyle olmazı gerçekleştiriyor. Yapı Kredi ve Aksanat gibi zaten Beyoğlu'nda olan kuruluşların eylül ayı programlarını birlikte belirlemişler. Borusan Filarmoni Orkestrası'ndan Okay Temiz'e, Mehter Takımı'ndan Ermeni Korosu ve İstanbul Kent Bandosu'na çok sayıda orkestra ve grup ücretsiz konser veriyor. Konser verilecek mekanlara da herhangi bir ücret ödenmemiş. 
   Yurt dışından gelen Yunanlı ve Makedon birkaç grup için de Kültür Bakanlığı'ndan maddi destek sağlanmış. Bu arada 28 Eylül'deki Turizm Günü, Perapalas Oteli'nde Bakan Erkan Mumcu'nun da konuşmacılar arasında yer aldığı Kültür Turizmi ve Kent başlıklı bir panelle kutlanacak. 
   
   Zeki Müren, Ruhi Su 
   30 Eylül'e kadar sürecek 2. Uluslararası Beyoğlu Buluşması'nda doğum ve ölüm yıldönümü 13 - 30 Eylül arasına rastlayan, Beyoğlu'ndan geçmiş pek çok sanatçı anılıyor. Zeki Müren, Cahide Sonku, Yılmaz Güney, Orhan Kemal, Bedri Rahmi Eyüboğlu ve Ruhi Su... Ama mesela Ahmet Rasim yok. Çünkü Ahmet Rasim'le ilgili önlerine gelmiş bir proje yok. 
   Sayar kimseye sen şunu yap diye sipariş vermemiş "İstiyorum ki herkes kendisi bir şeyler düşünerek katılsın." diyor ve ekliyor "Mesela Mimar Sinan Üniversitesi'ndeki gençler desin ki, 'Biz buraya geleceğiz ve her gün burada bir etkinlik yapacağız.' Bu buluşma bir önerme diye bakıyorum ben. Bu önermeyi biz bu yıl biraz dürtükleyerek, kışkırtarak biraraya getirdik. 
   Beyoğlu'nda yaşayan bireyler vardır. Mesela Beyoğlu'nun tarihi ve kültürüyle ilgili araştırma yapan bir meraklı. Ya da bir ressam Ben burada nasıl bir sergi açabilirim diye gelsin bize. Bir müzisyen, ben bu köşede çalacağım desin... Telefon 245 79 84" Tabii projenin Beyoğlu Buluşması'nın genel seviyesine çok aykırı düşmemesi koşuluyla 
   Beyoğlu Buluşması sizleri bekliyor. Katılımcı olarak da, izleyici olarak da... 
   
      
   
</TEXT>
</DOC>
