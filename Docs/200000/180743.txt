<DOC>
<DOCNO> 180743 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/06/son/sonspo14.html </URL>
<DATE> 2003/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor yöneticileri Sümer ile buluştu 
</HEADLINE>
<TEXT>

     Trabzonspor Kulübü Asbaşkanı Erol Tuna ve kulüp genel sekreteri Yusuf Ziya Yılmaz'ın da aralarında bulunduğu 11 yönetici, istifa eden kulüp başkanı Özkan Sümer ile Sümela Çiftlik Alabalık Tesisleri'nde buluştu. 
     Özkan Sümer'in, Maçka İlçesi Çağlayan Köyü'ndeki evinin yakınlarında bulunan alabalık tesislerine diğer yöneticilerle birlikte gelen kulüp genel sekreteri Yusuf Ziya Yılmaz, görüşme öncesi yaptığı açıklamada, Özkan Sümer'i, istifasını geri alması için ikna etmeye çalışacaklarını belirterek, önemli olanın bu krizi kulübe ve camiaya zarar vermeden atlatabilmek olduğunu söyledi. 
     Sümer'in istifasıyla ilgili kulübe gelen faksları bir dosya içinde Sümer'e sunmak üzere getiren yöneticiler, Sümela Alabalık Tesisleri'nde Özkan Sümer ile istifa kararıyla ilgili görüştüler. 
     
</TEXT>
</DOC>
