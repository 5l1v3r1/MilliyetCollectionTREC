<DOC>
<DOCNO> 150280 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/16/son/sontur03.html </URL>
<DATE> 2003/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Temel atma töreninde ülkücüler eylem yaptı... 
</HEADLINE>
<TEXT>

     Bursa'nın Gemlik İlçesi'nde, Ülkü Ocakları üyesi bir grup, belediye tarafından yaptırılan katlı otopark ve alışveriş merkezinin temel atma töreninde, Kuzey Irak'taki gelişmeleri protesto etti. 
     Bursa Valisi Oğuz Kağan Köksal, Kaymakam Saadettin Genç ve bazı AK Parti milletvekillerinin katıldığı törende, folklor gösterilerinin ardından Ülkü Ocakları üyesi yaklaşık 30 kişilik grup, sloganlar attı. 
     Basın açıklaması yapmak isteyen grup, güvenlik güçlerince tören alanından uzaklaştırılırken, eylemciler, AK Parti'nin sembolü olan ampulleri kırdılar, ABD bayrağı ve doları sembolize eden dövizleri yaktılar. 
     Vali Köksal, protestocuların eylemini değerlendirirken, ''Musul ve Kerkük tabiki bizim gözbebeğimizdir. Bu açıdan bakınca Gemlik Belediyesi tarafından yaptırılan katlı otopark ve alışveriş merkezi de güçlü ekonomiyi temsil etmektedir. Burada esnafımız para kazanacaktır. Tesislerin memleketimize hayırlı olmasını diliyorum'' dedi. 
     





</TEXT>
</DOC>
