<DOC>
<DOCNO> 178973 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/29/son/sonspo06.html </URL>
<DATE> 2003/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA... Detroit Pistons-Toronto Raptors takas A.Ş... 
</HEADLINE>
<TEXT>

     ABD Profesyonel Basketbol Ligi NBA takımlarından Mehmet Okur'un da forma giydiği Detroit Pistons, takım kaptanı Michael Curry'yi Toronto Raptors'dan Lindsey Hunter ile takas etti. 
     Toronto Raptors Kulübü Genel Menajeri Glen Grunwald, savunma yeteneğiyle bilinen 35 yaşındaki Michael Curry'nin iyi bir oyuncu olduğunu söyledi. 
     NBA Oyuncular Birliği'nin de başkanı olan Curry, geçen sezon Detroit Pistons'ta 77 maçta ortalama 19.9 dakika sahada kaldı ve bu sürede 3 sayı ve 1.6 ribaunt ortalamalarıyla oynadı. 
     Los Angeles Lakers'tan alındıktan sonra dizinden, kalçasından ve sırtından sakatlıklar geçiren Hunter ise, geçen sezon Toronto Raptors'ta yalnızca 29 maçta oynayabilmişti. 
     Hunter, NBA'de ilk olarak Detroit Pistons tarafından draft ediltikten sonra bu takımda 7 sezon oynamıştı. 
     
</TEXT>
</DOC>
