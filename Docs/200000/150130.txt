<DOC>
<DOCNO> 150130 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/16/yazar/guclu.html </URL>
<DATE> 2003/04/16/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Eğitimin amacı ne 
</HEADLINE>
<TEXT>

     Daha da komiği öğretilen, daha doğrusu ezberletilen bilgiler neden öğretiliyor, bir açıklaması yok. Öğrenci iken benim öğretmenlerime sorduğumu şimdi çocuklarım bana soruyor Bütün bunları niye öğreniyoruz 
     İlköğretim müfredat programı ve ders kitapları, üniversite öğrencilerinin bile anlayamayacağı soyut kavramlar ile dolu. Atomun yapısından kurbağanın kan dolaşımına kadar hemen her şeyi öğretiyoruz ama kendi kan gruplarından haberleri yok. 
     Fizik, kimya, matematik, yurttaşlık bilgisi, dil bilgisi ve daha neler neler. Öğrenci iken öğretmenlerimiz, bu bilgilerin faydasını ileride göreceksiniz derlerdi. Ama aradan çok uzun yıllar geçti. O gece gündüz demeden ezberlediğimiz pek çok safsatanın h l bir yararını görebilmiş değilim. 
     Güya 8 yıllık kesintisiz eğitime geçildikten sonra müfredat programı hafifleyecek ve yaşama dönük olacaktı. Ama görüyoruz ki değişen hiçbir şey yok. 
     Milli Eğitim Bakanı Çelik, hazır Talim ve Terbiye Kurulu'na el atmışken müfredat programları ve ders kitaplarını da masaya yatırmalıdır. 
     Hangi ders neden okutuluyor Kazandırdığı davranışlar ne Yaşamda ne kadar işe yarıyor Bu soruların cevabı bulunmadan mevcut sistemi devam ettirmek, çocuklarımıza yapılacak en büyük kötülüktür. 
     Hiç fark ettiniz mi Eğitim düzeyi yükseldikçe öğrenciler okuldan da, okumaktan da uzaklaşıyor. Ama eğer biraz işin içindeyseniz aksini düşünmek yanıltıcı olur. 
     Öğrencinin okula ayağını sürüyerek gitmesinin en önemli nedeni mevcut müfredat programı ve ders kitapları. Üstüne bir de öğretmen mutsuzluğu eklenince eğitimden doğru bir sonuç almak neredeyse olanaksız hale geliyor. 
     Eğer biraz olsun vaktiniz varsa ders kitaplarından birisini alın ve inceleyin. Ama ne olur sabırlı olun. Sayfaları karıştırdıkça Türk eğitim sistemi ile ilgili yeni keşiflerde bulunacaksınız. 
     Ben de çıkartıyorum. Sizler de gönderin. Yayımlayalım ve tartışmaya açalım. Bu ufak ayrıntılar, belki büyük meselelerin peşinde koşan Ankara'nın dikkatini çeker... 
     
Dış politika çıkmazı      Türkiye'de koşullar ne olursa olsun iki konuda işler yolunda gider, ilki askeri, ikincisi dış politika derler. Çünkü birikimleri ve deneyimli kadroları vardır. Ama görünen o ki dış politikada da tıpkı iç politikada olduğu gibi zikzaklar çiziliyor. Hangi konuda ne isteniyor belli değil. Gün gün hatta bazen saat saat politika değişiyor. Bakanlardan birinin ak dediğine, diğeri kara diyor. 
     AB'den KKTC'ye, Kuzey Irak'tan ABD ile ilişkilere kadar farklı tavırlar söz konusu. İyi mi oluyor Yoksa kötü mü Başbakan Erdoğan'ın dediği gibi Türkiye, Güney Kıbrıs'ı bugüne kadar tanımadı da ne mi oldu Ya da Kerkük ve Musul'a bakış açımızda neler değişti Karmakarışık konular. 
     İşte bu akşamki Genç Bakış'ta bu konuyu masaya yatırıyoruz. Kıbrıs konusunun yeni bir dönemece girildiği bir günde Dışişleri eski Bakanı Prof. Dr. Mümtaz Soysal, olup bitenleri kendi perspektifinden bizlere aktaracak. İstanbul Üniversitesi öğrencileri soracak, Prof. Soysal cevaplayacak. Muhalefetin olmadığı bir ortamda farklı bir bakış açısı getirecek. Kanal D, 23.45... 
     
     







</TEXT>
</DOC>
