<DOC>
<DOCNO> 180232 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/04/son/sondun13.html </URL>
<DATE> 2003/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte ABD'nin güvenlik konseyi tasarısının ana hatları... 
</HEADLINE>
<TEXT>

     ABD'nin Irak hakkında BM Güvenlik Konseyi'ne sunmak üzere hazırladığı karar tasarısının ana hatları belli oldu. 
     ABD'nin dün gece basına sızan BM Güvenlik Konseyi karar tasarısında, Bağdat'taki BM merkezi, Necef'te Hazreti Ali Camii ve Ürdün elçiliğine yönelik terörist saldırılar kınanıyor. 
     Tasarıda, BM'nin Irak'ta, insani yardım, ekonomik iyileştirme ve kalkınma, yerel ve ulusal kurumların oluşumu gibi alanlarda hayati bir rol oynadığı belirtiliyor. 
     Tasarıda, Irak geçici yönetim konseyine verilen destek vurgulanırken, komşu ülkelerden Irak'ın birlik ve toprak bütünlüğüne saygı göstermeleri isteniyor. 
     Bölge ülkelerinden, teröristlerin Irak'a geçişlerinin engellemelerinin talep edildiği tasarıda, geçici yönetim konseyinin yeni anayasa ve seçimlerin yapılmasını öngören bir takvim hazırlanması için ''otoriteye'' ABD'nin Irak yönetimi ve BM'ye yardımcı olması isteniyor. 
     Tasarıda, BM'nin bu amaçla gerekli kaynakları seferber etmesi de öngörülüyor. 
     Ortak komutanlık altında Irak'ta güvenliği sağlayacak çok uluslu bir gücün kurulmasına izin veren ve üye ülkelerden bu konuda, asker vermek dahil, katkıda bulunmaları istenen tasarıda, Irak'ta bir polis gücü oluşturulmasının önemi vurgulanıyor. 
     Tasarıda ayrıca, uluslararası finans kuruluşlarına, Irak'ın imarı için gerekli olanakları seferber etmeleri çağrısı yapılıyor, üye ülkelerden de, dondurmuş oldukları Irak'a ait fonları ''Irak Kalkınma Fonuna'' devretmeleri isteniyor. 
     
</TEXT>
</DOC>
