<DOC>
<DOCNO> 198208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/27/son/sonspo26.html </URL>
<DATE> 2003/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'ın tercihi Westfalen stadı 
</HEADLINE>
<TEXT>

     Galatasaray Kulübü, UEFA'nın Juventus maçını tarafsız sahaya alma kararının ardından, karşılaşmayı oynamak için Almanya'nın Dortmund kentinde bulunan Westfalen Stadı'nı tercih etti. 
     Sarı-kırmızılı kulübün ikinci başkanı ve basın sözcüsü Ali Dürüsüt, Borussia Dortmund'un maçlarını yaptığı Westfalen Stadı'nda Juventus maçını oynama karar aldıklarını açıklayarak, ''Yarın profesyonel ekibimiz Dortmund'a giderek çalışmalarına başlayacak. Stat ve Juventus takımının da yetkilileri ile birlikte orada toplantı yapacağız'' diye konuştu. 
     Alman Birinci Ligi ''Bundesliga'' ekiplerinden Borussia Dortmund'un maçlarını oynadığı Dortmund Westfalen Stadı, 68 bin 600 kişi kapasiteye sahip. Ancak, stat kapasitesi UEFA karşılaşmalarında 52 bin kişiye düşürülüyor. 1974 yılında hizmete açılan Westfalen Stadı, 1996-1999 yılları arasında yenilendi. 
     
</TEXT>
</DOC>
