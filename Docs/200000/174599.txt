<DOC>
<DOCNO> 174599 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/09/siyaset/siy02.html </URL>
<DATE> 2003/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
26 Hizbullahçı da eve dönüş istedi 
</HEADLINE>
<TEXT>

   26 Hizbullahçı ve Mumcu cinayetine karışan iki hükümlü başvuru yaptı. Hakk ri'de ise PKK'lı bir aile, 2 yaşındaki çocuklarıyla teslim oldu 
      DOĞAN HABER AJANSI 

   
   Hizbullah örgütüne mensup 15'i itirafçı 26 kişi, Diyarbakır DGM'ye başvurarak Topluma Kazandırma Yasası'ndan yararlanmak istedi. Diyarbakır Devlet Güvenlik Mahkemesi'nde müebbet hapis cezası istemiyle yargılanan 15 itirafçı, Hizbullah'ın bugüne kadar karanlıkta kalan eylemleri, işlenen faili meçhul cinayetler, sığınak, arşiv ve eğitim yerleri konusunda güvenlik güçlerine bilgi ve belge verdiklerini, çok sayıda operasyona katıldıklarını anımsattı. 
   
   Mumcu sanıkları 
   Bu arada Gazeteci - Yazar Uğur Mumcu, Prof. Dr. Ahmet Taner Kışlalı, Prof. Dr. Muammer Aksoy ve Doç. Dr. Bahriye Üçok'un öldürülmesi olaylarını kapsayan Umut Operasyonu'na davasından hüküm giyen Adil Aydın ile Derviş Polat da başvuruda bulundu. 
   
   Çocuklarıyla döndüler 
   İçişleri Bakanı Abdulkadir Aksu'nun örgüt üyelerine "Ailelerinizle, çocuklarınızla dönebilirsiniz" çağrısısının ardından Hakk ri Çukurca'da PKK KADEK üyesi karı - koca 2 yaşındaki çocuklarıyla teslim oldu. 
   K. Irak'ın Duhok kentinden gelerek Türkiye'ye giriş yapan Cumhur Çallı ve eşi Fatma Kaya, 2 yaşındaki erkek çocuklarıyla birlikte önceki gün Üzümlü Köyü Jandarma Karakolu'na teslim oldu. 
   Geceyi Üzümlü Karakolu'nda geçiren Çallı ve Kaya, dün 08.00'de İlçe Jandarma Komutanlığı'na götürülerek sorguya alındı. Hakk rili Çallı ile Mardinli Kaya'nın örgüt içinde tanışıp evlendikleri belirtildi. Örgüt üyesi karı kocanın herhangi bir suça karışmadıklarının belirlenmesi halinde hemen serbest bırakılacağı açıklandı. 
   Öte yandan, Mardin Nusaybin'de güvenlik güçleriyle çatışmaya giren 2 PKK - KADEK mensubu, ölü olarak silahlarıyla birlikte ele geçirildi. 
   
   Silopi'de 13 savcı işbaşında    ŞEYEHMUS ÇAKAN Şırnak DHA 

   Örgüt üyelerinin toplu olarak başvurmaları beklenen Silopi'deki Topluma Kazandırma Merkezi, Diyarbakır DGM Savcısı Muammer Özcan başkanlığındaki 13 savcı tarafından denetlendi. Yasadan yararlanmak isteyen KADEK'lilerin barınacağı Silopi Yatılı İlköğretim Bölge Okulu'ndaki çalışmalar tamamlandı. Yatakları tek tek kontrol eden savcılar, eve dönüş yasasından yararlanacak olan PKK'lılar için alınan tedbirleri en küçük ayrıntısına kadar inceledi. Merkezde iki doktor ve sağlık personeli de göreve başladı. 
   
   Eve Dönüş'te üç günde 599 başvuru    ANKARA Milliyet 

   Topluma Kazandırma Yasası'ndan yararlanmak üzere başvuruda bulunan terör örgütü mensuplarının sayısı dün itibariyle 599'a yükseldi. 
   Cezaevlerinde kalan tutuklu ve hükümlülerden 482'si yasadan yararlanmak istediğini bildirirken, 117 kişi de kendiliğinden teslim oldu. Diyarbakır, Batman, Mardin, Siirt, Şırnak, Şanlıurfa ve Bingöl'deki cezaevlerinde kalan PKK KADEK ve Hizbullah üyesi 394 tutuklu ve hükümlü de DGM Başsavcılığı'na müracaat etti, bunlardan 26'sı tahliye edildi. 
   Diyarbakır'da PKK KADEK üyesi 84 ve Hizbullah üyesi 26 olmak üzere toplam 110 kişi başvurdu. Şanlıurfa'da yasadan yararlanmak isteyen 23 kişiden ikisinin Vasat, ikisinin İBDA - C, altısının Hizbullah, 13'ünün de PKK'lı olduğu belirtildi, PKK'lı bir sanık da serbest kaldı. İstanbul'daki çeşitli cezaevlerinde kalan 59 tutuklu ve hükümlü de İstanbul DGM'ye başvurdu. 
   
   Askere gönderecekler    DOĞAN HABER AJANSI 

   Denizli'de teslim olan PKK'lı Ali Yelener, ifadesi alındıktan sonra askere gönderilmek üzere Merkez Komutanlığı'na teslim edildi. Yelener, İzmir DGM'den gelen savcılara ifade verdi. Eskişehir'de öğrenciyken, örgütle yakınlık kurduğunu anlatan Yelener, Tunceli'de PKK'nın eğitim çalışmalarına katıldığını kaydetti. Adana'da tutuklu sanık Doğan Parlak da, yasadan yararlanarak tahliye edilirken, tutuklu ve hükümlü 28 terör suçlusu başvuruda bulundu. Malatya'da Selefilik Örgütü'ne üye bir kişinin başvurduğu kaydedildi. 
   
   Nineler Bizi de bırakın    Tunceli'de, 2001'de yakalanan PKK KADEK üyesi bir teröristin ifadesi üzerine tutuklanarak "terör örgütüne yardım ve yataklık" suçundan 3 yıl 9 ay hapis cezasına çarptırılan Emine Kıyançiçek 81 , Fatma Sevük 75 , Yemiş Altuntaş 68 , Güllü Çelik 68 ile Ali Hıdır 65 , Topluma Kazandırma Yasası'ndan yararlanmak icin başvuruda bulundu. Savcılık yetkilileri, işlemlerin bitirilmesi için Malatya DGM'ye yazı yazıldığını ve DGM'den cevap gelmesi durumunda beş yaşlı tutuklunun serbest bırakılacağını söyledi. 
   
   
</TEXT>
</DOC>
