<DOC>
<DOCNO> 197325 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/23/dunya/dun03.html </URL>
<DATE> 2003/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunanistan'dan 'Haydi Türkiye'ye' mesajı 
</HEADLINE>
<TEXT>

   YORGO KIRBAKİ Atina 

   
   Yunanistan, İstanbul'daki terör saldırılarının ardından Türkiye'nin sıcak destekçisi oldu. Dışişleri Bakanı Yorgo Papandreu, AB'ye Türkiye'ye destek çağrısında bulundu. Bazı AB ülkeleri vatandaşlarına Türkiye'ye gitmemelerini tavsiye ederken, Yunan Seyahat Acenteleri Birliği HATTA aksi istikamette bir açıklama yaptı. Saldırılar sırasında İstanbul'da bulunan Yunanlı turistler ile İstanbul'da yaşayan Rumlar da, korkacak bir şey olmadığını söylediler. Papandreu, AB Anayasası'nda üye bir ülkenin saldırılara "hedef" olması halinde Birlik tarafından dayanışma gösterilmesine ilişkin maddenin Türkiye için şimdiden uygulanmasını istedi. Papandreu, "İlgili maddenin ruhunu esas alarak Türkiye'ye dayanışmamızı gösterelim" dedi. Papandreu, "Türkiye'nin güvenliği Yunanistan'ın milli çıkarlarına hizmet eder" dedi. 
   
   
</TEXT>
</DOC>
