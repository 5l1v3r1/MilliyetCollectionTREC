<DOC>
<DOCNO> 189417 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/18/guncel/gun02.html </URL>
<DATE> 2003/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
5 milyar servet mi 
</HEADLINE>
<TEXT>

   Manisa Davası sanığı Balkanlı'ya ödenecek 5 milyar tazminatı, Yargıtay 'haksız zenginleştirme' gerekçesiyle durdurdu 
      BAHRİ KARATAŞ DHA 

   
   Yargıtay, Manisalı Gençler Davası'nda yargılanarak 10 ay 11 gün hapis yatan Ayşe Mine Balkanlı'ya 24 özgürlüğünden mahrum kaldığı için ödenmesine hükmedilen 5 milyar lira tazminatın "zenginleşmeye neden olacağı" gerekçesiyle kararı bozdu. Bunun üzerine yerel mahkeme 1 milyarlık indirime gitti. 
   
   'GELİR KAYBI YOK' 
   Balkanlı, 26 Aralık 1995 - 15 Ekim 1996 arasında özgürlüğünden mahrum kaldığını, bu sürede ailesinin ve kendisinin maddi - manevi büyük kayıplara uğradığını belirterek 5 milyar lira maddi, 50 milyar lira da manevi tazminat ödenmesi için mahkemeye başvurdu. Davaya bakan İzmir 5. Ağır Ceza Mahkemesi de, tutuklu kaldığı sürede öğrenci olup çalışmadığı için gelir kaybı olmadığı gerekçe göstererek maddi tazminatı reddederken, 5 milyar lira manevi tazminat ödenmesine karar verdi. 
   Hazine avukatlarının temyiz başvurusu üzerine Yargıtay 9. Ceza Dairesi de tazminatın "zenginleşme sonucu doğurmaması" gerektiğini belirterek kararı bozdu. Yerel mahkeme de tazminatı 1 milyara indirdi. 
   
   
   
</TEXT>
</DOC>
