<DOC>
<DOCNO> 152340 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/25/son/soneko09.html </URL>
<DATE> 2003/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
SARS'ın 97'deki Asya Krizi'nin benzerini yaratmasından korkuluyor 
</HEADLINE>
<TEXT>

     Akut Solunum Yetmezliği Sendromu'nun SARS , kısa zamanda kontrol altına alınamaması halinde, Asya ülkeleri üzerinde, 1997 Asya mali krizi benzeri bir hasar yaratabileceği bildirildi. 
     Singapur Ulusal Üniversitesi Doğu Asya Enstitüsü'nden Zheng Yongnian, SARS'ın, bölge ülkelerini, ekonomik, sosyal, siyasi ve psikolojik açılardan etkilediğini söyledi. 
     Zheng, Singapur'un en büyük sebze pazarının kapatılmasıyla, üniversite kantininde sebze bulamadıklarını belirterek, salgın nedeniyle, üniversitede, herkesin kendisini kötü hissettiğini ifade etti. 
     Ekonomistler, 1997 Asya krizindeki gibi borsaların çökmediğini, yoğun sermaye çıkışlarının yaşanmadığını, fakat turizmin durma noktasına geldiğini, parakendecilik sektörünün satışlarının darbe yediğini, tüketim harcamalarının düştüğünü vurguluyorlar. 
     Dünya Bankası gibi uluslararası kuruluşlar, SARS sonrası, bölgenin 2003 yılı büyüme tahminini, yüzde 6'dan yüzde 5'e indirirken, Dünya Sağlık Örgütü de, SARS'ın küresel ekonomiye maliyetinin 30 milyar dolar düzeyinde olacağını belirtiyor. 
     SARS'ın kontrol altına alınamaması halinde, küresel ekonominin büyüme motoru olan Çin'in, tüm dünya ekonomisini olumsuz etkileyebiceği kaydediliyor. 
     Bu arada, finans sektöründe faaliyet gösteren Citigroup, Çin'in 2003 büyüme tahminini, yüzde 7.6'dan yüzde 6.5'e indirdi. 
     





</TEXT>
</DOC>
