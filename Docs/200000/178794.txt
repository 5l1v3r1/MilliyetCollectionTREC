<DOC>
<DOCNO> 178794 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/28/son/sontur37.html </URL>
<DATE> 2003/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Çarptığı çocuk ölünce kaçan belediye başkanı adliyeye sevkedildi 
</HEADLINE>
<TEXT>

     Kayseri'de, otomobiliyle çarparak yaraladığı çocuğu hastane önünde terk eden Kahramanmaraş'ın Afşin İlçesi'ne bağlı Dağlıca Beldesi Belediye Başkanı Mehmet Yıldırım, adliyeye sevk edildi. 
     Mehmet Yıldırım, jandarma karakolundaki sorgulamasının ardından, kazada suçu üstlenmek istediği iddia edilen damadı Beytullah Yanar ile adliyeye sevk edildi. 
     Polis ve jandarma ekiplerinin geniş güvenlik önlemi altında adliyeye getirilen sanıklardan Mehmet Yıldırım, gazetecilere, böyle bir olayın meydana gelmesine çok üzüldüğünü söyledi. 
     Kazada ölen Bayram Polat'ın 5 , aniden önüne çıktığını, frene basmasına rağmen çarptığını belirten Yıldırım, şunları anlattı 
     ''Çarptıktan sonra çocuğu otomobilimin arka koltuğuna yatırıp, hastaneye doğru yola çıktım. Devlet Hastanesi Acil Servisi önüne geldiğimde çocuğun ölmüş olduğunu gördüm. O sırada arkamdan çocuğun çok sayıda yakını gelmişti. Kalabalığın beni linç etmesinden korktuğum için kaçmak zorunda kaldım. Ben de 2 çocuk babasıyım. Vicdanım sızlıyor. Keşke bütün bunlar yaşanmasaydı.'' Öteki sanık Beytullah Yanar ise suçu üstlenmek istediği iddiasıyla ilgili soruları yanıtsız bıraktı. 
     Öte yandan, kazada ölen Bayram Polat, Camikebir Camii'nde kılınan cenaze namazından sonra şehir mezarlığında toprağa verildi. Baba Cesim Polat, ''Küçücük bir çocuk nasıl olur da otomobilin içinde ölü halde kilitlenip kaçılır Bu insanlığa sığar mı hiç Bu kişide hiç mi insanlık kalmamış '' diyerek gözyaşı döktü. 
     Sanıkların, adliyedeki sorgusu sürüyor. 
     
</TEXT>
</DOC>
