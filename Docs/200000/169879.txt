<DOC>
<DOCNO> 169879 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/17/ekonomi/eko06.html </URL>
<DATE> 2003/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'li alıcı Türk fuarına koştu 
</HEADLINE>
<TEXT>

ABD ile gerginliğe rağmen, New York'taki Türk Tekstil Ürünleri Fuarı'nı ilk günde bini aşkın alıcı ziyaret etti 
     ORHAN TEKEOĞLU New York 

     Türkiye İhracatçılar Meclisi TİM Baskanı Oğuz Satıcı, New York'ta İTKİB'in düzenlediği 4. Türk Tekstil Sergisi'nin açılışından önce düzenlediği basın toplantısında, Türkiye - ABD arasında yaşanan askeri gerginliğin ABD'li alıcıyı etkilemediğini söyledi. 
     
     Dupont'tan destek 
     Aksine fuarın ilk gününde bini aşkın alıcı ile karşılaştıklarını belirten Satıcı, ABD'deki fuarın benzerini 19 - 20 Temmuz'da Londra'da düzenleyeceklerini belirtti. Satıcı, Londra'daki fuara da 60 firmanın katılacağını belirterek, tekstilde bir dünya devi olan Dupont'la stratejik bir çalışma yaptıklarını söyledi. 
     
'Pembe gözlük bize yakışmıyor'      Satıcı, kur üzerindeki faiz baskısının kaldırılması halinde doların 1 milyon 250 bin liraya hatta 1 milyon liranın altına inebileceğini de belirtti. 
     Yıl sonunda 42 - 43 milyar dolarlık ihracata ulaşılacağına işaret eden Satıcı, bu rakamın sektörün katma değer yarattığı anlamına gelmediğini ifade etti. Bir şirketin 40 milyar dolar ciro yapıp batabileceğini belirten Satıcı, zarar etmelerine rağmen sipariş almaya devam edeceklerini vurgulayarak, şöyle dedi "Pilavdan dönenin kaşığı kırılsın anlayışı içinde, sermaye yettiği sürece gideceğiz. Firmaların para kazanması, bu kaynağı ülkeye sokması lazım. Pembe gözlük, çok yakışmıyor Türk insanına." 
     

</TEXT>
</DOC>
