<DOC>
<DOCNO> 174957 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/11/yasam/yas04.html </URL>
<DATE> 2003/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Takı takmanın da 'ayarı' bozuldu 
</HEADLINE>
<TEXT>

   Düğünde takılan çeyrek altın gerçekten çeyrek mi Takı merasimlerinde son moda '100 bin lira bile etmeyen tuğralı pulları' takıp, hemen kaçmak 
      GÜLAY FIRAT İstanbul 
   
   Nik h ve düğünlerdeki takı takma merasimlerinin de tadı kaçtı Düğünlerde tokalaşıp geçmek istemeyen, ancak 28 milyon liralık çeyrek altın da almayan davetlilerin ilk tercihi, fiyatı 10 milyon civarındaki çeyrek görünümlü 14 ayar kolye uçları. Bunlar 22 ayar çeyrek altın gibi darphanede değil, piyasada bastırılıyor. Kolye ucunu alamayanlar ise 100 bin lira bile etmeyen tuğralı pulları çeyrekmiş gibi takıyor. Bu olay takı yakadan çıkarılırken ya da kuyumcuda altınlar bozdurulurken anlaşılıyor. 
   
   Şehirde 'düşüyor' 
   Kapalıçarşı esnafı, düğünde takılan altınları bozdurmaya getiren çiftlerin altınları arasında ayarı düşük ya da sahte olanların da çıktığını söylüyor. 
   İstanbul Kuyumcu Esnaf ve Sanatk rları Odası Başkanı Alaattin Kameroğlu yapılan araştırmalarda, kırsal kesimin 22 ayar altını tercih ettiğini, şehirlerde bunun 14 ayar olarak kendini gösterdiğini söyledi. Kameroğlu, alım gücünün yüksek olduğu bölgelerde ise beyaz altının sarıya nispeten daha fazla rağbet gördüğünü belirtti. 
   Kameroğlu şöyle konuştu "İstanbul'da 4 bine yakın perakende kuyumcu, 3 bin civarında da imalatçı var. İsminin lekelenmesini istemeyen hiçbir kuyumcu vatandaşı kandırmaz. Daha önce bu tür olaylar yaşanmıştı ama o kalpazanlar barınamadı. Mücadelemiz devam ediyor." 
   
   
</TEXT>
</DOC>
