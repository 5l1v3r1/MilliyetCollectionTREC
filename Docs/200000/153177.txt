<DOC>
<DOCNO> 153177 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/29/yazar/civaoglu.html </URL>
<DATE> 2003/04/29/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
İsa AB dışı mı 
</HEADLINE>
<TEXT>

     Avrupa toplumlarında "ortak akıl"dan "evet Türkiye Avrupalıdır" kanısı ve onayı oluşmalıdır. 
     Bu ise ortalama kafa yapısındaki politikacının dalış yapamayacağı kültür derinliğidir. 
     Uyum yasaları çıkar ama kültür bütünlüğü olan Avrupalı etnisitesi kanunla kazanılmaz ki. 
     Bizim yerimize Türkiye'nin Avrupalı aile köklerini kanıtlama çabaları gösterenlerden bir örnek sunayım. 
     Belki ne demek istediğimi daha iyi anlatır. 
     İşte "Batı Medeniyetlerinin Erime Potası Türkiye" tezini işleyen birkaç paragraf... 
     
Bunlar nereliydi      Avrupa medeniyeti Yunan - Roma ve Musevi - Hıristiyan çifte mirasından Doğu Akdeniz'de doğmuştur. 
     Tarihin babası olan Halikarnaslı Heredot nerede yaşıyordu Bodrum'da 
     Ya eski çağın en büyük coğrafyacısı Strabo Amasya'da 
     La Fontaine'in masallarına ilham veren Ezop Anadolulu masalcı 
     Krezüs Karun servetini nerede yaptı Bugünkü Sart yöresindeki Lidya kralı. Sart Çayı'ndan elde ettiği altınla dünyanın en zengin kralı olmuştu 
     Tales nerede ders verirdi Güneş tutulması tarihini öngören matematikçi ve filozof Tales bugünkü Söke'de ders verirdi 
     Yaşamı bize Plütark Yunanlı biyograf ve ahlakçı tarafından aktarılan Mitrades nerede yaşamıştı Sinop doğumlu, büyük Pontus imparatoru. Çiçero'nun deyimiyle İskender'den sonraki en büyük kral 
     Paris tarafından kaçırılan güzel Helen'in memleketi ve Atina'nın şerefli rakibi Truva neredeydi Çanakkale'nin Hisarcık'ında 
     Büyük İskender'in kılıçla düğümü kesmek cesareti göstererek insan azminin üstünlüğünü kanıtladığı Gordion nerede Ankara yakınlarındaki Yassıhöyük 
     Büyüleyici, nefes kesici Helenistik heykel sanatının müzelerimizi zenginleştiren rüya yaratıkları Knidos Afrodit'i Datça'daydı. Milo Venüs'ünden daha muhteşem olduğu söylenirdi ve Efes Artemis'i Efes'in ana tanrıçasıydı. Dünyanın 7 harikasından biriydi neredeydiler 
     Noel babamızın atası Antalya'daki Myra Demre şimdiki Kale ilçesi rahibi Aziz Nicolas nereden geliyor 
     Hıristiyanlığın ilkeleri, MS 325'te İznik'te toplanan birinci Ekümenik Konsey'de saptanmadı mı 1 
     
İsa'yı dışlamak gibi      İsa'yı Filistinli olduğu için Avrupa'dan dışlayabilir miyiz 
     Yukarıdaki pek çok örnek de göstermektedir ki Efes, Bodrum, İzmir, Frigya İyonya ve tabii ki Bizans İstanbul, tek kelime ile Türkiye, sadece Avrupa'nın bir parçası olmakla kalmamakta, aynı zamanda Avrupa uygarlığının kültürel ve tarihi mirasının temel bileşkesini oluşturmaktadır. 
     
AB'nin en önemli sorunu      Avrupa Birliği, yüzyıllarca süren kardeş kavgaları ve milyonlarca ölüden sonra Fransa - Almanya düşmanlığını aşmış ve bu iki ülke ekseninde kurulmuştur. 
     Avrupa Birliği'ni artık ne faşizm, ne nazizm, ne komünizm tehdit ediyor. 
     Tehdit, İslam gibi gösterilmek isteniyor. 
     Oysa tehdit İslam ile Batı'yı karşı karşıya getirmeyi amaçlayan fanatik terördür. 
     AB üyeliği hem Türkiye'ye alması gereken yeri kazandırır hem de Batı ile İslamı karşı karşıya getirmeyi hedefleyen fanatik terörün elinden - kullanmaya çalıştığı - gerekçeleri söküp alabilir. AB'ye Ortadoğu ve ötesini açar. 
     AB'li kimliği Türkiye'de demokrasiyi tıpkı Yunanistan, İspanya ve Portekiz'de olduğu gibi güçlendirecektir. 
     ...... 
     Merhum Özal bu kültürel boyutta yaklaşımı saptamıştı. 
     Büyükelçiler Tanşuğ Bleda ve Gündüz Aktan'a AVRUPA'DAKİ TÜRKİYE yapıtını yazdırmıştı. İngilizce ve Fransızca yayımlatmıştı. 
     AKP yönetimi de Uyum Yasaları Demeti'ni kültür ve samimiyetle doldurmaya da çalışmalıdır... 
     .......... 
     1 Bu yazı Fransa Maliye Başmüfettişi ve Büyükelçiler Topluluğu Başkanı J. Daniel Trodjman'in imzasıyla Le Figaro'da yayımlandı. Bana gönderen ve adının yazılmasından hoşlanmadığını bildiğim Egeli aydın dosta teşekkürler. 
     
     





</TEXT>
</DOC>
