<DOC>
<DOCNO> 152831 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/27/son/sonspo31.html </URL>
<DATE> 2003/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Ziya Doğan İnanılmaz goller kaçırdık... 
</HEADLINE>
<TEXT>

     Malatyaspor Teknik Direktörü Ziya Doğan, Bursaspor maçında inanılmaz goller kaçırdıklarını söyledi. 
     Doğan, Bursaspor karşısında aldıkları 4-2'lik galibiyeti değerlendirirken, maç süresince oyun üstünlüğünün kendilerinde olduğunu, basit hatalarlar nedeniyle 2 gol yediklerini belirterek, şöyle dedi 
     ''90 dakika süresince oyuna hakim olduk. İnanılmaz goller kaçırdık. Yediğimiz 2 gol bizim kaptırdığımız toplardan oldu. Bursaspor'un sadece bir tane direkten dönen topu var. Bizim de kaçırdığımız çok pozisyon var. Oyuncularım bugün yüreklerini sahaya koydu. Skor 3-2 olunca zorlandık. Futbolcularımla bu konuda konuşacağım. Maçın 90 dakika olduğunu unutuyorlar.'' Bursaspor Teknik Direktörü Erdoğan arıca ise Malatya'ya kazanmak için geldiklerini ancak yenilgiyle ayrıldıklarını ifade ederek, ''Kaybetmek futbolun doğasında var. Yalnız bugün çok basit goller yedik. 2 gol atıyorsunuz ve kaybediyorsunuz. Böyle basit goller yerseniz yenilmek doğaldır. Malatyaspor'u kutluyorum'' diye konuştu. 
     





</TEXT>
</DOC>
