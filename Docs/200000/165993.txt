<DOC>
<DOCNO> 165993 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/28/yasam/ayas.html </URL>
<DATE> 2003/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Ödülleri’ hayat oldu 
</HEADLINE>
<TEXT>

Bu, gerçekten hayat’ mücadelesi veren çocukların hik yesi... Küçücük bedenleriyle kansere karşı savaşıp savaştan zaferle çıkan çocukların... 
     ÜMRAN AVCI İstanbul 

     Kimi 9 aylıktı henüz, kimi 4 yaşında. Kiminin beyininde, kiminin omuriliğinde tümör çıktı. Kimine de kan kanseri teşhisi konuldu. 
     Oyun parkları yerine hastanelere gittiler. Evdeki oyuncak bebeklerini, otomobillerini tedavi gördükleri merkezlere taşıdılar. Anne babalarından sonra en yakınları doktorlar ve hemşireler oldu. Çimlerde yuvarlanamadılar ama uzun gri koridorlarda çınlattalar çocuk çığlıklarını. Bedenlerine yüklenen ilaçlara bile büyüklerden daha kolay direndiler. Yaşıtları gibi saçlarına renkli tokalar takmayı hayal ediyorlardı ki, kemoterapi yüzünden saçları ellerinde kaldı. Biberonlardan, emziklerden çok serum ve maskelerle dolaştılar... 
     
     Mücadeleden çoğu zaferle çıktı 
     Yani bir çocuktan beklenemeyecek ölçüde fedak rlık ettiler yaşama tutunabilmek için. Bugün oynayamasalar da yarınlarda koşabilmek için... 
     Aralarından bazıları kansere karşı savaşı kaybetse de, çoğu zaferle çıktı bu mücadeleden ve hayatını kazandı karşılığında. Marmara Üniversitesi Hastanesi Çocuk Kan ve Kanser Hastalıkları Bölümü’nde tedavi gören ve hastalığı yenmeyi başaran çocuklar, Milliyet için bir araya geldiler. İşte, anne babalarının tedavi için Amerika’ya kadar gitmeye gerek olmadığının altını çizip Türkiye’de başarıyla tedavi olmuş kendi çocuklarını örnek gösterdiği, kanseri yenen bu müthiş’ çocukların kısa hik yeleri... 
     

</TEXT>
</DOC>
