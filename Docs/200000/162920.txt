<DOC>
<DOCNO> 162920 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/13/son/sondun33.html </URL>
<DATE> 2003/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Mick Jagger'ın yeğenine 1 yıl hapis.. 
</HEADLINE>
<TEXT>

     Sahnelerden 40 yıldır inmeyen efsanevi rock grubu The Rolling Stones'un solisti Mick Jagger'ın hırsızlıkla suçlanan yeğeni John Jagger 24 , bir yıl hapis cezasına çarptırıldı. 
     İngiltere'nin başkenti Londra'da, Wood Green kraliyet mahkemesinde yargılanan eski uyuşturucu bağımlısı John Jagger, bir avukatın evinden 3 kredi kartı, cüzdan, bir cep telefonu, anahtar, gözlük ve çeşitli şahsi eşyaları çalmakla suçlandı. 
     John Jagger'ın, çaldığı kredi kartlarından biriyle barda eğlenerek, 100 dolar harcadığı belirtildi. 
     Avukatının, Jagger'ın yarım kalan uyuşturucu tedavisini tamamlaması için hapis cezasına çarptırılmamasına ilişkin talebi reddedildi. 
     Mick Jagger ise yeğenini her koşulda desteklemeyi sürdüreceği açıklamasını yaptı. 
     Ünlü rockçı, hapis cezasının, John Jagger'ın uyuşturucu bağımlılığını tetiklemesinden endişe duyduklarını kaydetti. 
     
</TEXT>
</DOC>
