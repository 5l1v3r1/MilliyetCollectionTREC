<DOC>
<DOCNO> 163411 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/16/yasam/yas05.html </URL>
<DATE> 2003/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Sanığın, öğretmensiz top oynamamasına .. 
</HEADLINE>
<TEXT>

İlginç kararlarıyla Amerikalı yargıçları andıran yargıç Latif Tefon, arkadaşını bıçaklayan öğrenciye öğretmensiz futbol oynamama cezası verdi 
     ADANA DHA 

     Adana'da futbol oynadığı arkadaşı M.S.T'yi bıçakla yaraladığı iddia edilen ilköğretim okulu 8. sınıf öğrencisi M.A., yargılandığı mahkemece Amerikanvari bir cezaya çarptırıldı. 
     Mahkeme başkanı Latif Tefon, M.A.'nın, bir yıl süreyle yanında öğretmenleri olmadan futbol oynamasını ayrıca sigara, alkol içip, içki ve kumar oynanan yerlere gitmesini yasak etti. 
     Yüreğir ilçesine bağlı Doğankent beldesi ormanlık alanda Mart 2001'de futbol maçı yapan öğrenciler arasında tartışma çıktı. Tartışmanın kavgaya dönüşmesi sonucu 14 yaşındaki M.A. bıçakla M.S.T'yi 15 yaraladı. Bunun üzerine M.A. ile olay karıştığı iddia edilen amcasının oğlu S.A. 15 hakkında birer yıla kadar hapis cezası istemiyle Adana 1. Asliye Ceza Mahkemesi'nde dava açıldı. 
     
     Bir yıllık deneme süresi 
     Dava bir yıldan fazla sürdü. Tutuksuz yargılanan M.A.'nın katılmadığı son duruşmada olayın bir kaza olduğunu belirten dilekçesiyle, M.S.T.'nin şik yetçi olmadığına ilişkin ifadesi okundu. 
     Ardından yargıç Tefon, S.A.'nın beraatine karar verirken, M.A.'ya verilen 1.5 aylık hapis cezasını 189 milyon 820 bin lira para cezasına çevirdi, sanığın yaşının küçük olması nedeniyle bu cezayı da tecil etti. Yargıç, ayrıca bir daha suç işlememesi için M.A.'yı bir yıl süreyle deneme devresine tabi tuttu. 
     Yargıç Tefon, deneme süresi içinde M.A.'nın, sadece resmi statüsü olan veya öğretmenlerinin nezareti altında yapılacak spor karşılaşmalarına katılmasına izin verirken, mahalle aralarında ya da başka yerde kendi başına arkadaşlarıyla futbol oynamasını yasakladı. Ayrıca, geceleri yanında velisi ya da bir büyüğü olmadan dışarı çıkmasını, sigara içmesini, alkol almasını, içki ve sigara içilen yerler ile kumar oynanan yerlere gitmesini de yasakladı. 
     
İşte örnek kararları      İşte küçük sanıklara verdiği eğitici kararlarla tanınan yargıç Latif Tefon'un bazı kararları... 

</TEXT>
</DOC>
