<DOC>
<DOCNO> 175663 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/14/son/sondun08.html </URL>
<DATE> 2003/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Vali adayı Terminatör'ün mali danışmanı "milyarder" Buffet oldu 
</HEADLINE>
<TEXT>

     ABD'nin California eyaletinde yapılacak valilik seçimlerine adaylığını koyacağını açıklayan ünlü aktör Arnold Schwarzenegger, milyarder Warren Buffett'ı mali danışmanı olarak kiraladı. 
     Schwarzenegger'in sözcüsü Sean Walsh, Warren Buffett'ın, ünlü aktörün seçim kampanyasında görevli diğer iş adamlarıyla iktisatçılara yol göstererek, California eyaletinin karşılaştığı sorunları ele alacak bir ekip kurmakla sorumlu olacağını söyledi. 
     Buffett, yaptığı açıklamada, ''Arnold'ı yıllardır tanırım ve harika bir vali olacağını biliyorum. Halk için California'nın yaşadığı ekonomik krizin çözülmesi önemli ve Arnold'un bu işin üstesinden geleceğini düşünüyorum'' dedi. 
     Arnold Schwarzenegger, geçen hafta California eyaletinde yapılacak olan valilik seçimlerine adaylığını koyacağını ilan etmişti. 
     Ünlü aktör, NBC televizyonunda yer alan Tonight Show with Jay Leno adlı programda, 7 Ekim'de yapılacak California valiliği seçimlerinde, Cumhuriyetçi Parti saflarında yer alarak şu anki Vali Gray Davis'e rakip olacağını söylemişti. 
     Avusturya doğumlu 56 yaşındaki Schwarzenegger, 1983 yılında ABD vatandaşı olmuştu. 
     
</TEXT>
</DOC>
