<DOC>
<DOCNO> 188671 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/15/guncel/gun04.html </URL>
<DATE> 2003/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
2 bin 459 madde bağımlısı çocuk 
</HEADLINE>
<TEXT>
   Emniyet'in asayiş raporu korkuttu 
   İstanbul Emniyet Müdürlüğü'nün raporuna göre, son 9 ayda 63 bin olay meydana geldi. Beyoğlu, Fatih, Kadıköy ve Şişli en çok suç işlenen ilçeler arasında yer aldı 
   İSTANBUL Milliyet 

   
   İstanbul'da, son 9 ayda 63 bin 274 olay meydana gelirken, 19 bin kişi gözaltına alındı. Çeşitli nedenlerden emniyette misafir edilen 9 bin 808 çocuktan 2 bin 459'unun ise madde bağımlısı çıktı. İstanbul Emniyet Müdürlüğü, suçlara ilişkin kentte son 9 ayın bilançosunu çıkardı. Buna göre 280 terör, 1736 toplumsal, 526 narkotik, 456 mali ve 384 organize suça karşılık 59 bin 892 asayiş olayı gerçekleşti. 
   
   Şile, Adalar, Çatalca, Silivri huzurlu 
   Sokakta yaşayan 1049, evden kaçan 389, kayıp 167, buluntu 1487, terk 64, suç mağduru 1298 ve suç işlediği şüphesiyle 9 bin 808 çocuk emniyette misafir edildi, bunlardan 2 bin 459'unun madde bağımlısı olduğu belirlendi. Çocukların 3 bin 665'i savcılığa sevk edildi, 3 bin 244'ü kurumca muhafaza altına alındı, 7 bin 349'u ise ailelerine teslim edildi. 14 bin 752'si şahsa karşı, 45 bin 140'ı da mala karşı olmak üzere toplam 59 bin 892 asayiş olayı gerçekleşti. Mala karşı en çok suç Fatih, Kadıköy, Beyoğlu, Şişli, Beşiktaş ve Üsküdar, şahsa karşı en çok suç da Fatih, Beyoğlu, Gaziosmanpaşa, Eminönü, K ğıthane ve Şişli'de işlendi. En huzurlu ilçeler ise Şile, Adalar, Çatalca ve Silivri oldu. 
   
   280 terör olayı meydana geldi 
   Kapkaç konusunda ise çıkar amaçlı suç örgütü oluşturdukları iddiasıyla 9 olaya ilişkin 72 kişi yakalanırken, bunlardan 53'ü tutuklanarak cezaevine konuldu. Uyuşturucu maddelere ilişkin 526 olayla ilgili 1189 kişi yakalandı. Mali suçlara ilişkin ise 456 olay gerçekleşti. 900 kişi zanlı olarak gözaltına alındı. Sahte çek, döviz ve para ile hayali ihracat, tarihi eser gibi çeşitli suç unsurlarının parasal tutarı ise 2 milyar 96 milyon 924 bin 522 euro, 22 milyon 106 bin 640 dolar ve 108 trilyon 328 milyar 936 milyon 500 bin lira oldu. 280 terör olayı meydana geldi, 109'u aydınlatıldı. 
   
   
   
</TEXT>
</DOC>
