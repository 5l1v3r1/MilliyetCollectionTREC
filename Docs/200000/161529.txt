<DOC>
<DOCNO> 161529 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/06/son/sonspo37.html </URL>
<DATE> 2003/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Sadi Tekelioğlu Sakaryaspor'da... 
</HEADLINE>
<TEXT>

     İkinci Futbol Ligi A Kategorisi takımlarından Sakaryaspor, teknik direktörlük için Sadi Tekelioğlu ile prensip anlaşması sağladı. 
     Kulüp Başkanı Selahattin Aydın, altyapı tesislerinde biraraya geldiği Tekelioğlu ile yaptığı görüşmenin ardından prensip anlaşmasına vardıklarını belirterek, ''Tekelioğlu ile çalışmak istiyoruz. Görüşme neticesinde belirli bir noktaya geldik. İki gün içinde son kararı vereceğiz'' dedi. 
     Tekelioğlu da birçok konuda anlaşma sağlandığını ifade ederek, ''Ancak son şeklin verilmesi için zamana ihtiyaç var. Sakaryaspor'u çalıştırmak isterim'' diye konuştu. 
     Sadi Tekelioğlu, bir dönem Trabzonspor'u, geçen sezon da Süper Lig'e çıkan Akçaabat Sebatspor'u çalıştırmıştı. 
     
</TEXT>
</DOC>
