<DOC>
<DOCNO> 185854 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/01/son/sontur18.html </URL>
<DATE> 2003/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Meclis'in önünde protesto eylemi... 
</HEADLINE>
<TEXT>

     TBMM'nin Atatürk Bulvarı yönündeki giriş kapısı önünde basın açıklaması yapmak isteyen 20 kişilik bir grup, gözaltına alındı. 
     Bir grup genç, öğleden sonra, meclisin Atatürk Bulvarı yönündeki giriş kapısı önünde toplandı. Gruptan bir kişi, ''Meclis açılıyor, parmaklar yine aleyhimize karar almak için kalkacak. Gençlerimizin kanı, emperyalistlerin çıkarları için akıtılamayacak'' diyerek basın açıklaması yapmaya başladı. 
     Bunun üzerine, güvenlik güçleri, gruptakilere, ''2911 sayılı Toplantı ve Gösteri Yürüyüşleri Kanunu'na muhalefet ettiklerini'' bildirerek gözaltına aldı. 
     Gözaltına alınanlar, biri belediyeye, diğeri çevik kuvvete ait iki otobüsle emniyete götürüldü. 
     Gözaltındakilerin, otobüsün içerisinden slogan atmaya devam ettikleri görüldü. 

     
</TEXT>
</DOC>
