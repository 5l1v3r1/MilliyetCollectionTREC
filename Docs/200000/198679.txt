<DOC>
<DOCNO> 198679 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/29/son/sontur15.html </URL>
<DATE> 2003/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Hamsi sezonunda palamut bereketi... 
</HEADLINE>
<TEXT>

     Sezon sona ermesine rağmen Sinop ve yöresinde hala bol miktarda avlanan palamutun kilosu 1.5 milyon liradan satılıyor. 
     Hamsi sezonu olması nedeniyle hamsi avı için denize açılan balıkçılar bol miktarda palamutla geri dönerken, bu durum balık fiyatlarının da önceki senelere oranla düşmesine yola açtı. 
     Halen palamutun kilosu 1.5 milyon liradan satılırken, balıkçılar bu durumu havaların sıcak gitmesine bağlıyor. 
     Sinop Su Ürünleri Kooperatifi Başkanı Refik Çobanoğlu, deniz suyu ısısının mevsim normallerine göre yüksek olmasının hamsiyi olumsuz, palamut avını ise olumlu etkilediğini söyledi. 
     Bu durumun yaklaşık 15 gün daha sürmesini beklediklerini ifade eden balıkçılar, ''3 gündür hamsi yok ama palamut bol'' diye konuştular. 
     
</TEXT>
</DOC>
