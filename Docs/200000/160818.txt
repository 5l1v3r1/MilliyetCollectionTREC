<DOC>
<DOCNO> 160818 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/03/son/sonspo06.html </URL>
<DATE> 2003/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'nin en çileli sezonu 
</HEADLINE>
<TEXT>

     Birinci Süper Futbol Ligi'nde geride kalan 2002-2003 sezonunda tarihinin en başarısız dönemlerinden birisini geçiren Fenerbahçe, özellikle 16 maçlık ikinci bölüm maçlarında büyük düşüş yaşadı. 
     Sarı-lacivertli takım, ikinci bölümde takımların oynadığı 16 maçlık bölümün değerlendirilmesinde ligde gol averajıyla kalabildi. 
     16 maçta 3 galibiyet, 7 beraberlik, 6 da yenilgi alan "Sarı Kanaryalar", 16 gol atıp, 20 gol yerken, 16 puan toplayabildi. Fenerbahçe, ikinci bölüm değerlendirmesinde sadece ligden düşen Kocaelispor ve Göztepe'yi puan olarak geçebildi. Diyarbakırspor ve Denizlispor'u ise gol averajıyla geride bıraktı. 
     Ligin ikinci bölümünde en çok puan toplayan takım, sezonu şampiyon kapatan Beşiktaş oldu. 
     Siyah-beyazlılar 16 maçlık ikinci bölümde 41 puan toplarken, en yakın takipçisi Galatasaray 38 puanda kaldı. 
     İkinci bölümde en büyük çıkışı, ilk bölümü 16 puanla 17. sırada tamamlayan Samsunspor yaptı. Karadeniz takımı ikinci bölümde 23 puan topladı ve ikinci bölüm puan cetvelinde 8. sırada yer aldı. 
     En büyük düşüşü ise, ilk bölümü 24 puanla 8. sırada tamamlayan Denizlispor yaşadı. Ege temsilcisi ikinci bölümde 16 puan toplarken, 15. sırada yer aldı. 
     
</TEXT>
</DOC>
