<DOC>
<DOCNO> 199435 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/03/tv/ekran.html </URL>
<DATE> 2003/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiftlikte şok 
</HEADLINE>
<TEXT>

   "Berivan"da öldü sanılan Ferhat'ın aniden dönüşü ortalığı karıştıracak 
      Başrollerini Sibel Can ve Emre Kınay'ın yanı sıra Aytaç Arman, Edip Saner, Bülent Bilgiç, Murat Sarı, Mihriban Er'in paylaştığı "Berivan"da işler iyice karışıyor. 
   
   Seyis çıldırtıyor 
   Merdan Ağa'nın öldürüldüğü haberi çiftliğe bomba gibi düşer. Merdan Ağa'nın ölümünden Kudret sorumlu tutulmaktadır. Seyis'in hareketleri Bekir'i çileden çıkarır ve onunla konuşmaya karar verir. Yanına gittiğinde Seyis yüzünü açar. Bekir karşısında Ferhat Ağa'yı görünce ne yapacağını bilemez. 
   KANAL D 21.20 
   
   
   Yüzük kavgası    Talat Bulut ve Emel Müftüoğlu'nun oynadığı "Aşk Olsun"da Timur, defterin arasında bulduğu yüzüğün sahibini araştırır. Ebru ise babasından yüzüğü geri almanın yollarını aramaktadır. Bu arada herkesi bayram telaşı sarmıştır. Bayram sabahı evlerde tatlı bir telaş yaşanır. 
   KANAL D 19.50 
   
   
   Eurolig heyecanı devam ediyor    Avrupa basketbolunun kulüp bazındaki en prestijli organizasyonu olan Eurolig'de heyecan sürüyor. SKY TÜRK'ün naklen yayınladığı turnuvada bugün Efes Pilsen, Alba Berlin'i ağırlayacak. Bu karşılaşma da, diğerleri gibi naklen yayınlanacak. 
   SKY TÜRK 19.40 
   
   
   Şener öğrencilerle    Abbas Güçlü'nün gündemdeki isimleri öğrencilerle buluşturduğu "Genç Bakış" bu hafta Bilkent Üniversitesi'nden yayınlanacak. Başbakan Yardımcısı ve Devlet Bakanı Abdüllatif Şener, katılacağı canlı yayında öğrencilerin ekonomi ağırlıklı sorularını yanıtlayacak. 
   KANAL D 00.10 
   
   

   AĞIR GÜNDEM    Sorucevap Yavuz Baydar, "Unutulanlar Dışında Yeni Bir Şey Yok" adlı kitabın yazarı Em. Tuğgeneral Osman Pamukoğlu'nu ağırlıyor. CNN TÜRK 19.05 
   beşN birK Başbakan Erdoğan "İslami terör tanımı kanıma dokunuyor" sözüyle demek istedi, ne anlaşıldı Cüneyt Özdemir'in konukları Nuray Mert, Akif Emre, Toktamış Ateş ve Faik Bulut. CNN TÜRK 21.00 
   Ana Fikir Cüneyt Ülsever, Başbakan Yardımcısı ve Devlet Bakanı Mehmet Ali Şahin ile "Kamu Yönetimi Reformu"nu konuşacak. TRT 2 22.10 
   Kırmızı Koltuk Can Ataklı'nın Prof. Dr. Ümit Özdağ ile "terör"ü konuştuğu program yeniden ekrana geliyor. STAR 23.15 
   Çapraz Ateş Bülent Erandaç ve Sema Topçu'nun konuğu Ünal Erkan olacak. ETV 22.30 
   Derin Haber Prof. Dr. Haluk Şahin, Bülent Akarcalı ve Zeynep Göğüş ile "Türkiye-AB ilişkilerinin geleceği"ni işliyor. TV8 23.00 
   
   
</TEXT>
</DOC>
