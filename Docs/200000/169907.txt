<DOC>
<DOCNO> 169907 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/17/siyaset/siy08.html </URL>
<DATE> 2003/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Çamaşırhanesini Şişli'ye kaptırmadı 
</HEADLINE>
<TEXT>

     NİHAT DÜZGÜN Gaziantep DHA 

     Şişli Belediye Başkanı Mustafa Sarıgül'ün dar gelirli ailelerin yararlanması için yaptırdığı çamaşırhane için "Türkiye'de bir ilk" sözüne Gaziantep Büyükşehir Belediye Başkanı Celal Doğan tepki gösterdi. "Türkiye'deki ücretsiz çamaşırhaneyi ilk olarak biz yaptık" diyen Doğan, ilk olarak beş yıl önce Mevlana Mahallesi'nde, iki yıl önce de Çıksorut ve Vatan mahallelerinde olmak üzere üç çamaşırhane yaptırıp vatandaşlara ücretsiz hizmet verdiklerini söyledi. Doğan, "Taşradaki hizmetler duyulmadığından Sarıgül, açtığımız çamaşırhanelerden habersiz. Onun için böyle bir ifade kullanmıştır. Çamaşırhaneyi dar gelirlilerin hizmetine ilk biz açtık" dedi. 
     

</TEXT>
</DOC>
