<DOC>
<DOCNO> 152713 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/27/siyaset/siy01.html </URL>
<DATE> 2003/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
YÖK taslağı MGK'da 
</HEADLINE>
<TEXT>

AKP, üniversitelerin kapatılmamasını sağlayan Yükseköğretim Taslağı'nın tartışılacağı 30 Nisan'daki MGK'da Milli Görüş, Gülen okulları ve kadrolaşmanın savunmasını yapacak 
     BARKIN ŞIK Ankara 

     Milli Güvenlik Kurulu'nun MGK 30 Nisan'daki toplantısında Milli Eğitim Bakanlığı'nın hazırladığı üniversitelerin kapatılmamasını da kapsayan Yükseköğretim Taslağı da masaya yatırılacak. Toplantıya, Fethullah Gülen'in lideri olduğu Nur cemaatine yakınlığıyla bilinen Fatih Üniversitesi'yle ilgili olaylar damga vuracak. YÖK Genel Kurulu, Mart 2001'de YÖK Denetleme Kurulu'nun "irticai eğilimli kişilerin yönetime getirildiği ve laiklik karşıtı yaşam tarzı sunulduğu" saptanan raporu doğrultusunda, Fatih Üniversitesi'nde öğrenime 1 yıl ara verdi. Altı yönetici de "yönetim görevinden ayrılma" cezası aldı. 
     
     Kapamaya tasarı freni 
     Yeni taslağa göre ise, YÖK kapatılması anayasal güvence altına alınan vakıf üniversiteleri ve yönetimleriyle ilgili herhangi bir tasarrufta bulunamayacak. 
     MGK'da askeri kanat, yeni tasarının, irticai grupların desteklediği vakıf üniversitelerinde öğrenim faaliyetlerinin denetlenmesi önünde bir engel oluşturduğu görüşünü savunacak. MGK'da hükümete gelebilecek uyarılara karşı AKP'nin savunma hazırladığı belitildi. Milli Görüş ve Gülen okullarının partiyle hiçbir ilgisi olmadığının altını çizecek olan AKP, kadrolaşma hareketinin de ekonomik gelişme amacının bir sonucu olduğunu anlatacak. 
     


SİYASET 


















</TEXT>
</DOC>
