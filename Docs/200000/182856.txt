<DOC>
<DOCNO> 182856 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/17/son/sondun04.html </URL>
<DATE> 2003/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Blix "Irak, kitle imha silahlarını 10 yıl önce imha etti" 
</HEADLINE>
<TEXT>

     BM silah denetçilerinin eski şefi Hans Blix, Irak'ın kitle imha silahlarını 10 yıl kadar önce imha ettiğine inandığı ve istihbarat kurumlarının silahlarla ilgili yargılarının yanlış olduğunu söyledi. 
     Blix, Avustralya radyosuna, ülkesi İsveç'ten verdiği demeçte, ''zaman geçtikçe Irak'ta kitle imha silahı bulunacağına inancının daha da azaldığını'' belirtti. 
     Hans Blix, Irak'ın, savunduğu gibi, sahip oldukları silahların tamamına yakınını 1991 yazında imha ettiğine inandığını kaydetti. 
     Uluslararası Atom Enerjisi Ajansı 1991'de Irak'ın ''gizli nükleer silah programı'' bulunduğunu bildirmiş, bundan sonraki 7 yıl, müfettişleri Irak'tan ayrılıncaya kadar Bağdat yönetiminin nükleer kapasitesini parçalamaya çalışmıştı. 
     ABD Başkanı George Bush, Irak savaşını başlatmadan önce, savaşın baş gerekçesi olarak, Irak'ın kitle imha silahlarının yarattığı tehdidi göstermişti. Ancak savaştan sonra, 1.500 uzmandan oluşan Irak Teftiş Grubu, kitle imha silahlarına dair somut bir kanıt hala bulamadı. 
     
</TEXT>
</DOC>
