<DOC>
<DOCNO> 177668 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/23/son/sonspo08.html </URL>
<DATE> 2003/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ta Ahmed Hassan'ın ilk onbirde oynaması bekleniyor... 
</HEADLINE>
<TEXT>

     Birinci Süper Futbol Ligi'nde ilk 2 haftayı galibiyetle kapayan Beşiktaş, yarın evinde oynayacağı Ankaragücü maçını bekliyor. 
     Siyah-beyazlılarda sakatlıkları süren İlhan Mansız, Yasin Sülün ve Okan Koç maç kadrosuna alınmazken, Romanya'nın Ukrayna ile oynadığı milli maçta sakatlanan Pancu'nun kadroya dahil edildiği ve oynayıp oynamayacağının yarın belli olacağı bildirildi. 
     Kulüp doktoru Ayhan Optur, Pancu'nun tam eklem noktasında deride dikiş bulunduğunu belirterek, ''Kadroya dahil ettik. Durumu yarın belli olur'' dedi. 
     
     MUHTEMEL 11 
     Beşiktaş'ın, yarın saat 19.00'da BJK İnönü Stadı'nda oynanacak ve hakem Mustafa Çulcu'nun yöneteceği maça şu 11 ile çıkması bekleniyor 
     Cordoba, Zago, Ronaldo, Ahmet Yıldırım, Kaan Dobra, Tayfur, Ahmed Hassan Pancu , Giunti, İbrahim, Sergen Tümer ve Ahmet Dursun. 
     Karşılaşma Digitürk Lig TV'den naklen yayınlanacak. 
     Siyah-beyazlılar, bu akşam basına kapalı yapacakları antrenmanla Ankaragücü maçının hazırlıklarını tamamlayacak. 
     
</TEXT>
</DOC>
