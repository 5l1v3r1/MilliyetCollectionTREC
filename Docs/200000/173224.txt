<DOC>
<DOCNO> 173224 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/03/ekonomi/aeko.html </URL>
<DATE> 2003/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İç borçta 11 milyar dolarlık rahatlama 
</HEADLINE>
<TEXT>

   Devlet Bakanı Ali Babacan, IMF'ye yapılması gereken borç servisinde, bir kısım ödemeleri 'normal' dönemine çekerek borç çevriminde 11 milyar dolarlık bir rahatlama sağlandığını söyledi 
      ANKARA Milliyet 
   
   Devlet Bakanı Ali Babacan, IMF'ye ödenmesi gereken borçların bir kısmının 2006'ya ertelenmesi konusunda kuruluşla anlaşmaya varılmasının, önümüzdeki iki yıllık dönemde borç servisinde 11 milyar dolarlık bir rahatlama sağladığını söyledi. 
   Niyet Mektubu'nun IMF İcra Direktörleri Kurulu'nca onaylanmasından sonra dün, Hazine Müsteşarı İbrahim Çanakçı ve Merkez Bankası Başkanı Süreyya Serdengeçti ile birlikte basın toplantısı düzenleyen Babacan, "Kararlılığımızı ortaya koyduk. Makro göstergelerde olumlu gelişmeler ivme kazandı. Büyümede yüzde 5'lik hedefe kolayca ulaşacağımız görülüyor. Enflasyonda da negatif aylık sonuçlar yıl sonu hedeflerinin tutacağını gösteriyor. Özel kesimin enflasyon beklentileri de hedefe yaklaşıyor" dedi. 
   
   Faiz oranları değişmedi 
   IMF ile belirlenen yeni ödeme planı çerçevesinde 2004 ve 2005 yıllarında yapılması gereken geri ödemelerin sırasıyla 5.2 milyar dolar ve 7.8 milyar dolar olacağını belirten Babacan şöyle dedi 
   "IMF'ye olan borcumuz 2004 yılında 4.5 milyar dolar, 2005 yılında da 2.3 milyar dolar azalacak. 2004 yılında sağlanacak 4.5 milyar dolarlık düşüşün iki yıl devam edeceği dikkate alındığında yeni ödeme planı borç servisinde 11 milyar dolarlık bir rahatlama anlamına geliyor." 
   Anlaşmada faiz oranlarının değişmediğini ifade eden Babacan, Türkiye'nin sonraki yıllarda da erken ödeme planından normal ödeme planına geçme hakkını saklı tuttuğunu söyledi. Babacan, IMF kredilerinde borçların bir yıl önce ödendiğini, yapılan bir yıllık erteleme anlaşmasının, borçları 'normal' vadesine çekme anlamına geldiğini belirti. 
   
   'Borç çevrimi kolaylaştı' 
   Babacan şöyle dedi "Bu uygulama çerçevesinde IMF'ye 2004 yılında 9.7, 2005 yılında da 10.1 milyar dolarlık bir geri ödeme yapmamız söz konusuydu. Ancak ülkelerin ödemeler dengesi açısından bir yıl önce ödemeyi uygun bulmamaları durumunda, ödemeyi normal döneminde yapma hakları var. Biz de bunu yaptık. Temmuzda teknik çalışmaları tamamlandı. Bunun 2004 ve 2005 yıllarında borç çevrimine etkisi olacağı kuşkusuz. Borç çevirme rasyolarında ciddi bir düşüş sağlıyor. " 
   
   'Oran düşüyor' 
   Babacan, iç borçta halen yüzde 96 olan çevirme oranının, yılın geri kalan döneminde yüzde 77'ye düşmesinin beklendiğini, Hazine'nin her 100 lira ödeme karşılığında 77 lira borçlanacağını ifade ederek, "Kalan 23 liranın reel sektörün finansman imkanının genişletilmesinde kullanılabileceği anlamına geliyor. Kamu borç stoku düşmeye devam ediyor. 2003 yılı sonunda kamu net borcunun milli gelire oranının yüzde 70 seviyesinin de altına ineceği tahmin edilmektedir. Hedefimiz orta vadede bu oranı yüzde 60'lara düşürmek" dedi. 
   Babacan, Hazine'nin yılın geri kalan aylarına ilişkin ödeme ve borçlanma tablosunu da dağıttı. Buna göre ocak - temmuz döneminde 66.5 milyar dolar borç ödeyen Hazine, yılın geri kalan kısmında 40.4 milyar dolar borç ödeyecek. 
   
   'Bazı çevrelere' uyarı 
   Bazı yorumcuların ve sivil toplum örgütü yöneticilerinin ekonomideki iyiye gidişi 'ısrarla ve inatla' görmezden geldiklerine şahit olduklarını ifade eden Babacan, bazı çevreler tarafından sürekli bir olumsuzluk havası estirilmek istendiğini bildirdi. 
   
   Hazine, bu yılın sonuna kadar 40.4 milyar dolar borç ödeyecek    Hazine'nin 2003 finansman programı milyar dolar 2003 Ocak - Temmuz 2003 Ağustos - Aralık Toplam ÖDEMELER 66.5 40.4 106.9 1- İç borç servisi 59.1 36.0 95.2 Anapara 37.8 25.6 63.3 Faiz 21.4 10.5 31.8 2- Dış borç servisi 7.4 4.3 11.7 Anapara 4.9 2.6 7.5 Faiz 2.4 1.7 4.2 FİNANSMAN 66.5 40.4 106.9 1- İç borçlanma 56.7 28.0 84.6 2- Diğer finansman 9.8 12.5 22.3 Faiz dışı fazla 4.8 8.4 13.2 Özelleştirme 0.0 0.7 0.7 Uluslararası Kurul. 0.7 1.5 2.2 Dış borçlanma 4.0 1.7 5.7 Kasa kullanımı 0.4 0.2 0.6 Toplam roll - over rasyosu 96 77 89 Piyasa roll - over rasyosu 102 80 93 
   'ABD kredisinde sorun yok'    ABD'den sağlanması öngörülen 8,5 milyar dolarlık kredi hakkındaki bir soruya karşılık şöyle konuştu 
   "Bu kredi dördüncü gözden geçirmenin sonuçlanmasına bağlanmıştı. Bilindiği gibi dördüncü gözden geçirme sonuçlandı. Beşincisi de bitti. Ayrıca programa bağlılığın teyidi şartı da sağlandı. Bu kredide Irak'ta bazı siyasi şartlar var. Ancak şu anki siyasi şartlar da dahil kredi önünde herhangi bir engel görülmüyor. Kullanımı konusunda hiçbir sorun yok. Görüşmeler sürüyor. 10 gün önce yine görüşüldü. Bu ayın ortalarında bir ekip yine gidecek. 3 - 4 gün önce ben de uzun bir telefon görüşmesi yaptım. Zaten bu krediyi Hazine'nin kasasına girene kadar 'yok' sayıyoruz. Almak mümkün olursa, bizim borç çevirme rasyolarını düşürmede etkili olacak. Olmazsa olmaz bir aranjman değil bu." 
   
   Serdengeçti sordu 
   Döviz patlayacak diyenler niye döviz almıyor    Babacan, basın toplantısında, 'sonbaharda yine kriz çıkar' spekülasyonlarına gerekçe olarak gösterilen cari açık konusuna da değindi. Babacan, temmuzda yapılan çalışmalarda cari dengeye ilişkin tahminlerin, açığın yıl sonu itibarıyla gayri safi milli hasılanın GSMH yüzde 3'ü civarına ulaşacağını gösterdiğini belirterek, "Ancak sermaye girişlerinde gözlenen gelişmeler ve uluslararası rezervlerin seviyesi, finansmanı konusunda herhangi bir sıkıntıyla karşılaşılmayacağına işaret etmektedir" dedi. 
   Serdengeçti ise aynı spekülasyonlarla ilgili soruyu yanıtlarken, 'kur patlayacak' diye konuşanların, piyasada döviz alıcısı olarak görünmediğini söyledi. Serdengeçti şöyle dedi 
   
   MB dövizi tutmuyor, alıyor 
   "Anlamakta zorluk çekiyorum. Dalgalı kur sisteminde bekleyişler önemlidir, döviz kuruna yansır. Bu gelecek hafta bile olabilir. Beklenti olduğu dönemlerde kur hareketlenir. Dalgalı kura geçildiğinden bu yana geçen iki yılda bunu dört beş defa yaşadık. Irak Savaşı sırasında da yaşandı. Bekleyişle dolar 1 milyon 785'e kadar çıktı. Eğer biz TL'yi suni olarak yüksek tutuyorsak, mayıstan beri niye 4 milyar dolar aldık Ekonomik birimlerini cari dengenin gelişmesi konusunda en ufak bir olumzsuz bekleyişleri varsa bu TL'nin değer kaybetmesi biçiminde ortaya çıkar. Programda MB'nin TL'yi suni olarak aşırı değerli tuttuğunu düşünelim. Buna devam ederse arkasından bir düzelme gelir. MB, bu dönemde kuru aşağıda mı tutuyor yoksa döviz mi alıyor Bu göz önüne alınmadan bu analiz nasıl yapılabilir, hayret ediyorum. Ama bunun her fırsatta dile getirenler değil MB piyasadan döviz alıyor." 
   
   
</TEXT>
</DOC>
