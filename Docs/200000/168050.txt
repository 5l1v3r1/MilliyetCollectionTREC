<DOC>
<DOCNO> 168050 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/08/son/soneko32.html </URL>
<DATE> 2003/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa günü 195 puanlık artışla tamamladı... 
</HEADLINE>
<TEXT>

     İMKB Bileşik Endeksi, 2. seansta 178.55 puan artarak, 10,546.88 puandan kapandı. 
     Hisse senetleri, ikinci seansta ortalama yüzde 1.72 oranında değer kazandı. 
     İlk seanstaki 16.50 puanlık artış dikkate alındığında, borsa endeksi günün tamamında 195.05 puan yükseldi. Hisse senetlerindeki günlük artış ise yüzde 1.88 oldu. 
     Seansa 3.42 puan artışla 10,371.75 puandan başlayan endeks, ilk yarıyı 10,386.00 puandan geçti. Endeks, seans içinde en düşük 10,367.01 puanı, en yüksek de kapanıştaki 10,546.88 puanı gördü. 
     Kapanışta mali endeks 248.30 puan artışla 12,821.06 puana, sanayi endeksi 124.82 puan artışla 10,623.12 puana, hizmetler endeksi 75.08 puan artışla 6,733.25 puana yükseldi. 
     Böylece ilk seansa göre mali grup hisseler ortalama yüzde 1.97, sanayi grubu hisseler ortalama yüzde 1.19, hizmetler grubu hisseler ortalama yüzde 1.13 değer kazandı. 
     2. seansta işlem gören toplam 292 hisse senedinden 140'ı değer kazandı, 79'u değer kaybetti, 73'ünün fiyatında değişiklik olmadı. 
     Seansta, 158 trilyon 208 milyar 144 milyon liralık işlem hacmi kaydedildi. İki seansta ise toplam 285 trilyon 689 milyar 767 milyon liralık işlem hacmi oluştu. 
     2. seansta Yapı Kredi Bankası, İş Bankası C, Turkcell, Tüpraş ve Garanti Bankası en yoğun işlem gören hisse senetleri olarak belirlendi. 
     
</TEXT>
</DOC>
