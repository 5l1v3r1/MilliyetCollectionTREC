<DOC>
<DOCNO> 181582 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/11/magazin/mag00.html </URL>
<DATE> 2003/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Altıoklar'a 'sigara' davası 
</HEADLINE>
<TEXT>

      SEMRA PELEK İstanbul 
   
   Yönetmen Mustafa Altıoklar'ın başı, imzasını taşıyan 'Asansör' ve 'O Şimdi Asker' filmlerindeki sigara içilen sahneler nedeniyle dertte 
   Sigarayla Savaşanlar Derneği'nin suç duyurusu üzerine, Altıoklar hakkında, 'filmlerinde sigara içimini teşvik edici sahnelere yer verdiği' gerekçesiyle dava açıldı. 
   Şişli Cumhuriyet Savcılığı'na verilen şik yet dilekçesinde şöyle denildi "Tıp doktoru olmasına rağmen, tıp eğitimi dışında bir tutumla, yaptığı filmlerde sigara üreticilerinden, sigara içimini teşvik edici sahneler kullanarak, sponsorluk karşılığı bir bedel almaktadır. Bu konuda bildiğimiz filmlerden biri 'Asansör'dür. Yönetmenin bu etik dışı davranışı, 'O Şimdi Asker' filminde doruğa çıkmıştır." 
   
   Ceza 748 milyon 
   Derneğin suç duyurusunun ardından, soruşturmayı yürüten Şişli Cumhuriyet Savcılığı, Altıoklar hakkında dava açtı. İddianamede, "Sanık yönetmen olup, yapmış olduğu filmlerde sigara içimini teşvik edici sahnelere yer vermiştir. Suçun cezası olan para cezasını da süresi içinde ödememiştir" denildi. Bunun üzerine Altıoklar hakkında 'tütün mamüllerinin kullanımının önlenmesine dair yasaya muhalefet' suçundan, 748 milyon lira para cezası istendi. 
   
   
</TEXT>
</DOC>
