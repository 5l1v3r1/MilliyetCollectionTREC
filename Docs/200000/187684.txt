<DOC>
<DOCNO> 187684 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/10/yasam/ayas.html </URL>
<DATE> 2003/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Bütün kanını hortumlamışlar 
</HEADLINE>
<TEXT>

   Trabzon'da ilginç bir dava sonuçlandı. Ahmet Pak'tan bir kerede altı ünite kan alıp ölümüne yol açan KTÜ, 44 milyar tazminat ödeyecek 
      
   Trabzon, Akçaabat'ta fırıncı ustası olan Ahmet Pak, 23 Ocak 2001'de Fatma Çorbacı adlı hastaya kan vermek için Tıp Fakültesi Farabi Hastanesi'ne gitti. 
   İddiaya göre burada hasta yakınlarının zorlamasıyla, Teknisyen Abdullah Al, Pak'tan bir defada altı ünite kan aldı. Pak, ardından da evine gönderildi. Yaklaşık yedi saat sonra bayılan Pak, Trabzon SSK Bölge Hastanesi'ne, buradan da Karadeniz Teknik Üniversitesi KTÜ Tıp Fakültesi Farabi Hastanesi'ne sevk edildi. Bitkisel hayata giren Pak, 20 gün sonra öldü. Otopside, Pak'ın ölümüne 'trombofili' adı verilen ve kanın pıhtılaşma eğiliminin artmasına yol açan genetik bozukluk gerekçe gösterildi. 
   
   Doktor da yoktu 
   Bunun üzerine Pak'ın 43 eşi Arife Pak ve yedi çocuğunun KTÜ aleyhine 65 milyarı maddi, 45 milyarı manevi 110 milyar liralık tazminat istemiyle Trabzon Birinci Asliye Hukuk Mahkemesi'nde açtığı dava sonuçlandı. Mahkeme, altı ünite 1200 ml. kan vermesi konusunda Pak'ın rızasının alınmaması ve kan bankasında 24 saat esasına göre bir doktorun bulunmamasını gerekçe göstererek rektörlüğü kusurlu buldu. Ağır ihmali olduğu kanaatine varılan rektörlük, 27 milyar 675 milyon lira maddi, 17 milyar lira da manevi tazminat ödemeye mahk m edildi. 
   
   
</TEXT>
</DOC>
