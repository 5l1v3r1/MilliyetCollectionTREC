<DOC>
<DOCNO> 173334 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/03/son/soneko03.html </URL>
<DATE> 2003/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Büyük konutu tercih ediyoruz... 
</HEADLINE>
<TEXT>

     Türkiye'deki en yaygın konut yapı taban alan tipinin 100-149 metrekare olduğu belirlenirken, evlerin yüzde 36'sı bu grupta yer alıyor. 
     Konut Müsteşarlığı'nın yaptığı araştırmada, asgari nitelikli halk konutlarının alan standardının 100 metrekare olduğu hatırlatılırken, 75-100 metrekare olanların, toplam konut stokunun yüzde 31'ini oluşturduğu ifade edildi. 
     Çalışmaya göre, 50-74 metrekare olanlar toplamın yüzde 16.7'sini, 0-49 metrekare arasında olanlar ise yüzde 5.7'sini oluşturuyor. 
     150-199 metrekare olan konutlar stokun yüzde 4.9'unu, 200-299 metrekare olanlar ise yüzde 3.8'ini oluşturuyor. 
     İstanbul'daki 612 bin konutun 223 binini 75-99 metrekarelik konutlar oluştururken, yaklaşık 156 bin konut da 100-149 metrekare grubunda bulunuyor. 
     Ankara'da toplam 303 bin konutun 106 bini 75-99 metrekare, 73 bini ise 100-149 metrekare grubunda yer alırken, İzmir'deki 412 bin konutun 149 bini 75-99 metrekare arasındaki grupta bulunuyor. 
     Öte yandan, 0-49 metrekare konutların yüzde 14.7'si İzmir'de bulunurken, yüzde 12'si de Aydın'da yer alıyor. 
     50-74 metrekare konutların yüzde 11.1'i İstanbul'da, yüzde 10.1'i de İzmir'de bulunuyor. 
     Konut sayısı en yüksek il olan İstanbul, 75-99, 100-149, 150-199, 200-299 metrekare konutlarda da en yüksek yüzdeye sahip il konumunda bulunuyor. 
     Kırşehir'de evlerin yüzde 68.7'si 100-149 metrekare arasında bulunurken, Şırnak'ta konutların dörtte biri 150-199 metrekare arasında yer alıyor. 
     200-299 metrekare ve 300-399 metrekare konutlara toplam konutlar içinde en fazla yer ayıran il konumunda da Şırnak bulunuyor. 
     
</TEXT>
</DOC>
