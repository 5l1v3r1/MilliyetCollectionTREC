<DOC>
<DOCNO> 153021 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/28/son/sonspo04.html </URL>
<DATE> 2003/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Terim'in eski takımı Fiorentina C2 liginde şampiyon oldu 
</HEADLINE>
<TEXT>

     İflas ederek kapanan ve 3. ligdeki en alt aşama olan C2 Ligi'ne düşen Fiorentina, C1'e çıkmayı başardı. 
     C2'ye düştükten sonra Florentia Viola adını alan takım, Floransa'daki Franchi Stadı'nda 35 bin seyircisi önünde oynadığı maçta Savona'yı 3-0 yenerek, lig bitmeden C1'e çıkmayı garantiledi. 
     76 yıllık geçmişi olan İtalya'nın köklü kulüplerinden Fiorentina, eski başkanı olan Vittorio Cecchi Gori'nin kulübü hatalı yönetimi yüzünden 2001-2002 sezon sonunda 2. Lig'e düştükten sonra bütçe açığından dolayı lige yazılamamış ve iflas edip başka adla C2'ye kayıt olmuştu. C2'ye kötü bir başlangıç yapan ve 7'inciliğe kadar düşen Florentia, 9. haftada teknik direktör Vierchowod'un yerine Alberto Cavasin'i getirerek yükselişe geçip, Floransa halkının ve yeni başkanının desteğiyle şampiyonluğa ulaştı. 
     Şu anda Galatasaray'ın teknik direktörlüğünü yapan Fatih Terim, 2002-2001 sezonunda bir dönem Fiorentina'yı çalıştırmış fakat daha sonra başkan Cecchi Gori ile anlaşamayarak istifa etmişti. 
     Floransa halkında iyi bir iz bırakan Terim, geçmişte İtalyan basınına verdiği demeçlerde, Fiorentina'nın yeniden 1. lige çıkması halinde bu takımın başına gelebileceğini ifade etmişti. 
     





</TEXT>
</DOC>
