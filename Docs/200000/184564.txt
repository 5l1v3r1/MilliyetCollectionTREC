<DOC>
<DOCNO> 184564 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/25/son/soneko19.html </URL>
<DATE> 2003/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa birinci seansı 30 puanlık artışla tamamladı... 
</HEADLINE>
<TEXT>

     İMKB Ulusal-100 Endeksi, önceki kapanışa göre 30.18 puan artışla, 1. seansı 13,828.48 puandan tamamladı. 
     1. seansta, hisse senetlerinin ortalama değer artışı yüzde 0.22 olarak gerçekleşti. 
     Dün 13,798.30 puandan kapanan endeks, ilk seansa 45.57 puan düşüşle 13,752.73 puan seviyesinde başladı. Endeks, 13,603 puana kadar geriledikten sonra gelen alımlarla seansın ilk yarısını 13,767.72 puandan geçti. 
     Endeks, seans içinde en düşük 13,603.41 puana gerilerken, en yüksek 13,843.81 puanı gördü. 
     Seans kapanışında mali endeks 113.92 puan artışla 17,738.97 puana yükselirken, sanayi endeksi 9.69 puan kayıpla 13,217.14 puana ve hizmetler endeksi 31.20 puan kayıpla 7,808.57 puana geriledi. 
     Böylece, önceki kapanışa göre mali grup hisseler ortalama yüzde 0.65 oranında değer kazanırken, sanayi grubu hisseler ortalama yüzde 0.07 ve hizmetler grubu hisseler de ortalama yüzde 0.40 oranında değer kaybetti. 
     1. seansta işlem gören toplam 281 hisse senedinden 96'sı değer kazanırken, 83 hisse senedi değer kaybetti, 102 hissenin fiyatında ise değişiklik olmadı. 
     Seansta, 282 trilyon 98 milyar 253 milyon liralık işlem hacmi oluştu. 
     1. seansta, Yapı ve Kredi Bankası, Doğan Holding, İş Bankası C , Sabancı Holding ve İhlas Holding en yoğun işlem gören hisseler oldu. 
     Borsa uzmanları, son üç günlük hareketlerle 14,000 seviyesinde zorlandığı gözlenen endeksin kar satışlarıyla karşılaştığını vurgulayarak, trend desteğinin 13,800 seviyesinden geçtiğini, bu seviyenin kırılması durumunda gerileme hareketinin 13,250 seviyesine kadar sürebileceğini kaydediyor. 
     
</TEXT>
</DOC>
