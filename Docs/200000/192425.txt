<DOC>
<DOCNO> 192425 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/31/son/sondun11.html </URL>
<DATE> 2003/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Evrenin en büyük, en parlak ve en sıcak galaksisi bulundu 
</HEADLINE>
<TEXT>

     Astronomlar, evrenin en büyük, en parlak ve en sıcak galaksisini buldu. 
     Hawaii'deki Mauna Kea Volkanı'nın zirvesinde kurulu bir gözlemevinde çalışan astronomlar, bulunan galaksinin aynı zamanda evrenin en eski yıldız oluşturan bölgelerinden biri olduğunu belirtti. 
     Astrophysical Journal dergisinin son sayısında çıkan habere göre, yeni bulunan Lynx Arc galaksisi, Orion Nebula galaksisinden bir milyon kat parlak ve dünyaya 12 milyon ışık yılı uzakta. 
     Yeni bulunan galaksideki yıldızlar, daha yaşlı ve daha yakın yıldızlardan daha büyük. 
     Astronomlar, başlangıçta en yakın galaksinin arkasında kırmızı yay olarak görünen Lynx Arc'ın görülmesinin iyi bir tesadüf olduğunu belirtiyor. 
     Yeni galaksinin bulunuşu, bilim adamlarını yaklaşık 3.8 milyar yıl önce evrenin oluşumundan sonra biçimlenen en erken yıldızların görülmesine bir adım daha yaklaştırdı. 
     Astronomlar, yeni galaksinin dünyanın da içinde bulunduğu Samanyolu galaksisindeki yıldızlardan iki kat sıcak 1 milyondan fazla yıldız içerdiğini belirtiyor. 
     Orion Nebula'sında ise sıcak ve parlak sadece 4 mavi yıldız var. 
     
</TEXT>
</DOC>
