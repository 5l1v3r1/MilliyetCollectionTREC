<DOC>
<DOCNO> 193833 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/06/son/sontur01.html </URL>
<DATE> 2003/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan Kıbrıs'ta adil bir kalıcı çözümden geri atım atmayız 
</HEADLINE>
<TEXT>

     Başbakan Recep Tayyip Erdoğan, ''Bizim Kıbrıs'taki tezimiz adil ve kalıcı bir çözümdür. Bundan geri adım atmamız söz konusu değil'' dedi. 
     Başbakan Erdoğan, Pamukkale Üniversitesi Kampüsü'ndeki toplantı salonunda, Denizlili işadamlarıyla basına kapalı toplantı yaptı. 
     Toplantı çıkışında gazetecilerin, Avrupa Birliği İlerleme Raporu'na ilişkin sorularını yanıtlayan Erdoğan, Kopenhag Siyasi Kriterleri'ne yönelik siyasi çalışmaların, uyum yasaları çerçevesinde hep takdirle karşılandığını, bu raporda da yine takdir ifadelerinin yerini aldığını belirtti. Erdoğan, şunları söyledi 
     ''Bizler uyumla ilgili çalışmalarımızı nasıl başarıyla götürdüysek, uygulamayla ilgili olarak başlattığımız çalışmaları da aynı ciddiyetle, aynı disiplin içerisinde, gerek bu yılın sonuna kadar, gerek 2004 yılı içerisinde de yürüteceğiz. İnanıyorum ki 2004 Aralık ayında aramızdaki bu siyasi görüşmeler, ilkeler çerçevesinde olumlu neticesini verecektir.'' Kıbrıs konusunun, Kopenhag Siyasi Kriterleri içerisinde yer almadığını belirten Erdoğan, bunu oraya koymanın şimdilik içerideki bürokratik kademelerin bir değerlendirmesi ve yorumu niteliğinde olduğunu kaydetti. 
     Başbakan Erdoğan, şöyle konuştu 
     ''Dikkat ederseniz, çıkarılabilir şeklinde bir şeyle onu oraya koymuş durumdalar. Bizim Kıbrıs'taki tezimiz, adil ve kalıcı bir çözümdür. Bundan geri adım atmamız söz konusu değil. Bu konudaki düşüncelerimiz de zaten Avrupa Birliği üyesi ülkeler tarafından bilinmektedir.'' ''Anadilde eğitim'' ile ilgili bir soruya ise Erdoğan, ''Uyum yasalarında ne varsa, bunların adımlarını atacağız'' yanıtını verdi. 
     
</TEXT>
</DOC>
