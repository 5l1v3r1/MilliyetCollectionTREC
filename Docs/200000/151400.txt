<DOC>
<DOCNO> 151400 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/21/son/sonspo15.html </URL>
<DATE> 2003/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA... Iverson 55 sayı attı... 
</HEADLINE>
<TEXT>

     ABD Profesyonel Basketbol Ligi'nde NBA , 2002-2003 sezonu play-off mücadelesi devam ediyor. 
     Play-off ilk tur ilk maçında Philadelphia 76'ers, sahasında New Orleans Hornets'ı 98-90 yenerek, seride 1-0 öne geçti. 
     Sixers'ta oyun kurucu Allen Iverson, kaydettiği 55 sayıyla gecenin yıldızı oldu. Iverson, kullandığı 32 şuttan 21'ini sayıya çevirerek galibiyetin mimarı olurken, takımın diğer oyun kurucusu Eric Show ise 15 sayı ve 10 asistle maçı tamamladı. 
     Iverson'ı durduramayan Hornets'ta ise forvet Jamal Masburn'ün 28 sayılık çabası sonucu değiştirmeye yetmedi. 
     Batı Bölümü'nde ise Los Angeles Lakers, deplasmanda Minnessota Timberwolves'u 117-98'lik skorla geçerek, seride 1-0'lık üstünlük sağladı. 
     Lakers'ta oyun kurucu Kobe Bryant, 39 sayı, 8 asist ve 5 ribauntla oynarken, ünlü pivot Shaquille O'Neal ise 32 sayı ve 10 ribaunta imzasını attı. 
     Timberwolves'ta ise forvet Kevin Garnett'ın 23 sayı, 14 ribaunt ve 7 asistlik performansı yenilgiye engel olamazken, oyun kurucu Troy Hudson, 17 sayıyla sahadan ayrıldı. 
     





</TEXT>
</DOC>
