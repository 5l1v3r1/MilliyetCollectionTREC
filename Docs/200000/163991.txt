<DOC>
<DOCNO> 163991 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/18/son/sontur21.html </URL>
<DATE> 2003/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Orman yangınında alevler arasında kaldığı sanılan genç bulundu 
</HEADLINE>
<TEXT>

     İzmir'in Bergama İlçesi'nde çıkan orman yangınında, alevler arasında kaldığı sanılan Emre Koç 17 bulundu. 
     Bergama'daki Atmaca Mahallesi yakınındaki ormanlık alanda çıkan yangın sırasında, bölgede hayvanlarını otlatırken alevler arasında kaldığı sanılan Emre Koç'u arama çalışmaları sonuçlandı. 
     Yangın çıktığı sırada bölgeden sürüsüyle uzaklaşarak karşı tarafa geçen Emre Koç, köylülerin de gayretiyle kısa sürede bulundu. 
     Bergama Garnizon Komutanlığı, Orman Bölge Müdürlüğü, itfaiye ekipleri ve köylülerin müdahale ettiği yangın, öğle saatlerinde kontrol altına alınmıştı. Yangında, zeytinlik, çam fıstığı ağacı ve tarlalardan oluşan 400 dönümlük alan tahrip olmuştu. 
     
</TEXT>
</DOC>
