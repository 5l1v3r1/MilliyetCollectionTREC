<DOC>
<DOCNO> 151859 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/23/son/soneko08.html </URL>
<DATE> 2003/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'ta savaş sonrası ilk petrol pompalandı... 
</HEADLINE>
<TEXT>

     Irak'ın güneyindeki Basra'daki petrol sahasından, savaştan buyana ilk kez ham petrol pompalanmaya başladı. Irak'ın petrol üretimi ve işletilmesinden sorumlu ABD'li Tuğgeneral Robert Crear, altyapının yeniden inşa edilerek, Irak halkının yararına petrol sanayisini çalıştıracaklarını kaydetti. 
     Basra'daki koalisyon güçleri, Iraklı işçilerin de yardımıyla, doğalgaz ve ham petrolü ayrıştırmak amacıyla, Basra yakınındaki Zubayr bölgesindeki pompalama ve depolama tanklarına gönderiyorlar. 
     Petrolün, cumartesi gününe kadar rafineriye ulaşacağı tahmin ediliyor. 
     Tuğgeneral Crear, 15 hafta içinde, Irak'ın güneyinde bulunan ülkenin en büyük petrol sahalarından Rumelia'nın, günlük 1.1 milyon varil petrol üretebilecek kapasiteye sahip olabileceğini kaydetti. 
     Crear, nihai hedeflerinin, Irak'ı, savaş öncesi günlük 2.8 milyon varillik üretim düzeyine çıkartmak olduğunu söyledi. 
     





</TEXT>
</DOC>
