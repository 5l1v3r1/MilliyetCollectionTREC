<DOC>
<DOCNO> 156057 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/12/guncel/gun09.html </URL>
<DATE> 2003/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Alay ettiler diye ailesine kıydı 
</HEADLINE>
<TEXT>

70 yaşındaki Ömer Seymen, "Karımı ve kızımı benimle alay ettikleri için öldürdüm" dedi. 
     CEMİL ZEYBEK Bursa DHA 

     Bursa İnegöl'de oturan 70 yaşındaki Ömer Seymen, kendisinden 20 yaş küçük üçüncü eşi Fatma Seymen ve 13 yaşındaki kızı Sıdıka'yı av tüfeğiyle öldürdü. 
     Çeltikçi Köyü'nde iki eşi öldükten sonra üçüncü evliliğini yapan Seymen, önceki gün eşiyle kavga etti. Kavganın ardından Seymen, aralarındaki yaş farkından dolayı kendisiyle alay ettiğini öne sürdüğü eşi Fatma ve bu evliliğinden olan kızı Sıdıka'yı tüfekle vurdu. Cinayetten sonra evden ayrılıp İnegöl Devlet Hastanesi'ne giden Seymen, sonra köyüne döndü. Köyde oğlu Mehmet'le 46 karşılaşan Seymen, "Artık yaşamam mümkün değil" dedi. Babasının tavırlarından şüphelenen Mehmet Seymen eve gidince de, üvey annesi ve kızkardeşinin cesetlerini buldu. Olayla ilgili soruşturma başlatıldı. 
     

</TEXT>
</DOC>
