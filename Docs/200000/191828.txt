<DOC>
<DOCNO> 191828 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/28/son/soneko19.html </URL>
<DATE> 2003/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Çeltik ve pirinç ithalatı durduruldu... 
</HEADLINE>
<TEXT>

     Tarım ve Köyişleri Bakanı Sami Güçlü, piyasada yeterli çeltik ve pirinç stokunun bulunması nedeniyle, gelecek yıl Şubat ayına kadar bu ürünlerin ithalatına izin verilmeyeceğini, gerekirse bu sürenin Mayıs ayına kadar uzatılacağını bildirdi. 
     Güçlü, yaptığı yazılı açıklamada, çeltik ekim alanlarındaki artış ve verimin yüksek olması sonucunda, geçen yıl 360 bin ton olan çeltik üretiminin bu yıl 370 bin tona ulaştığını belirtti. Toprak Mahsulleri Ofisi'nin TMO bu yıl, baldo çeşidi çeltikler için 800 bin lira, diğer uzun tane çeltikler için 700 bin lira alım fiyatı açıkladığı kaydeden Güçlü, bu fiyatların üreticiler tarafından memnuniyetle karşılandığını belirterek, şöyle devam etti 
     ''Üreticiler, çeltiği pazarlama konusunda herhangi bir sıkıntı yaşamıyor. Bir taraftan sanayici ve tüccar, bir taraftan da 26 merkezde TMO çeltik alıyor. TMO, 17 Ekim itibariyle 60 bin ton çeltik aldı. Alımlar, ilan edilen fiyatlarla hasat sonuna kadar devam edecek.'' 
     
</TEXT>
</DOC>
