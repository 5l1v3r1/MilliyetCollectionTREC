<DOC>
<DOCNO> 168242 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/09/son/sondun03.html </URL>
<DATE> 2003/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Angelina Jolie itiraf etti ''Bir kadınla ilişkiye girdim'' 
</HEADLINE>
<TEXT>

     Amerikalı Oscar ödüllü oyuncu Angelina Jolie 28 , bir televizyon programında içini döktü. 
     Kendisi gibi oyuncu olan Billy Bob Thornton ile evliliğini geçen Mayıs ayında noktalayan Jolie, ABC televizyonunda yayınlanan bir programda Barbara Walters ile yaptığı söyleşide, eski eşi için ''Onun harika olduğunu düşünüyordum. Şimdi onu tanımadığını hissediyorum'' dedi. 
     Eski aşkı için koluna yaptırdığı dövmeyi sildirdiğini ve Thornton ile görüşmediklerini belirten Jolie, ''Çok farklılaştık. Onunla ne konuşacağımı bilemezdim'' diye konuştu. 
     Jolie, bir daha evlenmeyi düşünmediğini, geçen yıl evlat edindiği Kamboçya asıllı oğluna gelip geçici baba istemediğini söyledi. 
     Angelina Jolie, ''Lara Croft Tomb Raider'' filminin çekimleri sırasında yakınlaştıkları söylenen oyuncu babası Jon Voight ile de ilişkilerinin ''selamlaşmadan'' ileriye gitmediğini ifade etti. 
     Kendisini çekici bulduğunu belirten Jolie, geçmişte bir kadınla ilişkiye girdiğini de itiraf etti. Jolie, kendini her zaman erkeklere hissettiği duyguları bir kadına beslerken bulduğunda çok şaşırdığını belirtti. 
     Angelina Jolie, sorunlu bir gençlik dönemi geçirdiğini ve bu sırada saldırgan tutumlar sergilediğini ifade ederek, ''Bir çocuk sahibi olmaya karar verdiğinizde, intiharı ve kendinize zarar vermeyi düşünemezsiniz'' dedi. 
     

     
</TEXT>
</DOC>
