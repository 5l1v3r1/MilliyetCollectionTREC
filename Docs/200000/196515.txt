<DOC>
<DOCNO> 196515 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/19/yazar/civaoglu.html </URL>
<DATE> 2003/11/19/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Adalet Sarayı'nda eylem 
</HEADLINE>
<TEXT>

   
   Planından ikincisi kapsamındadır. 'Birinci aşama' 1 Eylül - 1 Aralık 2003 dönemini öngörmekteydi. 
   Ateşkesin "karşılıklı" hale getirilmesi isteniyordu. 
   Devlet güçleri operasyonları durdurmalı ve diyalog geliştirilmesi için "Barış ve Diyalog Komitesi Kurulmalı" deniyordu. 
   Bölgeden operasyon güçleri çekilmeli, örgütün yasal eylemleri engellenmemeliydi. 
   Buna karşılık örgüt, Türkiye'ye yeni silahlı grup sokmayacaktı. 
   Türkiye'de varolan silahlı birimleri, yerleşim alanlarına inmeyecek, üstlerine gelinmedikçe ateş açmayacaktı. 
   ..... 
   Eğer, bu aşama gerçekleşmezse, örgüt eylem koyacaktı. 
   'İkinci aşama'da ilk hedef Abdullah Öcalan'ın dışarıyla ilişkilere açılması, yaşam ve sağlık koşullarının değiştirilmesi İmralı'dan geleneksel bir cezaevine ya da yarı açık cezavine nakil olabilir. G.C görüşmelerine serbestlik getirilmesi, "Kürt" konusunda düşüncelerini kamuoyuna açıklayabilmesi, "Toplumsal Barış ve Demokratik Katılım Yasası" çıkarılarak, cezaevindekiler dışında, tüm örgüt mensuplarının siyasal yaşama katılmalarının sağlanması öngörülmüştü. 
   Bir yanda "faili meçhuller" öte yanda "örgütün tüm suçlarını" araştırmak üzere "Hakikatleri Araştırma, Adalet ve Af Komitesi" adlı bir grubun oluşturulması.. Yurda 500'er kişilik silahlı birimlerin dönmeleri ama devlet aleyhine faaliyette bulunmamaları da planın sayfalarındaydı. 
   Ve... Devletin geçmiş uygulamaları nedeniyle özür dilemesi de planın incisi 
   ...... 
   İşte, dün Adalet Sarayı'nda konulan eylem, planın bu ikinci aşamasının gereğidir. 
   
   Darı ambarı rüyası    Elbette plan "darı ambarı" rüyasıdır, uyanınca hiçbirinin gerçek olmadığı görülmüştür ama gene de sanki sayfa sayfa yaşama geçiriliyormuş gibi Öcalan için sloganlar, Adalet Sarayı duvarlarına taşınmıştır. 
   Bu plan gerçekleşmezse silahlı eylemlerin başlayacağı yolundaki tehdit de kırsalda birkaç göstermelik çatışma girişimi ile vitrine konmuştur. 
   Aslında, PKK ve onun dönüşüm adı KADEK zordadır. 
   Artık İran'dan yüz bulamamaktadır. Haziran sonları ve temmuz başında iki kez İran güçlerine saldırarak 31 İran askerini öldürdüğünü açıklayarak gözdağı vermeye kalkışmıştır ama İran'ın daha katılaşmasına neden olmuştur. 
   Suriye'den de artık destek kesilmiştir. Örgüt Suriye'ye de tehditler gönderiyor... Fakat boşuna. 
   
   İsveç'e sürgün    Örgüt kendine sadece Kuzey Irak'ın dar bir bölgesinde barınak bulabiliyor... 
   Orada da ABD tarafından sıkıştırılmakta. 
   Topluma Kazandırma Yasası gereği, silah bırakarak, Türkiye'ye dönmelerini dayatıyor. 
   Türkiye'ye dönmemekte direnenlere de CENTCOM tarafından silah bıraktırılarak Irak'ta "sivil" ikamete zorlanmaları gündemde. 
   Sayıları 100'ü bulan yöneticilerin ise İsveç'te yaşamaları için kontenjan alınmış bulunmakta. 
   Adalet Sarayı gösterisi, bu sıkışıklıkta "varız" mesajı. Bugün Avrupa'nın herhangi bir ülkesinde herhangi bir örgüt tarafından konulabilecek bir sıradan eylem. 
   
   Baymamak    Ancak rehavete girmek yanlış olur. 
   KADEK'in silahlı kolu derme çatma Sinagog eylemcilerinden çok daha deneyimlidir. Bunu yapmamalarının nedenleri, Apo'nun konumundan, siyasallaşma ve AB beklentilerine kadar bir yelpazeye yayılmış bulunmakta. 
   Ayrıca, Kuzey Irak'ta Kürt devlet çekirdeği, bölgede, ABD'nin Kürtlere genel bir yapılanma himayesi umutlarını yeşertmiş bulunuyor. 
   Nihayet AB süreci de etken. 
   Orada "planın üçüncü aşaması" söz konusu... Türkiye'ye İRA örneği bir barış önerisi, Öcalan'ın serbest bırakılması, siyaset yapma olanağı, Lozan Anlaşması'nın güncelleştirilmesi gibi bir takvim öngörülüyor. 
   AB'ye, olabildiğince sivil demokratik örgüt ve siyasallaşma görüntüsü verilmekte. 
   İşte Adalet Sarayı'nda eylemin arkasındaki görüntüler. 
   
      
   
   
</TEXT>
</DOC>
