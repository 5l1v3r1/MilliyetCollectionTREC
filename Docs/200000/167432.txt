<DOC>
<DOCNO> 167432 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/05/siyaset/siy10.html </URL>
<DATE> 2003/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Konuralp'e gözyaşı 
</HEADLINE>
<TEXT>

     Beyoğlu'nda tarihi bir binadan kopan taş kütlesi nedeniyle yaşamını yitiren Gazi Üniversitesi İletişim Fakültesi öğretim görevlisi Sadi Konuralp, ailesi ve sevenlerince dün son yolculuğuna uğurlandı. Kocatepe Camii'ndeki cenaze namazına Konuralp'in 38 sanatçı babası Asım Cem Konuralp'in Devlet Opera ve Balesi'nden öğrencileri de katıldı. Cenaze namazının ardından Konuralp, Cebeci Asri Mezarlığı'nda defnedildi. Halen kemoterapi tedavisi gören baba Konuralp'in yorgun gözüktüğü cenaze töreninde anne Nuran Konuralp gözyaşlarını tutamadı. Konuralp'in kardeşi Dr. Cüneyt Konuralp de, hiçbir davanın kardeşini geri getirmeyeceğini belirterek, "Bina sahiplerinden en azından bir başsağlığı mesajı beklerdik. Ancak bunu bile duyamadık" dedi. 
     

</TEXT>
</DOC>
