<DOC>
<DOCNO> 181050 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/08/son/soneko32.html </URL>
<DATE> 2003/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya'nın ithalat ve ihracatında Türkiye ilk sırada... 
</HEADLINE>
<TEXT>

     İtalyan Ulusal İstatistik Enstitüsü'nün ISTAT açıkladığı 2003 yılının ilk 7 aylık verilerine göre, İtalya'nın ithalat ve ihracatında Türkiye ilk sırayı aldı. 
     ISTAT tarafından 2003 yılının ilk 7 ayı Ocak-Temmuz esas alınarak açıklanan rakamlarda, geçen yılın aynı dönemine oranla İtalya'nın ihracatının yüzde 3.3 azaldığı, ithalatının ise yüzde 1.6 arttığı bildirildi. 
     İtalya'nın en fazla ithalat yaptığı ülkeler arasında Türkiye ilk sırada yer alırken, İtalya'nın Türkiye'ye ihracatının 2002 yılına göre yüzde 6.9 oranında arttığı kaydedildi. Verilen rakamlarda İtalya'nın EFTA ülkelerine ihracatında da yüzde 9.8'lik artış görüldüğü belirtildi. 
     Bu arada 2003 Ocak-Temmuz aylarında İtalya'nın ithalat yaptığı ülkelerde yüzde 21.55 artış ile Türkiye ilk, yüzde 12.7 artış ile Çin'de ikinci sırada yer aldı. ISTAT'ın raporunda, İtalya'nın Çin'e ihracatının geçtiğimiz yıla oranla yüzde 39.9 oranında düşmesi ve ABD'den ithalatında yüzde 39 azalma kaydedilmesi dikkat çekti. 
     
</TEXT>
</DOC>
