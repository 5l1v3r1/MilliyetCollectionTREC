<DOC>
<DOCNO> 159683 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/29/son/sondun20.html </URL>
<DATE> 2003/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
El Aksa Vakfı'nın İngiltere'deki malvarlığı donduruluyor... 
</HEADLINE>
<TEXT>

     İngiltere Hazine Bakanı Gordon Brown, finansal kuruluşlardan, terörle bağlantısı olduğu gerekçesiyle Arap kökenli El Aksa Vakfı'nın malvarlığının dondurulmasını istedi. 
     Bakanlık'tan yapılan açıklamada, kararın, vakfın terörist faaliyetlerle ilgisi olduğunu gösteren istihbarat raporları üzerine ABD ve diğer ülkelerle koordinasyon içinde alındığı kaydedildi. 
     Gordon Brown, Suudi Arabistan ve Fas'taki terör saldırılarının, terörizm ve bunu finanse edenlere karşı tetikte kalmak gerektiğini gösterdiğini belirtti. 
     Terör uzmanı Paul Wilkinson ise Filistinlileri destekleyen vakfın, intihar bombacılarıyla İsrail, Batı Şeria ve Gazze Şeridi'nde düzenlenen saldırıları finanse ettiğini söyledi. 
     
</TEXT>
</DOC>
