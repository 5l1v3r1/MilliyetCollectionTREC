<DOC>
<DOCNO> 153316 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/29/son/sontur01.html </URL>
<DATE> 2003/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Çaldığı otomobille çiçekçi dükkanına giren hırsız ağır yaralandı 
</HEADLINE>
<TEXT>

     Konak İlçesi'nde otomobil çalan hırsız, çiçekçi dükkanına girdi. Araçta sıkışan ve ağır yaralanan hırsız, çevreden yetişen vatandaşlar tarafından kurtarıldı. 
     Edinilen bilgilere göre, olay Gaziler Caddesi üzerinde meydana geldi. Gültepe'den Basmane yönünde seyreden 35 VL 256 plakalı otomobil, aşırı hız ve dikkatsizlik sonucu Mehmet Özen'e ait ''Nazar Çiçekçilik'' dükkanına girdi. Çevrede oturan ve gürültü duyan vatandaşlar tarafından araçta sıkışan sürücü kurtarıldı. Ağır yaralanan sürücü, hastaneye kaldırıldı. 20-25 yaşlarında olduğu tahmin edilen kişinin üzerinden kimlik çıkmadı. 
     Yapılan soruşturmalarda çiçekçi dükkanına kaza sonucu giren özel otomobilin, Gültepe semtinden çalındığı belirlendi. 
     Olayla ilgili soruşturmanın sürdürüldüğü kaydedildi. 
     




</TEXT>
</DOC>
