<DOC>
<DOCNO> 177411 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/22/son/sondun11.html </URL>
<DATE> 2003/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Çeçenistan'da patlama 9 Rus askeri öldü 
</HEADLINE>
<TEXT>

     Çeçenistan'ın başkenti Grozni yakınlarında, Rus askerlerine uzaktan kumandalı bombayla düzenlenen saldırıda 9 asker öldü. 
     Kuzey Kafkasya'daki Rusya Genelkurmay Başkanlığı'ndan adını vermek istemeyen bir yetkili, Petropavlovksi bölgesi yakınlarında uzaktan kumandalı bombanın patlaması sonucu, 2 Rus askerinin de yaralandığını belirtti. Patlamada kullanılan bombanın el yapımı olduğu ve askeri konvoyun geçeceği yolun kenarında duran bir arabaya yerleştirildiği kaydedildi. 
     Moskova'da Çeçenistan'da durumun normalleştiği yönünde bir kanaat oluşmaya başlamışken, son zamanlarda çatışma ve patlamaların arttığı dikkat çekiyor. 
     Çeçenistan'ın güneydoğusunda da dün ve önceki gün 100 Çeçen militan ile 500 Rus askeri arasında şiddetli çatışmalar çıkmıştı. 
     
</TEXT>
</DOC>
