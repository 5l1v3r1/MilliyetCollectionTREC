<DOC>
<DOCNO> 192782 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/02/yasam/yas04.html </URL>
<DATE> 2003/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Kolunu 'Jaws' kaptı 
</HEADLINE>
<TEXT>

   Köpekbalığı yavaş yavaş yaklaştı. Ve sörf yapan 13 yaşındaki Bethany Hamilton'un kolunu kopardı.. 
      DIŞ HABERLER SERVİSİ 
   
   Hawaii Adaları'nın Haena bölgesinde bir köpekbalığı, arkadaşıyla sörf yapan 13 yaşındaki Bethany Hamilton'a fotoğrafta saldırarak sol kolunu kopardı. Birçok ulusal sörf yarışmasına katılan Hamilton, cuma sabahı sahilden 500 metre açıkta, arkadaşı Alana Blanchard'la sörf yapıyordu. Aniden ortaya çıkan köpekbalığı, küçük kızın sol kolunu kaptı. Hamilton'u ölümden, sörfün bağıyla kolunu sararak kanamayı bastıran arkadaşı Alana'nın babası Holt Blanchard kurtardı. Kopan kolu bulunamayan Hamilton, geçirdiği şok nedeniyle hastanede tedavi altına alındı. 
   Köpekbalığının sörfte bıraktığı diş izlerini inceleyen yetkililer, 40 santimetre boyunda, 20 santimetre eninde diş izleri bulunduğunu, bunun da köpekbalığının 3.5-4.5 metre olduğunu gösterdiğini ifade ettiler. Olayın yaşandığı Kauai Kumsalları, güvenlik taraması için bir günlüğüne kapatıldı. 
   
   
</TEXT>
</DOC>
