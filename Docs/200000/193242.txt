<DOC>
<DOCNO> 193242 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/04/son/sondun35.html </URL>
<DATE> 2003/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'nin en çok okunan gazetesi "USA Today"... 
</HEADLINE>
<TEXT>

     ABD'nin en çok okunan gazetesinin ''USA Today'' olduğu bildirildi. 
     Amerikan finans çevrelerinin gazetesi Wall Street Journal'da WSJ yayınlanan istatistiğe göre, USA Today'in günlük tirajı 2 milyon 246 bin 996. Gazetenin satışının son 6 ayda yüzde 0.7 arttığı kaydedildi. 
     İkinci sırada Wall Street Journal yer alıyor. WSJ tirajına, para ödeyerek internet sitesine giren abonelerini de dahil etti. Buna göre WSJ'nin tirajı 2 milyon 91 bin 62. Tiraj artışı ise yüzde 16'yı buluyor. 
     New York Times NYT gazetesi 1 milyon 118 bin 565'lik tirajıyla üçüncü sırada yer alıyor. NYT'nin tiraj artışı yüzde 0.5. Onu 955 bin 211'lik tirajla Los Angeles Times LAT izliyor. LAT'ın tirajı son 6 ayda yüzde 1.1 oranında düştü. 
     732 bin 872 adet satan Washington Post 5. sırada yer alıyor. Washington Post'un tirajı da yüzde 1.9 azaldı. 729 bin 124 adet satan New York Daily News gazetesinin tirajında yüzde 2.1'lik artış gözlenirken, onun rakibi olan New York Post NYP yüzde 10.6 oranında tiraj artırdı. NYP'nin günlük satışı 652 bin 426. 
     Diğer büyük Amerikan gazetelerinin tirajları da şöyle Chicago Tribune 613 bin 509 yüzde -0.4 , Newsday 580 bin 69 yüzde 0.2 , Houston Chronicle 5 bin 18 yüzde 0.2 . 
     
</TEXT>
</DOC>
