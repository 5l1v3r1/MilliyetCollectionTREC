<DOC>
<DOCNO> 182136 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/13/son/sonspo15.html </URL>
<DATE> 2003/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Konyaspor 1 - Galatasaray 0 
</HEADLINE>
<TEXT>

     Birinci Süper Futbol Ligi'nde Konyaspor, Galatasaray'ı 1-0 yendi. 
     Stat Atatürk Hakemler Metin Tokat xx, Ekrem Kan xx, Metin Kıtmır xx Konyaspor Ali Uyanık xxx, Yasin xxx, Ömer xx, Zafer Biryol xxx, Ogün xx, Cenk x Dk. 46 Tayfun xx , Niyazi xx Dk. 58 Hasan xx , Altan xxx Dk. 83 Hayri , Cem xx, Sedat xx, Ünsal xxx Galatasaray Mondragon xx, Bülent xx, Frank De Boer xx, Hakan Şükür x, Hasan Şaş x Dk. 76 Arif x , Bratu xx, Ayhan xx, Abdullah x Dk. 46 Prates xx , Petre xx Dk. 58 Baliç x , Sabri xx, Hakan Ünsal xx Gol Dk. 75 Zafer Biryol Sarı Kartlar Dk. 58 Sabri Galatasaray , Dk. 70 Tayfun, Dk. 90 Ali Uyanık Konyaspor 
     Kırmızı kart Dk. 44 Ömer Konyaspor 
     
     İlk yarı 

     Konyaspor sahaya ''Galatasaray'a Şampiyonlar Ligi'nde Başarılar Dileriz'' yazılı pankartla çıktı. 
     İlk dakikaları orta saha mücadelesi şeklinde geçen maçta, seyirci desteğini arkasına alan Konyaspor, daha atak oynayan ve golü düşünen taraf oldu. Organize ataklarla, Galatasaray yarı sahasına gelen Konyaspor, sarı kırmızılı defansa zor anlar yaşatttı. 
     3. dakikada, orta sahadan aldığı pasla topla buluşan Konyasporlu Yasin, Galatasaray ceza sahasına girmeden uzaktan sert vurdu. Kaleci Mondragon'un güçlükle müdahale edebildiği meşin yuvarlak kornere gitti. 
     16. dakikada, Bülent'in sağdan ortasında, yere yakın noktada Hakan Şükür'ün kafayla dokunduğu top, sağdan auta çıktı. 
     24. dakikada, Zafer Biryol'un, ceza sahasına girmeden sağ çaprazdan yaptığı sert vuruşta, kaleci Mondragon'dan dönen topa bu kez Yasin iyi vuramadı. 
     28. dakikada, Hakan Şükür'le yaptığı verkaçla Konyaspor ceza sahasına giren Ayhan dengesini kaybederek yere düşünce, Galatasaray'ın atağı sonuçsuz kaldı. 
     31. dakikada, kazanılan serbest vuruşu Konyaspor kalesini karşıdan gören noktadan kullanan Frank De Boer'un kötü vuruşunda, top üstten auta çıktı. 
     44. dakikada Galatasaray'ın atağında Hasan Şaş ceza sahasına girmeden düşürüldü. Bu sırada ceza alanı dışında ortaya çıkan gerginlikte, Konyaspor defans oyuncusu Ömer, Hakan Şükür'e dirsek attı. Olayı gören yardımcı hakem Metin Kıtmir'in uyarısını dikkate alan hakem Metin Tokat, Ömer'i kırmızı kartla oyun dışı bıraktı. 
     Kazanılan serbest vuruşta, Sabri'nin sert vurduğu top, kaleci Ali Uyanık'ın müdahalesiyle kornere çıktı. 
     Maçın ilk yarısı 0-0 sonuçlandı. 
     
     İkinci yarı 

     İkinci yarıya 10 kişi başlayan ve daha kontrollü oynayan Konyaspor, kontrataklarla rakip kalede gol aradı. Pozisyon zenginliği oldukca az olan maçta, yeşil-beyazlı ekip etkili olamayan Galatasaray karşısında istediğini elde etmeyi başardı. 
     51. dakikada, Altan'ın soldan ortaladığı topu, Zafer Biryol ceza sahası içinde kontrol edemeyince, Galatasaray defansı tehlikeyi büyümeden uzaklaştırdı. 
     56. dakikada, Altan'ın soldan kullandığı serbest vuruşta, Galatasaray kale önünde Zafer Biryol'un dokunamadığı meşin yuvarlak, üstten auta çıktı. 
     62. dakikada, Yasin'in sağdan ortasında, Galatasaray defansını aşan topa, kale sahası içindeki Hasan iyi vuramadı. 
     75. dakikada, Yasin'in sağdan ortasında, ceza sahası içinde topla buluşan Zafer Biryol, şık bir vuruşla meşin yuvarlağı kaleci Mondragon'un sağından filelerle buluşturdu 1-0 
     88. dakikada, Baliç'in soldan ceza sahasına girmeden ortaladığı topa, kale önünde Hakan Şükür dokunamayınca Galatasaray bir golden oldu. 
     Karşılaşma, Konyaspor'un 1-0 üstünlüğüyle sona erdi. 
     Öte yandan, Galatasaray'ın, Avrupa Şampiyonlar Ligi'nde karşılaşacağı İtalya'nın Juventus takımının yardımcı antrenörü Corradini Giancarlo da maçı izledi. 
     
</TEXT>
</DOC>
