<DOC>
<DOCNO> 158310 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/22/son/sontur06.html </URL>
<DATE> 2003/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara'da fuhuş yapan 10 kadın yakalandı... 
</HEADLINE>
<TEXT>

     Ankara'da fuhuş yaptıkları belirlenen 10 kadın ahlak polisince yakalandı. 
     Emniyet yetkililerinden alınan bilgiye göre, bir ihbarı değerlendiren Ankara Asayiş Şube Müdürlüğü Ahlak Büro Amirliği görevlileri, Dikmen Keklikpınarı Caddesi'nde fuhuş yaptığı saptanan Zarema B. adlı yabancı uyruklu kadını gözaltına aldı. 
     Altındağ'da para karşılığı kadın pazarladığı belirlenen Ülkü K. ile telefon bağlantısı kuran polis, buluşma adresinde Ülkü K. ile fuhuş yapan 2 kadını ve 1 erkeği suçüstü yakaladı. 
     Demetevler'de ise bir apartmanda fuhuş yapıldığı ihbarını değerlendiren Ahlak Büro Amirliği eve baskın düzenledi. Evde fuhuş yapan 2'si kadın 5 kişi suçüstü yakalanarak gözaltına alındı. 
     Müşteri gibi davranan polise, kendisini pazarlamak isteyen ve cep telefondan ile randevu veren Çağla takma isimli Sevgi Y de, buluşma noktası olarak verdiği Ulus'taki bir çarşı önünde yakalandı. 
     Öte yandan, Çankaya Simonbolivar Caddesi'nde bir apartmanda fuhuş yapıldığını saptayan Ahlak Bürosu ekipleri gece bu eve baskın düzenledi. Evde erkek bulunamadı, ancak yurda kaçak yollarla giren ve para karşılığı kadın pazarlayan Elena S. ile fuhuş yapan yabancı uyruklu 2 kadın gözaltına alındı. Gözaltına alınan yabancı uyruklu kadınların sınır dışı edileceği kaydedildi. 
     
</TEXT>
</DOC>
