<DOC>
<DOCNO> 161737 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/07/son/sontur29.html </URL>
<DATE> 2003/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Ve karşınızda 'Kiraz Güzeli'... 
</HEADLINE>
<TEXT>

     Tekirdağ'da düzenlenen 39. Kiraz Festivali'nde, Buket Özkale isimli genç kız, kiraz güzeli seçildi. 
     Özgürlük ve Barış Parkı'nda, düzenlenen güzellik yarışması öncesi konuşan Belediye Başkanı Kadir Çebi, bu yıl 39'uncusunu düzenledikleri Kiraz Festivali etkinliklerinin, insanların kaynaşmasını sağladığını belirtti. 
     Güzellik yarışmasına katılan 12 genç kız, jüri üyelerinin önünde podyuma tarihi kıyafetlerle çıktı. Yarışmacılar, spor ve gece kıyafetleriyle yarışmayı tamamladılar. 
     Jüri üyelerinin değerlendirmesi sonucu, 7 numarayla yarışmaya katılan Buket Özkale birinci olurken, ikinciliğe Sevinç Gemici ve üçüncülüğe de Güleser Zırhlı seçildi. 
     Kiraz güzeli seçilen Özkale'ye güzellik tacını Vali Yardımcısı Hıdır Kahveci takarak, çeşitli hediyeler verdi. Dereceye giren diğer güzellere de hediyelerini, Çebi ile Macaristan'ın Ankara Büyükelçisi Zsolt Szalay verdi. 
     
</TEXT>
</DOC>
