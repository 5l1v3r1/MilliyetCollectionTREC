<DOC>
<DOCNO> 162629 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/12/yazar/cetiner.html </URL>
<DATE> 2003/06/12/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Tesettür duyguları bastıramıyor 
</HEADLINE>
<TEXT>

     Havalar henüz ısınmaya başlamıştı, dışarıda oturamazdım, ünlü Kanlıca yoğurduğunu satan çayhaneden içeriye girdim. Ama önce şöyle bir baktım pencereden. Bir köşede tesettürlü, yani saçları örtülü, sadece masum güzel yüzü açık, daracık pardesüsü yerlere kadar inen genç bir kız oturuyordu. Yanındaki yağız delikanlının kolları arasında ne kadar mutluydu Gençliğin fışkıran duygularını duvarlar örtemiyor, sıkı sıkıya sarındıkları, bez parçası kumaşlar mı bastıracak 
     
Örtülü duygular      İçeriye girdim etraf bomboş. Şöyle bir taradım etrafımı. Bir başka köşede bir başka tesettürlü genç kız oturuyordu, masanın karşı yanında esmer bir delikanlı. Büyülenmiş gibi birbirlerine bakıyor, mırıl mırıl bir şeyler anlatıyorlardı. Acaba karşılıklı aşklarını mı anlatmaya çalışıyorlar Acaba sevgi sözcüklerini mi fısıldaşıyorlar Yoksa, ilerideki günlerin planları mı bu mırıltılar 
     Zaman zaman başlarını birbirlerine doğru uzatıp nefes nefese yaklaştıklarını, duygularının patladığını hissetmemek ne mümkün Bir şey daha söyleyeyim, öpüşmüyordu iki genç eski edebiyatçıların yazdıkları gibi kumrulara benzer sevişiyorlardı 
     
Tesettürlü aşk      Daha bitmedi, elimdeki gazeteleri okurken bir ara şöyle bir baktım etrafa... aynı şekilde örtünmüş iki çift daha gelmiş, önlerinde semaver, çay içiyorlar. Genç kız öyle bir manto giymiş ki, vücudunun tüm çizgileri tüm çekiciliği ile ortada. Göğüsleri, kalçaları tıpkı Ankara Palas'ta sergilenen tesettür defilesinde mankenlerin giyindikleri gibi. Ayakları kırmızı ojeli, pedikürlü, önleri iyice açık pabuçlar ve çorap yok, güneş görmemiş bir ten. 
     Evet bunlar bir anda sıraladığım örnekler ama artık eğlence yerlerine kadar her yerde öylesine çoğaldılar ki... gerektiğinde fıkır fıkır oynayan güya tesettürlü genç hanımlarımız maşallah gittikçe çoğalıyor 
     Yukarıda anlattığım örtülü genç kızlarımızın seks duygularını bu şekilde doyurmalarını gayet doğal buluyorum. Ama içleri hayat dolu bu gençlerin kapanmalarına, hele bazılarının abartarak öcüler gibi örtünmelerine sebep ne Günah diyorlar, niçin günah olsun Allah'ın verdiği güzellikleri göstermek günah olur mu hiç 
     Şu yukarıda gördüğümüz manzaraların nedeni besbelli siyasetçilerin kızışması kızıştırması Etkileri altında böyle bir kesimi yaratmak, sonra onlardan yararlanmak istiyorlar toplum içinde 
     Birileri başı açık, etekleri mini fıkırdıyor... diğerleri örtünmüş ama yine de fıkır fıkır Doğanın gücüdür onlara bunu yaptıran 
     Mutlaka bir çıkış yolu bulunur diyorum, komplekslerini incitmeden soruna yaklaşılırsa. Hanımların büyük çoğunluğu sanırım fırlatıp atacaktır bu kıyafetleri. Ama o yolu bulacak, o anlayışı gösterecek lider nerede 
     
Hanımefendilerin fotoğrafları      İstanbul basını Başbakan Adnan Menderes'e boykot ilan etmişti. Baraj mı açıyor, ne fotoğrafı girecek, ne haberi İki yüz bin kişi İzmir'de Başbakan'ı mı karşılıyor, Menderes'in önemli bir konuşması mı var Ya tek sütunluk haber veya o da yok 
     Ahh ah... şu bizim yeni kuşak basınımız aynı boykotu ama bu defa hakça Emine Hanımefendi ile Hayrünnisa Hanımefendi'ye ve bazı devlet ricalinin eşlerine uygulayabilse türbanlı fotoğraflarını tek kare, haberlerini tek satır koymasa... hem çevrelerine örnek olamaz, baskı yapamazlar hem propaganda silahları ellerinden gider Haydi var mısınız 
     

</TEXT>
</DOC>
