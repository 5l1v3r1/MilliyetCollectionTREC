<DOC>
<DOCNO> 153608 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/30/son/sontur28.html </URL>
<DATE> 2003/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul Üniversitesi'nde kavga.. 
</HEADLINE>
<TEXT>

     İstanbul Üniversitesi İÜ fen ve edebiyat fakültelerinde afiş asma tartışması nedeniyle çıkan kavgada, bazı öğrenciler yaralandı. 
     Fen ve edebiyat fakültelerinin faaliyet gösterdiği binanın içindeki ''Hergele Meydanı''nda, saat 14.30 sıralarında, afiş asmak isteyen Atatürkçü Düşünce Kulüpleri Federasyonu üyesi öğrenciler ile afiş asılmasına karşı çıkan öğrenciler arasında başlayan tartışma, kısa sürede kavgaya dönüştü. 
     Sandalye, masa, yumruk ve tekmelerin kullanıldığı kavga, bir süre edebiyat ve fen fakültelerinin koridorlarında sürdü. 
     Öğrencilerin kavgası, güvenlik kuvvetlerinin okula girmesi ve Atatürkçü Düşünce Kulüpleri Federasyonu üyelerinin okul dışına çıkmasıyla sona erdi. 
     Fakültelerin koridorlarında bulunan masa, sandalye ve bankların hasar gördüğü kavgada, bazı öğrenciler hafif yaralandı. 
     




</TEXT>
</DOC>
