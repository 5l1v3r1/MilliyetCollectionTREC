<DOC>
<DOCNO> 159832 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/30/guncel/gun01.html </URL>
<DATE> 2003/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Adli Tıp'ta otopsi skandalı 
</HEADLINE>
<TEXT>
Olmayan dalağa sağlam raporu... 
     TURAÇ TOP İzmir DHA 

     İzmir'de mide rahatsızlığı çeken Hürriyet Kandemir'in 39 yanlış tedavi sonucu öldüğünü öne sürerek Ege Üniversitesi Hastanesi'nde görevli biri profesör, üç doktor hakkında suç duyurusunda bulunan kardeşleri, otopsi raporuyla şoke oldu. Ameliyattan sonra çekilen tomografide, bir ay önce alınan dalak için sağlam raporu verildiği belgelendi. 
     Ev hanımı Kandemir, geçen mayısta kilo vermek için diyete başlayınca mide şik yetleri arttı. Ege Üniversitesi Hastanesi'nde yapılan kontrolde midesinde tümör olduğu belirlenerek Genel Cerrahi Servisi'ne yatırılan Kandemir, Prof. Dr. Adem Güler ve ekibince 11 Haziran 2002'de ameliyata alındı. Operasyonun ardından 20 kilo birden zayıfladığı öne sürülen Kandemir, 11 Ocak'ta rahatsızlandı ve kaldırıldığı aynı hastanede öldü. Kandemir'in ölümüyle yasa boğulan kardeşleri Güler, Doç. Dr. Erdem Göker ve Uzman Dr. Bülent Karabulut'un yanlış tedavi uyguladığını öne sürerek, savcılığa suç duyurusunda bulundu. 
     Ertaç Güneş, Atilla Güneş, Kader Doruk ve Adalet Erkuş kardeşlerin şik yeti üzerine Kandemir'in mezarı 24 Ocak'ta açıldı ve cesedine Adli Tıp Kurumu İzmir Grup Başkanlığı Morg İhtisas Dairesi'nde otopsi yapıldı. Kandemir'in ölümünün kanser ve komplikasyonları sonucu meydana geldiği, hatalı teşhis ve tedavinin yapılıp yapılmadığının tespiti için Yüksek Sağlık Ş rası'ndan görüş alınmasının uygun olduğu belirtildi. 
     
     Normal ve sağlam 
     Adli Tıp Raporu'nda ise Kandemir'in ameliyat sırasında dalağı alındığı halde bir ay sonra aynı hastanede çekilen tomografiden sonra düzenlenen raporda, "normal büyüklükte ve sağlam" ifadesine yer verildiği belirtildi. 
     Kader Doruk, bu ihmalin peşini bırakmayacaklarını belirterek, "Sorumluları bulmak için hukuksal mücadelemizi sürdürüyoruz. Ama yaşanan skandallar beklemediğimiz noktalara ulaştı. Bunlar kişisel hata. Hangisine üzüleceğimizi şaşırdık" dedi. 
     Kardeşlerin avukatı Mustafa Kılıç da, doktorlar hakkında idari soruşturma başlatıldığını belirtti. 
     
     

</TEXT>
</DOC>
