<DOC>
<DOCNO> 197621 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/24/son/soneko16.html </URL>
<DATE> 2003/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da bayram alışverişi... 
</HEADLINE>
<TEXT>

     Bayram alışverişi nedeniyle tarihi Mısır Çarşısı'nda yoğunluk yaşandı. 
     Bayram için şeker, çikolata, kuruyemiş, kahve ve kolonya almak isteyenler Eminönü'ndeki Mısır Çarşısı'na akın etti. Çarşıda 3 milyon liradan başlayan paket çikolata fiyatları büyük ilgi gördü. 
     Mısır Çarşısı'ndaki hareketlilik Kapalıçarşı'ya yansımadı. Tarihi çarşı, olağan günlerinden birini yaşar gibiydi. 
     Dar gelirlilere yönelik uygun fiyatla alışveriş yapmak isteyenlerin tercihi Mahmutpaşa ve Eminönü ise her bayram olduğu gibi yine işporta tezgahlarına teslim oldu. 
     Bayramlık giysilerden ayakkabıya, kırtasiyelik malzemeden oyuncağa, çikolata ve şekerden mutfak eşyasına kadar çeşitli ürünlerin satıldığı tezgahlarda bayan manto 50 milyon, erkek pantolon 15 milyon lira, gömlek 5 milyon lira, erkek ayakkabı 15 milyon lira, bot 18 milyon lira ve çocuk giysileri 5 milyon liradan başlayan fiyatlarla alıcı buldu. 
     Eminönü'ndeki boşaltılan otobüs durağı işportacılar tarafından kullanılırken, Yeni Camii'nin merdivenleri de alışveriş sırasında yorulanların dinlenme yeri oldu. 
     Mısır Çarşısı esnafı ve işportacılar bayram bereketinden memnun olduklarını ifade ederek, böyle günlerde yüzlerinin güldüğünü söylediler. 
     
</TEXT>
</DOC>
