<DOC>
<DOCNO> 156336 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/13/son/sondun03.html </URL>
<DATE> 2003/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Kolombiya Devlet Başkanı cüzdanını düşürdü, 6 milyar lira çaldırdı 
</HEADLINE>
<TEXT>

     Kolombiya Devlet Başkanı Alvaro Uribe, cüzdanını kaybedince, içindeki ATM kartını bulan kişi ya da kişiler, Uribe'nin hesabından 6 milyar 700 milyon lira çaldı. 
     Yetkililerin verdiği bilgiye göre, Devlet Başkanı Uribe, muhtemelen geçen hafta Bucaramanga kentini ziyareti sırasında ceketini çıkarırken cüzdanını düşürdü. 
     Bankalar, şifrenin özenle saklanması hususunda müşterileri ne denli uyarırsa uyarsın, Devlet Başkanı'nın hesabından para çekenlerin ''bir unutkanlıktan'' yararlanmış olması muhtemel. 
     Cumayı cumartesiye bağlayan gece, Devlet Başkanı Uribe, banka kartını kaybettiğini daha fark etmeden, 17 kez otomatik makinadan para çekildi. Ancak polis, pazartesi günü iki sanık yakaladı ve Devlet Başkanı'nın hesabından çekilen toplam 12 milyon Kolombiya pesosu tutarında 6 milyar 700 milyon TL parayı ortaya çıkardı. 
     
</TEXT>
</DOC>
