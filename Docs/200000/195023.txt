<DOC>
<DOCNO> 195023 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/12/son/sondun47.html </URL>
<DATE> 2003/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İtfaiyeciler yangından boa yılanı kurtardı 
</HEADLINE>
<TEXT>

     Belçika'nın Sambreville bölgesinde bir binada çıkan yangında, itfaiyeciler bir boa yılanıyla çok sayıda beyaz sıçan ve kaplumbağa kurtardı. 
     İtfaiye yetkilileri, ülkede çok fazla yabani hayvan besleyen aile bulunduğunu, ekiplerin bu tür müdahalelere hazırlıklı olduklarını, bugünkü yangın sırasında bir itfaiye eriyle bir kişinin yaralandığını, binanın tümünün yandığını, vahşi hayvanlar arasında yaralanan veya ölen olmadığını açıkladılar. 
     Öte yandan, Belçika Flaman Orman ve Doğa Müdürlüğü, yabani kuş kaçakçılığı yapan bir kişinin tutuklandığını duyurdu. Avlanması yasak göçmen kuşları canlı yakalayarak pazarladığı bildirilen bu kişinin evine yapılan baskında da, koruma altına alınan cinslerden 127 kuş bulunduğu belirtildi. 
     
</TEXT>
</DOC>
