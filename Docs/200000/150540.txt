<DOC>
<DOCNO> 150540 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/17/son/sontur14.html </URL>
<DATE> 2003/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
''Buffalo'' davasında ''gıyabi tutuklama'' kararı... 
</HEADLINE>
<TEXT>

     Yurda kaçak sokulduğu iddia edilen etlerle ilgili olarak İsak Romano ve ''Drej Ali'' lakaplı Ali Yasak'ın da aralarında bulunduğu 71 sanıklı ''Buffalo'' davasına devam edildi. 
     Ankara 1 No'lu DGM'de davanın bugünkü duruşmasına, bazı sanıkların avukatları katıldı. 
     Mahkeme Başkanı Mehmet Orhan Karadeniz, TIR şoförü olan sanık Osman Ser'in adresinde bulunamadığının bildirildiğini belirterek, bütün aramalara rağmen bulunamayan ve savunması alınamayan Ser'in, gıyaben tutuklanmasına karar verildiğini açıkladı. 
     Mahkeme Başkanı Karadeniz, gelmeyen talimat cevaplarının beklenmesine ve diğer eksikliklerin tamamlanmasına karar verildiğini belirterek, duruşmayı erteledi. 
     İddianamede, 71 sanık hakkında 2 yıl ile 27 yıl arasında değişen ağır hapis cezaları talep ediliyor. 
     





</TEXT>
</DOC>
