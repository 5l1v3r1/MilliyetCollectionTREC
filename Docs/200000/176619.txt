<DOC>
<DOCNO> 176619 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/19/siyaset/siy11.html </URL>
<DATE> 2003/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
MED TV'nin spikeri 'evine döndü' 
</HEADLINE>
<TEXT>

      CEM BAKIRCI Erzurum DHA 

   
   Erzurum DGM tarafından 12.5 yıl hapis cezasına mahk m edilen MED TV'nin kadın spikeri Hüsnü Cemal Aslan, Topluma Kazandırma Yasası'ndan yararlanarak tahliye oldu. MED TV'de spikerlik yapan Aslan, önceki yıl evlenme işlemlerini yaptırmak için geldiği Erzurum'un Hınıs ilçesinde yakalandı. Arananlar listesinde adı geçen Aslan 25 ilk sorgusundan sonra tutuklandı. Bölücü terör örgütüne yardım ve yataklık etmek suçundan Erzurum DGM'de yargılanan Aslan, 12.5 yıl hapis cezasına mahk m edildi. Hamile olarak cezaevine giren Aslan, burada bir erkek çocuk dünyaya getirdi. Topluma Kazandırma Yasası'nın yürürlüğe girmesinin ardından avukatı aracılığıyla DGM'ye başvuran Aslan, pişman olduğunu belirterek tahliyesini istedi. Yaklaşık üç yıldır Erzurum F Tipi Cezaevi'nde bulunan Aslan, DGM'nin kararıyla yasadan yararlanarak evine döndü. 
   
   
</TEXT>
</DOC>
