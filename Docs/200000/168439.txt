<DOC>
<DOCNO> 168439 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/10/yazar/asik.html </URL>
<DATE> 2003/07/10/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Küsler korosu.. 
</HEADLINE>
<TEXT>

     Başbakan da Cumhurbaşkanı ile konuşmuyor. Son haftalarda Köşk'e çıkmıyor. 
     Başbakan ile Genelkurmay Başkanı Özkök'ün arası da şeker renk... 
     Başbakan, Ordu'ya ve Genelkurmay Başkanı'na soğuk bakıyor. 
     Ordu ve Genelkurmay Başkanı da Başbakan'a kuşku ile bakıyor. 
     Sonuçta, zirvedeki üç yetkili isim, 11 askerimizin Amerikalılar tarafından esir edilmesi gibi en vahim olayda bile bir araya gelmiyor. 
     Tayyip Erdoğan'ın halkla arası nasıl diye sorarsanız 
     Halkın yüzde 75'i oy vermediğine göre çoğunluk ona güvenmiyor. 
     Arkasında yüzde 25 halk desteği ve teslimiyetçi politika karşılığı ABD ve AB'den gelen yarım destekle Tayyip Erdoğan iktidarı nereye kadar gider 
     Daha da önemlisi Türkiye'yi nereye götürür 
     Gelişmeler pek iyi bir istikamete gitmediğimizi gösteriyor. 
     AKP iktidarının, dış sorunlar yetmiyormuş gibi içerde de "Cumhuriyet rejimi" ni zorlaması işleri iyice zorlaştırıyor. 
     Bu gemi bunca çekişmeye dayanır mı 
     
     Dostunun kusurlarını ona yalnızken söyle, başkalarının yanında ise onu öv. 
Aristo 

     Özhan Canaydın ve Fatih Terim, "Geleceğin takımını kuracağız" demişlerdi. Para çıkışmadı... Geçmişin takımını kurdular. 
     
     
Cinayeti gördük...      Süleymaniye'deki kararg hımızın basılıp 11 askerimizin başlarına çuval geçirerek esir edilmesi "Onurumuz kırıldı, aşağılandık" şeklinde tepkilere yol açtı. Bir dostumuz doğruyu söyledi 
     - Amerika Türkiye'yi 60 yıldır aşağılıyordu. Ama halk fark etmiyordu. Çünkü ABD ile ilişkilerden çıkar sağlayanlar toplumun başına çuval geçirmişti. Gerçeği ancak askerlerimizin başına çuval geçirilince gördük. Teslimiyetçi politika sürerse benzer örnekleri hep görürüz. 
     
Hıyararşi vesaire...      Yeni moda bu... Madem YÖK'e karşısınız o zaman hükümetin hazırladığı yasayı desteklemelisiniz... Madem ordunun yönetimdeki rolünü fazla buluyorsunuz o zaman AKP'nin uyum paketini destekleyeceksiniz... Ali Sirmen bu yutturmacalara kızgın 
     - YÖK'e karşıyım ama ŞÖK'e de karşıyım diyor telefonda... 
     - ŞÖK nedir 
     - Şeriatçı Öğretim Kurulu... 
     Ekliyor 
     - Demokrasiye uymayan askeri "hiyerarşi"ye karşıyım ama ülkeyi laiklikten kopartacak sivil "hıyararşi" ye daha da çok karşıyım... 
     
Korkunç tasfiye..      Hükümet Türkiye'nin bilim ve üniversite yaşamını iyileştirmek için yasa tasarısı hazırlıyor. Ancak bu hazırlığı tüm üniversitelerden, uzmanlardan hatta kendi milletvekillerinden gizliyor. Neden Belli ki doğacak tepkilerden korkuyor. Belli ki kendi kafasından geçenleri bilim dünyasının önüne çıkartacak, kamuoyu önünde tartışacak cesareti ve yüzü yok... 
     Dün Üniversitelerarası Kurul toplandı. Milli Eğitim Bakanı Hüseyin Çelik koşa koşa Kurul'a gelip üniversite hocalarıyla diyalog arayışına girdi. 
     Bu diyalog arayışı, dikkat buyrun, yasa tasarısı hazırlandıktan sonra başladı. 
     DSP iktidarında bir dönem Milli Eğitim Bakanlığı yapmış Prof. Necdet Tekin dünkü basın toplantısında yeni YÖK yasasından madde örnekleri verdi. 
     - Yasa çıktığı andan itibaren Üniversitelerarası Kurul, üniversite senatoları, yönetim kurulları, fakülte, enstitü, yüksekokul kurulları, rektörler, dekanlar vs. görevi sona eriyor. Böylece 26 bin seçilmiş insan bir anda tasfiye ediliyor. 
     - Rektör seçiminde öğretim üyeleri 4 aday belirliyor, Milli Eğitim Bakanı'nın atadığı 7 kişilik komisyon bu 4 adayı 2'ye indiriyor. Cumhurbaşkanı bu iki kişiden birini rektör olarak atıyor. Hükümet böylece seçime h kim oluyor. 
     - 17 üyeli YÖK'ün 8 üyesi Bakanlar Kurulu tarafından seçiliyor ve böylece YÖK hükümetin emrine giriyor. 
     AKP iktidarının niyeti açık... Üniversiteyi bilim ve özerklikten koparıp hükümetin emrinde oyuncak haline getirmek. Türkiye izin verecek mi 
     
     Sokaklarda boğaların insanları kovaladığı festival İspanya'da değil de Türkiye'de düzenlense ne olurdu Ellerinde muhtelif çap ve ebatta kesici ve pişirici aletlerle insanlar boğaları kovalıyor olurdu. 
Akif Kökçe 

Müfettiş ilanı...      Mevsimi geldi... Gazetelerde çarşaf çarşaf "Müfettiş alınacak" ilanları ve sınavlara hazırlanan binlerce genç... Erkan Sezgin anlatıyor 
     - 15 yıl önce sınavlara hazırlanan üç arkadaşım bir araya gelmiş... İkisi ellerinde kestikleri sınav ilanlarını birbirine göstermekteymiş... Bunu gören üçüncü arkadaşım sormuş... "Bunlardan kaç tane biriktirince müfettiş olunuyor " 
     
     

</TEXT>
</DOC>
