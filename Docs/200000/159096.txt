<DOC>
<DOCNO> 159096 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/26/son/sontur10.html </URL>
<DATE> 2003/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Sertab'ın şarkısı, Çin Devlet Televizyonu'nda haber jeneriği oldu 
</HEADLINE>
<TEXT>

     İhsan DÖRTKARDEŞ DHA 
     Sertab Erener'in Litvanya'nın başkenti Riga'da katıldığı 48'inci Eurovision Şarkı Yarışması'nda Türkiye'ye birincilik getirmesine dünya televizyonları geniş yer verdi. Çin Devlet Televizyonu CCTV' Erener'in Everyway That I Can' Yapabileceğim Her Şekilde şarkısını haber bültenine jenerik yaptı. İngilizler, aldıkları sıfır puanı İngiltere'nin Irak Savaşı politikasının karşıt sonucu olabileceğini savundu. 
     Erener'in elde ettiği büyük başarı, Avrupa'daki TV kanallarında geniş yer buldu. Erener'e eşlik eden 4 vokalistten 3'ünün Alman olması nedeniyle Alman ARD, ZDF, RTL kanalları başarıya ayrı önem verirken, Almanya'da sonucun açıklanmasından sonra sokaklara ellerinde Türk bayrakları ile dökülen binlerce Türk'ün görüntüleri ekranlara getirildi. 
     Erener'in başarısı, Uzakdoğu'da da geniş yer buldu. Çin devlet televizyonu CCTV de, Erener'in birinciliğine İngilizce yayın yapan 9'uncu kanalda geniş yer verirken Everyway That I Can'ı haber bülteninin jenerik müziği yaptı. 
     
     İNGİLTERE, SAVAŞ VE OYLAMA 

     İngiltere'nin Eurovision'da sıfır puanla sonuncu olmasını bu ülkede şok etkisi yapatırken, bu sonucun arkasında Başbakan Tony Blair'in Irak politikası gösterildi. The Independent gazetesi, İngilizler'in uğradığı hezimet ile ilgili "Artık Irak Savaşı'nın maliyetini biliyoruz'' diye başladığı haberinde, "İngiltere'nin Riga'dan 0 puanla dönmesi, savaş karşıtı görüşün bir sonucu olabilir'' diye yazdı. 
     The Times gazetesi de, grubun utanç verici sonuçla İngilterne'ye döndüğünü, alınan sonucun Tony Blair'in Irak politikasına Avrupa'nın verdiği jüri kararı olarak ortaya çıktığını savundu. İngiliz gazeteleri Sertab Erener ve zafar fotoğraflarına da geniş yer verdi. 

     
</TEXT>
</DOC>
