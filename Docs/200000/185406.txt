<DOC>
<DOCNO> 185406 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/30/dunya/dun01.html </URL>
<DATE> 2003/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
'Bush, imparatorluk peşinde' 
</HEADLINE>
<TEXT>

      DIŞ HABERLER SERVİSİ 

   
   ABD'deki 2004 başkanlık seçimi için Demokrat Parti'den aday adayı olan emekli Orgeneral Wesley Clark, "Winning Modern Wars" Modern Savaşları Kazanmak adlı yeni kitabında, ABD Başkanı George W. Bush'u, "Amerikan İmparatorluğu" peşinde koşmakla suçladı. 
   Wesley Clark, geçtiğimiz hafta piyasaya çıkan kitabında, Bush yönetiminin, dış politikayı geleneksel Amerikan değerlerinin dışına çıkardığını ve tek yanlılığı "abarttığını" yazdı. Irak'ta savaş sonrasının iyi planlanmadığını, zafere ulaşılamadığını savunan Clark, "tüm dünyayı özgürleştirmeyi amaçlayan emperyal vizyonun, Amerikan ordusunu zorladığını" belirtti. "Ordumuz imparatorluk ordusu değil, işgal için değil savaş için kuruldu" diyen Clark, ABD dış politikasının aniden tek yanlı, ahlakçı, aşırı milliyetçi bir çehreye büründüğüne dikkat çekti. 
   
   
</TEXT>
</DOC>
