<DOC>
<DOCNO> 187688 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/10/yasam/yas04.html </URL>
<DATE> 2003/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
"Dünya gözüyle şu Nobel'i aldım ya " 
</HEADLINE>
<TEXT>

   30 yıldır aday olduğu Nobel'i ömrünün son demlerinde alan Rus bilim adamı, "Beni N zım Hikmet'in yattığı mezarlığa gömsünler de, karım ziyaretime gelebilsin" diyor 
      CENK BAŞLAMIŞ Moskova 
   
   1940 yılından bu yana fizikle uğraşan Rus bilim adamı Vitaliy Ginzburg 87 , Nobel ödülüyle gelen şöhret ve paranın tadını çıkarıyor. 
   1916 doğumlu olan Ginzburg, fizik dalında Nobel ödülünü ABD'de yaşayan Rus bilim adamı Aleksey Abrikosov ve İngiliz Anthony Leggett'le paylaştı. Nobel Komitesi, üç bilim adamını süper iletkenler ve süper akışkanlarla ilgili çalışmaları nedeniyle ödüllendirdi. 
   Hayatını fiziğe adayan Ginzburg'la Nobel ödülü arasında ilginç bir sevgi - nefret ilişkisi var. Son 30 yıldır sürekli olarak fizik dalında ödüle aday gösterilmiş, ancak hiçbirinde kazanamamış. 
   
   'Fena yanılmışım ..' 
   Ginzburg, o yılları anlatırken, "Ödülü ideolojik nedenlerle bana vermediklerine emindim. Tabii, almak istiyordum ama ölüp bitmiyordum. Ödülü alınca, yanıldığımı anladım" diyor. 
   Ginzburg, Andrey Saharov'la birlikte hidrojen bombasının geliştirilmesi çalışmalarına da katılmış. Ancak, eşine Sovyet muhalifi damgası vurulması üzerine projeden uzaklaştırılmış. 
   Aslında fiili olarak fizikten kopmuş ve bilimsel bir dergi çıkarmaya başlamış Ginzburg. Derken, Oslo'dan gelen bir telefonla 30 yıldır beklediği ödüle kavuşmuş. İşin ilginç yanı, ödül aldığı süper iletkenlerle çalışmaya 1950'lilerde başlamış olması. Bir milyon dolarlık ödülden payına yaklaşık 300 bin dolar düşen Ginzburg, "Ölünce umarım beni evimizin yakınında, N zım Hikmet'in de yattığı mezarlığa gömerler de, karım sık sık ziyaretime gelebilir" sözleriyle yaşının ilerlediğini ima ediyor. 
   
   
</TEXT>
</DOC>
