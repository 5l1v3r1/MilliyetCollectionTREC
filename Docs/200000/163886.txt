<DOC>
<DOCNO> 163886 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/18/son/sondun16.html </URL>
<DATE> 2003/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'ta gösteri... ABD askeri ateş açtı.. 
</HEADLINE>
<TEXT>

     Irak'ta devlet başkanlığı sarayının ana kapısı önünde yüzlerce kişinin toplanarak düzenlediği gösteride Amerikan askerlerinin ateş açtığı bildirildi. 
     Bölgedeki AP muhabiri, göstericilerin, sarayın önündeki muhafızlara taş atmaya başlaması üzerine ateş açıldığını haber verdi. 
     AP, göstericilerin, Amerikan askerlerinin ateşinde birkaç kişinin vurulduğunu söylediğini duyurdu. 
     Daha önceki haberinde, açılan ateşte 1 kişinin öldüğünü, 1 kişinin de yaralandığı haber veren AFP'nin bölgedeki muhabiri de, ölen ve yaralanan Iraklıların eski ordu mensubu olduklarını bildirdi. 
     Nedeni henüz bilinmeyen bugünkü gösterinin devrik Devlet Başkanı Saddam Hüseyin'in büyük oğlunun doğum gününe denk geldiğine dikkat çekiliyor. 
     
</TEXT>
</DOC>
