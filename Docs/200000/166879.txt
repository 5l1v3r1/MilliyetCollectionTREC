<DOC>
<DOCNO> 166879 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/02/son/sonspo08.html </URL>
<DATE> 2003/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA yıldızı Williams'ın cinayet davası 12 Ocak'a ertelendi 
</HEADLINE>
<TEXT>

     Eski NBA yıldızı basketbolcu Jayson Williams'ın, geçen yıl bir otomobilin şoförünü öldürmesiyle ilgili açılan dava, savunma avukatlarının talebi üzerine 12 Ocak 2004 tarihine ertelendi. 
     Daha önce de şubat ayından eylül ayına ertelenen davanın bu, ikinci iptal edilişi oldu. 
     Savcı Steven C. Lember, davanın ertelenmesinin herkes için en iyisi olduğunu ve çözüm üretmek için daha çok zamana ihtiyaçları olduğunu söyledi. 
     35 yaşındaki eski basketbol oyuncusu, 14 Şubat 2002 tarihinde ''Kendi silahını sorumsuzca kullanarak Costas Christofi'yi öldürmek'' suçundan yargılanıyor. 
     Suçlu bulunursa 55 yıl hapis cezasına çarptırılacak olan Williams, 2000 yılında New Jersey Nets'de oynarken ayağından sakatlanana kadar NBA'in en iyi ribauntçularından biriydi. Williams, cinayet olayından sonra NBC Televizyonu'ndaki ''NBA Ligi maçları yorumculuğu'' görevinden de uzaklaştırılmıştı. 
     
</TEXT>
</DOC>
