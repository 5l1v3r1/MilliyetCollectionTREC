<DOC>
<DOCNO> 173250 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/03/magazin/amag.html </URL>
<DATE> 2003/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya jetset'i 'kına'daydı 
</HEADLINE>
<TEXT>

   Yosun Mermerci ile Olivier Reza'nın üç gün üç gecelik düğünlerinin 'kına gecesine' de 500 özel davetli katıldı 
      DENİZ ALTUNTAŞ - BAYRAM KAYGUSUZ - ABDULLAH MALKOÇ 
   
   GEÇEN ay Paris Belediye Sarayı'nda evlenen İstanbul'un tanınmış ailelerinden Mermerciler'in ortanca kızı Yosun ile Lübnan asıllı Fransız vatandaşı Olivier Reza'nın düğünleri sürüyor. Mermerci, Reina'daki bek rlığa veda partisinden bir gece sonra, Kuruçeşme Divan'da Osmanlı usulü kına gecesi düzenledi. Nez ile Turkish Delight'ın sahne aldığı kına gecesi, dünyanın ve İstanbul'un tanınmış isimlerini buluşturdu. 
   
   Son davet de bu gece 
   KINA gecesine yaklaşık 500 davetli katıldı. Davetliler, Kuruçeşme Divan'a kırmızı halılar üzerinde girdi. Mermerci - Reza çifti, üç gün üç gecelik düğünlerine noktayı, dün gece Büyükdere'deki malikanelerinde verdikleri davetle koydular. Düğünün ardından bir müddet İstanbul'da kalacak çift, ardından bankacı Olivier Reza'nın işi nedeniyle ABD'ye gidecek. Mermerci - Reza çifti, dört yıl boyunca Amerika'da kalacak. 
   
      İşte geceden kısa notlar    Kına gecesine İstanbul Emniyet Müdürü Celalettin Cerrah ve ailesi, İtalyan Konsolosu Luciano Pezotti, Ay'a ilk ayak basan astronotlardan Buzz Aldrin ve eşi Lois, ABD Büyükelçisi John Langeloth Loeb ve eşi Shason'un yanı sıra çok sayıda tanınmış isim katıldı.72 saat süren düğün için yurtdışından gelen 100'e yakın davetli, Mermerci Ailesi'nin misafiri oldukları Çırağan Oteli'nden Divan'a dört otobüsle geldi.Genellikle Reina ve Laila müşterilerinin trafik sıkışıklığı yarattığı Muallim Naci Caddesi, bu kez Mermerci daveti ile kilitlendi. Gecede güvenlik görevlileri, nöbetleşe görev yaptı. 
   
</TEXT>
</DOC>
