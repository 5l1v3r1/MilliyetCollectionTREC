<DOC>
<DOCNO> 166217 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/29/son/sonspo11.html </URL>
<DATE> 2003/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ı sıcak bunalttı... 
</HEADLINE>
<TEXT>

     Beşiktaş, 2003-2004 futbol sezonunun hazırlıklarını, bugün yaptığı antrenmanla sürdürdü. 
     Teknik direktör Mircea Lucescu, yönetiminde BJK Nevzat Demir Tesisleri'nde gerçekleştirilen idmanda, siyah-beyazlı futbolcular kondisyon ağırlıklı bir çalışma yaptı. 
     Hafif sakatlıkları bulunan Sergen, İlhan ve Okan Koç, antrenmanı yarıda bırakıp, tesislerde tedavilerini sürdürürken, sakatlığı bulunan Sinan ise fizyoterapist eşliğinde koşu yaptı. 
     Siyah-beyazlılar, antrenmanın son bölümünde 2 gruba ayrılarak minyatür kale maç yaptı. 
     Antrenmana, yabancı futbolcular Ronaldo, Zago, Guinti ve Pancu ile milli futbolcular İbrahim, Ahmet Yıldırım, Ahmed Hassan ve Cordoba katılmadı. 
     Yönetimle anlaşamayan Ali Eren de dün olduğu gibi bugün de idmana katılmadı. 
     
     SICAK HAVA ZOR ANLAR YAŞATTI 
     Sıcak hava, antrenman sırasında siyah-beyazlı futbolcuları adeta bunalttı. 
     Özellikle kondisyon çalışması sırasında zor anlar yaşayan futbolcular, verilen her molada suya hücum etti. Bu arada teknik direktör Lucescu, pazar günü olması nedeniyle basın mensuplarına dönerek, ''Bugün gidin tatil yapın. Akşam idmanını size kapıyorum'' dedi. 
     Siyah-beyazlılar, yarın yapacakları çift antrenmanla yeni sezon hazırlıklarını sürdürecek. 
     Diğer yandan futbolcular, yarın akşam idmanının ardından İzmit'e giderek takım arkadaşları İbrahim Üzülmez'in düğününe katılacak. 
     
</TEXT>
</DOC>
