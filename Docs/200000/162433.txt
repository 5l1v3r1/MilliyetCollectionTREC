<DOC>
<DOCNO> 162433 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/11/son/sondun23.html </URL>
<DATE> 2003/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa'da grevciler İktidar Partisi merkezini işgal etmek istedi 
</HEADLINE>
<TEXT>

     Fransa'da emeklilik reformunu protesto eden bir grup gösterici, iktidardaki ''Cumhurbaşkanlığı Çoğunluğu Birliği''nin UMP genel merkezini işgal etme girişiminde bulundu. 
     Göstericilerin UMP genel merkezinin giriş katını işgal etme girişiminin, polisinin müdahalesi sonucu başarılı olamadığı bildirildi. 
     Çevik Kuvvet CRS birliklerinin göstericileri binadan uzaklaştırdığı ve bina önünde barikat kurduğu kaydedildi. 
     Öte yandan, dün Paris'te yapılan gösteriler sırasında çıkan olaylarda gözaltına alınanlarının sayısının 65'e çıktığı bildirildi. 
     Polise mukavemet etmek ve kamu malına zarar vermek suçlamasıyla gözaltına alınanlar, bugün mahkemeye çıkarılacak. 
     Göstericilerin Paris'te yol açtığı maddi zararın 110 bin euro yaklaşık 180 milyar lira civarında olduğu tahmin ediliyor. 
     Fransa'da ülke genelinde dün yapılan gösterilere yaklaşık 1,5 milyon kişi katılmıştı. 
     
</TEXT>
</DOC>
