<DOC>
<DOCNO> 161986 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/09/son/sondun31.html </URL>
<DATE> 2003/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Hillary Clinton'ın kitabı çıkmadan ABD'yi salladı 
</HEADLINE>
<TEXT>

     ABD'nin eski Başkanı Bill Clinton'ın eşi olan New York Senatörü Hillary Rodham Clinton'ın bugün piyasaya çıkan kitabı büyük ilgi çekti. 
     Hillary Clinton'ın kitabını imzalayacağı New York'taki Barnes and Noble kitabevinin önünde uzun kuyruk oluşurken, kitabı imzalatmak isteyenlerin bazıları, geceyi kitabevinin önünde sokakta geçirdi. 
     Kitabevi yetkilileri, sadece 250 kişiye imzalı kitap verileceğini bildirdiler. 
     Yayıncı firmayla 8 milyon dolar karşılığı anlaşma yapan Clinton, 1 milyon adet basılacak kitabının tanıtımı için New York'tan sonra Washington ve diğer bazı kentlerde de kitabını imzalayacak. 
     Hillary Clinton'ın eşinin Beyaz Saray stajyeri Monica Lewinsky ile ilişkisini anlattığı kitabın satış fiyatının 28 dolar yaklaşık 41 milyon TL olduğu belirtildi. 
     
</TEXT>
</DOC>
