<DOC>
<DOCNO> 156826 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/15/son/sondun31.html </URL>
<DATE> 2003/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa Parlamentosu ''AB Komisyonu İHD'ye mali yardımı artırsın'' 
</HEADLINE>
<TEXT>

     Avrupa Parlamentosu'nda bugün kabul edilen bir tavsiye karar tasarısında, AB Komisyonu'nun Türkiye'de faaliyet gösteren İnsan Hakları Derneği'ne İHD yaptığı mali yardımı artırması istendi. 
     Geçen hafta polisin İHD'de yaptığı aramanın eleştirildiği kararda, Türk hükümetine, aramanın gerekçesiyle ilgili bilgi vermesi çağrısında bulunuldu. 
     İHD'nin uluslararası kurumlar tarafından da tanındığı ve AB'nin desteklediği kuruluşlar arasında yer aldığı kaydedilen kararda, derneğin polis tarafından aranmasının ''kabul edilemez'' olduğu ifade edildi. 
     Tavsiye kararında, polis aramasının, AB Komisyonu'nun Türkiye ile ilgili hazırlayacağı gelecek ilerleme raporunu da olumsuz etkileyeceği bildirildi. 
     AB Komisyonu da önceki akşam Avrupa Parlamentosu'ndaki oturumunda, polisin İHD'de yaptığı aramayı eleştirmişti. 
     
</TEXT>
</DOC>
