<DOC>
<DOCNO> 190585 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/23/siyaset/siy01.html </URL>
<DATE> 2003/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Ağar Sezer ayrım yapmasın 
</HEADLINE>
<TEXT>

   DYP Genel Başkanı Ağar, Sezer'in Cumhuriyet Bayramı resepsiyonu davetini eleştirerek, "Cumhurbaşkanlığı toplumu bütün olarak kucaklamalıdır" dedi 
      GÜLAY FIRAT İstanbul 

   
   DYP Genel Başkanı Mehmet Ağar, Cumhurbaşkanı Ahmet Necdet Sezer'in, 29 Ekim Cumhuriyet Bayramı resepsiyonuna davet için tercih ettiği uygulamanın, Cumhuriyetin temel prensibine, demokrasi ilkelerine, geleneklerine uygun düşmediği gibi kadın-erkek eşitliğine de ters olduğunu söyledi. 
   Ağar, basın toplantısında, Cumhurbaşkanlığı'nın toplumu bütün olarak kucaklaması gereken bir makam olduğunu vurgulayarak, "Tercih edilen bu protokol uygulaması laik, demokratik Cumhuriyetimizi korumakta zafiyet yaratır" dedi. Yaşanan krizle demokrasimizin kazançlı çıkmasının mümkün olmadığını belirten Ağar, "DYP olarak başı örtülü olanın da, olmayanın da eşit anayasal ve vatandaşlık haklarını sonuna kadar korumaya kararlıyız" diye konuştu. Ağar, resepsiyona katılacağını ve "imk n bulursa düşüncelerini Cumhurbaşkanı Sezer'e de aktaracağını" söyledi. Ağar, TÜBİTAK Yasa Tasarısı'na da değinerek, "tasarıyı, bilim adamının bağımsızlığına karşı bir tahammülsüzlük olarak gördüklerini" belirtti. 
   Basın mensuplarının sorularını da yanıtlayan Ağar, "DYP Genel Başkanlığı'na tesettürlü bir kadın aday olsa tavrınız ne olur " sorusu üzerine, "Olabilirse olur, demokrasi içerisinde" dedi. 
   
   
</TEXT>
</DOC>
