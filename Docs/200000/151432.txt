<DOC>
<DOCNO> 151432 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/21/son/sonspo47.html </URL>
<DATE> 2003/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Haluk Ulusoy Trabzonspor kampında... 
</HEADLINE>
<TEXT>

     Futbol Federasyonu Başkanı Haluk Ulusoy, çarşamba günü Gençlerbirliği ile Türkiye Kupası finalinde karşılaşacak Trabzponpor'u, Belek'te kamp yaptığı otelde ziyaret etti. 
     Bazı yönetim kurulu üyeleri ile Trabzonspor'un kamp yaptığı otele gelerek futbolcularla tek tek tokalaşan Ulusoy, daha sonra Trabzonsporlu eski ve yeni yöneticilerle bir süre sohbet etti. 
     Trabzonsporlu Erman Özgür'ün doğum günü kutlamasına da katılan Ulusoy, kendisine ikram edilen pastayı yedi. 
     Erman Özgür, 26. yaş günü pastasını, arkadaşlarının alkışları arasında kesti. 
     Trabzonspor, çarşamba günü Antalya Atatürk Stadı'nda Gençlerbirliği ile oynayacağı Türkiye Kupası final maçının hazırlıklarına bu akşam yapacağı antrenmanla devam edecek. 
     





</TEXT>
</DOC>
