<DOC>
<DOCNO> 150688 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/18/son/sondun25.html </URL>
<DATE> 2003/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Le Figaro ''Kerkük'te Arap-Kürt gerginliği artıyor'' 
</HEADLINE>
<TEXT>

     Fransa'da yayımlanan Le Figaro gazetesi, ''Kerkük'te Arap ve Kürtler arasında gerginliğin giderek arttığını'' bildirdi. 
     Gazetenin haberinde, Iraklı Kürtlerin, savaş sırasında güvenli bölgelere giden bazı Arapların evlerini ve tarlalarını istila ettiği kaydedildi. 
     Kerkük'e döndüklerinde evlerini istila edilmiş durumda bulan Arapların, büyük öfke duyduğunu kaydeden Le Figaro, iki etnik grup arasındaki düşmanlığın önemli ölçüde arttığına dikkati çekti. 
     Saddam rejiminin, 1970'li yıllar başından itibaren Kerkük'te sistemli bir biçimde Araplaştırma politikası izlediğini ve Kürtleri kentten kovduğuna kaydeden gazete, ABD'nin müdahalesinden sonra Kürtlerin şimdi Araplardan adeta intikam alma duygusuyla hareket ettiğini bildirdi. 
     Le Figaro, Kerkük'te yaşayan diğer etnik grup Türkmenlerin de Kürtlerin istilasından rahatsız olduğunu hatırlatarak, Arap ve Türkmenlerin ABD-İngiliz ortaklığından soruna çözüm bulmasını beklediklerine işaret etti. 
     





</TEXT>
</DOC>
