<DOC>
<DOCNO> 154065 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/02/son/sonspo32.html </URL>
<DATE> 2003/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Turkcell 'Nisan Ayı Futbol Değerleri' adayları belirlendi... 
</HEADLINE>
<TEXT>

     Turkcell tarafından organize edilen ''Turkcell Futbol Ödülleri''nde, nisan ayının futbol değeri adayları belirlendi. 
     Nisan ayı içinde oynanan Birinci Süper Lig maçlarındaki gol, asist, kurtarış gibi görüntülerin yanı sıra saha içi ya da dışından gelen fair-play, azim, takım ruhu, sportmenlik gibi manevi değerlerin göz önüne alındığı jüri toplantısında, toplam 12 görüntü incelendi ve 4 aday belirlendi. 
     5-18 Mayıs tarihleri arasında televizyon kanallarında yayınlanarak, kısa mesaj ile halk oylamasına sunulacak olan aday görüntüler arasından belirlenecek nisan ayının futbol değeri, 19 Mayıs'ta bir basın toplantısıyla kamuoyuna duyurulacak. 
     
     ADAYLAR 
     Nisan ayının futbol değeri adayları şöyle 
     1- Volkan Arslan Galatasaraylı futbolcu 
     Gerekçe 5 Nisan'da Diyarbakırspor ile Galatasaray arasında oynanan 26. hafta maçında, Volkan, kale çizgisi üzerinde mükemmel hareketlerle kaleci Şenol'u çalımlıyor ve golü atıyor. 
     2- Rüştü Reçber Fenerbahçeli kaleci 
     Gerekçe 2 Nisan'da oynanan İngiltere-Türkiye milli maçında, son yılların en başarılı performanslarından birini ortaya koyuyor. 
     3- Samsunspor taraftarı 
     Gerekçe 5 Nisan'da oynanan Samsunspor-Gaziantepspor maçında Samsunspor taraftarı ''Küfür istemiyoruz, edeni de istemiyoruz'' pankartıyla mesaj veriyor. Maçı da küfür etmeden tamamlıyor. 
     4- Örnek bir taraftar-sporcu diyaloğu 
     Gerekçe 18 Nisan'daki Göztepe-Galatasaray maçında, Galatasaraylı Arif, Fenerbahçeli bedensel engelli bir futbolseverle duygu dolu bir konuşma yapıyor. 
     




</TEXT>
</DOC>
