<DOC>
<DOCNO> 159981 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/30/son/soneko38.html </URL>
<DATE> 2003/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa haftayı 26 puanlık kayıpla tamamladı... 
</HEADLINE>
<TEXT>

     İMKB Bileşik Endeksi, 2. seansta 19.27 puan azalarak 11,381.42 puandan kapandı. 
     Hisse senetleri, ikinci seansta ortalama yüzde 0.17 oranında değer kaybetti. 
     İlk seanstaki 6.40 puanlık düşüş dikkate alındığında, borsa endeksi günün tamamında 25.67 puan geriledi. Hisse senetlerindeki günlük kayıp ise yüzde 0.23 oldu. 
     IMF'nin 5. gözden geçirme çalışmalarına ilişkin açıklamasını bekleyen Borsa, haftanın son işlem gününde dar bir bantta dalgalandı ve bir önceki kapanışa göre haftayı 25.67 puan aşağıda tamamladı. 
     Seansa 2.02 puan düşüşle 11,398.67 puandan başlayan endeks, ilk yarıyı 3.63 puan artışla 11,404.32 puandan geçti. Endeks, seans içinde en düşük 11,315.05 puana gerilerken, en yüksek seviye olarak 11,449.41 puana ulaştı. 
     Kapanışta mali endeks 36.96 puan azalışla 13,381.66 puana, sanayi endeksi 5.11 puan azalışla 11,850.38 puana ve hizmetler endeksi 24.49 puan azalışla 7,258.60 puana geriledi. 
     Böylece ilk seansa göre mali grup hisseler ortalama yüzde 0.28, sanayi grubu hisseler ortalama yüzde 0.04, hizmetler grubu hisseler ortalama yüzde 0.34 oranında değer yitirdi. 
     2. seansta işlem gören toplam 290 hisse senedinden 69'u değer kazandı, 142'si değer yitirdi, 79'unun fiyatında değişiklik olmadı. 
     Seansta, 283 trilyon 165 milyar 747 milyon liralık işlem hacmi kaydedildi. İki seanstaki toplam işlem hacmi 547 trilyon 722 milyar 226 milyon lira olarak gerçekleşti. 
     2. seansta Doğan Holding, Erdemir, İş Bankası C, Yapı Kredi Bankası ve Tüpraş en yoğun işlem gören hisse senetleri olarak belirlendi. 
     
</TEXT>
</DOC>
