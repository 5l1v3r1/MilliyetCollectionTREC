<DOC>
<DOCNO> 188473 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/14/tv/ekran.html </URL>
<DATE> 2003/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Sürpriz kutlama 
</HEADLINE>
<TEXT>

   "Estağfurullah Yokuşu"nda Kadavra Süleyman, Gazel'in doğum günü için herkesi şaşırtacak bir plan yapıyor 
      Başrollerini Hande Ataizi'yle Yiğit Özşener'in paylaştığı "Estağfurullah Yokuşu", yeni bölümüyle ekrana geliyor. Dizide Gazel'i büyük bir sürpriz bekliyor. Gelişmeler şöyle 
   Kadavra Süleyman, doğum gününde Gazel'i annesiyle birlikte yemeğe götürmek için mahalleye gelir. Kadavra'nın kızı için tüm mahalleyi şoke edecek bir sürprizi vardır. 
   
   Mualla vazgeçiyor 
   Öte yandan Günseli, kendisiyle kaçması için Arif'i zorlamaktadır. Bu sırada Gazel'le Sadi, Arif'in gitmemesi için uğraşmaktadır. Mualla, içince olay çıkardığı için Talip'le evlenmekten vazgeçer. 
   KANAL D 22.40 
   
   
   Hülya Avşar canlı yayında    Ganİ Müjde, bugünkü "Gündem Dışı"nda Hülya Avşar'ı ağırlıyor. Kanal D'deki şovuyla ekrana dönen Hülya Avşar, oyunculuktan şarkıcılığa, son dönemdeki çalışmaları hakkında bilgi verecek. Sanatçı, ayrıca Gani Müjde'nin özel yaşamıyla ilgili sorularını da yanıtlayacak. 
   NTV 18.10 
   
   
   Yarışa doğru    "Sultan Makamı"nın perşembe günü yayınlanan bölümü, kaçıranlar için tekrar ekranda. Şevket Çoruh, Başak Köklükaya, Uğur Polat ve Ayşen Gruda'yı bir araya getiren dizide, gerekli parayı bulan Sultan ve arkadaşları, ilk yarış için yola koyulur. Öte yandan Bahtiyar, Sultan'ın Asiye'yi istemesine fırsat vermez. 
   KANAL D 21.30 
   
   
   Hazal tutuklu    Zara'nın başrol oynadığı "Gelin" de son bölümü kaçıranlara ikinci bir fırsat sunuyor. Önemli gelişmelerin yaşandığı bölümde Hazal, cinayet işlediği iddiasıyla tutuklanır. Bu sırada ailesi, Mustafa'nın ölüm haberini alır. 
   KANAL D 19.50 
   
   
   
</TEXT>
</DOC>
