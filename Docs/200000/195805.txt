<DOC>
<DOCNO> 195805 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/15/son/sontur46.html </URL>
<DATE> 2003/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Lokal binasına silahlı baskın 
</HEADLINE>
<TEXT>

     Edirne'nin Keşan İlçesi'nde, Genç Keşanlılar Yardımlaşma ve Dayanışma Derneği Lokali'ni basan silahlı saldırganlar 2 kişiyi öldürdü, 3 kişiyi yaraladı. 
     Olaydan sonra otomobile binerek kaçtıkları belirtilen 3 saldırganın yakalanmasına çalışılıyor. 
     Edinilen bilgiye göre, Paşayiğit Caddesi'nde faaliyet gösteren Genç Keşanlılar Yardımlaşma ve Dayanışma Derneği Lokali'ni basan saldırganlar rastgele ateş ettiler. İçerde bulunan ve mermilerin isabet ettiği Sait Bekem 37 olay yerinde, kardeşi Uğur Bekem ise 35 Keşan Vatan Hastanesi'nde yaşamını yitirdi. 
     Yaralılar Ümran Mutlugün, Trakya Üniversitesi Tıp Fakültesi Hastanesi'ne, Ahmet Dağ ve Şakir Büyükyılmaz ise Keşan Devlet Hastanesi'ne kaldırıldı. 
     Silahlı saldırıyı düzenledikleri tahmin edilen ve olaydan sonra beyaz bir otomobile binerek kaçan, kimliklerinin belirlendiği öğrenilen şüphelilerin yakalanmasına çalışılıyor. 
     
</TEXT>
</DOC>
