<DOC>
<DOCNO> 183704 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/21/tv/ekran.html </URL>
<DATE> 2003/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Üç öğün müzikal 
</HEADLINE>
<TEXT>

   Her öğünden sonra bir müzikal izleyebileceğiniz, kulaklara şenlik bir pazar günü geçirebilirsiniz 
      ALİN TAŞÇIYAN 

   
   Güne, çocukları da izleyici potansiyeline alan ünlü bir müzikalle başlayabilirsiniz. Charles Dickens'ın klasik romanından, önce sahneye sonra perdeye uyarlanan "Oliver", müzik sayesinde gözyaşı döktürmeden izletiyor kendini. Mark Lester'ın o hazin ve güzel yüz ifadesi içinizi burkmuyor değil ama bir yetimhanede, kötü yürekli, fırsatçı insanlar arasında geçen trajik bir öyküyü Lionel Bart'ın desteklediği, Carol Reed ustanın yönettiği bir müzikalden daha keyifli kılacak ne olabilir 
   
   Jerry Lee Lewis'in yaşamı 
   Öğle yemeğiyle ikindi kahvaltısı arasında müzikal türü kapsamına alınmayacak ama bol müzikli bir müzisyen biyografisi izleyebilirsiniz. Adını, kahramanı Jerry Lee Lewis'in aynı adlı şarkısı "Ateş Topları"ndan alan film, ünlü müzisyenin yaşamının en sorunlu yıllarını ele alıyor. Dennis Quaid'in beyazperdedeki en iyi performanslarından birini vererek canlandırdığı Jerry Lee Lewis'in birbiri ardına listebaşı olan şarkılarını yazdığı doruktaki dönemini bir ahlaki aforoz takip ediyor. Henüz ergenlik yaşındaki kuzeniyle evlenmesi bir skandal koparınca Lewis'in özel hayatı mesleki başarısını gölgeliyor. 1989 yapımı filmde henüz star olmamış Winona Ryder ve büyük birader Ales Boldanz da rol alıyor. 
   
   Şurup gibi bir öykü 
   Akşam yemeğini hafif yemeyi planlayan ama geceyarısı mide kazıntısına dayanamayanlar, buzdolabında ne varsa topladıkları gibi ekran başına geçsin. Tatlıyı biz de sona sakladık "Şahane Macera". En zarif yorumlarından biriyle Amerikan klasik müzikallerinden biri. Türün iki büyük üstadı yönetmen Stanley Donen ve dansçı-koreograf Fred Astaire'in yanında henüz açmış çiçek misali Audrey Hepburn, kaçırılmayacak bir filme imza atıyor. Hele bir de bu romantik öykünün Paris'te geçtiği düşünülürse İri gözleri, narin vücuduyla moda fotoğrafçısını cezbeden ve böylece keşfedilen genç modelin şurup gibi öyküsü müzikal numaraların hareketliliğiyle birlikte en tatlı ninniden daha mışıl mışıl uyutacak sizi. 
   
   Koro halinde iyi pazarlar 
   11.30, CNBC-e, Oliver 
   16.00, CNBC-e, Ateş Topları 
   01.30, Kanal D, Şahane Macera 
   
   
   Çevre, politika ve portreler    Kafe Siyaset Murat Yetkin'in "Ankara Kulisi"ne geçmesinin ardından yeni dönemde Mete Belovacıklı'ya Ömer Tarkan eşlik edecek. Haftanın konuğu Ortadoğu uzmanı Dr. Nihat Ali Özcan. CNN TÜRK 11.05 
   Deniz Temiz CNN TÜRK, "Deniz Temiz Uluslararası Kıyı ve Deniz Temizliği" kampanyası etkinliklerini gün boyu canlı yayınlarla ekrana getirecek. Bora Balar'ın sunacağı yayın Kuruçeşme'den yapılacak. Eşref Cerrahoğlu, Rahmi Koç, Ali Müfit Gürtuna, Neşe Erberk ve Ediz Hun'un da katılacağı etkinlikte "temiz deniz" için neler yapılacağı ele alınacak. n Baş Başa Mehmet Soysal, konuğu DYP Genel Başkan Yardımcısı Mehmet Ali Bayar ile gündemdeki siyasi gelişmeleri konuşacak. TGRT 12.45 
   Yaşamak Dediğin Murat Kekilli sefalet içinde geçen çocukluğunu ve İstanbul'daki mücadelesini anlatıyor. KANAL 7 17.15 
   Gala Harley Davidson'ın Maslak Park Orman'da yapılan 100. yıl kutlamalarından görüntüler ile Tuluyhan Uğurlu ve Leman Sam'ın Nemrut Dağı'nın zirvesinde verdikleri konserden kesitler Rıza Öziş imzalı programdan iki konu başlığı. KANAL D 00.20 
   
   
   İsteyene dizi isteyene müzik    Kuzenlerim Gençlik dizisi yeni dönemin ilk bölümüyle ekrana geliyor. Başroller Sevinç Erbulak, Ayşegül Ünsal ve Çiçek Dilligil'in. TRT 1 18.30 
   Pembe Patikler Halil Ergün, Oya Aydoğan, Doğa Rutkay, Pakize Suda'lı dizinin kadrosuna Süreyya Davulcuoğlu da katıldı. Türkücü dizide, çocuklara bakmak için Trabzon'dan gelen Minnet'i oynuyor. Bu bölümde tüm aile tatil köyüne gidiyor. ATV 20.20 
   Sihirli Annem Betüş ile Eda'nın aynı zamanda yağmur perisi olan dayıları Bulut, onları ziyarete gelir. Bulut, kardeşi Dudu'nun Taci'den ayrılıp Umur'la birlikte olduğunu öğrenince çok üzülür. Taci'yi çok seven Bulut, onları birleştirmek için uğraşır. KANAL D 20.30 
   Şahane Pazar Behzat ve Süheyl Uygur'un konukları, Deniz Seki, Özlem Yıldız ve Burak Hakkı. KANAL D 21.45 
   Rumeli Hisarı Konseri Hande Yener bu yaz Rumeli Hisarı'nda verdiği konseriyle karşınızda. STAR 21.45 
   24 Gerçek zamanlı dizinin bu bölümünde olaylar, 09.00-10.00 arasındaki saat diliminde gelişiyor. Palmer söylentilere uzak kalmaya çalışırken, Jack ile Joe, Wald'ın çetesini araştırmaya başlıyor. CNBC-e 22.00 
   
   
</TEXT>
</DOC>
