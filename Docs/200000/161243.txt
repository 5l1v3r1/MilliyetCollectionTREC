<DOC>
<DOCNO> 161243 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/05/son/soneko33.html </URL>
<DATE> 2003/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Fitch'ten TÜPRAŞ'a yüksek not... 
</HEADLINE>
<TEXT>

     TÜPRAŞ Genel Müdürü Hüsamettin Danış, Uluslararası Derecelendirme Kuruluşu Fitch'in, TÜPRAŞ'ın uzun vadeli Türk Lirası notunu BB ve uzun vadeli ulusal notunu AA tur olarak belirlediğini bildirdi. 
     Danış yaptığı yazılı açıklamada, TÜPRAŞ'ın bu kredi notları ile Türkiye'de şirketlerin almış olduğu en yüksek notlara sahip olduğunu belirterek, ancak bir kurumun uzun vadeli para cinsinden değerleme notunun ülke notu ile sınırlandırıldığından, TÜPRAŞ'ın uzun vadeli yabancı para cinsinden notunun Türkiye'nin değerlendirme notu olan B- olduğunu kaydetti. 
     Danış, Türk şirketleri arasında en yüksek derecelendirme notlarını almasının TÜPRAŞ'ın, ''yönetim etkinliğinin ve operasyonel verimliliğinin bir başka kanıtı'' olduğunu belirtti. 
     
</TEXT>
</DOC>
