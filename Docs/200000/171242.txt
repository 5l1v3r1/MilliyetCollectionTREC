<DOC>
<DOCNO> 171242 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/23/son/sontur29.html </URL>
<DATE> 2003/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Trafik kazaları 5 ölü, 3 yaralı... 
</HEADLINE>
<TEXT>

     Yurtta meydana gelen trafik kazalarında 5 kişi öldü, 3 kişi yaralandı. 
     Alınan bilgiye göre, Elazığ Maden Alacakaya karayolunun 11. kilometresinde, sürücüsünün kimliği ve plakası tespit edilemeyen minibüs, Zülküf Türker'e çarparak, ölümüne neden oldu. 
     Trabzon'un Akçaabat İlçesi'nde Özkan Eyüp yönetimindeki 61 DR 294 plakalı otomobil, Emine Ocak'a 29 çarptı. Kazada ağır yaralanan Ocak, Karadeniz Teknik Üniversitesi Farabi Hastanesi'ne kaldırılırken yolda öldü. 
     Amasya'da, merkeze bağlı Ezinepazarı Beldesi'nde Ragıp Oruç, evinin önünde 05 ES 126 plakalı traktörle geri manevra yaparken, aracın arkasında duran oğlu Fatih'e 6 çarptı. Fatih Oruç, kaldırıldığı hastanede öldü. 
     Çorum'un Uğurludağ İlçesi'ne bağlı Üçdam Köyü'nde, Ergülü Vur'un 20 kullandığı 34 NE 683 plakalı traktör şarampole yuvarlandı. Kazada, Recep Çetinkaya 22 hayatını kaybetti. 
     Osmaniye'nin Bahçe İlçesi Soğukpınar mevkiinde Mehmet Yiğit 37 yönetimindeki 01 SN 236 plakalı otomobil, Adil Akdeniz'in 29 kullandığı 73 DS 828 plakalı tanker ile çarpıştı. Kazada, otomobil sürücüsü Mehmet Yiğit olay yerinde öldü. Ağır yaralanan yanındaki Mehmet Uslu, kaldırıldığı Osmaniye Devlet Hastanesi'nde tedavi altına alındı. 
     Giresun'un Dereli İlçesi'nin Tamdere Köyü mevkiinde, Hasan Kılıç 31 , yönetimindeki 28 AY 717 plakalı kamyonet, elektrik direğine çarptı. Kazada yaralanan Hasan Kılıç ve Hatice Mucuk 26 , Dereli Devlet Hastanesi'nde tedavi altına alındı. 
     
</TEXT>
</DOC>
