<DOC>
<DOCNO> 193839 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/06/son/sontur07.html </URL>
<DATE> 2003/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Orduevindeki Valilik resepsiyonuna türban soruşturması... 
</HEADLINE>
<TEXT>

     Genelkurmay Başkanlığı, Kayseri Orduevi'nde verilen 29 Ekim Cumhuriyet Resepsiyonu'na AKP Kayseri milletvekilleri Niyazi Özcan ve Mustafa Elitaş'ın türbanlı eşlerinin de katılmasına izin verilmesi nedeniyle idari soruşturma başlattı. 
     Cumhurbaşkanı Ahmet Necdet Sezer tarafından Çankaya Köşkü'nde verilen resepsiyonu "eşsiz davetiye krizi" nedeniyle boykot eden AKP'li vekiller, Kayseri'de valilik tarafından Orduevi'nde verilen resepsiyona türbanlı eşleri ile katıldı. "Orduevleri Kıyafet Yönetmeliği"nin delinmesine neden olan olayın ardından Genelkurmay Başkanlığı idari soruşturma başlattı. 
     Genelkurmay Başkanlığı Genel Sekreterliği'nden konuya ilişkin dün yapılan açıklamada şöyle denildi 
     "Kayseri Orduevi'nde valilikçe düzenlenen 29 Ekim Cumhuriyet Bayramı Resepsiyonu'nda Orduevleri, Askeri Gazinolar ve Sosyal Tesisler Yönetmeliği'ne aykırı bazı uygulamaların yapıldığı tespit edilmiştir. Konuya ilişkin idari tahkikat başlatılmıştır." 
     
</TEXT>
</DOC>
