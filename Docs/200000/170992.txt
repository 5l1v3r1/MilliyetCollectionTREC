<DOC>
<DOCNO> 170992 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/22/son/sontur06.html </URL>
<DATE> 2003/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Evden kaçan kız fuhuşa sürüklendi 
</HEADLINE>
<TEXT>

     Eyüp KELEBEK- Kemal ATLAN ESKİŞEHİR, DHA 
     

ESKİŞEHİR'de evden kaçan C.A. 16 fuhuşa sürüklendi. C.A.'yı erkeklere pazarladığı ileri sürülen Filiz Akfidan 24 ile C.A'ya ilişkiye girdiği iddia edilen Levent Tütüncü 21 , Kemal Dinçsoy 25 , Ramazan Oğuz 28 , Önder Uslu 30 ile Hasan Çelik 31 polis tarafından yakalandı. 
     Geçen hafta perşembe günü Zafer Mahallesi Ceylan Sokak'taki evinden bisikletine binerek Ben dolaşmaya çıkıyorum' diye ayrılan C.A. bir daha eve dönmedi. Önceki gün karakola giden C.A., polislere evden kaçtıktan sonra parkta Filiz Akfidan adlı kadınla tanıştığını, bu kişinin kendisini erkeklere pazarladığını iddia etti. 
     Yapılan çalışma sonucunda Filiz Akfidan ile C.A.'yla ilişkiye girdiği öne sürülen Levent Tütüncü, Kemal Dinçsoy, Ramazan Oğuz, Önder Uslu ve Hasan Çelik yakalanarak gözaltına alındı. Zanlılar, ifadelerinde C.A.'yla kendi isteğiyle ilişkiye girdiklerin söyledi. 
     Emniyet Müdürlüğü yetkilileri, gözaltına alınan biri kadın 6 zanlının sorgulamalarının tamamlanmasından sonra adliyeye sevk edileceğini belirtti. 
     
     6 SANIK TUTUKLANDI 

     Eskişehir'de evden kaçan 16 yaşındaki C.A.'yı erkeklere pazarladığı ileri sürülen Filiz Akfidan 24 ve C.A. ile ilişkiye giren Ramazan Oğuz 28 , Levent Tütüncü 21 , Hasan Çelik 31 , Önder Uslu 30 ile Kemal Dinçsoy 25 , küçük yaşta kızı alıkoymak', küçük yaştaki kızla cinsel ilişkiye girmek ve fuhuş yaptırtmak' suçlarından çıkarıldıkları nöbetçi mahkeme tarafından tutuklanarak cezaevine gönderildiler. 
     
</TEXT>
</DOC>
