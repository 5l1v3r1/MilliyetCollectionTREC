<DOC>
<DOCNO> 170392 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/19/son/sondun01.html </URL>
<DATE> 2003/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Blair Kelly'nin ölümünden üzüntü duyuyorum.. 
</HEADLINE>
<TEXT>

     İngiltere Başbakanı Tony Blair, Savunma Bakanlığı danışmanlarından bilim adamı David Kelly'nin muhtemel ölümünden duyduğu üzüntüyü dile getirdi. 
     Japonya'da bulunan Blair, Tokyo'da işadamlarına yönelik konuşmasından önce yaptığı açıklamada, Kelly'nin muhtemel ölümüyle ilgili soruşturma sürerken, politikacılar ile medyanın saygı ve itidal göstermelerini istedi. 
     Blair, ''Spekülasyonu, iddiaları, karşı iddiaları bir kenara atabileceğimizi ve sürecin olağan işleyişine izin verilebileceğini ümit ediyorum. Bu kesinlikle korkunç bir trajedi. David Kelly ve ailesi için son derece üzgünüm'' dedi. 
     Ailesi perşembe günü Dr. Kelly'nin kaybolduğunu açıklamış ve daha sonra Kelly'nin özelliklerine uyan bir ceset 8 kilometre ötedeki bir ormanlık alanda bulunmuştu. 
     Polis, bu cesedin muhtemelen Kelly'ye ait olduğunu bildirmişti ancak bu konudaki nihai rapor henüz açıklanmadı. Raporun bugün açıklanması bekleniyor. 
     
</TEXT>
</DOC>
