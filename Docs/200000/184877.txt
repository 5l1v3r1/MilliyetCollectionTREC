<DOC>
<DOCNO> 184877 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/27/guncel/gun00.html </URL>
<DATE> 2003/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
'62 milyar ödedik, daha ne yapalım ' 
</HEADLINE>
<TEXT>

   Para için HIV virüsü taşımak isteyen çok kişi olduğunu savunan Kızılay Başkanı, "Tazminat, kazanç kapısı olmamalı" dedi... 
      ÖNDER YILMAZ 

   
   Y.O.'nun virüs kapmasında suçları olmadığını, mahkemenin de "kusursuz mağduriyet" kararı verdiğini belirten Kızılay Başkanı Ertan Gönen, "Suçsuz olduğumuz halde maddi destek verdik. Bunun kazanç kapısı olmasını istemiyoruz. Bugün 60 - 80 milyar lira için Türkiye'de bu tür hastalığı taşımak isteyenler var" dedi. Y.O.'nun ailesinden herhangi bir maddi talep gelmediğini belirten Gönen, şöyle konuştu "62 milyar ödedik. Şimdinin 200 milyarı, daha ne ödeyelim Bir kazanç kapısı açmak istemiyoruz. Ev almışlar. Çocuk için harcamamışlar. Bugün 60 - 80 milyar için bu tür hastalığı taşımak isteyenler var. Öyle değil mi Ama doğru, ama yanlış. Böyle durumda ver 80 milyar, ver 100 milyar. Niye İtalya'da bu iş devlet adına yürütülüyor. Almanya'da hangi kademede sorumluluk varsa o ödüyor. İngiltere'de doğrudan takipsizlik veriliyor. Singapur'da hastalık riski 10 binde 4 ve bu riski iyimser bulup alkışlıyorlar. Bizde yüz binde 2." 
   
   Öğrencilerden mini eylem...    Y.'ye eğitim, bize sağlık ..    İZMİR DHA 

   40 öğrencinin kayıtlı olduğu 1 B sınıfında dün 14 öğrenci derse girdi. Velilerden bazıları Y. okulda olmadığı için çocuklarını gönderdiğini ifade ederken bazı veliler de psikolojileri bozulmasın diye çocuklarını eve götürdüğünü söyledi. Öğle tatilinde okul bahçesinde toplanan diğer öğrenciler ise "Y.'ye eğitim, bize sağlık" diye slogan atarak, Y.O.'yu destekledi. 
   
   
</TEXT>
</DOC>
