<DOC>
<DOCNO> 158212 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/22/son/sondun19.html </URL>
<DATE> 2003/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Bulgar okullarında "Çingenece" artık seçmeli ders... 
</HEADLINE>
<TEXT>

     Bulgaristan Eğitim Bakanlığı, önümüzdeki ders yılından itibaren ilkokullarda Çingenece'nin seçmeli ders olarak okutulmasını kararlaştırdı. 
     Eğitim Bakanlığı uzmanlarından Yusuf Nunev, Çingene azınlığın çocukları için hazırlanan eğitim programına göre, ilkokul birinci sınıftan itibaren isteyen öğrencilerin haftada 4 saat Çingenece'yi seçmeli ders olarak alabileceklerini söyledi. 
     Nunev, programın amacının etnik azınlıkların topluma entegrasyonu olduğunu belirterek, Çingenece derslerine girecek öğretmenlerin ve bu derslerde okutulacak kitapların hazır olduğunu açıkladı. 
     Nüfusu 7.9 milyon olan Bulgaristan'da yaklaşık 700 bin çingene azınlığın yaşadığı tahmin ediliyor. 
     
</TEXT>
</DOC>
