<DOC>
<DOCNO> 198873 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/30/son/sontur10.html </URL>
<DATE> 2003/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Havalimanı'nda yemeklerden en fazla döner tercih ediliyor... 
</HEADLINE>
<TEXT>

     Atatürk Havalimanı Dış Hatlar Terminali'nde yiyecek hizmeti sunan BTA restoranlarında, yolcular, Türk yemeği olarak en fazla ''döner'' ve ''yoğurtlu kebabı'' tercih ediyor. 
     BTA yetkililerinden aldığı bilgiye göre, yabancı turistlerin en çok tercih ettikleri Türk yemekleri döner, yoğurtlu kebap, şiş köfte olurken, baklava ve kadayıf da en çok tercih edilen tatlılar arasında. 
     Restoranlarda en fazla harcamayı Rus turistler yaparken, en tutumlu müşteriler ise Fransız ve İsrailliler oldu. 
     Rus vatandaşları, yemek için ortalama 30-40 milyon lira, Arap yolcular 20-30 milyon, İngiliz ve İtalyanlar 10-15 milyon, Fransız ve İsrailli yolcular da 8-10 milyon lira harcama yapıyor. 
     Yolcuların restoranlarda geçirdikleri süre uçakların kalkış zamanına bağlı olmakla birlikte, Rus yolcuların bu konuda bir sınırlaması bulunmuyor. Fransızlar 30-45 dakika, İsrailli yolcular 30-40 dakika ve İngiliz turistler de 25-30 dakikalarını yemeğe ayırıyor. 
     Terminalde turistleri ağırlayan restoranların aylık yiyecek ve içecek tüketim miktarları da oldukça büyük boyutlarda. 
     Restoranlarda bir ay boyunca 80-100 ton süt, 40-50 ton portakal, 10-15 ton kırmızı et, 5-6 ton tavuk eti, 8-10 ton süt, 5-6 ton sıvı yağ, 50-60 bin adet ekmek, 25-30 bin adet sandviç, 35-40 bin adet yumurta, 27-37 bin adet poşet çay tüketiliyor. 
     
</TEXT>
</DOC>
