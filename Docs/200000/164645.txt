<DOC>
<DOCNO> 164645 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/22/ekonomi/eko05.html </URL>
<DATE> 2003/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
ÇEAŞ'ta 'teknik tim' önlemi 
</HEADLINE>
<TEXT>

Enerji Bakanlığı, değişik santrallerden 70 teknik elemanı ÇEAŞ'a getirerek, bölgenin karanlıkta kalma riskini önledi 
     YÜKSEL EKER, TUNCAY DAĞLI Adana DHA 

     Çukurova Elektrik AŞ'ye ÇEAŞ imtiyaz sözleşmesi şartlarının yerine getirilmemesi nedeniyle el konulurken, bölgenin karanlıkta kalma riskini göz önüne alan devletin Adana'ya 70 teknik eleman gönderdiği anlaşıldı. 
     Tes - İş Sendikası'nın 1 Nolu Şube Başkanı Mustafa Öğüt, "Devlet tedbirini almıştı. Değişik illerden, santrallerden, Çukurova dışındaki trafo merkezlerinden 70 eleman getirilmişti. Herkes el konulduğu gün görevinin başındaydı. İşin durması 7 tane santralin durması anlamına geliyor. Bu santrallerin günlük geliri bir trilyon liradır. İş durursa bölge karanlıkta kalabilirdi" dedi. Öğüt, "Devlet tedbirlerini almış, kimseye duyurmadan kimsenin haberi yokken herkes yola çıkmış. Kimse eşine dahi bilgi vermemiş. İşçiler de nereye gittiklerini bilmemişler, toplamışlar hepsini ÇEAŞ'a getirmişler. Askeri, polisi çağırmışlar, sonra ÇEAŞ'a el konuldu deemişler" diye konuştu. 
     

</TEXT>
</DOC>
