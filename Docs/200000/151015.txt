<DOC>
<DOCNO> 151015 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/19/son/sonspo10.html </URL>
<DATE> 2003/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İnönü'de Kartal kazanıyor... 
</HEADLINE>
<TEXT>

     Birinci Süper Futbol Ligi'nde yarın karşı karşıya gelecek ezeli rakipler Beşiktaş ile Fenerbahçe, BJK İnönü Stadı'nda bugüne dek 154 karşılaşma yaptı. 
     Resmi ve özel 154 maçın 'ünde Fenerbahçe sahadan galip ayrılırken, Beşiktaş 51 galibiyet elde etti. İnönü Stadı'ndaki 50 karşılaşma ise berabere sonuçlandı. 
     2 ekip arasında Dolmabahçe'de yapılan 154 karşılaşmada siyah-beyazlıların 174 golüne, sarı-lacivertliler 185 golle karşılık verdi. 
     
     LİGDE BEŞİKTAŞ ÜSTÜN 
     BJK İnönü Stadı'nda yapılan lig maçlarında ise Beşiktaş, ezeli rakibine az da olsa bir üstünlük sağladı. 
     2 ekip, 1959'da başlayan lig serüveninde, o zamanki adıyla Mithatpaşa, şimdiki adıyla BJK İnönü Stadı'nda toplam 63 kez karşılaşırken, bunların 22'sini Beşiktaş, 20'sini ise Fenerbahçe kazandı. 21 karşılaşmada ise taraflar birbirlerine üstünlük sağlayamadı. 
     Ligde İnönü Stadı'nda siyah-beyazlılar 60, sarı-lacivertliler ise 56 gol kaydetti. 
     Ezeli rakiplerin geçen sezon BJK İnönü Stadı'nda yaptığı maçı Fenerbahçe 2-0 kazanmıştı. 
     





</TEXT>
</DOC>
