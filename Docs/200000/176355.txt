<DOC>
<DOCNO> 176355 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/18/astro/index.html </URL>
<DATE> 2003/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Yanılgılara dikkat 
</HEADLINE>
<TEXT>

   
   
   Boğa burcunda hareket eden Ay haftanın ilk gününde maddi konuları, güven arayışını öne çıkarıyor. Akşam yanılgılara çok açığız. Koç parasal açıdan şanslılar. Aradıkları kaynağı bulmakta zorlanmayacaklar. Çalışma kapasitelerini de yükseltebilirler. Boğa'lar kişisel girişimlerinden fayda sağlayabilirler. Duygularını açıklamaktan çekinmiyorlar. Şans onlardan yana. İkizler dikkatli olmalılar. Daha önceden yaptıkları iyilikler onlara geri dönebilir. Duygusal konularda bazı belirsizlik olmasına karşın, sabırlı olmak çok şey kazandıracak. Yengeçler hareketli bir günde. Yeni tanışmalar, grup çalışmaları söz konusu olabilir. Bu arada daha önceden verilen sözleri ise unutmamak gerekiyor. Aslan'lar kendilerini baskı altında hissedebilirler. Aslında iş hayatında öne çıkmak için değişik fırsatlar söz konusu. İşteki gelişmeler yeni kazançlar da getirebilir. Başak'lar akıcı enerjilerle rahat biçimde ilerleyebilirler. Yeni kişiler ya da çevrelerle bir araya gelmek onları heyecanlı kılmakta. Risk almaya eğilim yüksek. 
   Terazi'ler maddi konularda eşin ya da ortağın parasından yararlanabilecekler. Duygusal konularda da kendilerini baskı altında hissetmeden hareket edebilecekler. Akrepler kararsızlık çekebilirler ama yine ortaklaşa konularda destek görmekteler. Başkalarının yapıcı önerilerinden yararlanabilirler. İlişkiler açısından heyecanlı bir gün. Yay'lar günlük işlerde başarılılar. Kendilerine özen göstermek, sağlık konularında yenilikler yapmak onları iyimser kılacak. Oğlak'lar aşktan yana şanslılar. Bu alanda cesur ve maceraya açıklar. İstediklerini kolay elde edebilecekleri, şansın onlara yardım edeceği bir gündeler. Kova'lar bütün dikkatlerini kendi kişisel konularına, evle ilgili işlere vermiş olabilirler. Tamamlamaları gereken işler var Balık'lar bugün yeni düşünceler ve orijinal çıkışlar açısından zengin bir gündeler. Kısa yolculuklar, hareket ve iletişim de onları canlı tutacak. Yakın çevrede canlılık var. 
   
   
</TEXT>
</DOC>
