<DOC>
<DOCNO> 169161 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/13/son/sontur08.html </URL>
<DATE> 2003/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Faciadan dönüldü... Aliağa Trafo Merkezi'ndeki yangın korkuttu 
</HEADLINE>
<TEXT>

     İzmir'in Aliağa İlçesi Yenifoça yolundaki Türkiye Elektrik İletim Anonim Şirketi'ne TEİAŞ ait Alçuk Trafo Merkezi'nde gece çıkan yangın korku yarattı. 
     İlk belirlemelere göre teknik bir arızadan kaynaklandığı bildirilen yangın, 100 MVA'lık Alçuk trafosunda başladı. Rüzgarın da etkisiyle aynı kapasitedeki diğer trafoya sıçrayan yangına, ilk müdahale Ege Demirçelik, Petkim, Tüpraş ve Aliağa Belediyesi itfaiyelerince yapıldı. Yangın, İzmir Büyükşehir Belediyesi'nin de müdehalesiyle 3.5 saatte söndürüldü. 
     Can kaybına yol açmayan yangın sonrasında sabaha kadar sürdürülen soğutma çalışmalarının ardından ekipler, yenileme çalışmalarına başladı. Bölgede şu anda elektrik kesintisi uygulanmıyor. 
     Zararın 4 trilyon lira civarında olduğu belirtilen yangın, yerleşim bölgelerine zarar vermezken Ege Demirçelik fabrikası hasar gördü. 
     Aliağa Kaymakam Vekili Bekir Şahin Tütüncü, büyük bir facianın ucuz atlatıldığını belirterek, İzmir Valisi Yusuf Ziya Göksu'nun olayla ilgili kriz masası kurduğunu söyledi. 
     
</TEXT>
</DOC>
