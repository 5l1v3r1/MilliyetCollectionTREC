<DOC>
<DOCNO> 175795 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/15/ekonomi/eko07.html </URL>
<DATE> 2003/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
'Aycell - Aria birleşmesi son noktaya geldi' 
</HEADLINE>
<TEXT>

   MİLLİYET Ankara 
   
   Türk Telekom Genel Müdürü Mehmet Ekinalan, Aycell - Aria birleşmesinde son noktaya gelindiğini söyledi. Ekinalan, Türk Telekom Yönetim Kurulu Başkanı Erkan Akdemir ile dün düzenledikleri basın toplantısında, kurumun ocak - haziran dönemi faaliyetlerine ilişkin bilgi verdi. 
   Birleşmeyle ilgili bir soru üzerine "En kısa zamanda sonuçlandırmaya çalışıyoruz" diyen Ekinalan, birleşmeden sonra ortaya çıkabilecek lisans sorunu konusunda ise karar merciinin Telekomünikasyon Kurulu olduğuna işaret etti. 18 milyon aboneyle sabit telefonda AB standardını yakaladıklarını belirten Ekinalan şöyle devam etti 
   "İnternet yurtdışı bağlantıları bir yılda 6 katına çıkarılacak. Uluslararası denizaltı fiberoptik kablo projesi ihalesi tamamlanmak üzere. Proje sona erdiğinde bugünkü kapasitenin 500 katına çıkılacak. Kablosuz internet için eylülde denemeler başlayacak." Akdemir de Telekom'un altı aylık k rının yaklaşık 1 milyar dolar olduğunu belirterek, kamuya da KDV, fon ve temettü gibi yollarla 1 trilyon 700 milyar lira kaynak aktarıldığını belirtti. 
   
   
</TEXT>
</DOC>
