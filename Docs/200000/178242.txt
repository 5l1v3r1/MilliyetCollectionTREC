<DOC>
<DOCNO> 178242 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/26/son/sonspo06.html </URL>
<DATE> 2003/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal İnönü'de yüksekten uçuyor... 
</HEADLINE>
<TEXT>

     Birinci Süper Lig'de 2003-04 futbol sezonunun 2. ve 3. haftasında evinde yaptığı 2 maçı da kazanan Beşiktaş, BJK İnönü Stadı'nda rakiplerine geçit vermiyor. 
     Birinci Süper Lig'de evindeki son yenilgiyi 2001-02 sezonunun 33. haftasında 2-1'lik skorla Göztepe'den alan siyah-beyazlılar, daha sonra İnönü Stadı'nda yaptıkları 19 maçı da yitirmedi. 
     BJK İnönü Stadı'ndaki son 19 lig maçının 16'sını kazanan ''Kara Kartallar'', 3'ünde ise berabere kaldı. Siyah-beyazlılar bu maçlarda rakip fileleri 38 kez havalandırırken, kalelerinde sadece 7 gol gördü. 
     
     11 MAÇTIR GALİP GELİYOR 
     Beşiktaş, evindeki son 11 maçı da üst üste kazanma başarısı gösterdi. 
     Geçen sezon 1-1 berabere kaldığı 15. haftadaki Gençlerbirliği maçının ardından sahasındaki 11 lig maçını da kazanan siyah-beyazlılar, taraftarlarını son dönemde hiç üzmedi. 
     
     7 MAÇTIR GOL YEMİYOR 
     ''Kara kartallar'' ayrıca evindeki son 7 maçta da kalesini rakip forvetlere kapadı. 
     En son geçen sezonun 22. haftasında 7-3 galip geldiği Göztepe maçında kalesinde gol gören Beşiktaş, daha sonraki 7 maçta ise gol yemedi. 
     
     SON 19 MAÇ 
     Beşiktaş'ın, 2001-2002 sezonunda 2-1 yenildiği Göztepe maçının ardından, evinde yenilgi yüzü görmediği son 19 maçı ve sonuçları şöyle 
     
     
2002-03 sezonu Beşiktaş - Kocaelispor 2-1 Beşiktaş - Diyarbakırspor 2-0 Beşiktaş - Trabzonspor 0-0 Beşiktaş - Gaziantepspor 0-0 Beşiktaş - Malatyaspor 3-0 Beşiktaş - Elazığspor 3-1 Beşiktaş - Adanaspor 3-0 Beşiktaş - Gençlerbirliği 1-1 Beşiktaş - Samsunspor 2-0 Beşiktaş - Bursaspor 1-0 Beşiktaş - İstanbulspor 2-1 Beşiktaş - Göztepe 7-3 Beşiktaş - Ankaragücü 1-0 Beşiktaş - Denizlispor 2-0 Beşiktaş - Fenerbahçe 2-0 Beşiktaş - Altay 2-0 Beşiktaş - Galatasaray 1-0 2003-04 sezonu Beşiktaş - Bursaspor 1-0 Beşiktaş - Ankaragücü 3-0 
     
</TEXT>
</DOC>
