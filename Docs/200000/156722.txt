<DOC>
<DOCNO> 156722 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/15/ekonomi/eko03.html </URL>
<DATE> 2003/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Yabancı sattı, faiz yükseldi 
</HEADLINE>
<TEXT>

Olumlu beklentilerle fonlama maliyetinin altına gerileyen bono faizleri, bu seviyenin altında gelen yabancı satışlarıyla tekrar yüzde 51'e yükseldi 
     SONGÜL HATISARU 

     Son günlerde kotasyon indirimi beklentisiyle yüzde 49 bileşiklere kadar gerileyen faiz yabancı satışlarıyla 2 puan yükseldi. Önümüzdeki hafta Hazine piyasaya 3.3 katrilyon lira itfa gerçekleştirecek. Son dönemde itfasından fazla borçlanan Hazine'nin açması beklenen uzun vadeli bir tahvil ihracı beklentisi de satışı destekledi. 
     Yabancıların, fonlamanın altında bulunan uzun vadeli bonoları taşımaktansa çok kısa vadede yeni bir kotasyon indirimi olmama ihtimalini de göz önüne alarak satış yaptıkları belirtiliyor. Geçen hafta yapılan ihalede, 53.60 seviyesinden alınan pozisyonlara 50 bileşik seviyesinin altında yabancılardan k r realizasyonu satışları geldi. 
     Gösterge faiz yabancı satışlarıyla yeniden yüzde 51 bileşiğe yükseldi. Faizde önümüzdeki hafta yapılması beklenen ihaleye kadar yatay seyir bekleniyor. Piyasada Merkez'in olası bir kotasyon indirimi beklentisi öne çekilmiş ve bu da faizi hızla yüzde 50.60 olan, fonlama maliyetinin altına yüzde 48.5'li seviyelere çekmişti. 
     
     6 günde yüzde 2,6 getiri 
     Geçen hafta yapılan ihalede piyasaya çıkan 26 Mayıs 2005 k ğıdı 6 işgününde yatırımcısına TL bazında yüzde 2.6 kazandırdı. Bu ihalede bonoya 1 milyar lira yatıran yatırımcı, 6 günde 26 milyon lira para kazanmış oldu. 
     
     

</TEXT>
</DOC>
