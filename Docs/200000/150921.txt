<DOC>
<DOCNO> 150921 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/19/yasam/ayas.html </URL>
<DATE> 2003/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
En son sözü Karın benim olacak’ oldu 
</HEADLINE>
<TEXT>

Beş yıl önce tecavüz ettiği eski sevgilisi evlenmiş bir de çocuğu olmuştu ama Hakan Açin birlikte olmak için yeniden şantaja başladı. Durumu öğrenen öfkeli koca şantajcıya bu kez acımadı 
     FATİH KARAÇALI Adana DHA 

     Adana’da Arif Bozkurt 25 , eşi F.Bozkurt’a 19 beş yıl önce tecavüz eden, şimdi de şantajla yeniden ilişki kurmak isteyen Hakan Açin’i 18 sokak ortasında bıçaklayarak öldürdü. 
     İddiaya göre, ortaokulda Açin’le arkadaşlık yapan Bozkurt, bir süre sonra ayrıldı. Terk edilmeyi gururuna yediremeyen Açin, okul çıkışı bir inşaata götürdüğü F.’ye tecavüz etti. Yaşı küçük olduğu için beş ay cezaevinde yatan Açin, tahliye olduktan sonra bir kebapçıda çalışmaya başladı. Uzun süre tedavi gören Fulya ise, görücü usulüyle bir yıl önce oto yıkama servisinde çalışan Arif Bozkurt’la evlendi ve çiftin iki ay önce bir kızı oldu. 
     
     Kocana anlatırım tehdidi 
     Oto hırsızlığı, küçükyaşta kızı alıkoymak ve zorla ırza geçmek suçlarından sabıkalı olan Hakan Açin, F. ile yeniden birlikte olmak istedi. Eşi işte olduğu sırada Fulya’nın evine giderek "Benimle olmazsan, sana sahip olduğumu kocana anlatır evliliğini bitiririm" diye tehdit etti. 
     Bunun ardından sürekli evin etrafında dolaşarak eski sevgilisine baskı yapan Açin, önceki akşam da telefon numarasının yazılı olduğu bir notu bir aracı kadınla F.’ye gönderip evin dışında beklemeye başladı. 
     
     Bıçağı alıp sokağa fırladı 
     Ancak F, olayı eşine anlatarak dışarıda bekleyen Açin’i gösterdi. Bunun üzerine mutfaktan aldığı bıçakla dışarı çıkan Arif Bozkurt, bir süre kovaladığı Açin’i bir ara sokakta yakaladı ve iki genç kavgaya tutuştu. 
     Kavga sırasında Hakan Açin’in "Karın benim oldu, senden ayrılıp yine bana gelecek" demesi üzerine çılgına dönen Bozkurt bıçağı çekti ve Açin’e saplamaya başladı. Açin oracıkta ölürken, Bozkurt olaydan iki saat sonra karakola teslim oldu. 
     


YAŞAM 






















</TEXT>
</DOC>
