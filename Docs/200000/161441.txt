<DOC>
<DOCNO> 161441 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/06/son/sondun25.html </URL>
<DATE> 2003/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İran'da deprem 4.5 
</HEADLINE>
<TEXT>

     İran'da dün akşam Richter ölçeğine göre 4.5 büyüklüğünde deprem meydana geldi. 
     İRNA'nın haberine göre, Tahran Üniversitesi Jeofizik Enstitüsü, Batı Azerbaycan eyaletinin Hoy kentinde hissedildiğini belirttiği depremin merkez üssünün Türkiye toprakları olduğunu iddia etti. Depremde can ya da mal kaybı olduğuna ilişkin bilgi bulunmadığı belirtildi. 
     Boğaziçi Üniversitesi Kandilli Rasathanesi ve Deprem Araştırma Enstitüsü ise, depremin merkez üssünün İran'da, sınıra yakın Urumiye gölü civarında meydana geldiğini ve büyüklüğünün 4.2 olduğunu bildirdi. 
     İran'ın kuzeybatısındaki Erdebil eyaletinde geçen hafta Pazar günü Richter ölçeğine göre 5.2 büyüklüğünde bir deprem olmuş, merkez üssü Azerbaycan olan depremin eyaletinin Bilesavar kentinde hissedildiği bildirilmişti. 
     İran'da geçen yıl Haziran ayında meydana gelen 6.3 büyüklüğündeki deprem ülkenin kuzeyini vurmuş, bu depremde 229 kişi ölmüş ve 1000'den fazla kişi yaralanmıştı. 
     Aktif fay hatları üzerinde bulunan İran'da, 1991 yılından bu yana meydana gelen irili ufaklı 950'den fazla depremde 17 bin 600 kişi ölürken, bin 300 kişi yaralandı. 
     
</TEXT>
</DOC>
