<DOC>
<DOCNO> 155558 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/09/son/sondun14.html </URL>
<DATE> 2003/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İngilizler, yargıç ve avukatların peruk takmasına karşı.. 
</HEADLINE>
<TEXT>

     yayımlanan The Times gazetesi tarafından yapılan bir kamuoyu araştırması, İngiliz halkının üçte ikisinin mahkemelerde yargıç, avukat ve savcıların 18. yüzyıldan beri uygulanmakta olan kıyafet kurallarını desteklemediğini ve bunların değişmesini istediğini ortaya koydu. 
     Araştırmaya göre, 18. yüzyıldan bu yana başlarına peruk takarak ve üzerlerine o yılların geleneksel giysilerini giyerek mahkeme salonuna giren adli sistem görevlilerinin giysi yönetmeliğinin terk edilmesini ve çağdaş kıyafetlere geçilmesini isteyen İngiliz halkı, bu uygulamayı çağ dışı ve gereksiz buluyor. 
     Görüşlerine başvurulan hakim savcı ve avukatlar da üzerlerine çeşit çeşit pelerinler, kat kat gömlekler, fularlar ve peruklar takmalarını gerektiren uygulamanın terk edilmesinden yana olduklarını, böylece göreve hazırlanmalarının daha az vakit alacağını belirtiyorlar. 
     Bu arada hukukçular, mahkeme salonuna gelen sıradan vatandaşın karşılarındaki resmi görevlilerin kıyafetlerini ilk gördükleri anda gösterdikleri gülme, şaşkınlık gibi tepkilerden de rahatsızlık duyduklarını belirtiyorlar. 
     Gazetenin haberinde, bütün bu durumları göz önüne alan Adalet Bakanı Lord Irvine'in, kıyafet yönetmeliğinde değişiklik yapmaya hazırlandığı belirtilerek, bu değişikliğin alternatiflerine yer verildi. 
     
</TEXT>
</DOC>
