<DOC>
<DOCNO> 154944 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/07/astro/index.html </URL>
<DATE> 2003/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Verimli adımlar 
</HEADLINE>
<TEXT>

     Bugün yan yana gelen Güneş ve Merkür aniden farkına varabileceğimiz bilgilerin olayların akışını değiştirebileceğini gösteriyor. Böylece daha rahat adımlar atabiliriz. Koç'lar ev ve yakın çevreleri ile ilgilenmek, hızlı hareket etmek ve planlı olmak durumundalar. Olaylar beklendiği gibi gelişmeyecek. Boğa'lar bugün de rahat edecekler. Pek çok konuda ilerleme mümkün. Bu arada alacakları haberler yüzünden parasal durumlarını iyi değerlendirmeliler. İkizler harcamalarını daha dengeli yapmalı. Bu arada yeni kazanç yolları bulmak mümkün. Yapıcı çalışmalar ödüllendirilecek. Yengeç'ler değişikliklere açık bir gündeler. Hatta birçok konuda kendileri buna önayak olabilirler. Duygusal açıdan iyi gündeler. Gerçekçi olmalılar. Aslan'lara hayal kurmak serbest ama bu yüzden hatalara da açık durumdalar. Elde olmayan gecikmeleri düzeltmek uğraştırabilir. Sabırlı olmalılar. Başak'lar rahat hareket edebilecekleri bir gündeler. Başkalarından destek görmek ve yeni gelişmeleri arkadaşlarla paylaşmak için güzel fırsatlar söz konusu. 
     Terazi'nin iş ve sorumluluklarla ilgisi bugün de devam ediyor. Kendilerini ön planda bulabilirler. Bu arada başkalarının kaynaklarından da yararlanabilecekler. Akrep'ler yeniye açık olmalı ve esnek davranmalılar. Duygusal alanda akıcı bir gün olabilir. Bu arada gizli konuları da deşifre edebilecekler. Yay'lar iş ve keyif arasında gidip gelebilirler. Dikkatsizlikler yüzünden zorlanma söz konusu. Bu durum parasal kayıplara neden olabilir. Oğlak'lar eleştiriye açık olmalılar. Aslında bugün duygusal alanda desteğe ihtiyaçları olacak. Bu arada yakın ilişkiler, evlilik, ortaklık gibi konularda çaba sarf etmeleri gerekiyor. Kova'nın kendine işkence etmemesi gerekiyor. Gün içinde inatçılık ya da işleri zora koşmak ve daha sonra zaman kaybetmek mümkün. Pratik olmaya çalışmalılar. Balık'lar bugün de rahat edebilecekleri bir gündeler. Aşk, yaratıcılık ve keyif getiren konular onlara daha iyimser enerjiler getirmekte. 
     
     

</TEXT>
</DOC>
