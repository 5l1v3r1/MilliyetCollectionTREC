<DOC>
<DOCNO> 180523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/05/son/soneko28.html </URL>
<DATE> 2003/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa haftayı 11 bin 632 puanda tamamladı... 
</HEADLINE>
<TEXT>

     İMKB Bileşik Endeksi 2. seansta 27.26 puan yükselerek, 11,631.78 puandan kapandı. 
     Hisse senetleri ikinci seansta ortalama yüzde 0.23 oranında değer kazandı. 
     İlk seanstaki 31.96 puanlık kayıp dikkate alındığında, borsa endeksi günün tamamında 4.70 puan geriledi. 
     Hisse senetlerindeki günlük değer kaybı ise yüzde 0.04 oldu. 
     Endeks 2. seansa, 7.06 puanlık artışla 11,611.58 puan seviyesinde başladı. İlk yarıyı 11,660.87 puandan geçen endeks, seans içinde en düşük 11,581.07, en yüksek 11,682.65 puanı gördü. 
     Kapanışta mali endeks 68.64 puan artışla 14,356.53 puana, sanayi endeksi 0.63 puan artışla 11,471.49 puana çıkarken, hizmetler endeksi 3.32 puan düşüşle 7,204.14 puana geriledi. 
     Böylece ilk seansa göre mali grup hisseler ortalama yüzde 0.48, sanayi grubu hisseler ortalama yüzde 0.01 oranında değer kazanırken, hizmetler grubu hisseler ortalama yüzde 0.05 değer yitirdi. 
     2. seansta işlem gören toplam 293 hisse senedinden 98'i değer kaybetti, 96'sı değer kazandı, 99'unun fiyatında değişiklik olmadı. 
     Seansta, 151 trilyon 83 milyar 419 milyon liralık işlem hacmi kaydedildi. İki seans toplamında ise 232 trilyon 735 milyar 760 milyon liralık işlem hacmi oluştu. 
     2. seansta İş Bankası C , Sabancı Holding, Garanti Bankası, Tüpraş ve İhlas Holding, en yoğun işlem gören hisse senetleri olarak belirlendi. 
     Borsa uzmanları, endeksin 11,600 seviyesindeki seyrini bugün de devam ettirdiğini, piyasanın önümüzdeki hafta başında da aynı şekilde devam etmesinin beklendiğini, hafta sonu ekstra bir gelişme yaşanmadıkça, dar bant içerisindeki düşük işlem hacimli hareketin devam etme eğiliminin yüksek olduğunu ifade ettiler. 
     
</TEXT>
</DOC>
