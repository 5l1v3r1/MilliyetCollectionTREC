<DOC>
<DOCNO> 187899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/11/guncel/gun13.html </URL>
<DATE> 2003/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir'de Çetin Altan Lisesi 
</HEADLINE>
<TEXT>

   TURAN GÜLTEKİN İzmir DHA 

   
   İzmir Valiliği'nin başlattığı "Yap Okulunu, Yaşat Adını Kampanyası"na katılan işadamı Cengiz Sani, yaptıracağı okula Milliyet Gazetesi Yazarı Çetin Altan'ın adını verdi. Karşıyaka Soğukkuyu'da 12 derslik ve 4 laboratuvardan oluşacak okulun yapımı için İzmir Valiliği'nde tören düzenlendi. Yaptıracağı okula Altan'ın adını vermek istediğini söyleyen Cengiz Sani, "Altan'ın yazılarını sürekli takip ediyorum. Mesleki eğitim konusundaki yazıları beni çok etkiledi. Bu yüzden okula onun adını vermeye karar verdim. Kendisiyle tanışmıyorum. Yazılı izin istedim, kabul ettiği için çok mutluyum" dedi. Bilgisayar eğitimi konusunda Türkiye'nin ilk teknik lisesi olacak "Gazeteci Çetin Altan Anadolu Teknik Lisesi" iki yılda tamamlanacak. Toplam eğitimi beş yıl olacak okulda bilgisayar üzerine iki, elektronik üzerine bir bölüm olacak. 
   
   
</TEXT>
</DOC>
