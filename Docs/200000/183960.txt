<DOC>
<DOCNO> 183960 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/22/son/sontur08.html </URL>
<DATE> 2003/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Laf atanları uyardı, canından oldu 
</HEADLINE>
<TEXT>

     Yakup YILMAZ ADANA, DHA 
     

ADANA'da çocuklu bir kadına laf atılmasını önlemek isteyen 28 yaşındaki Ali Adıyaman ve arkadaşı 26 yaşındaki Süleyman Fehimli, iki kişinin bıçaklı saldırısına uğradı. Kalbinden bıçaklanan Adıyaman götürüldüğü hastanede yaşamını yitirdi. 
     Olay, dün saat 22.00 sıralarında Barajyolu Caddesi 6'ncı durakta meydana geldi. Caddede yürüyen çocuklu bir kadına laf atıldığını gören Ali Adıyaman ile arkadaşı Süleyman Fehimli, kimliği belirsiz iki kişiyi engellemek uyardı. Çıkan tartışmanın kavgaya dönüşmesi üzerine Ali Adıyaman ve Süleyman Fehimli iki kişi tarafından bıçaklandı. Ambulansla hemen Numune Hastanesi'ne götürülen Adıyaman, yapılan tüm müdahalelere rağmen kurtarılamadı. Diğer yaralı Fehimli ise ayakta tedavi edildi. 
     Polis olaydan sonra kaçan iki kişinin ve kadının kimliğini tespit etmeye çalışıyor. 
     
</TEXT>
</DOC>
