<DOC>
<DOCNO> 170541 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/20/son/sondun03.html </URL>
<DATE> 2003/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Araçlarında kola şişesi patladı Coca Cola'ya dava açtılar 
</HEADLINE>
<TEXT>

     Yeni Zelanda'nın Auckland kentinde, iki yıl önce araçlarında kola şişesi patlayan bir çift, Coca Cola aleyhinde 76 bin dolarlık tazminat davası açtı. 
     Yeni Zelanda'da yayımlanan Sunday Star Times gazetesinin haberine göre, Resul Adjani, eşi Fatima ve oğulları Jason, iki yıl önce Ocak ayında yolculuk ettikleri sırada, araçlarındaki kola şişesi patladı. 
     Şişenin patlaması sonucu 11 yaşındaki Jason'ın cam kırıklarıyla hafif yaralandığı, ancak çocuğun psikolojik rahatsızlıklarının sürdüğü belirtildi. 
     Şirketin, Adjani ailesi ile anlaşarak olayı dostça çözme girişiminin sonuç vermediği ve ailenin Coca Cola'yı mahkemeye vermeye kararlaştırdığı kaydedildi. 
     Yeni Zelanda'da yılda 300 milyon şişe kola ürettiği belirtilen şirketten yapılan açıklamada, daha önce böyle bir olayla karşılaşılmadığı belirtildi. 
     
</TEXT>
</DOC>
