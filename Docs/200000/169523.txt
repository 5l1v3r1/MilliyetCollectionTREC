<DOC>
<DOCNO> 169523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/15/son/sondun22.html </URL>
<DATE> 2003/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Anüssüz doğan yapışık ikizlere ameliyatla anüs yapıldı 
</HEADLINE>
<TEXT>

     Endonezya'da doktorlar, anüsleri olmadan doğan 3 günlük yapışık ikizlere anüs yaptılar. 
     İkizlerin cumartesi günü Bandung kentinde dünyaya geldikleri, kafaları ve göğüsleri ayrı olduğu halde karından yapışık oldukları ve anüslerinin bulunmadığı belirtildi. 
     Anüsleri olmadığı için sağlık görevlilerinin ikizlerin beslenmesini durdurdukları bildirildi. 
     Ameliyatı yapan doktor Çairul İsmail, operasyonun başarılı geçtiğini, ikizlerin durumunun iyi olduğunu belirterek, ayırma ameliyatını yapmak içinse 6 ay ila bir yıl beklemek gerektiğini söyledi. 
     Dünyaya gelen yapışık ikizlerin yüzde 40 ila 60'ı erken doğuyor ve bunların yüzde 35'i 24 saatten az süre hayatta kalıyor. Daha uzun hayatta kalmayı başaranlarda ise paylaştıkları organlardan kaynaklanan sağlık sorunları ortaya çıkıyor. 
     
</TEXT>
</DOC>
