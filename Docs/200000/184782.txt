<DOC>
<DOCNO> 184782 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/26/son/soneko09.html </URL>
<DATE> 2003/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Enka, Rusya'da 83.5 milyon dolarlık ihale kazandı... 
</HEADLINE>
<TEXT>

     Enka İnşaat ve Sanayi A.Ş., Rusya'da 83.5 milyon dolarlık ihale kazandı. 
     Enka İnşaat'tan Borsa'ya gönderilen açıklamaya göre, IKEA'nın Moskava'da yapılacak olan Mega Alışveriş Merkezi ihalesini kazanan şirket, 83.5 milyon dolar olan inşaat kontratını imzaladı. 
     Enka İnşaat, Haziran ayında da İsveç'in dünyaca ünlü yapı marketleri zinciri olan IKEA'nın St. Petersburg ve Kazan şehirlerinde yapılacak mobilya mağazaları inşaatının yapımını üstlenmişti. 
     Öte yandan şirket, SPK'nın ilgili tebliği uyarınca yapılan açıklamada, 25 Temmuz tarihinde Adapazarı Elektrik Üretim Ltd. Şti., Gebze Elektrik Üretim Ltd. Şti. ve İzmir Elektrik Üretim Ltd. Şti hisselerinin yüzde 9'unun alınması ve anılan şirketlerde ortaklık payının yüzde 49'a çıkarılmasıyla ilgili işlemlerin devam ettiğini, işlemlerin tamamlanmasının ardından ortaklara duyuru yapılacağını bildirildi. 
     
</TEXT>
</DOC>
