<DOC>
<DOCNO> 189096 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/16/son/sonspo23.html </URL>
<DATE> 2003/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakırspor Beşiktaş maçından puan bekliyor 
</HEADLINE>
<TEXT>

     Diyarbakırspor'da, Beşiktaş maçı hazırlıkları teknik ve taktik ağırlıklı idmanla sürüyor. 
     Teknik direktör Sakıp Özberk, Seyrantepe Spor Tesisleri'nde Beşiktaş maçı hazırlıklarını teknik ve taktik ağırlıklı olarak sürdürdüklerini söyledi. 
     Maçtan başarı elde etmek için ellerinden geleni yapacaklarını, puana aşırı ihtiyaçları olduğu bir dönemde olduklarını anlatan Özberk, maçın zorlu geçeceğini bildirdi. 
     Takımda Saffet'in sakatlığının sürdüğünü ifade eden Özberk, şöyle konuştu 
     ''Hafif sakatlığı bulunan kaleci Şenol, Serdal ve Sinan kadroda yer alacak. Takımdaki eksiklere karşın çalışmalarımızın karşılığını alacağız. Zorlu Beşiktaş deplasmanından puanla döneceğimiz inancındayım. Maç öncesi düşünülen, maç sonrasında farklı bir duruma gelebiliyor. Futbolcularımız hazırlıklarını iyi yaptılar ve zamanı çok iyi değerlendirdiler.'' 
     
</TEXT>
</DOC>
