<DOC>
<DOCNO> 160103 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/31/spor/spo01.html </URL>
<DATE> 2003/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
TRANSFER 'AKIN'I 
</HEADLINE>
<TEXT>

Lucescu, Hakan Şükür'den sonra rotayı Galatasaray'daki eski öğrencisi Bülent Akın'a çevirdi. Rumen teknik adam, Şampiyonlar Ligi'nde çeyrek finale çıktığı kadroda yer alan Bülent ile buluştu 
     KAAN BORA 

     Kartal hızlandı 
     GELECEK sezon Şampiyonlar Ligi'nde üst turlara çıkmanın hesaplarını yapan Beşiktaş, transfer için temaslarını hızlandırdı. Blackburn Rovers'tan bonservisiyle birlikte ayrılan Hakan Şükür ile görüşmelerin sürdüğü öğrenildi. Lucescu yıldız futbolcuda ısrarlı bir tutum izlerken, menajer Sinan Engin ve Sergen Yalçın'ın da Hakan'ı istemesi bu transferi cazip bir hale getirdi. 
     
     Bülent ile pazarlık 
     LUCESCU'NUN, Galatasaray ile Şampiyonlar Ligi'nde çeyrek finale yükseldiği dönemde kadrosunun vazgeçilmezleri arasında yer alan Bülent Akın'a da teklif yaptığı bildirildi. Rumen hocanın, Bülent ile yemek yiyerek gelecek sezon Beşiktaş'a gelmesini istediği öğrenildi. Tecrübeli oyuncunun, Gençlerbirliği ile Beşiktaş arasında son kararını vereceği açıklandı. 
     
Yoğun günler      ŞAMPİYONLUĞUNU ilan eden Beşiktaş, Samsunspor maçının hazırlıklarını tek antrenmanla sürdürdü. Siyah - Beyazlılar günün büyük bölümünü bir dizi etkinliklerle sürdürdü. İbrahim ve Ali Cansun, panele katılırken, Türk - Alman Dostluk Federasyonu İlhan Mansız'a plaket verdi. Sergen Yalçın'ın ise dinlenmek için Bodrum'a gittiği bildirildi. 
     
Vali'ye ziyaret      BEŞİKTAŞ Menajeri Sinan Engin, yardımcı Antrenör Feyyaz Uçar ve futbolculardan Tayfur, Ronaldo, Zago, Giunti, Tümer ve Zafer dün İstanbul Valisi Muammer Güler'i ziyaret etti. Güler, Siyah - Beyazlı futbolcuları şampiyonlukları nedeniyle tebrik ederken, Avrupa'da başarı beklediklerini söyledi. Menajer Sinan Engin, Güler'e Daniel Pancu'nun formasını hediye etti. 
     

</TEXT>
</DOC>
