<DOC>
<DOCNO> 184658 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/25/son/sontur42.html </URL>
<DATE> 2003/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Polisten kaçarken başına silah dayayan kişiyi polis ikna etti... 
</HEADLINE>
<TEXT>

     Bakırköy'de polisten kaçarken başına silah dayayan kişi, polislerce ikna edilerek gözaltına alındı. 
     Kartaltepe Mahallesi'nde hırsızlık yaptığından şüphelenilen bir kişi, polislere yakalanmamak için kaçmaya başladı. Polislerin izlediği kimliği açıklanmayan 25 yaşlarındaki bu kişi, Hüsnü Demirelli Sokak üzerindeki bir binaya girdi. 
     Kafasına tabanca dayayarak polislere teslim olmamak için direnen bu kişi, daha sonra ikna edilerek gözaltına alındı. 
     Asayiş Şube Müdürlüğü Hırsızlık Büro Amirliği'ne götürülen şahısla ilgili başlatılan soruşturma sürüyor. 
     Polis, operasyon sırasında yolları kapatarak, basın mensuplarının olay yerine yaklaşmasını engelledi. 
     
</TEXT>
</DOC>
