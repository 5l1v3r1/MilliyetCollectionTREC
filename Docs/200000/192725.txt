<DOC>
<DOCNO> 192725 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/02/dunya/adun.html </URL>
<DATE> 2003/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'ta ferman dinlemeyen kalpler 
</HEADLINE>
<TEXT>

   Yedi aydır Irak'ta bulunan Amerikan askerleri, komutanların kesin yasak emrine rağmen, Iraklı kadınlarla, bazen din değiştirerek evlenmeye başladı 
      DIŞ HABERLER SERVİSİ 

   
   Irak'ı işgal eden Amerikan ordusu, cephede günde 20 kez tekrarlanan direnişçi saldırılarından yaka silkerken, son günlerde, birlikleri "içeriden vuran" sinsi bir düşmanla da karşı karşıya kalmaya başladı. 
   Amerikalı komutanlar, kesinlikle yasak olmasına rağmen Iraklı kadınlarla evlenen, hatta bunun için din değiştirip İslamiyete geçen asker sayısının artması karşısında sert önlemlere başvurma kararı aldılar. 
   İngiliz "Daily Telegraph" gazetesinde yer alan habere göre, Amerikan işgal gücü içinde umulmadık bir krize yol açan "ferman dinlemeyen gönüllerden" son iki örnek, 27 yaşındaki Çavuş Sean Blackwell ile 37 yaşındaki Onbaşı Brett Dagen oldu. 
   Gazeteye göre, geçtiğimiz yaz Bağdat'taki bir otel önünde nöbet tutan askerler, Iraklı çevirmen kadınlar Joanne 26 ile Ahda'yı 25 görür görmez şık oldu. Kısa sürede gelişen arkadaşlıkları ağustosta nik h masasında noktalandı. 
   
   Nik hı imam kıydı 
   Nik h, evlilik yasağı nedeniyle alelacele düzenlenen bir törenle yapıldı. Devriye görevindeki askerler, görev yerlerini terk ederek tam teçhizatlı bir şekilde, başlarında miğfer, ellerinde M16 tüfekleriyle, nik h masasına oturdu. 
   Nik hı Iraklı bir imam, İslami kurallara göre kıydı. Hatta, Amerikalı askerler, boşanma halinde Iraklı gelinlere "mihr" olarak 10 bin dolar vermeyi kabul etti. 
   Fotoğraflar çekildi, bin dolar ödenerek bürokratik işlemler yapıldı, evlilik cüzdanı alındı ve her şey en azından Iraklı kadınlar için yasal bir şekilde tamamlandı. 
   
   Hapse atıldılar 
   Ancak olayın ortaya çıkmasının hemen ardından ABD askerleri hakkında görevini ihmal, görev yerini terk ve emirlere itaatsizlik gibi suçlardan soruşturma başlatıldı. Birinci Zırhlı Tümen sözcüsü, askerlerin "evlenmeyin emrine" karşı geldiklerini belirterek, bir üste hapsedilen çavuş ve onbaşının başlarının ciddi olarak dertte olduğunu söyledi. 
   Iraklı kadınların durumu da pek iç açıcı değil. Direnişçilerden, "düşmanla yatıyorsunuz, bunun hesabını vereceksiniz" diye ölüm tehditleri alan Joanne ile Ahda, gizlenerek izlerini kaybettirmeye çalışıyor. 
   Iraklı gelinler, Amerikalı kocalarını da üsse girmelerine izin verilmediği için göremiyor. Tek tesellileri evlilik fotoğraflarına bakmak. 
   Şimdi "ferman dinlemeyen gönüller", bir yandan Amerikalı askerlerin 8 aylık görev sürelerinin dolmasını bekliyor, bir yandan da ABD'ye giriş için vize verilmesini umut ediyor. 
   
   
   
</TEXT>
</DOC>
