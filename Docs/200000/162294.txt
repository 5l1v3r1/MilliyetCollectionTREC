<DOC>
<DOCNO> 162294 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/10/son/sonspo23.html </URL>
<DATE> 2003/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Mustafa Doğan Daum'la çalışmak isterdim... 
</HEADLINE>
<TEXT>

     Fenerbahçe'den Almanya'nın FC Köln takımına transfer olan Mustafa Doğan, sarı-lacivertli takımın yeni teknik direktörü Christoph Daum'un çok iyi bir teknik adam olduğunu söyledi. 
     Fenerbahçe Burnu'ndaki kulüp binasına gelerek alacakları konusunda genel sekreter Vedat Olcay ile görüşen Mustafa, kulüpten ayrılırken yaptığı açıklamada, Daum'un çok büyük bir teknik direktör olduğunu belirterek, ''İyi futbolcular ve iyi hocalar olsa da bazen olmadı mı olmuyor. Ama Fenerbahçe'nin iyi bir kadro kurup, başarılı olacağına eminim. Ben de bu kadroda olmak, Daum ile çalışmak isterdim. Ama şartlar böyle gerektirdi'' diye konuştu. 
     Mustafa, bu akşam tatil için Antalya'ya gideceği, 13 Haziran Cuma günü tekrar mali konularla ilgili kulübe geleceği söyledi. 
     Bu arada, başkan Aziz Yıldırım, asbaşkanlar Mahmut Uslu ve Murat Özaydınlı, yöneticiler Ali Yıldırım, Hakan Bilal Kutlualp, İlhan Eşkioğlu kulüp binasında transferle ilgili toplantı yaptı. Transfer komitesinde yer alan Hakan Bilal Kutlualp ve İlhan Eşkioğlu kulüpten erken ayrılması dikkat çekti. 
     
</TEXT>
</DOC>
