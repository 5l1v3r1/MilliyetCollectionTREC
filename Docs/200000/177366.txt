<DOC>
<DOCNO> 177366 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/22/spor/spo15.html </URL>
<DATE> 2003/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

   
   MHK'de eşitlik    YENİ sezona gençleştirilmiş Süper Lig kadrosu ile giren Merkez Hakem Kurulu MHK , ilk üç haftada tam 26 hakeme görev vererek, yeni bir rekor kırdı. Kurul, kadroda yer alan 31 hakemden sadece Musa Eryılmaz, Vedat Tan, Bülent Yıldırım, Aytekin Durmaz ve Hakan Sivriselvi'yi görevlendirmedi. Bu isimlerin de ligin 4. haftasında ilk maçlarına çıkacağı öğrenildi. 
   
   Şenoğlu tur atladı    BELÇİKA'DA organize edilen Cincuit Turnuvası'nda Türkiye'yi temsil eden İpek Şenoğlu, ikinci tur maçında ev sahibi Camas'ı 5 - 7, 6 - 2 ve 6 - 2'lik setlerle devirdi. Şenoğlu bu zaferle birlikte çeyrek finale yükseldi. 
   
   Bu kez kadınlar    ZONGULDAK'IN Ereğli İlçesi Belediyesi tarafından düzenlenen köyler arası futbol turnuvasında olaylar çıktı. Hakemin maçı 3 dakika erken bitirdiğini iddia eden bayan seyirciler hakeme taşlarla saldırdı. Olayları jandarma engelledi. 
   
   Tamer, Bursa'da    BURSASPOR transferde son bombasını Beşiktaşlı Tamer'i renklerine katarak patlattı. Bir yıllık sözleşme imzalayan tecrübeli futbolcu, Yeşil - Beyazlı formayı Hagi faktörü nedeniyle tercih ettiğini açıkladı. 
   
   Ali Eren tamam    BEŞİKTAŞ ile yollarını ayıran Ali Eren, Çaykur Rizespor ile bir yıllık sözleşme imzaladı. Tecrübeli futbolcu, "Ben çok sık kulüp değiştiren bir oyuncu değilim. Şartlar uygun olursa Rize'de uzun yıllar kalırım" dedi. 
   
   Cafer anlaştı    DENİZLİSPOR yurtdışında aradığı golcüyü yurt içinde buldu ve Adanaspor'un tecrübeli golcüsü Cafer ile anlaşma sağladı. Bu arada Serkan Özen Kayserispor'a satılırken, geçen sezon kiralık oynayan Ali Kunter Mersin'e gitti. 
   
   Teminat yattı    AKÇAABAT Sebatspor, Finli golcü Anti Sumiala'nın istediği 50 bin dolarlık banka teminatını yatırarak krizi çözdü. Menajer Mehmet Birinci, "Sumiala, Akçabaat Sebatspor formasıyla çok başarılı olacak" dedi. 
   
   Mendieta sürprizi    İTALYA'NIN Lazio takımında forma giyen Gaizka Mendieta, İngiltere Primier Ligi takımlarından Middlesbrough'a transfer oldu. Bir yıllığına kiralanan yıldız futbolcu sağlık kontrolünden geçip, idmana çıktı. 
   
   Triatlon heyecanı    TRİATLON Federasyonu'nun faaliyet programında yer alan 1. Uluslararası Erdek Triatlonu pazar günü yapılacak. Organizasyona, Türkiye, İspanya, Rusya, Malta, Moldova, Bulgaristan, İsviçre, Yunanistan, Ukrayna ve Yugoslavya'dan toplam 230 sporcunun katılacağı bildirildi. 
   
   
</TEXT>
</DOC>
