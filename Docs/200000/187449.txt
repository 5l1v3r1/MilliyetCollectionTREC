<DOC>
<DOCNO> 187449 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/09/yazar/pulur.html </URL>
<DATE> 2003/10/09/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Fatih işgalciyse Bush neci 
</HEADLINE>
<TEXT>

   
   KAÇ keredir aynı şeyi yazıyoruz 
   "Biz, Irak'a asker gönderilmesine karşıyız " 
   Çünkü Irak, Amerika tarafından işgal edilmiştir, bu işgalin uluslararası meşruiyeti olmadığı gibi, bahanesi bile ispatlanamamıştır. 
   Amerika işgal öncesi "Kitle imha silahları" diye tutturmuştu nerede o silahlar 
   
   EVET, Irak'a asker gönderilmesine karşıyız, lakin Millet Meclisi karar verir ve asker giderse de "Beşinci kol" olamayız, yani karşı çıkamayız. 
   Bunu üç defa, beş defa yazdık, yine de yazarız. 
   Gönlümüzün, aklımızın, mantığımızın işgale karşı olmasına ve askerimizin işgalcilere yardım etmesini hazmedemememize rağmen... 
   
   "İŞGAL" geniş bir kavram... 
   İki gün önce gazetelerde, televizyonlarda "İstanbul'un işgalden kutuluşunun kutlandığı" haberi ve görüntüleri vardı. 
   Birkaç yıl öncesini anımsadık, bir davette aynı masaya düşmüştük, yine böyle İstanbul'un işgalden kurtuluşunun kutlandığı gündü, genç yaşında önemli görevlere getirilmiş, ya da gelmiş bir meslektaş çoğuna aykırı gelen bir görüş öne sürdü 
   "İstanbul'un fethi de bir işgaldir " 
   
   YUVARLAK bir masada oturan herkes şaşırdı, belli ki böyle bir yaklaşıma ilk defa tanık oluyorlardı. 
   Şimdiye kadar hep duyup dinledikleri, çağ kapatıp, çağ açan İstanbul'un fethi "işgal" oluyor, Fatih Sultan Mehmet de "işgalci"... 
   Genç meslektaş devam etti 
   "Bugün kutladığımız gün, yani İstanbul'un emperyalistlerden kurtarıldığı gün, İstanbul'un fethinden, yani işgalden çok önemlidir." 
   
   HAVAYI yumuşatmak için, takıldık 
   "Sen farkında olmadan işgalcileri, İstanbul'u işgal edenleri savunuyorsun " 
   "O niye " 
   "Bak şundan... Senin görüşüne göre İstanbul'u kimler işgal etti Fatih Sultan Mehmet'in Müslüman ordusu... İstanbul'u kimlerden alıp işgal ettiler Hıristiyan Bizans'tan... 
   Sonra ne oldu Senin emperyalist, dediklerin gelip, İstanbul'u işgalci Türklerden, Müslümanlardan kurtardılar... Buraya kadar tamam mı Sonra bu işgalciler, Anadolu'da kurtuluş savaşı yapıp kazandılar, gelip İstanbul'u bir daha işgal ettiler 
   "Hiç olur mu canım " 
   "Olur olur, senin mantığına göre bal gibi olur " 
   
   ŞİMDİ neden bunu yazdık 
   İstanbul'u fetheden Fatih Sultan Mehmet'e "işgalci" diyen, bakalım Irak'ı işgal eden Amerika'ya destek için oralara Türk askerinin gönderilmesini nasıl karşılayacak .. 
   Biz de amma safız ha, hala nasıl karşılayacak diye soruyoruz 
   Fatih Sultan Mehmet işgalci de, Bush neci 
   
      
   
</TEXT>
</DOC>
