<DOC>
<DOCNO> 190876 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/24/magazin/mag01.html </URL>
<DATE> 2003/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
'Popstarda sahte gülücükler yok ..' 
</HEADLINE>
<TEXT>

   Armağan Çağlayan, jüri üyeliğini yaptığı Popstar'ı, ekranların en demokratik yarışması ilan etti 
      İLKNUR GÜLMEZ 
   
   Kanal D'de yayımlanan 'Popstar' yarışmasının jüri üyelerinden Armağan Çağlayan, kimi zaman koltuğa kaykılması, kimi zaman da ağlamasıyla dikkat çekti. Asıl mesleği avukatlık olan, 11 yıl önce editör olarak girdiği Med Yapım'da Genel Müdür Yardımcılığı'na kadar yükselen Çağlayan, 'Popstar'la ilgili sorularımızı yanıtladı. 
   
   Jürinin adaylara olan tavrıyla ilgili eleştiriler var    "Gelenlere, düşündüklerimizi söylüyoruz onların yanıtlarını, jürinin kavgalarını, her şeyi yayımlıyoruz. Popstar, çok demokratik bir program. Yüzlerce kişi dinliyoruz. Bir saatten sonra tahammülünüz kalmıyor ama kimseye hakaret etmiyoruz." 
   
   Jüri masasında yayılarak oturmanızla ilgili eleştiriler de var    "Diğerlerine göre daha rahatım. Sabahın köründe bir odaya girip akşam çıkıyoruz. Kamerayı unutmak zorundayım. Evimdeymişim gibi davranıyorum." 
   
   Adayları hangi kriterlerle eliyorsunuz    "İlk olarak, ekran elektriği var mı diye bakıyorum. Star olacak kişi kendine baktırmalı ve konuşulacak bir hik yesi olmalı. Starlık, doğuştan hamurda olan bir şey." 
   
   Aldığınız tepkiler nasıl    "Olumlu. Telefon açıp ilanı aşk edenler, 'Gözleriniz lens mi ' diye soranlar, bağıranlar... 
   
   
</TEXT>
</DOC>
