<DOC>
<DOCNO> 186916 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/07/siyaset/siy05.html </URL>
<DATE> 2003/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Tezkere Meclis'te 
</HEADLINE>
<TEXT>

   ANKARA Milliyet 

   
   Hükümet, Irak'a asker gönderebilmek için TBMM'den bir yıl süreyle "izin" istediği ancak "gereği, sınırı ve zamanı"nı belirtmediği tezkereyi, dün gece TBMM'ye gönderdi. Tezkerede, "Silahlı kuvvetlerimiz, ülkedeki işgal durumunun sürdürülmesine yardımcı ve bu durumun aracı bir askeri unsur olarak Irak'a gitmeyecek" denildi. Tezkerenin bugün görüşülmesi bekleniyor. Başbakan Erdoğan'ın imzasıyla gönderilen tezkerede, "Gereği, kapsamı, sınırı ve zamanı hükümet tarafından belirlenecek şekilde Türk Silahlı Kuvvetleri TSK unsurlarının Irak'ta güvenlik ve istikrara katkı yapmak amacıyla Irak'a gönderilmesine ve bu kuvvetlerin görev ve kullanılmasına ilişkin gerekli düzenlemelerin hükümet tarafından yapılmasına Anayasa'nın 92. maddesi uyarınca bir yıl süreyle izin verilmesini arz ederim" denildi. Asker gönderme talebi şu gerekçelere dayandırıldı 
   Irak'taki durum uluslararası barış ve güvenlik için tehdit teşkil ediyor Irak'ın toprak bütünlüğünün ve milli birliğinin korunması, Türkiye için hayati önem taşımaktadır PKK KADEK'in temizlenmesinde ve Irak topraklarının ileride teröristler için barınak olmaktan çıkarılması için tüm tedbirlerin alınmasında, Türkiye kesin kararlıdır. Bu konuda ABD ile resmi görüşmeler başlatılmıştır TSK sorumluluk bölgesinde kendi milli komuta yapısı içinde görev yapacaktır. İstikrar Gücü'ne katkımızın askeri boyutunun yanı sıra önemli bir siyasi ve insani boyutu da olacaktır. 
   
</TEXT>
</DOC>
