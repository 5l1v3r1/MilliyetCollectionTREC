<DOC>
<DOCNO> 180308 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/04/son/sonspo16.html </URL>
<DATE> 2003/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
La Gazzetta Dello Sport Şampiyonada NBA yıldız savaşacak 
</HEADLINE>
<TEXT>

     İsveç'te yarın başlayacak 33. Avrupa Erkekler Basketbol Şampiyonası finalleri öncesi değerlendirme yapan Avrupa'nın tanınmış spor gazetelerinden İtalyan La Gazzetta dello Sport, Avrupa'nın en iyi ilk 5'ine Türk Milli Takımı'nın yıldız oyuncusu Mehmet Okur'u da koydu. 
     İsveç'teki şampiyonanın, NBA Ligi'nde oynayan Avrupalı oyuncular arasında kıran kırana bir mücadeleye sahne olacağını ifade eden gazete, Divaç, Sabonis ve Kukoç gibi eski yıldızlardan bu kez yoksun olunmasına karşın NBA'deki yeni yıldızlar arasında Türkiye'deki finallere oranla İsveç'te çok daha sert mücadeleler olacağını yazdı. 
     Gazetenin oluşturduğu ideal ilk 5'te, Detroit Pistons'tan Mehmet Okur Türkiye , Memphis Grizzlies'den Pau Gasol İspanya , Dallas Mavericks'ten Dirk Nowitzki Almanya , San Antonio Spurs'dan Tony Parker Fransa ve Sacramento Kings'den Predrag Stojakoviç Sırbistan-Karadağ yer aldı. 
     İtalyan gazetesi, NBA'de oynayan Hidayet Türkoğlu ve Andrei Kirilenko Rusya gibi oyuncuların kendi ülkeleri için oynama isteğinde olduklarını ve kazanmak için her türlü mücadeleyi yapacaklarını bildirdi. 
     Gazete, Türk Milli Takımı içinde lider oyuncu krizi yaşandığını da savundu. 
     
</TEXT>
</DOC>
