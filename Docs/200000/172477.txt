<DOC>
<DOCNO> 172477 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/30/yasam/yas04.html </URL>
<DATE> 2003/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadının güzeli daha çok kazanıyor 
</HEADLINE>
<TEXT>

   Güzel kadınların çalıştıkları işyerlerinde daha fazla ikramiye aldığı ve maaşlarının daha çok olduğu araştırmayla kanıtlandı 
      DIŞ HABERLER SERVİSİ 
   
   Maaş ve ikramiye fazla 
   RUH güzelliğinin, fiziki güzellikten üstün olduğuna inananlardan mısınız Siz inanmaya devam edin, saygı duyarız. Ama yapılan araştırmalar, işyerlerindeki güzel kadınların, daha fazla maaş ve ikramiye aldığını ortaya koydu. Miami Üniversitesi, 1800 kadın ve erkeğin maaşları, eğitim durumları gibi unsurları değerlendirerek kapsamlı bir araştırma yaptı. 
   
   Erkekler için fark yok 
   18-64 yaş arası denekler, formdaki şıklardan kilo, boy ve görünüşlerini değerlendirdiler. Ardından da maaşları karşılaştırıldı. Sonuç ilginç Güzellik, maaşın ortalama yüzde 8 fazla olmasını sağlıyor. Buna karşın eğitim durumunun maaşa etkisi sadece yüzde 5. Araştırmacı Michael French, "Görünüşün erkeğin kazancı üzerinde etkisine rastlanmadı" dedi. 
   
   
</TEXT>
</DOC>
