<DOC>
<DOCNO> 199412 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/03/siyaset/siy03.html </URL>
<DATE> 2003/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Baykal O fotoğraf kanımı donduruyor 
</HEADLINE>
<TEXT>

   Baykal, "Başbakan'ın El Kaide ile işbirliği yapan Gulbeddin Hikmetyar'ın önünde diz çökmesi kanımı donduruyor" dedi 
      
   CHP Genel Başkanı Deniz Baykal, Başbakan Recep Tayyip Erdoğan'ın "İslamla terör sözlerinin yan yana getirilmesi kanıma dokunuyor" sözlerini, "Benim de Afganistan'da El Kaide ile işbirliği yapan şeyhlerin önünde diz çöküp çektirdiğin fotoğraf kanımı donduruyor" ifadeleriyle eleştirdi. 
   Baykal, CHP grubunun dünkü toplantısında Türkiye'de yaşanan terörün resmi adının konulmadığını belirtti. 
   "Terör kadar tehlikeli olan, ad koymaktan korkulmasıdır. Korkmazsanız üstesinden gelirsiniz ama adını koymaktan kaçarsanız, işte o zaman başınız derde girebilir" diyen Baykal, şöyle konuştu 
   "Gulbeddin Hikmetyar'ın önünde diz çöken bir başbakan kanıma dokunuyor. 'Bunlar Hizbullahçı' demekten korkan bir başbakan kanımı donduruyor. Ortada bir eziklik mi var, bu tedirginliğin kaynağı ne İktidar terör olaylarına ilişkin doyurucu bir değerlendirme yapmadı. Başbakan, 'Mesajı aldım, ayaklarımın altına alıp çiğniyorum' dedi. Güzel söz ama mesajın ne olduğunu h l bilmiyoruz. Neymiş o mesaj Kimden almış o mesajı " 
   Baykal, son saldırıların Hizbullah'la bağlantısı olmadığı yönündeki açıklamalara da tepki göstererek, "Yakalananlar içinde 8 yıldır aranan var. Bunlar Hizbullahçı olmaktan çıktı mı " diye sordu. n ANKARA Milliyet 
   
   
   
</TEXT>
</DOC>
