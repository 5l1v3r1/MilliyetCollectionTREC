<DOC>
<DOCNO> 159058 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/26/son/sonspo06.html </URL>
<DATE> 2003/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Lucescu öcünü aldı.. 
</HEADLINE>
<TEXT>

     Beşiktaş'ın Birinci Süper Futbol Ligi'nde şampiyonluğunu ilan etmesi İtalyan basınında ''Lucescu'nun Terim'e karşı zaferi'' şeklinde yansıdı. 
     İtalyan gazeteleri genelde ''Lucescu'nun şampiyonluğu'' ifadesini ön plana çıkardı. 
     Ülkenin yüksek tirajlı spor gazetesi La Gazzetta dello Sport, ''Beşiktaş, Sergen'in golüyle İnter'in eski teknik direktörü Terim'in Galatasaray'ının hesabını görüyor ve Türkiye şampiyonluğunu kazanıyor'' diye yazdı. 
     Haberde, Galatasaray'ın Teknik Direktörü Fatih Terim ile Beşiktaş'ın Teknik Direktörü Mircea Lucescu arasında sık sık karşılaştırmalar yapılırken, ''Rumen teknik adam için büyük bir öc alma. Lucescu tekrardan gülüyor. Terim'i mağlup ediyor ve rakibi önünde şampiyonluğu fethediyor'' ifadeleri kullanıldı. 
     Beşiktaş'ın tarihindeki 10. şampiyonluğuyla ilgili verilen diğer haberlerde ise Corriere dello Sport, ''Lucescu ve Zago kazanıyorlar'' Corriere della Sera da, ''Mircea Lucescu, öcünü aldı'' değerlendirmesini yaptı. 

     
</TEXT>
</DOC>
