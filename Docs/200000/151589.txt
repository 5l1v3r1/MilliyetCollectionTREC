<DOC>
<DOCNO> 151589 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/22/son/sondun39.html </URL>
<DATE> 2003/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
5 bin ABD askeri Musul'a girdi 
</HEADLINE>
<TEXT>

     Yaklaşık 5 bin Amerikan askerinin, kentin kontrolünü almak için Musul'a girdiği bildirildi. 
     Yaklaşık 50 helikopterin, 101. Hava İndirme Tümeni'ne bağlı askerleri Irak'ın başkenti Bağdat'ın dışından Musul havaalanına taşıdığı ve askerlerin, havaalanından silah monte edilmiş kamyonlarla bugün kent merkezine girdiği belirtildi. 
     Kentte rakip gruplara gözdağı vermeyi de amaçlayan harekat sırasında 4. Piyade Tümeni'nden tank birimlerinin de kente girdiği ve bazı binaları bombaladığı, bu sırada helikopterlerin kent üzerinde uçtuğu belirtildi. Kent merkezinden geçen Dicle boyunca zaman zaman silah sesleri geldiği, ancak yerel gruplarla Amerikan askerleri arasında çatışma haberi gelmediği kaydedildi. 
     Amerikan ordusundan Yarbay Steve Countouriotis, ''Bu hareketin amacı güç göstermek ve Saddam rejiminin bittiğini göstermektir. Bazıları bu mesajı hala almamış görünüyor'' dedi. 
     





</TEXT>
</DOC>
