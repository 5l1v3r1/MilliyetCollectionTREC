<DOC>
<DOCNO> 188814 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/15/son/soneko33.html </URL>
<DATE> 2003/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İran, petrol üretimini kısıyor... 
</HEADLINE>
<TEXT>

     İran Petrol Bakanı Bijan Namdar Zanganeh, İran'ın günlük petrol üretimini 1 Kasım tarihinden geçerli olmak üzere indireceğini bildirdi. 
     Zanganeh yaptığı açıklamada, Petrol İhraç Eden Ülkeler Örgütü'nün OPEC 24 Eylül tarihinde Viyana'da gerçekleşen toplantısında alınan karar gereğince, günlük petrol üretimini 135 bin varil kısacaklarını belirtti. 
     OPEC üyesi petrol bakanlarının 24 Eylül tarihinde Viyana'da gerçekleşen toplantısında Kartel'in günlük petrol üretimini 900 bin varil indirilmesi kararı alınmıştı. 
     Uluslararası petrol fiyatlarında görülen gerilemenin önüne geçilmesini öngören karar uyarınca, OPEC günlük petrol üretimini 1 Kasım tarihinden itibaren yüzde 2.5 azaltarak 24.5 milyon varile düşürecek. 
     
</TEXT>
</DOC>
