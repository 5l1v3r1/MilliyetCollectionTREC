<DOC>
<DOCNO> 165969 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/28/siyaset/siy08.html </URL>
<DATE> 2003/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Yabancı asker kararında gizlilik 
</HEADLINE>
<TEXT>

     ANKARA Milliyet 

     Türkiye’deki üs ve limanların ABD ve koalisyon ülkelerine açılmasına ilişkin Bakanlar Kurulu kararı, "gizli" olduğu gerekçesiyle Resmi Gazete’de yayımlanmayacak. 
     Birleşmiş Milletler’in BM 1483 sayılı Güvenlik Konseyi kararı kapsamında Irak’a yardım yapacak ülkelerin Türkiye’deki üs ve limanları bir yıl kullanmasını öngören kararın "gizli" niteliği taşıdığı ve Resmi Gazete’de yayımlanmadan yürürlüğe gireceği bildirildi. 
     Dışişleri Bakanlığı Müsteşarı Uğur Ziyal’in ABD ziyareti sonrası hafta içinde imzaya açılan kararın Anayasa’ya aykırı olduğu iddia edilirken, Dışişleri Bakanı Abdullah Gül insani yardımı kapsadığı için tezkereye gerek olmadığını, Anayasa’ya aykırılık bulunmadığını söyledi. 
     

</TEXT>
</DOC>
