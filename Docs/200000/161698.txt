<DOC>
<DOCNO> 161698 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/07/son/sonspo09.html </URL>
<DATE> 2003/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA... New Jersey eşitliği sağladı 1-1 
</HEADLINE>
<TEXT>

     ABD Profesyonel Basketbol Ligi'nde NBA , play-off final serisi 2. maçında New Jersey Nets, deplasmanda San Antonio Spurs'ü 87-85 yenerek, seride 1-1'lik eşitliği yakaladı. 
     San Antonio'da yapılan maçta ilk yarıyı da 41-35 önde kapayan New Jersey Nets, 2. yarıda farkı daha da açtı ve 32. dakikada 15 sayıya çıkardı 62-47. Bu dakikadan sonra evsahibi ekip, Parker ve Duncan'ın sayılarıyla 46. dakikada farkı 1 sayıya 80-79 indirmesine karşın Nets, rakibinin hücumlardan boş dönmesini iyi değerlendirdi ve karşılaşmadan 87-85 galip ayrılmayı başardı. 
     Maçta sahanın yıldızı olan Nets'den Jason Kidd, 30 sayı ve 7 ribauntluk performansıyla galibiyette başrolü oynarken, Kenyon Martin, 14 sayı, 5 ribaunt ve 4 asist, Lucious Harris de 10 sayı ve 7 ribauntla galibiyete büyük katkı yaptı. 
     Evsahibi ekipte ise Fransız oyun kurucu Tony Parker'ın 21 sayı, 5 ribaunt ve 5 asist, Tim Duncan'ın 19 sayı, 12 ribaunt ve 4 blok, Samuel Jackson'ın 16 sayı, ''amiral'' lakaplı pivot David Robinson'ın da 10 sayı ve 8 ribaundu galibiyete yetmedi. 
     2 takım arasındaki 3. maç, 9 Haziran Pazartesi günü sabaha karşı New Jersey'de yapılacak. 
     
</TEXT>
</DOC>
