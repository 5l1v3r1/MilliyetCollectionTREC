<DOC>
<DOCNO> 163173 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/14/son/sondun19.html </URL>
<DATE> 2003/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İspanya'da araca yerleştirilmiş bomba patlamadan imha edildi 
</HEADLINE>
<TEXT>

     İspanya'nın Bilbao kentinde bir araca yerleştirilmiş bombanın patlamadan imha edildiği bildirildi. 
     Yetkililer, eylemin, Bask bölgesinin bağımsızlığı için mücadele eden ETA örgütü tarafından planlandığını ve kentin işlek bir bölgesinde bulunan aracın infilak etmesi durumunda bir faciaya yol açabileceğini söylediler. 
     Bask bölge polisi, içine 30 kilogram patlayıcı yerleştirilmiş aracın, San Mames futbol stadyumu ile Maliye Bakanlığı binası yakınlarında, park edilmiş şekilde bulunduğunu belirtti. 
     Polisin, Gara gazetesine yapılan bir ihbar sonrasında alarm durumuna geçtiği ve patlayıcı dolu aracın yerini tespit ettiği kaydedildi. 
     Gazeteye ihbarda bulunan kişinin, eylemden ETA'nın sorumlu olduğunu söylediği belirtildi. 
     
</TEXT>
</DOC>
