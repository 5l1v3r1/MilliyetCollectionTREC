<DOC>
<DOCNO> 176802 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/19/son/sontur07.html </URL>
<DATE> 2003/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Sevdiği üniversiteli kız ret cevabı verince boğazını kesti 
</HEADLINE>
<TEXT>

     Mehmet OKUR SİLİFKE Mersin , DHA 
     

MERSİN'in Silifke İlçesi'ne bağlı Burunucu Köyü'nde çobanlık yapan 22 yaşındaki Hüseyin Demir, aşkına karşılık vermeyen Gazi Üniversitesi öğrencisi 20 yaşındaki Emine Kuzu'yu boğazını keserek öldürdü. 
     Tatil için ailesinin yaşadığı köye gelen Gazi Üniversitesi Mesleki Eğitim Fakültesi 3'üncü sınıf öğrencisi Emine Kuzu'ya aşık olan Hüseyin Demir, genç kıza arkadaşlık teklif etti. Olumsuz yanıt alan Hüseyin Demir, tekrar konuşmak için Emine Kuzu'nun evine gitti. Anne ve babası tarlaya çalışmaya gittiği için evde yalnız olan Emine Kuzu, Hüseyin Demir'e kendisini sevmediğini ve eğitimini sürdürmek için Ankara'ya döneceğini söyledi. Bunun üzerine çılgına dönen Hüseyin Demir, yanında taşıdığı bıçakla Emine Kuzu'nun boğazını keserek öldürdü. Olaydan sonra kaçtığı Gülümpaşalı Köyü'nde jandarma tarafından yakalanan çoban Hüseyin Demir, suçunu itiraf etti. Demir'in sorgusu devam ediyor. 
     
</TEXT>
</DOC>
