<DOC>
<DOCNO> 157145 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/16/son/sontur12.html </URL>
<DATE> 2003/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Tecavüzcüye meydan dayağı... 
</HEADLINE>
<TEXT>

     Bursa'da dondurma almak vaadiyle kandırıp kaçırdığı ikisi kardeş üç çocuktan 5 yaşındaki İ.D.'ye inşaatta tecavüz etmek isteyen 32 yaşındaki sabıkalı Ferit Öztürk, vatandaşlar tarafından yakalandı. Polis, öfkeli vatandaşların dövdüğü zanlıyı gözaltına alırken, kaçırdığı biri erkek iki kardeşi de cami avlunda ağlarken buldu. 
     Yıldırım İlçesi Yeşilyayla Mahallesi'nde evlerinin önünde oynayan 5 yaşındaki A.D., 4 yaşındaki kızkardeşi H.D. ve aynı soyadı taşıyan teyze çocuğu İ.D.'nin yanına yaklaşan Ferit Öztürk, dondurma alma vaadiyle kandırdığı çocukları yanına alıp uzaklaştı. İkisi kız üç çocuğu Eğitim Mahallesi'ne getiren zanlı Öztürk, A.D. ve H.D. Dondurma istiyoruz' diye ağlamaya başlayınca Kuyulu Camii'nin avlusuna bıraktı. Çocuklara, Burada bekleyin. Bir yere gitmeyin hemen geliyoruz' diyen Öztürk, kucağına aldığı İ.D.'yle inşaat halindeki bir binaya girdi. 
     
     ŞÜPHE KURTARDI 

     Öztürk'ün kucağında çocukla birlikte binaya girdiğini gören çevredeki vatandaşların şüphelenmesi çocuğu kurtardı. Polise haber verdikten sonra ellerinde sopayla binaya giren vatandaşlar Burada ne yapıyorsun'' diye sordu. 
     Ağzından alkol kokusu yayılan Ferit Öztürk, Kardeşime tuvalet yaptırıyorum'' demesine rağmen paniğe kapıldı. Küçük kız Benim vücudumu sevdi'' deyince öfkeli vatandaşlar henüz giyinik haldeki İ.D. yi kucağından aldıkları zanlıya meydan dayağı attı. Bu sırada olay yerine gelen sivil polis ekipleri inşaat işçisi olan Öztürk ü linçten kurtararak tecavüz etmek istediği İ.D.'yle birlikte aynı ekip otosuna koydu. Polis, zanlıyı linç etmek isteyen vatandaşları güçlükle sakinleştirdi. 
     Polisler Ferit Öztürk'ü Emniyet Müdürlüğü'ne, korkudan sürekli ağlayan İ.D.'yi ise Yüksek İhtisas Hastanesi'ne getirdi. Bacağında ve vücudunda morluklar bulunan İ.D.'nin tecavüze uğramadığı belirlendi. 
     
     MİNAREDEN ANONS 

     Aileleri, inşaat işçisi Ferit Öztürk un kandırdığı çocuklarını Ertuğrulgazi Polis Karakolu'nda beklerken Kuyulu Camii'nin avlusuna bırakılan A.D. ve kardeşi H.D.'yi de camiden çıkan emekli imam Hasan Ay buldu. Çocukların ailesine cami minaresinden yapılan anonsla ulaşılmak istendi. Ancak anonslara cevap veren olmadı. Çağrılan polis ekipleri iki kardeşi Ertuğrulgazi Polis Karakolu'na götürünce burada bekleyen ailelelerin çocukları oldukları anlaşıldı. 
     Olayla ilgili yapılan soruşturmada zanlı Ferit Öztürk'ün Adam öldürmeye tam teşebbüs, tehdit, yaralama ve darp' suçlarından sabıkalı olduğu ve Ankara Emniyet Müdürlüğü tarafından arandığı belirlendi. Ferit Öztürk, adliyeye çıkartılacak. 
     
</TEXT>
</DOC>
