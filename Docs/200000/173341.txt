<DOC>
<DOCNO> 173341 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/03/son/soneko10.html </URL>
<DATE> 2003/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Temmuz ayı enflasyonu yüzde 0.4 geriledi... 
</HEADLINE>
<TEXT>

     DİE'ye göre, Temmuz ayında, bir önceki aya göre toptan eşya fiyatları TEFE yüzde 0.5 oranında, tüketici fiyatları TÜFE yüzde 0.4 oranında geriledi. 
     Temmuz ayında yıllık enflasyon ise toptan eşyada yüzde 25.6, tüketici fiyatlarında yüzde 27.4 olarak belirlendi. 
     Yılın ilk 7 ayında enflasyon oranı, toptan eşyada yüzde 10.9, tüketici fiyatlarında ise yüzde 11.6 oldu. 
     Çekirdek enflasyon olarak adlandırılan özel sektör imalat sanayinde fiyat artışı ise Temmuz ayında yüzde 0.5 düzeyinde gerçekleşti. 
     Geçen yıl Temmuz ayında, toptan eşya fiyatlarındaki artış yüzde 2.7, tüketici fiyatlarındaki artış ise yüzde 1.4 olmuştu. 
     2002 yılı Temmuz ayı ile karşılaştırıldığında, bu yılın aynı ayında enflasyon, toptan eşya fiyatlarında 3.2 puan, tüketici fiyatlarında ise 1.8 puan altında gerçekleşti. 
     
     YILLIK ENFLASYON 

     2003 yılı Temmuz ayı yıllık enflasyonu, toptan eşya fiyatlarında yüzde 25.6, tüketici fiyatlarında ise yüzde 27.4 oldu. 
     Buna göre, yıllık enflasyon, geçen yılın aynı döneminin, toptan eşya fiyatında 20.3 puan, tüketici fiyatında ise 13.9 puan altında gerçekleşti. 
     2002 yılı Temmuz ayı itibarıyla enflasyon, toptan eşyada yüzde 45.9, tüketici fiyatlarında yüzde 41.3 olmuştu. 
     Bu yılın 7 ayında enflasyon oranı, toptan eşyada yüzde 10.9, tüketici fiyatlarında ise yüzde 11.6 oldu. Geçen yıl bu rakamlar sırasıyla yüzde 15.5, yüzde 13.6 olmuştu. 
     Öte yandan, Temmuz itibariyle 12 aylık ortalamalara göre yıllık enflasyon, toptan eşyada yüzde 33.8, tüketici fiyatlarında ise yüzde 30.7 olarak hesaplandı. 
     2002 yılı Temmuz ayında, 12 aylık ortalamalara göre yıllık enflasyon, toptan eşyada yüzde 69.1, tüketici fiyatlarında da yüzde 58.4 olmuştu. 

     
</TEXT>
</DOC>
