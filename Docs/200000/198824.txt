<DOC>
<DOCNO> 198824 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/30/son/sondun31.html </URL>
<DATE> 2003/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Serdar Denktaş Muhalefet truva atı gibi... 
</HEADLINE>
<TEXT>

     Demokrat Parti DP Genel Başkanı, Devlet Bakanı ve Başbakan Yardımcısı Serdar Denktaş, çok partili demokratik sistemleri benimseyen her ülkede muhalefetin, demokrasinin en temel unsuru olduğunu belirterek, ''Ancak KKTC'deki muhalefet partileri, dış mihrakların içimize soktuğu 'Truva Atı' gibi'' dedi. 
     Serdar Denktaş, yaptığı yazılı açıklamada, ''Dış mihrakların, Kıbrıs Türk halkının yok ediliş planını açıkça ortaya koyduklarını, bu planda, muhalefet partilerinin üç liderine de figüranlık görevi verildiğini'' kaydetti. 
     Muhalefetten seçimlere gölge düşürmemesini isteyen Serdar Denktaş, ''İşbirlikçi muhalefetin seçimleri kaybedeceğini anlayan dış güçler, 'Seçimlere hile karıştırıldı' diyerek, devletimiz üzerinde karanlık bir senaryo hazırlamakta'' görüşünü dile getirdi. 
     
</TEXT>
</DOC>
