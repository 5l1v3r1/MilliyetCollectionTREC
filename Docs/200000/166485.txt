<DOC>
<DOCNO> 166485 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/01/ekonomi/aeko.html </URL>
<DATE> 2003/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
ÖYK, Petkim'in satışını onayladı 
</HEADLINE>
<TEXT>

ÖYK, Petkim'in Uzan Grubu'na ait Standart Kimya'ya satışını onayladı. Anlaşmanın imzalanması için Uzanlara 30 gün süre verildi 
     Özelleştirme Yüksek Kurulu ÖYK , Petkim'in yüzde 88.86 oranındaki Özelleştirme İdaresi'ne ÖİB ait hissesinin, Uzan Grubu'na ait Standart Kimya'ya 605 milyon dolar bedelle satışını onayladı. ÖİB'den yapılan yazılı açıklamada şöyle denildi 
     "Satış sözleşmesi imzalanması hususunda, Standart Kimya'ya kararın tebliğinden itibaren 30 gün süre verilmesine, bu süre içinde alıcı firmanın peşinatı yatırmaması veya talep edilen kesin teminat mektubunu getirmemesi veya satış sözleşmesini imzalamaktan imtina etmesi veya diğer yükümlülükleri yerine getirmemesi halinde, geçici teminatının irat kaydedilerek, ihalenin iptal edilmesine karar verilmiştir." 
     
     Şartlar sıkı tutuldu 
     Açıklamada, satış bedelinin, ihale şartnamesinin "teklif bedeli ve ödeme koşulları" ile ilgili maddeleri çerçevesinde ödenmesi kararı alındığı vurgulandı. Bedelin vadeli ödenmesi durumunda, vadeye bağlanan tutarları için şartnamenin "kesin teminat" ile ilgili maddeleri çerçevesinde kesin teminat mektubu alınmasına karar verildiği kaydedildi. 
     
Uzanların teklifi 605 milyon dolar      Petkim'e ilişkin ihale süreci, 20 Ocak 2003 tarihinde yayınlanan ilan ile başlarken, son teklif verme tarihi olan 2 Nisan 2003 tarihi itibarıyla beş yatırımcıdan teklif alınmıştı. İhale sürecinde İlab Holding'e ait Chemorbis Ortak Girişim Grubu çekilirken, Zorlu Petrogas ile Sanko Holding ihaleye ortak teklif girmişti. 6 Haziran 2003'de yapılan Petkim ihalesinde 605 milyon dolarla en yüksek teklifi Standart Kimya vermişti. Yüzde 88.86'sı ÖİB'ye ait olan Petkim'in yüzde 7'si Emekli Sandığı'nda bulunurken, yüzde 4.14'lük hissesi ise 1990 yılından bu yana borsada işlem görüyor. Bu yılın ilk üç ayında net satışları 294 trilyon 171 milyar lira 178.9 milyon dolar olan Petkim, aynı dönemde 3 trilyon 336 milyar lira 2 milyon dolar zarar etti. 31 Mart 2003 tarihi itibariyle 4 bin 537 personeli olan şirketin pazar payı yüzde 34 düzeyinde bulunuyor. 
     

</TEXT>
</DOC>
