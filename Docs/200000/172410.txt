<DOC>
<DOCNO> 172410 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/29/son/sontur26.html </URL>
<DATE> 2003/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Zorla evlendirilmek istenen genç kız, otomobilden atladı... 
</HEADLINE>
<TEXT>

     Konya'da evlenmeye zorlandığını ileri süren bir genç kız, hareket halindeki otomobilden atladı. 
     Merkez Selçuklu İlçesi Mehmet Akif Mahallesi Çelebi Murat Sokak'ta bir kızın hareket halindeki araçtan atladığı ve yaralı olduğu ihbarını alan polis olay yerine geldi. 
     Polise, amcası Eyüp D. tarafından zorla evlendirilmek istendiğini, bunun için de kendisini otomobile bindirerek dövmeye başladığını söyleyen Hilal D 16 , amcasının elinden, araçtan atlayarak kurtulduğunu savundu. 
     Giysilerinin bir çok yerinden yırtıldığı ve bitkin durumda olduğu gözlenen Hilal D, kaçırılmaya çalışıldığı aracın bulunması için polis otomobiliyle uzun süre dolaştırıldı. 
     Zorla bindirildiği araç park halinde bulunurken, amca Eyüp D'nin izine rastlanmadı. Hilal D, ifadesi alınmak üzere Özalkent Polis Merkezi'ne götürüldü. 
     
</TEXT>
</DOC>
