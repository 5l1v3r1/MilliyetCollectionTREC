<DOC>
<DOCNO> 156678 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/14/son/sontur02.html </URL>
<DATE> 2003/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapkaççılar, yaşlı kadını yerde sürükledi... 
</HEADLINE>
<TEXT>

     İzmir'in Karşıyaka ilçesi Bostanlı semtinde, yaşlı bir kadın, çantasını almak isteyen motosikletli kapkaççılar tarafından yerde sürüklendi. 
     Alınan bilgiye göre, 6400 sokakta yürüyen Emine Tokmak'ın 77 yanına motosikletle yaklaşan kimliği belirsiz iki kişi, omuzundaki çantasını almak istedi. Çantasını vermemek için direnen Tokmak, kapkaççılar tarafından bir süre yerde sürüklendi. 
     Çantayı alan kapkaççılar, olay yerinden uzaklaşırken, çevrede bulunan vatandaşlar Emine Tokmak'ı Karşıyaka Devlet Hastanesi'ne kaldırdı. Vücudunda sıyrıklar meydana gelen ve omuzu çıkan Emine Tokmak, tedavi altına alındı. 
     Emine Tokmak, çantasında 10 milyon lira, ilaçları ve 1 kilo çileğin bulunduğunu söyledi. 
     Kapkaççıların yakalanması için çalışmaların sürdürüldüğü bildirildi. 
     
</TEXT>
</DOC>
