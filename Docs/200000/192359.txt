<DOC>
<DOCNO> 192359 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/31/siyaset/asiy.html </URL>
<DATE> 2003/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan ve Gül'ün AB raporu çelişkisi 
</HEADLINE>
<TEXT>

   Başbakan, Türkiye'yi uygulamada yavaş bulan AB İlerleme Raporu'nu eleştirirken Gül, "Eksikliklerimizin farkındayız" dedi 
      ANKARA Milliyet 

   
   Başbakan Recep Tayyip Erdoğan, AB İlerleme Raporu'nda Türkiye'nin uygulamada yavaş ve kararsız olduğunun belirtilmesini "sudan bahaneler" şeklinde değerlendirdi. Dışişleri Bakanı Abdullah Gül ise raporun objektif olduğunu söyledi. 
   5 Kasım 2003 tarihinde AB Komisyonu üyelerinin onayına sunulacak yıllık rapordaki değerlendirmelere hükümetten iki farklı yorum geldi. Başbakan Erdoğan, "AB sürecinde uygulamalarda yavaşlık söz konusu mu " sorusu üzerine şöyle konuştu 
   "Avrupa Birliği süreciyle alakalı iki önemli başlık var Birincisi uyum, ikincisi uygulama. Biz şu ana kadar uyumla ilgili atılması gereken adımları attık. Uygulamayla ilgili adımlar ise sadece 2004'ün aralık ayına kadar yapılacak işler değil. Bunlar müzakere süreciyle ilgili. Tarih alınmadan önce başlayabilir ve müzakere süreci içinde de devam edebilir." 
   
   '2004'TE HIZLANACAK' 
   2004'ten önce Avrupa Birliği'ne üye olan ülkelerin uygulamasının bu şekilde olduğunu kaydeden Erdoğan, "Biz de zaten uygulamaya başladık. 2004'te bunu daha da hızlandırmaya başlayacağız. 2004'ün aralık ayında inşallah tarihin de alınması ve o süreç içerisinde uygulamaların tamamlanmasıyla Türkiye'ye de üyelik verilecektir. Şu anda uygulamayla ilgili 'şöyle, böyle oluyor' diyorlar. Bu tür şeylerin hepsi sudan bahanelerdir." 
   
   'EKSİKLERİN FARKINDAYIZ' 
   İlerleme Raporu'nu objektif bulduklarını kaydeden Dışişleri Bakanı Gül ise "beklediğimiz gibi" ifadesini kullandı. Raporda özellikle uygulamadaki eksikliklere dikkat çekildiğini belirten Gül, bu eksikliklerin farkında olduklarını, bunun için de Reform İzleme Grubu'nun kurulduğunu söyledi. 
   Gül, Reform İzleme Grubu'nun düzenli olarak çalışmalarına devam edeceğini kaydetti. 
   
   
   
   
</TEXT>
</DOC>
