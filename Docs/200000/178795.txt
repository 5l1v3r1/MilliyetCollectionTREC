<DOC>
<DOCNO> 178795 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/28/son/sontur38.html </URL>
<DATE> 2003/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaşlı kadını gaspçının elinden komşuları kurtardı... 
</HEADLINE>
<TEXT>

     İzmir'in Buca İlçesi'nde, kapısının zilini çalarak su istediği yaşlı kadını döverek, eve girmek isteyen bir kişi, komşuların gelmesi üzerine kaçtı. 
     Alınan bilgiye göre, 114 sokak 29 numaralı evde oturan Ramize Pazarlar 80 , zilin çalması üzerine kapıyı açtı ve karşısına çıkan genç, ''Çok susadığım teyze, bir bardak su verebilir misin'' dedi. Su getiren Pazarlar'dan bardağı alan kimliği henüz belirlenemeyen genç, yaşlı kadına yumrukla vurmaya başladı. 
     Daha sonra, eve girmek isteyen saldırgan, yere yığılan Pazarlar'ın bağırmasıyla kapıya gelen komşularını görünce olay yerinden kaçtı. SSK Buca Hastanesi'ne kaldırılan Pazarlar'ın kafasında ve vücudunda darp izleri bulunduğu bildirildi. 
     Olayın ardından Buca İlçe Emniyet Müdürlüğü ekipleri, 1.70-1.75 boylarında, 60-65 kilo ağırlığında, siyah saçlı, kahverengi kareli gömlekli ve 25 yaşlarındaki saldırganı yakalamak için çalışmalara başladı. 
     
</TEXT>
</DOC>
