<DOC>
<DOCNO> 172904 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/01/siyaset/siy02.html </URL>
<DATE> 2003/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
7. Paket çıktı ama AB ödevi bitmedi 
</HEADLINE>
<TEXT>

   Ulusal Program'a göre 84 yasa, yönetmelik ve tüzükte değişiklik yapılması, 391 yasa, yönetmelik ve tüzüğün de çıkması gerekiyor 
   GÖKÇER TAHİNCİOĞLU Ankara 

   
   Avrupa Birliği'ne üyelik sürecinde birçok yasal düzenlemeyi yaşama geçirip 7. Uyum Paketi'ni çıkaran Türkiye'nin, Ulusal Program'daki UP taahütlerini ve AB'nin beklentilerini yerine getirebilmesi için DGM'lerin kaldırılmasından Milli Güvenlik Kurulu'ndan kuvvet komutanlarının çıkarılmasına kadar çok sayıda yeni düzenlemeyi yasalaştırması gerekiyor. 
   Başbakan Recep Tayyip Erdoğan, önceki gün ihtiyaç halinde 8. paketin de çıkarılabileceğini söyledi. Bu sözler UP'ye göre 84 yasa, yönetmelik ve tüzükte değişiklik yapması, 391 yasa, yönetmelik ve tüzüğü de çıkarması gereken hükümetin AB ile Aralık 2004'te müzakere masasına oturmadan önce son bir paketi daha TBMM'ye getirebileceği şeklinde yorumlandı. Olası pakette bulunabilecek muhtemel düzenlemelerden bazıları şöyle 
   TCK'nın 312. maddesinin metnine "eleştiri maksadını aşmayan" eylemlerin suç oluşturmayacağı ifadesinin eklenmesi,Seçim dönemlerinde Kürtçe propaganda yapılmasının önünün açılması,Askeri Ceza Kanunu'nun 66, 72, 73, 80, 163. maddelerinde değişiklik yapılarak, kanuna aykırı bulguların delil kabul edilmemesi. Yakalanan kişinin durumunun yakınlarına derhal bildirilmesi. Gözaltı süresinin 7 günden 4 güne indirilmesi gibi TCK'daki düzenlemelerin bu kanuna da yerleştirilmesi. 
   UP'de yer alan taahhütlerden bir bölümü de Anayasa değişikliği gerektiriyor. Kulislerde, hükümetin anayasa değişikliği paketini de yeni yasama yılında TBMM'ye getirebileceği konuşuluyor. Taahhütlere göre, olası pakette şunlar yer alabilir DGM'lerin kaldırılması. Hakimler ve Savcılar Yüksek Kurulu'ndan Adalet Bakanı ve müsteşarının çıkarılması. Askeri harcamaların denetlenmesindeki "gizlilik" ilkesinin kaldırılması. MGK'dan kuvvet komutanlarının çıkartılması. 
   Yaşama geçirilmesi gereken düzenlemelerden bazıları da şunlar Borçlar, Ateşli Silahlar, Sermaye Piyasası, RTÜK, Fikir ve Sanat Eserleri, Trafik, Jandarma Teşkilat ve Görevleri, Noterlik, Çıkar Amaçlı Suç Örgütleriyle Mücadele, Sayıştay, vergilendirme, tarım, düşünce ve ifade özgürlüğü gibi alanlarda AB standartlarının yakalanması. 
   
   The Times MGK kalbinden vuruldu    İngiliz gazeteleri, TBMM'den geçen 7. Uyum Paketi ve Topluma Kazandırma Yasası'na geniş yer verdi. Dünkü gazetelerdeki yorumlar şöyle 
   The Times Kabul edilen yasalar, orduya resmi gücünü veren MGK'yı kalbinden vuruyor ve icra yetkilerini elinden alarak kurulu danışma organına dönüştürüyor. Kürtlere sağlanan af, Türk ordusunun Kuzey Irak'taki varlığının ortadan kalkmasına yol açarak, Türk dış politikasını etkileyebilir.Daily Telegraph Değişiklikler, Türk siyasetinde ancak Atatürk dönemindekilerle karşılaştırılabilecek ölçüde bir devrim yaratıyor. Financial Times Silahlı Kuvvetler'in nüfuzunun azaltılması ve PKK mensuplarına af çıkarılmasından sonra Avrupalı diplomatlar Türkiye'ye övgü yağdırdı. Topluma Kazandırma Yasası ABD'nin etkisiyle alındı. Ancak herkesi kapsamıyor. Kapsam dışındaki yüzlerce PKK komutanı Batı Avrupa'ya sığınabilir. 
   
</TEXT>
</DOC>
