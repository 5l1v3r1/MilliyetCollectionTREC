<DOC>
<DOCNO> 196265 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/18/spor/spo05.html </URL>
<DATE> 2003/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Ezeli rakipler 
</HEADLINE>
<TEXT>

   Cordoba ve Mondragon, Beşiktaş ile Galatasaray'dan sonra, Kolombiya Milli Takımı'nda da birbirine girdi. Cordoba, Mondragon'un formsuz olduğunu iddia ederek, "Ben daha iyiyim" dedi, ortalık karıştı 
      MEHMET ÇİFTÇİ 

   
   Müthiş kapışma 
   BEŞİKTAŞ ile Galatasaray arasında yaşanan tatlı rekabet, kalecilerine de yansıdı. Kolombiya Milli Takımı'nda birlikte yer alan ve kaleyi koruyan iki kulübün file bekçisi Cordoba ile Mondragon, ülkelerinde büyük bir kapışmanın içine girdi. Türkiye'de ve milli takımda rakip olan ikili, şimdi de "En iyi benim" kavgasına tutuştu. 
   
   Medya Mondi'den yana 
   VENEZUELA maçında kaleyi Mondragon'un korumasına kızan Cordoba, vatandaşının formda olmadığını iddia etti ve daha iyi olduğunu savundu. Bu açıklama, iki kaleci arasında soğuk rüzgarlar estirdi. Kolombiya medyası da, tecrübe gereği Mondragon'un kaleyi koruması gerektiğini yazdı ve Cordoba'nın tecrübesiz olduğu ifade edildi. 
   
   Özür dilemediler 
   KAMPTA yaşanan karşılıklı atışmalar üzerine devreye giren Teknik Direktör Maturana, iki kaleciden de ortak basın toplantı düzenlemesini isteyerek, spekülasyonlara son vermesini talep etti. İki kaleci de, basına yaptığı açıklamada iyi olanın kaleyi koruması gerektiğini ifade etti, ancak birbirlerinden özür dilemedi. 
   
   
</TEXT>
</DOC>
