<DOC>
<DOCNO> 192106 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/30/guncel/gun09.html </URL>
<DATE> 2003/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Hasan Cemal'in acı günü... 
</HEADLINE>
<TEXT>

      İSTANBUL Milliyet 
   
   Geçen pazartesi 92 yaşında vefat eden yazarımız Hasan Cemal'in annesi Ayşe Cemal, dün gözyaşları arasında toprağa verildi. Ayşe Cemal için Erenköy Galippaşa Camii'nde öğle namazının ardından kılınan cenaze namazına Doğan Holding Yönetim Kurulu Başkanı Aydın Doğan'ın yanı sıra çok sayıda gazeteci, işadamı ve aile dostu katıldı. Hasan Cemal ve Hürriyet Gazetesi Reklam Grup Başkanı olan eşi Ayşe Sözeri Cemal üzüntü içinde taziyeleri kabul etti. Ayşe Cemal'in cenazesi bir süre taşındıktan sonra cenaze arabasına konuldu. Ayşe Cemal, Karacaahmet Mezarlığı'ndaki aile kabristanına defnedildi. 
   
   
   
   
</TEXT>
</DOC>
