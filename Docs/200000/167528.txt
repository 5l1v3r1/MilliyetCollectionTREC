<DOC>
<DOCNO> 167528 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/05/son/sontur23.html </URL>
<DATE> 2003/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
"Ben şeyhim" dedi, makası karnına sapladı, hastanelik oldu... 
</HEADLINE>
<TEXT>

     Kilis'te, ''şeyh'' olduğunu iddia eden bir kişi, çevresindekilere bunu ispatlamaya kalkışınca hastanelik oldu. 
     Alınan bilgiye göre, kazak örerek geçimini sağlayan ve uzun süredir psikolojik tedavi gördüğü bildirilen Nuri Öztürk 33 , çevresinde bulunanlarla sohbet ederken, ''Ben şeyhim, bakın elimde makas var, bunu karnıma sokarım, ancak bana hiçbir şey olmaz'' iddiasında bulundu. 
     Öztürk, çevredekilerin şaşkın bakışları arasında makası karnına soktu. Aşırı kan kaybetmeye başlayan Öztürk, vatandaşlar tarafından önce Kilis Devlet Hastanesi Yoğun Bakım Servisi'ne kaldırıldı, durumunun ağırlaşması üzerine de Gaziantep Devlet Hastanesi'ne sevk edildi. 
     Yetkililer, Öztürk'ün bundan önce de birkaç kez bıçak ve şişle deneme yaptığını söylediler. 
     
</TEXT>
</DOC>
