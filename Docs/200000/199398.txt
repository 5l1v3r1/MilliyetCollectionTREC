<DOC>
<DOCNO> 199398 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/03/guncel/gun06.html </URL>
<DATE> 2003/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte Suriye gerçeği 
</HEADLINE>
<TEXT>

   ASLI ÖKTENER İstanbul 
   
   İstanbul'daki bombalamalarla ilgileri olduğu iddiasıyla Suriye'de gözaltına alınıp Türk güvenlik güçlerine teslim edilen 22 kişi arasında olan 14 yaşındaki E.K.G.'nin annesi İkbal G., kızlarını altı ay önce 30 milyon otobüs ücreti ödeyip 70 dolar da yanına harçlık vererek Şam'a gönderdiklerini anlattı. Kızları ilkokulu bitirdiği sırada E.N.H.'nin 14 ailesiyle tanıştıklarını belirten İkbal G, "Babası Şadan H. kızını Şam'da Mahad Dil Kursu denilen bir okula göndereceklerini söyledi. Arapça ve İngilizce öğreneceğinden, ücretin ise çok düşük olduğundan bahsetti. Eşim önce karşı çıktı. Oraya giden lise ve üniversiteli öğrencilerle konuştuk. Suriye'nin güvenli bir ülke olduğunu söylediler. Baktık komşumuzun kızı da gidiyor, göndermeye karar verdik" dedi. 
   
   Başlarında ablaları vardı 
   Bir yıl için okula 80 dolar ödediklerini anlatan İkbal G., "Kızımız ilk kez 6 ay önce Şam'a gitti. Kendi gibi İstanbul'un çeşitli ilçelerinden gelen kızlarla birlikte terminalde buluşuldu. Başlarında üniversiteli ablaları vardı. 30 milyon lira otobüs ücreti ödedik. Yanına da 70 dolar verdik, gönderdik" diye konuştu. 
   Dünyanın her yerinden bu okulda öğrenciler olduğunu savunan İkbal G., "Kızımın anlattığına göre bir evde 8 - 9 kişi kalıyorlar. Hepsi yaşıt, tertemiz çocuklar. Evden okula, okuldan eve gidiyorlarmış. Aynı apartmanda üniversiteli ablaları da kalıyormuş" şeklinde konuştu. Şehriban Çiçek 'in 19 annesi Güler Çiçek ise kızının üniversitelerdeki başörtüsü sorunu nedeniyle Suriye'ye gittiğini savundu. 
   
   
   
   
   
</TEXT>
</DOC>
