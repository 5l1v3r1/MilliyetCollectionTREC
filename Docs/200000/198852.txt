<DOC>
<DOCNO> 198852 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/30/son/sonspo13.html </URL>
<DATE> 2003/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizli Gençler'i evinde vurdu 1-3 
</HEADLINE>
<TEXT>

     Birinci Süper Lig'de Denizlispor, hafta içinde Portekiz'de UEFA Kupası'nda büyük bir başarı elde eden ve 3. tura yükselen Gençlerbirliği'ni Ankara'da 3-1 yendi. 
     UEFA Kupası yorgunu Gençlerbirliği, Denizlispor karşısında ilk yarıda hücumda çoğalamazken, orta alanda da yaptığı pas hataları sonucu kontratak futbolu oynayan Denizlispor karşısında zaman zaman zor anlar yaşadı. 25. dakikada Ersen Martin ile 1-0 öne geçen konuk takıma karşılık ancak 45. dakikada Filip'in penaltıdan attığı golle geldi. 
     2. dakikada Filip'in sağ taraftan kullandığı köşe atışından gelen topa Deniz yakın mesafeden kafayı vurdu. Savunma son anda topu kornere çıkardı. 
     17. dakikada Ali Tandoğan'ın ceza alanı sağ tarafından ortaladığı topa iyi yükselen Mustafa Özkan kafayı vurdu. Meşin yuvarlak üstten auta gitti. 
     25. dakikada Timuçin'in Gençlerbirliği ceza alanına girerken ortaladığı topa, altıpas içinde bomboş pozisyonda bulunan Ersen Martin yükselerek kafayı vurdu. Meşin yuvarlak, kaleci Damir'in üstünden ağlarla buluştu 1-0. 
     32. dakikada Timuçin'in kaleyi tam karşıdan gören pozisyonda, ceza yayı içerisinden şutunda, topu kaleci Damir aynı güzellikte uçarak yumruklarıyla uzaklaştırdı. 
     45. dakikada Gençlerbirliği beraberliği sağladı. Bu dakikada Serhat, Ali Tandoğan'ı ceza alanında düşürünce, hakem penaltı noktasını gösterdi. Penaltı atışını kullanan Filip, topu kalecinin solundan filelere gönderdi 1-1. İlk yarı 1-1 sona erdi. 
     
     İKİNCİ YARI 

     Karşılaşmanın ikinci yarısında UEFA Kupası maçının yorgunluğunu üstünden atamadığı iyice belli olan Gençlerbirliği'nin çok zorlandığı ve zaman zaman da oyundan düştüğü anlarda konuk takım Denizlispor kontraataklarla golleri buldu. 
     Teknik direktör Ersun Yanal, Bülent Akın'ı savunmadan çıkararak, oyuna Youla'yı alıp 4 forvetle sonuca gitmeyi hedeflese de, kırmızı-siyahlı ekibin oyuhncularında yorgunluk nedeniyle aşırı derecede performans düşüklüğü gözlendi. Yakaladığı pozisyonları da değerlendiremeyen Gençlerbirliği, farklı skorlu yenilgiye boyun eğdi. 
     47. dakikada Göksel'in ortaladığı topa Ersen Martin kafayı vurdu. Direkten dönen topu Timuçin kafayla ağlara göndererek takımını öne geçirdi 2-1. 
     58. dakikada Ali Tandoğan'ın serbest vuruştan ceza alanına gönderdiği topa uzak direk dibinde Veysel uygun durumda kafayla vurdu. Ancak top auta gitti. 
     70. dakikada Deniz'in pasında topu göğsüyle yumuşatan Bülent Karaman'ın kaleye attığı sert şutta kaleci Süleymanou topu güçlükle kontrol etti. 
     80. dakikada Mikka, orta alandan Gençlerbirliği ceza alanına taşıdığı topu yerden uzak direkteki Timuçin'e aktardı. Bu futbolcu meşin yuvarlağı ağlarla buluşturmakta zorlanmadı ve karşılaşma da Denizlispor lehine 3-1 sonuçlandı. 
     
     NOTLAR 

     UEFA Kupası'nda 3. tura yükselen Gençlerbirliği'ne Ankaralı futbolseverler ilgi göstermedi. Tribünlerin büyük bölümünde boşluklar görülürken, yalnızca kale arkası tribünleri tamamıyla doldu. 
     Gençlerbirliği Teknik Direktörü Ersun Yanal, Sporting Club Lizbon maçı kadrosundan, kart cezalısı olan El Saka'nın yerine Bülent Akın'ı oynattı. İlk kez ilk 11'de sahaya çıkan Bülent Akın, takım kaptanı olarak da görev yaptı. 
     MAÇIN KARNESİ 
     

GENÇLERBİRLİĞİ 1 - DENİZLİSPOR 3 Stat 19 Mayıs Hakemler Çetin M.Sarıgül x, Saygın Ögel x, Alper Ulusoy xx Gençlerbirliği Damir xx, Deniz xx, Bülent Akın x Dk. 51 Youla xx , Baki xx Dk. 70 Bülent Karaman xx , Ali Tandoğan xx, Skoko xxx, Serkan xxx, M'Bayo xxx, Filip xx, Mustafa Özkan xx, Veysel xx Denizlispor Süleymanou xxx, Ali Akdeniz xxx, Çağdaş xx, Kratochvil xx, Mustafa Keçeli xx, Serhat xx, Serdar xxx Dk. 90 Bülent , Mikka xxx, Göksel xx Dk. 61 Özgür xx , Ersen Martin xxx, Timuçin xxx Goller Dk. 25 Ersen Martin, Dk. 45 Filip penaltıdan , Dk. 47 ve 80 Timuçin Sarı Kartlar Dk. 31 Deniz, Dk. 42 Mustafa Özkan, Dk. 83 Skoko Gençlerbirliği , Dk. 72 Serdar, Dk. 86 Çağdaş Denizlispor      
</TEXT>
</DOC>
