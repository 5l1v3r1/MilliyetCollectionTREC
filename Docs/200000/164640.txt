<DOC>
<DOCNO> 164640 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/22/ekonomi/aeko.html </URL>
<DATE> 2003/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İran nükleer santralde ısrarlı, Türkiye'de gaz şirketi kuracak 
</HEADLINE>
<TEXT>

İran Petrol Bakanlığı Müsteşarı Majarrad, ABD'yle gerginliğe neden olan nükleer santralın yapımında kararlı olduklarını söyledi... Majarrad, İran Milli Gaz şirketinin yerli bir ortakla birlikte Türkiye'ye doğalgaz getirecek bir şirket kuracaklarını belirtti 
     NEDİM ŞENER Tahran 

     Petrol yanında Rusya'dan sonra dünyanın ikinci en büyük doğalgaz rezervlerine sahip olan İran aynı zamanda üzerinde yoğun tartışmalar yaşanan nükleer santral yapımına da devam ediyor. Türk gazetecilerine açıklama yapan İran Petrol Bakanlığı Müsteşarı Muhammed Hassan Majarrad, nükleer santral yapımında kararlı olduklarını söyledi. Enerji konusunda çeşitli açıklamalar yapan Majarrad Türkiye ile ilişkilerin 1996 yılları arasındaki petrol ve doğalgaz alanındaki işbirliğine dayandığını belirterek, İran Milli Gaz şirketi'nin yerli bir ortakla Türkiye'de yakında bir gaz şirketi kuracağını da açıkladı. 
     
     Planlarda aksama yok 
     Majarrad, Türk gazetecilerin sorularına şu yanıtları verdi 
     
Türkiye taahhüt ettiği gazı alıyor mu 
     Gaz gönderme planlarında şu anda bir aksama yok. Anlaşmalarımız yıllık belli miktar üzerinedir. Aylık olarak yada mevsimsel dalgalanmalara değil yılsonunda tüketim rakamlarına bakıyoruz. Örnek olarak 2003 yılı için 5 milyar metreküp gaz anlaşması var. Türkiye'nin yılsonuna kadar bu kadar gazı alması gerekiyor. Ve şu anda bu gazı almama gibi bir durum söz konusu değil. 
     Türkiye'de 2002'de 4 milyar metreküp doğalgaz alması gerekirken ancak 700 milyon metreküp olarak gerçekleşti. Miktar 2003 yılında 1.7 milyar metreküpe, 2003 yılında da 5 milyar metreküpe çıkarıldı. 
     
     Fiyatta indirim yapacağız 
Anlaşma ilk önce 23 yıllıktı sonra neden 25 yıla çıktı 
     Anlaşma ilk olarak da 25 yıllıktı ama Türkiye'de 23 yılllık diye yazıldı. Anlaşma iki yıl geçiktiği için 23 yıl diye yazıldı oysa ilk başta da 25 yıllıktı. Doğalgaz fiyatını Botaş ile yapılan anlaşmadaki fiyatının altına çektik. Ve 2004 yılında da bu fiyat geçerli. Bilindiği gibi doğalgazın fiyatı yapılan anlaşmadaki bir formüle göre bulunuyor. Türkiye 2003 yılında taahhüt ettiği gazın yüzde 70'ini alırsa fiyatlarda bir indirim olacak, ancak bunun ne olacağını söylemem mümkün değil. Ama yne söylüyorum eğer Türkiye vaad ettiğinin yüzde 70'ini alırsa fiyatta daha da indirim sağlanacak. 
     
'Al yada öde' maddesi Türkiye'de önemli bir şikayet konusu oluyor 
     Bu dünya üzeride geçerli bir anlaşma maddesi. Onun için anlaşmadaki en az miktar ödenmezse bedelinin ödenmesi gerekiyor. Biz anlaşma gereği bu gazı çıkarmak, karşı tarafta almak zorunda. 
     
     Türkiye köprü ülke olacak 
İran'ın doğalgaz anlaşması yaptığı başka ülke var mı 
     İran 1970'li yıllarda SSCB ülkelerine gaz satıyordu, devrim ile bu durdu ardından yeniden başladı. Türkiye bu alanda SSCB ülkelerinden sonra ilk oldu. İran yakında Türk firmaları ile ortak olarak Türkiye'nin doğalgaz piyasasına girecek. Özelleşen enerji piyasasında İran da olacak. örneğin İş Doğan grubu ile ortak olarak doğalgaz alanında işbirliği için görüşmeler sürüyor. Anlaşmaya göre İran gazını ortaklık olarak Türk piyasasında satmayı düşünüyoruz. Ayrıca Kazan firmasıyla da görüşüyoruz. 
     
Bu ortaklığın ayrıntıları nelerdir 
     İran Türkiye pazarına girmek ama başka ülkelerde de gaz alıp satmak istiyor. Türkiye'de değişen yasalar artık bizim özelleşen Türk enerji piyasasına girmeye izin veriyor. 2009 yılına kadar Botaş, anlaşma yaptığı bir ülke ile yani bir doğalgaz anlaşması yapmayacak ama, Doğalgaz yasası gereği almayı taahhüt ettiği gazın yüzde 10'u özel firmalar üzerinden Türkiye'ye girecek. Dolayısıyla şirketimiz Türkiye'ye doğalgaz getirme işini üstlenecek. Ayrıca Türkiye'nin İran doğalgazının Avrupa'ya geçirildiği bir transit ülke olmasını istiyoruz. 
     
'Al ya da öde'den vazgeçmeyiz'ABD'nin baskısına rağmen nükleer santral yapımında ısrarlı mısınız 
     İran olarak bizde alternatif enerji kaynaklarını kullanmak istiyoruz. Mesela Fransızların hem suyla elde edilen enerjisi var hem de nükleer santralleri var. Ülkelerin alternatif enerji kaynaklarını geliştirme kararları var iken İran'ın neden olmasın. Örnek olarak güneş enerjisi ve rüzgar gibi alanlardan enerji elde ediyor İran. Neden doğalgaz ve petrole bağımlı olsun. Enerji kaynaklarımızı çeşitlendirmemiz bizim de hakkımız. Nükleer enerji santrali 30 yıl önce başlamış Atom Enerji Kurumu da hazırladığı raporlarda burayı denetlemiştir. Problem almadığını dair rapor hazırlamışlardı. Fransızlarla ve Almanlarla başlayan proje şimdi başka ülkelerinin yardımıyla yürüyor. İran bu konuda başka ülkelerden yardım istemiş durumdadır. 
     

</TEXT>
</DOC>
