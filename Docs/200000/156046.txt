<DOC>
<DOCNO> 156046 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/12/ekonomi/eko05.html </URL>
<DATE> 2003/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Kamuda sat-kirala dönemi başlıyor 
</HEADLINE>
<TEXT>

Devlet Bakanı Babacan, 'önce sat sonra kirala' yöntemiyle kamuya kaynak sağlanacağını söyledi 
     EKONOMİ SERVİSİ 

     Devlet Bakanı Ali Babacan, kamuya kaynak yaratacak projelerden biri olarak daha önce denenmeyen sat - kirala şeklinde özetlediği sistem üzerinde çalışmaların sürdüğünü belirtti. Babacan, kamuya kaynak yaratacak gelir ortaklığı senetlerinin ise haftaya gündeme gelebileceğini kaydetti. Babacan, ATV'de yayınlanan "Ankara'da Sabah" programına katıldı ve çeşitli konulardaki soruları yanıtladı. Babacan, hükümetin kaynak yaratma konusunda gelen bir soruya, gelir getirici önlem olarak düşünülen orman vasfını yitirmiş arazilerin satışı, iskan raporu alamamış binalar konusunda sürekli sorun çıkarıldığını, ilki köprülerle ilgili olacak gelir ortaklığı senetlerinin satışının ise haftaya gündeme gelebileceğini dile getirdi. Ayrıca kamuda sat - kirala şeklinde açıklanabilecek bir sistem üzerinde çalıştıklarını belirten Babacan konuyla ilgili olarak şu değerlendirmede bulundu 
     
     'Bürokrasi azaltılacak' 
     "Örneğin İngiliz finansman şirketi Türkiye'deki bir petrol şirketine, 'Bu şirketi bana sat ben bu şirketi sana kiralayayım' diyor. Bu sistemi kamuya uydurmaya çalışıyoruz." 
     Programda yatırımcıya gölge etmek istemediklerini söyleyen Babacan, bürokratik engelleri kaldırmak istediklerini, yerli şirket ile yabancı ortaklık arasında bir farkın kalmayacağını bildirdi. 
     

</TEXT>
</DOC>
