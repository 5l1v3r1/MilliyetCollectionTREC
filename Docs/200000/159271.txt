<DOC>
<DOCNO> 159271 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/27/son/soneko43.html </URL>
<DATE> 2003/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Yabancı sigaraya yüzde 8 ile 10 arasında zam 
</HEADLINE>
<TEXT>

     CNN TURK televizyonunun haberine göre hükümetin devreye girmesiyle yerli ve yabancı üreticiler sigaraya yüzde 8 zam kararı aldı. 
     Zam ile Özel Tüketim Vergisi'de ÖTV bir artış sağlanmış olacak ve yaklaşık 600 trilyon liralık ek gelir elde edilecek. 
     
     Camel, 2 milyon 750 bin lira 

     Japan Tobacco International JTI sigara fiyatlarına zam yaptı. 
     JTI İzmir Torbalı tesislerinde üretilen sigaraların fiyatları yüzde 8 ile yüzde 10 arasında artırıldı. 
     Yarından itibaren geçerli yeni düzenlemeyle, Camel kısa ve Salem kısanın fiyatı 2 milyon 750 bin liraya yükseldi. Winston kısa ise 1 milyon 900 bin lira oldu. 
     JTI'dan yapılan açıklamada, 8 Ocak 2003 tarihi itibariyle artırılmış olan özel tüketim vergisi oranlarının sigara perakende satış fiyatlarında yüzde 20 fiyat artışı gerektirdiğinin hükümet tarafından beyan edildiği, ancak bu oranın Ocak ayında kısmen tüketiciye yansıtılabildiği belirtilerek, yine aynı amaçla fiyat ayarlama ihtiyacının ikinci aşaması olarak Camel, Salem, Winston ve Monte Carlo sigaralarının satış fiyatlarının artırıldığı bildirildi. 
     Açıklamaya göre, JTI ürünlerinde yarından geçerli yeni TL fiyatları şöyle 
     

ÜRÜN YENİ FİYAT ESKİ FİYAT Camel Kısa 2,750,000 2,500,000 Salem Uzun 3.000,000 2,750,000 Salem Kısa 2,750,000 2,500,000 Winston Uzun 2,000,000 1,850,000 Winston Kısa 1,900,000 1,750,000 Monte Carlo Uzun 1,750,000 1,600,000 Monte Carlo Kısa 1,650,000 1,500,000      
</TEXT>
</DOC>
