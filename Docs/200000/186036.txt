<DOC>
<DOCNO> 186036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/02/son/sonspo14.html </URL>
<DATE> 2003/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Michael Schumacher bırakıyor mu.. 
</HEADLINE>
<TEXT>

     Formula 1'in ünlü pilotu Alman Michael Schumacher'in 6. kez dünya şampiyonluğunu elde ederek rekor kırdıktan sonra yarış pistlerinden kopacağı iddia ediliyor. 
     Bu söylentilere ısrarla yanıt vermekten kaçınan Michael Schumacher'in, sezonun son yarışı olan Japonya Grand Prix'sinden sonra aktif sporculuk yaşamını noktaladığını açıklaması bekleniyor. 
     Formula 1 caimasında, 2 çocuğuyla mutlu bir evliliği olan Ferrari'nin Alman pilotunun, en çok yarış kazanan pilot unvanını elde ettikten sonra, yarış pistlerinde yaşamını tehlikeye atması için bir neden kalmayacağı konuşuluyor. 
     Schumacher, geçen hafta sonunda yaptığı açıklamada, 34 yaşında jübile yaparsa kendine yeni bir yaşam kurabileceğini söylemişti. 
     Bu arada Schumacher'in sözcüsü Sabine Kehm, bu tür soruların Alman pilotu kızdırdığını belirterek, ''O, hiç pistlerden kopacak birine benziyor mu Böyle birşey yaparsa çok şaşırırım. Onun hakkında herşeyi biliyorum. Bunu yapmaz'' dedi. 
     Schumacher'in menajeri Willi Weber de şampiyon sürücünün, 2006 yılına dek Ferrari ile sözleşmesi olduğunu hatırlattı. 
     
</TEXT>
</DOC>
