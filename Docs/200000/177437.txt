<DOC>
<DOCNO> 177437 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/22/son/soneko11.html </URL>
<DATE> 2003/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
BM, Irak'a 101 milyon dolarlık ihracata sevkiyat izni verdi 
</HEADLINE>
<TEXT>

     Dış Ticaret DT Müsteşarı Tuncer Kayalar, petrol karşılığı gıda programı çerçevesinde, savaş öncesinde Türkiye'nin Irak'la imzaladığı kontratlardan 101 milyon dolarlık kısmına daha, BM tarafından sevkiyat izni verdiğini açıkladı. 
     Müsteşar Kayalar, yaptığı yazılı açıklamada, bu kontratların gıda, temizlik malzemeleri, telekominikasyon ve ulaştırma sektörünü kapsadığını, son kararla savaş öncesinde imzalanan kontratlardan sevkiyatına izin verilenlerin miktarının 3 milyon dolara ulaştığını kaydetti. 
     BM'nin, Irak'ın ihtiyacına göre savaş öncesinde imzalanan kontratların yürürlüğe girmesi konusunda çalışmalarına devam ettiğini ifade eden Kayalar, sevkiyatına izin verilecek Türk kontratlarının, yıl sonuna kadar 800 milyon doları aşmasını beklediklerini bildirdi. 
     Bu yılın 7 ayında Irak'a ihracatın 292 milyon dolara ulaştığını anlatan Kayalar, savaştan sonra ihracatta büyük artışlar gerçekleştiğini, savaştan sonra müteahhitlik sektöründe 120 milyon dolarlık kontrat imzalandığını vurguladı. 
     
</TEXT>
</DOC>
