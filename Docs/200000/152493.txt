<DOC>
<DOCNO> 152493 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/26/spor/aspo.html </URL>
<DATE> 2003/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Karan çalımı 
</HEADLINE>
<TEXT>

Beşiktaş'ın hocası Lucescu, eski öğrencisi Ümit Karan'ı transfer etmek istedi. Galatasaray Yönetimi, son anda opsiyonlu sözleşmeyi devreye soktu, golcü oyuncuyu elinde tuttu 
     CÜNEYT KARAKAYA 

     Resmiyete döktü 
     GALATASARAY, son haftaların formda golcüsü Ümit Karan'ı son anda elinde tuttu. Bu futbolcunun sözleşmesine göre bir yıl daha opsiyonu bulunuyordu. Ancak bu anlaşma 30 Nisan tarihine kadar Galatasaray'ın vereceği yanıta bağlıydı. Sarı - Kırmızılı yönetim bu sürenin bitimine bir kaç gün kala Ümit Karan ile sözleşme imzalayarak opsiyonu resmiyete döktü. 
     
     Serbest kalacaktı 
     SARI - Kırmızılı yönetim eğer 30 Nisan tarihini geciktirseydi, Ümit Karan 1 Mayıs'da serbest kalacak ve isterse bir başka kulübe gidebilecekti. Bu arada Galatasaray'ın golcü oyuncusu Ümit Karan'a Beşiktaş Kulübü'nün de talip olduğu öğrenildi. Yönetimin bu oyuncu ile acilen sözleşme imzalamasında Beşiktaş'ın bu çabasının da etken olduğu öğrenildi. 
     
     Süper teklif 
     BEŞİKTAŞ Teknik Direktörü Lucescu'nun eski öğrencisi Ümit'i çok istediği belirtilirken, Ümit Karan'a bir yıl için 700 bin dolar teklif edildi. Ayrıca bu paranın da yüzde 60'ı garanti olarak verilecekti. Ancak Ümit'in bu teklifi kabul etmediği bildirildi. Ayrıca Ümit Karan'a Beşiktaş dışında yurt dışından da bir çok kulübün talip olduğu belirtildi. 
     
Sıra Hasan Şaş'ta      Sarı-Kırmızılı Yönetim, Ümit Karan'dan sonra Hasan Şaş ile de sözleşme yenilemek için çalışmalarını hızlandırdı 
     ÜMİT Karan ile yeniden anlaşan Galatasaray şimdi de Hasan Şaş'ın işini bitirmeye hazırlanıyor. Sarı - Kırmızılı yönetim bu oyuncunun özellikle son haftalarda çok istekli olması ve disiplinli bir şekilde çalışmasını yakından takip ediyor. Bu oyuncuyu kaybetmek istemeyen Galatasaray sezon sonu gelmeden Hasan Şaş ile uzlaşmayı hedefliyor. Ancak yönetim öncelikle Hasan Şaş'ın bu konuda kesin bir karar vermesini bekliyor. 
     
AİG paniği      Galatasaray ile mahkemelik olan Amerikan şirketi ilk raundu kazandı. Davayı İsviçre'ye taşıyan AİG'nin yüklü bir tazminat istemeye hazırlandığı öğrenildi 
     HALİL ÖZER 

     Mahkemeden ret 
     GALATASARAY, Sportif A.Ş'nin seçimlerinde AİG'nin istediği üyelere yönetimde yer vermeyince başlayan gerginlikte ilk hamleyi Amerikan şirketi kazandı. Karşılıklı olarak mahkemeye başvuran taraflar arasındaki ilk dava sonuçlandı. Galatasaray Kulübü, Sportif A.Ş'nin esas mukavelesine itiraz etti. Sarı - Kırmızılılar, bu mukavelede yer alan AİG ile yapılan bazı anlaşmaların butlan geçersiz sayılmasını istemişti. Ancak Beyoğlu Asli Hukuk Mahkemesi bu isteği geri çevirdi. 
     
     Endişe başladı 
     MAHKEMENİN bu kararı Galatasaray'ı bir hayli endişelendirdi. Yönetim davayı kazanarak anlaşmazlığın uluslararası mahkemeye taşınmasını engellemek amacındaydı. Şimdi tüm anlaşmazlıklar İsviçre'de bulunan uluslararası iş mahkemesinin kararına göre çözülecek. AİG, İsviçre mahkemesine Galatasaray ile aralarında bulunan anlaşma şartlarının yeniden yerine getirilmesi ve ayrıca mahkeme süresince doğan zararlarının tazminatı yolunda başvuru yaptı. 
     
     İtiraz edecekler 
     İSVİÇRE'DEKİ dava sonucunda yüklü bir tazminat ödememek için hukukçuları harekete geçiren Galatasaray Kulübü ile AİG'nin h l karşılıklı anlaşma yolu var. Ancak şu ana kadar iki taraf da herhangi bir girişimde bulunmadı. Yapılan anlaşmanın Türk Ticaret Kanunu'na aykırı olduğunu iddia eden ve bu iddiası Türk mahkemesinde reddedilen yönetimin nasıl bir yol izleyeceği merakla bekleniyor. Gelişmeleri SPK'ya bildiren Galatasaray, karara itiraza hazırlanıyor. 
     


SPOR 





























</TEXT>
</DOC>
