<DOC>
<DOCNO> 178905 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/29/son/sondun01.html </URL>
<DATE> 2003/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail savaş uçağı, eşşek arabasindaki Hamas militanını vurdu 
</HEADLINE>
<TEXT>

     Gazze Şeridi'nde büyük bir patlama olduğu bildirilirken, İngiliz Reuters ajansı İsrail savaş uçaklarının bir eşek arabasını süren Hamas militanını vurduğunu haber verdi. 
     Görgü tanıkları ve tıbbi yardım ekipleri, 1 kişinin öldüğünü, çok sayıda kişinin yaralandığını kaydetti. 
     Filistinli yetkililer ile hastane kaynakları, Gazze Şeridi'deki büyük patlamanın bir İsrail savaş helikopterinden kaynaklandığını, Filistinli bir kişinin Han Yunus'ta öldüğünü, 3 kişinin de yaralandığını bildirdi. 
     Filistin Ulusal Özerk Yönetimi yetkilisi, güneyde Mısır sınırına yakın Han Yunus'ta ölen kişinin 23 yaşındaki Hamdi Kalha olduğunu belirtti. 
     İsrail ordusu bir açıklama yapmadı. İngiliz Reuters ajansı, İsrail helikopterinin, bir Hamas örgütü militanını eşek arabasında giderken vurduğunu haber verdi. 
     İsrail devlet radyosu ise Gazze'deki helikopter roket ateşinde, bu sabah İsrail'in Aşkelon kentinde ölen ve yaralanın olmadığı Kassam roketi saldırısını düzenleyen Hamas militanının hedef alındığını duyurdu. 
     
</TEXT>
</DOC>
