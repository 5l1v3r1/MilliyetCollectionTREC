<DOC>
<DOCNO> 165493 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/26/magazin/yazdud.html </URL>
<DATE> 2003/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Çeşme’de eğlence zirvede 
</HEADLINE>
<TEXT>

Dört dörtlük bir tatil köyü Altınyunus, Tıpatıp Show on numara, gençlerin tercihi Caliante, Alaçatı’da muhteşem bir kulüp Joy, balık ve böceğin keyfi Can Baba ve daha neler neler... 
     Eefendim, şükür kavuşturana. Sonunda döndüm. Sevgili asistanım Özgür ve ben, gazeteyi, Yayın Yönetmenimiz Rifat Ababay’ı, arkadaşlarımızı o kadar özlemişiz ki 3 gün erken başladık işe. Tabii ben her zaman olduğu gibi tatilimi işe dönüştürdüm ve sizlere 2 günlük Çeşme serüveni hazırladım. Koltuğumun altında bir düzineye yakın dosyayı gören sevgili Aşk Doktoru’ Mehmet Çoşkundeniz ve kankam Hande Özcan "Sen delisin, biz ne diyelim " dediler. Ne yapayım Gerçekten gezdiğim her köşeyi sizler adına inceliyorum. Hani, olur da Çeşme’ye yolunuz düşerse, bilgisiz kalmayın diye. Bu sayfaları kesip saklayın. Çeşme’deki serüvenimde Doğan Haber Ajansı’nın iki zımba gibi muhabiri, Cesur Sert ve Evren Atalay’ın yardımlarını yabana atmamam gerek. Çeşme-Alaçatı’da ailemin evi var. Fakat eve hırsız girmişti, mecburen otelde kaldım. Bu aralar Çeşme ve Alaçatı’da adım başı ev soyuluyor. Herkes şikayetçi, insanlar tedirgin. Canbaba’nın sahibi Soner Göksel’i, eşini ve kurt köpeğini spreyle uyutan hırsız, bütün ceplerini boşaltmış. Yan komşum Aslı Dülger’in de evinden televizyonunu alıp götürmüş. Modacı Hakan Elyaban ve Granada Beach’in restoranını işleten Pınar-Turgut Kabaca çiftinin evi de iki kez soyulmuş. Bu ne cesarettir, anlamadım. Bizimkiler, Mavi Güvenlik’ten sevgili Hakan Altındağ’a çok sıkı bir alarm tertibatı kurdurmuşlar. Kapılara elektrikli bir sistem konmuş. Kumanda yoksa çarpıyor. İnşallah bu hırsızlıklar son bulur. Yoksa güzelim Çeşme ve Alaçatı yaşanmayacak hale gelir. Evde tamirat olduğu için çocukluğumun geçtiği Altınyunus Tatil Köyü’nde kaldım. İyi de oldu. Yıllardır otel ekibini görmemiştim. Patron Selçuk Yaşar ve sağ kolu Osman Aydemir ile ilk gün sohbet ettik. Bu arada Altınyunus, Besim Kazodo ve ekibi sayesinde yıkılıyo’. Tabii bunda Yaşar Holding Turizm Grup Koordinatörü Sami Türkay’ın da büyük payı var. Besim’e inandı ve sonuç, çok ama çok iyi oldu. Altınyunus yenilenmiş, odalar çok şık olmuş. Personel canla, başla çalışıyor. Çeşme’de cennetten bir köşe, Altınyunus. Otelden çıkmasanız da olur. Tabii bu önerim, bizim gibi azgınlar için geçerli değil. Sırdaşım İsmail Akkaya bu seyahatimde bana kavalyelik yaptı. İzmir’in başarılı ve genç iş adamlarından, Kemas Giyim’in sahibi Kemal Subaşı’nı da kendimize uydurduk. Adam saat 22.30’da yatarken hafta sonları takıldı bize, hayatı şaştı. Zavallı Ali Sayar da öyle. Bir yandan Bodrum Dodo Beach ve Polo 13, öte yandan Çeşme Granada Beach derken akşamları o da bize uydu. Altınyunus’daki ilk gecemizde Türkiye’nin Süper Starı Ajda Pekkan’ı izledik. Muhteşemdi, İzmirliler ayakta alkışladı. Yazılı ve görsel basından öğrenmişsinizdir, ben perde gerisini size anlatmak istiyorum. Süper Star, şu an birlikte olduğu iş adamı Okan Tapan, ünlü yönetmen Ayşe Ersayın, İsmail ve ben güzel günler, geceler yaşadık. Süper Star, yeni çıkacak single’ını Sheraton Oteli’nin tepesinde canlı olarak söyledi. Şarkı enfes, Ajda Pekkan da öyle. Okan Tapan’ı ilk kez gördüm. Çok beyefendi, eğlenceyi seven, sıcakkanlı bir adam. Ünlü yönetmen Ayşe Ersayın’la da aylardır buluşamamıştık. Onunla da üç gün özlem giderdik. İkinci günün akşamı, Altınyunus’da kaldığımız sürece sabah kahvaltılarını yaptığımız Captan Cafe’de, sevgili Sami Türkay ve Besim Kazodo çok güzel bir masa hazırlatmışlardı. Kaptan Cafe’nin şefi Mustafa Güder dünya şekeri bir çocuk. İnsana pozitif enerji veriyor. O gece Altınyunus’un aşçıbaşısı Ruhi Usta Kocabıyık İzmir’in meşhur favası, yoğurtlu patlıcanı, hakiki zeytinyağlı taze fazulyesi, yoğurtlu sarmısaklı semizotu, kalamarı, pancar salatası ile bizi yoldan çıkardı. Ardından kocaman çipura ve levrek ızgara geldi. Yani yemek enfesti. Sami "Bu yıl Altınyunus’da yaşanacak çok şey var. Zamanı durdurun, tatilinizi uzatın" sloganıyla yola çıktıklarını belirtti. Gelişmeleri de şöyle özetledi "Yıllardır kalitesiyle dillerden düşmeyen Baküs Restaurant bu yaz Alyans Club’dan, Servet Çolak yönetiminde inanılmaz lezzetler sunacak. İstanbul’un Rum Meyhanesi Barba, İzmir’in meşhur Sokaki’si, kesintisiz eğlenceyi sunan Neptün Bar, çay tiryakilerinin ideal evi Sir Winston Tea House, Park Balık, Park Captan Cafe ve Besim Kazodo başkanlığındaki Tıpatıp Show Ekibi, Altınyunus’u bu yıl zirveye taşıyacak". Yemekten sonra Tıpatıp Show Grubu’nun amfitiyatroda sergilediği Chicago’ müzikalini izledik. New York’dayken iki kez sahnede, bir kez de filmini seyrettiğim için yapımı çok iyi biliyorum. Tıpatıp Ekibi çok başarılıydı, bu nedenle kendilerini kutluyorum. 20 yıldır tanıdığım, sevgili Besim’in sağ kolu olan, on parmağında on marifet bulunan sevgili Ömer Yılmaz da oyun bitiminde bize dahil oldu ve kendimizi Neptün Bar’a attık. Murat Kaya servis yaptı. Sahnede Timuçin Özaslan adlı genç bir şarkıcı vardı. Çocuk çok güzel okuyor. Zaten Müjdat Gezen Sanat Merkezi’nde Türk Sanat Müziği, Özel İstanbul Güzel Sanatlar’da da solfej ve şan eğitimi almış. Besim ve ekibi bu yıl Altınyunus’da Chicago’nun yanısıra Westside Story’, Hello Dolly’, Lüküs Hayat’, Ağır Roman’ gibi dev prodüksiyonları da sahneleyecekler. Besim’e şaştım adam sabah saat 07.00’de uyanıyor, akşam 03.00’e kadar koşturuyor. Helal olsun. Gecenin yorgunluğunu sabah, Bio Thermal Thalasso Center’da attım. Estetisyen Goygun Acıoluk beni önce yosun terapisine soktu, ardından aromaterapiye. Zaten kaldığım sürece de bio-termal suya girdim. Altınyunus’da kalmanın insan sağlığına büyük yararı var. Sağlıklı beslenme ve zayıflama, antistres, yaşlılığı geciktirme, antiselülit programları konunun uzmanları tarafından uygulanıyor. Hem de çok uygun fiyatlarla. Altınyunus ekibinin bir başka özelliği de çalışanların çoğunun, 1978 yılından beri tatil köyünün bünyesinde olup zirveye yükselmeleri. Bunlardan biri de 16 yaşındayken Altınyunus’da bell-boy olarak başlayıp otelin odalar müdürlüğüne kadar yükselen sevgili Gürcan Bilek. Altınyunus’un telefon numarası 0232 723 12 50. 
     
Can Baba’da böcek zevki, Sole Mare, Paparazi      Çocukluğumdan beri tanıdığım dostum, tekstilci Soner Göksel’in Çeşme Çiftlikköy’e yerleşip çok şık bir balık ve böcek restoranı açtığını öğrendim. Sevgili Besim ve sırdaşım İsmail ile bir akşam gittik. Denize sıfır, samimi, sıcak, keyif verici bir balık lokantası. Mutlaka gidin. Zaten Emel Sayın, Nükhet Duru, Ajda Pekkan, modacı Nur Yerlitaş, DYP eski Genel Başkanı Tansu Çiller, yeni Genel Başkan Mehmet Ağar, İzmirli bürokratlar Canbaba’nın müdavimleri. Mekanın sahibi Soner’in yakışıklı kardeşi Ümit Göksel, AKP İzmir Milletvekili Nükhet Hotar ile evli. Göksel’in müdürü, pek yakışıklı olan Ahmet Işık. Şef garsonlar Osman Uğur, Engin Bakal, Süleyman Tatar, komi Rasim Karaca, aşçıbaşı Kadir Özen, Bora Atılgan, kaptan Kamuran Ünal şöhretimizi duymuşlar. Soner’de koyu okuyucularımdan biri. Sağolsunlar, o kadar güzel karşıladılar ki. Zaten Soner, biz dönünceye kadar günde 5 kez telefonla aradı. Yetmiyormuş gibi Altınyunus’a gelince, dayanamadım, iade-i ziyarete gittim. Terayağlı karides, kalamar, Rum usulü ahtapot, fava, deniz börülcesi, ıstakoz, ada böceği derken balığa yer kalmadı. Üstüne sakız muhallebisi ile yine yerimizden kalkamaz hale geldik. Çok ısrar etmeme rağmen hesap ödetmedi ama Besim’den ve Kemal’den fiyatların çok makul olduğunu öğredim. Hele İstanbul’a oranla komikmiş. Bir de her şey taze. Telefon numarası 0232 722 12 15. Çıkışta Aya Yorgi’deki Paparazi’ye uğradık. Burası beach ve restoran olarak hizmet veriyor. Geçtiğimiz yıllarda çok sık giderdik. Bara takıldık, biraz müzik dinledik, çıktık. Boşuna dememişler "Alışmış kudurmuştan beterdir" diye. Güya kafamı dinlemeye çıktım, neredeee .. Sabah sevgili Besim ve Sami, Altınyunus’un teknesini hazırlamışlar, içine bir büfe koymuşlar. Zeytinyağlılar, deniz mahsulleri, pabuç kadar çipuralar, et, tavuk, köfte... Yok, yok. Zavallı İsmail diyetteydi ama açıkhava, deniz, çok özlediğimiz iyot kokusu tekne gezisinde de bizi yoldan çıkardı. Kaptan Sait Aykın’ın oğlu Enes benim gibi. Yüzme bilmiyor. Biz merdivenlerden anca inip çıkarken Besim, Ömer ve İsmail, maşallah her yerde denize girdiler. Ama girilmeyecek gibi de değil, denizin dibi görülüyor valla Mavi Koy’da. Akvaryum gibi. Tıpkı Arıplı ve Eşek Adası’nda olduğu gibi. Finali Aya Yorgi’de yaptık. Genç gemici Serhat Ceyik ve garson Mustafa Çınar çok güzel bir gün geçirmemizi sağladılar. Tabii ben tekne gezisinin ardından üşüttüm ama acı patlıcanı kırağı çalmaz deyip akşama Aya Yorgi’deki Sole Mare’ye gittik. Bu kez Granada Beach’in Genel Koordinatörü Ali Sayar, sırdaşım İsmail, Kemal Subaşı ve ben vardık. İşletme sahibi Selim Kaptın kıl’ın biriymiş. Restoran konseptini ve mutfağı hazırlayan, hukukçu da olan arkadaşımız Banu Ergut ısrar ettiği için gittik. Allah için güzel bir yer ama servis sıfır. Mimar Cüneyt Ergökçen şık bir yer yapmış. Yemekler de fena değildi. Çoğu buz gibi gelmese daha iyi olacaktı. Pazar günleri burada açık büfe varmış ve Boşnak mantısı nefismiş. Sole Mare’nin telefon numarası 0232 712 14 61. 
     
Günün her vaktinde Joy Beach, Tuna Tango ve Caliante      Kış sonunda açılan ve büyük ilgi gören Tuna Tango’ya tam iki kez gittik. Alaçatı’nın içinde. Tuna Tango’nun patronları yıllardır Çeşme’ye hizmet veren, yine Alaçatı’da olan Joy Beach Club’un patronları. Üç iş adamı Murat İyriboz, Turgut Karacay ve Alaattin Ulaş yani Aluş . Tuna Tango’da müzik müthiş. O gece de tıklım tıklımdı. Mönüsü, deniz ürünleri ağırlıklı. Ege zeytin ve peynir tabağı, zeytinyağı sosunda közlenmiş biber, deniz börülcesi, ahtapot salatası, zeytinyağı ve soya ile marine edilmiş taze levrek, ısırgan otlu börek, asma yaprağında sardalya ızgara, Uzakdoğu soslu Tango çipura, hünkar beğendi, Meksika usulü tavuk da cabası. Finali, ev baklavası ve sakızlı muhallebi ile yapabilirsiniz. Telefon numarası 0232 716 85 83. Çeşme’de en çok gittiğimiz yerlerden biri de Joy Beach Club oldu. E Aluş ve Murat ile sohbet güzel. Üstelik her gittiğimizde tanıdıkları görüp hasret gideriyoruz. Joy dünyanın en güzel windsurf cenneti olan Alaçatı’da kurulmuş. Kasım ayına kadar hizmet veriyor ve 7 bin kişi kapasiteli. Bünyesinde birbirinden farklı lezzetleri sunuyor Uzakdoğu, İtalyan, Türk. Hele sushi kitami ve odun mutfağında yapılan pide çeşitleri enfes. Öğle yemeğinde tadına bakmadığımız pide çeşidi kalmadı. Yazımı yazarken bile içim gitti, ağzım sulandı valla. Bu arada barmen Erkan Akdeniz, içinde absolut vodka, tekila, malibu, kayısı, ananas suyu ve coconat crema olan bir kokteyl hazırladı bize Apricot Mint. Bu yaz sıcağında insanın içini serinletiyor. Joy büyük partilere de evsahipliği yapıyor. Nitekim temmuzda Lee Buridge, Servus, Dave Seaman, Murat Uncuoğlu, Pate Tong, ağustosta da Sab Fontaine, Deepdish, Mercan Dede canlı performanslarıyla coşturacak. Bir akşam dostlarla yemekte buluştum Etiler, Bodrum, Çeşme Şamdan’larının patronu sevgili Memo Mehmet Tuna , Hürriyet Gazetesi İzmir Temsilcisi olan dünya tatlısı Nedim Demirağ, Mustafa Denizli Hocam, Aluş, Murat, Turgut ve eşleri. Garsonlar Şükrü Geyik, Hasan Çallı ve Muharrem hizmet ettiler bize. Bu kez Nedim diyetteydi ama biz Allah ne verdiyse yedik. Joy Beach, restoran ve kulüp olarak gündüz de gece de kaçmaz. Telefon numarası 0232 716 83 00. Efendim, bir başka gün de yine öğle saatlerinde çalışmalarını çok başarılı bulduğum sevgili Tolga Çinkitaş ile İzmirli işletmeci Erhan Görücüoğlu’nun birlikte açtığı Dalyan-Sakızlı Mevkii’ndeki Caliante Beach Club’a gittik. Grubumuzda sevgili Ali Sayar, Kemal Subaşı, sırdaşım İsmail, Kemal’ın kuzenleri Serap ve Süleyman vardı. Baktım, İstanbul’dan kimi ararsanız orada. Çapkınlıkta rakipsizler arasında olan genç iş adamı sevgili Nadir Ermiş, çevresinden eksik olmayan melekleriyle hem tatil yapıyor hem de sahibi olduğu Minderland’in bayilerini dolaşıyor. Caliante’de İstanbullular’ın yakından tanıdığı başarılı DJ David Şaboy çalıyor ve dinleyenleri koparıyor’. Tolga Çinkitaş, kurduğu Dream Workers adlı organizasyon şirketiyle promosyon ve eğlence dünyasına da el atmış. Şefler Ahmet Akçay, Serkan Ayvaz ve Erzade Dağıtır, sağolsunlar, bir şeyler ikram etmek için çırpındılar ama toku ağırlamak zordur ya. Daha önce Joy’da pideleri götürdüğümüz için meyveyle yetindik. Caliante gündüz saatlerinde hizmet verdiği için hafif bir mönü yapmış. Omlet, krep, sandöviç, tost, salata çeşitleri vardı. Hafif et ve tavuk yemekleri, pizzalar, pideler, makarnalar, her çeşit tatlı, alkollü içkiler mönünün belli başlı çeşitleri. Caliante’nin telefon numarası 0232 724 79 05 Evet, bugünlük bu kadar. Turumuza yarın devam edeceğiz. Yine en güzel günler sizin, artanlar benim olsun efendim. 
     
     

</TEXT>
</DOC>
