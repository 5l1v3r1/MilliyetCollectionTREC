<DOC>
<DOCNO> 165566 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/26/son/sondun17.html </URL>
<DATE> 2003/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Karzai "Bin Ladin, Afganistan - Pakistan sınırında olabilir" 
</HEADLINE>
<TEXT>

     Afganistan Devlet Başkanı Hamid Karzai, El Kaide lideri Usame bin Ladin'in Afganistan-Pakistan sınırında olabileceğini söyledi. 
     Polonya'yı ziyaret eden Karzai, başkent Varşova'da gazetecilere yaptığı açıklamada, ''Usame yaşıyorsa ve bölgemizdeyse muhtemelen Afganistan-Pakistan sınırındadır'' dedi. 
     Pakistan lideri Pervez Müşerref'in ABD Başkanı George W. Bush ile yaptığı görüşmede, ''Pakistan'ın terörle savaşta rolünü artırabileceğini'' iletmesini memnuniyetle karşıladığını ifade eden Karzai, ''Afganistan ve Pakistan'ın terörle ortak mücadelede işbirliği son derece önemli'' diye konuştu. 
     Hamid Karzai, Polonya'nın, ülkesine barış gücü askerlerini göndermesine teşekkür etmek üzere Varşova'da bulunuyor. 
     
</TEXT>
</DOC>
