<DOC>
<DOCNO> 172847 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/31/son/sontur12.html </URL>
<DATE> 2003/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Doktor, hastanesindeki odasında ölü bulundu... 
</HEADLINE>
<TEXT>

     Sebahattin YILMAZ VAN, DHA 
     

VAN'ın Edremit İlçesi'nde Yüksek İhtisas Hastanesinde görev yapan Dr. Mustafa Debelemez, hastanenin 5'nci katındaki dinlenme odasında ölü bulundu. Uyuşturucu bağımlısı olduğu belirtilen Dr. Debelemezi'n, aşırı dozda koluna uyuşturucu ilaç enjekte etmesi sonucu öldüğü belirlendi. 
     Yüksek İhtisas Hastanesi'nde önceki gün saat 21.00'da nöbetini tamamlayan 32 yaşındaki pratisyen Dr. Mustafa Debelemez, görevlilere eve gitmeyeceğini ve geceyi hastanede geçireceğini belirterek, hastanenin 5'inci katında bulunan doktor dinlenme odasına çekildi. Dün saat 08.30 sıralarında doktoru çağırmaya giden hemşireler, odanın kapısını açtığında Dr. Debelemez'i yatağın üzerinde cansız uzanmış ve kolunda enjektör takılı halde buldu. 
     Hastane yetkililerinin durumu polise bildirmesi üzerine olay yerine gelen Cumhuriyet Savcısı, Dr. Mustafa Debelemez'i cesedini morga kaldırarak otopsi yaptı. Otopside Dr. Debelemez'in, anestezide kullanılan Aldolan' adlı uyuşturucu ilaçtan aşırı dozda koluna enjekti ettiği ve bunun sonucunda öldüğü belirlendi. Sağlık İl Müdürü Muhammet Güzel Kurtoğlu, pratisyen Dr. Mustafa Debelemez'in, uyuşturucu ilaç bağımlısı olduğunu ve tedavisi için de tayinin İstanbul'a çıkarıldığını ifade ederek, olayla ilgili soruşturmanın sürdürüldüğünü söyledi. 
     Devlet Hastanesi önünde yapılan cenaze töreninden sonra Dr. Debelemez'in cenazesi memleketi Nevşehir'e gönderildi. 
     
</TEXT>
</DOC>
