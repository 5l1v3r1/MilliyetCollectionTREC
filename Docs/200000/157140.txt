<DOC>
<DOCNO> 157140 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/16/son/sontur07.html </URL>
<DATE> 2003/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Evdeki eşyaları satan kardeşini bıçaklayarak öldürdü... 
</HEADLINE>
<TEXT>

     Bursa'nın merkez Osmangazi İlçesi'nde oturan bir kişi, evlerindeki eşyaları satan kardeşini bıçaklayarak öldürdü. 
     ''155 Polis İmdat'' hattını arayan vatandaşlar, Küplüpınar Mahallesi Sevindik Sokak'taki bir evin önünde iki kardeş arasında bıçaklı kavga olduğunu bildirdi. 
     Kısa süre içinde olay yerine ulaşan Merinos Polis Merkezi'ne bağlı ekipler, söz konusu evin önünde Türkmen A'yı 27 kanlar içinde buldu. ''112 Acil Servis'' ekibince SSK Bursa Hastanesi'ne götürülmek istenen A, yolda yaşamını yitirdi. 
     Bu arada, Türkmen A'yı öldürdüğü belirlenen kardeşi Vural A 32 suç aletiyle birlikte yakalandı. 
     Vural A'nın ilk sorgulamasında, bir süre önce cezaevinden çıkan ve çalışmayan kardeşinin evdeki eşyaları satmasına sinirlendiğini söylediği öğrenildi. 
     ''Olay gecesi birlikte içki içtik ve kendisini evdeki eşyaları satmaması için uyardım. Beni dövmeye başladı. Aramızda yaşanan kavga sırasında kendimi kaybettim ve elime geçen bıçağı kardeşime sapladım'' şeklinde ifade verdiği öğrenilen zanlının, sorgulamasının sürdüğü bildirildi. 
     
</TEXT>
</DOC>
