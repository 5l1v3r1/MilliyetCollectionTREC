<DOC>
<DOCNO> 160019 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/30/son/sonspo29.html </URL>
<DATE> 2003/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Ataman'ın Siena'sı, Benetton'ı bu sezon 5. kez geçemedi 
</HEADLINE>
<TEXT>

     İtalya Basketbol Birinci Ligi play-off yarı final serisi 2. maçında UC Benetton Basket Treviso'ya 81-78 yenilen, antrenörlüğünü Ergin Ataman'ın yaptığı Montepaschi Siena, şampiyonluk yarışından hayli uzaklaştı. Yarı final serisinde 2-0 yenik duruma düşen Montepasci Siena elenmek üzere. 
     Bu sezon 5. kez karşılaştığı rakibine karşı yine galip gelmeyi başaramayan Montepaschi Siena, bundan önceki maçlarda olduğu gibi sahadan 2 sayılık farkla yenik ayrıldı. 
     Play-off'da yarı final serisinin 2. maçında dün akşam kendi sahasında oynayan Montepaschi Siena, son 28 saniyeye 78-76 önde girmesine karşın art arda yediği 2 basketle sahadan yenik ayrıldı. 
     Antrenör Ergin Ataman, İtalyan basınına yaptığı açıklamada, yenilginin tüm sorumluluğunu üzerine aldığını söyledi. 
     Bu arada, diğer maçlara oranla formsuz olduğu gözlenen milli basketbolcu Mirsad Türkcan da 8 sayı ve 7 ribauntla oynadı. 
     Yarın akşam Treviso'da yapılacak yarı final serisinin 3. maçında Montepasci Siena, maçı kazanamazsa elenecek. 
     
</TEXT>
</DOC>
