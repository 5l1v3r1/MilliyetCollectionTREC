<DOC>
<DOCNO> 177110 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/21/spor/spo02.html </URL>
<DATE> 2003/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Ortega'ya özgürlük 
</HEADLINE>
<TEXT>

   Fenerbahçe ile davalık olan Arjantinli yıldıza sahalara dönüş yolu açıldı. Spor Tahkim Mahkemesi CAS , 11 Eylül'deki duruşmaya kadar Ortega'nın futbol oynamama cezasını kaldırdı 
   MEHMET ÇİFTÇİ 

   
   Son karar eylülde 
   SPOR Tahkim Mahkemesi CAS , Fenerbahçe ile Ortega arasında yaşanan krize yeni bir boyut kazandırdı. CAS, FIFA tarafından Arjantinli futbolcuya verilen 4 ay futboldan men cezasını 11 Eylül'e kadar durdurdu. Fenerbahçe'ye iletilen yazılı bildiride, son kararın verileceği 11 Eylül'e kadar Ariel Ortega'nın futbol yaşamına devam edebileceği belirtildi. 
   
   Arjantin'de bayram 
   SPOR Mahkemesi'nin kararı Arjantin'de büyük sevinç yarattı. Arjantin basını, "Adalet yerini buldu. Efsane Ortega sahalara dönüyor" yorumunu yaptı. Yıldız futbolcunun anlaşma sağladığı River Plate Kulübü ise rafa kaldırdığı 7 numaralı formayı dün basın önüne çıkararak, taraftarlarına "İşte federasyon tarafından tescil edilen Ortega'nın forması" müjdesini verdi. 
   
   Özaydınlı savundu    FENERBAHÇELİ yöneticilerden Murat Özaydınlı, Trabzon'da yaşanan olayların faturasının sadece Sarı - Lacivertli taraftarlara çıkarılmaması gerektiğini belirtti. Özaydınlı, "Fenerbahçe seyircisi de kendilerine dışarıdan taş atıldığını söylüyor. Ben - sen suçlamalarını bir kenara bırakıp, el ele vererek bu istenmeyen görüntülerin önüne geçmeliyiz" dedi. 
   
      Fener kendini sıkmadı 2-0    Goller ikinci yarıda 
   SARI - Lacivertli ekip, İran şampiyonu Persepolis takımıyla yaptığı hazırlık maçını 2 - 0 kazandı. Milli takıma giden oyuncularından yoksun olarak sahaya çıkan Fenerbahçe, ilk yarıda beklenen futbolunu ortaya koyamadı. İkinci devrede toparlanan Fenerbahçe, 68. dakikada Erhan ve 71'de Da Silva Toledo'nun golleriyle galibiyete ulaştı. 
   
   Alper göz doldurdu 
   DAUM'UN ikinci yarıda forma verdiği yeni transfer Alper hatasız bir maç çıkardı. Ümit milli futbolcular Recep, Kemal ve Mahmut ile sakatlığı süren kaleci Volkan müsabakayı tribünden izledi. Maltepe Stadı'ndaki maçı izleyen yaklaşık 300 kadar İranlı sporsever, sürekli Persopolis'e destek verdi. Maçı bir İran radyosu canlı yayınladı. 
   
   Fiyatları el yaktı    YUSUF KOBAL 

   Boğalar için pazarlık 
   FENERBAHÇE, İstanbulspor'un iki yıldızı Petkov ve Mehmet Yozgatlı için pazarlıklara başladı. Sarı - Lacivertliler'in Başkan Adnan Sezgin ile yapılan ilk görüşmelerden olumlu sonuç alamadığı belirtildi. Fenerbahçe'nin iki oyuncunun bonservisi için 1 milyon dolar teklif ettiği, İstanbulspor'un ise 3 milyon dolarda direndiği bildirildi. Temasların sürdüğü açıklandı. 
   
   İmza söylentileri 
   MEHMET Yozgatlı'nın yakın çevresine Fenerbahçe ile sözleşme imzaladığını söylediği iddia edildi. Yıldız futbolcunun, "Benim açımdan sorun kalmadı. Şartlarda anlaştık, imzayı attım bile. Artık kulüplerin görüşmelerini bekliyorum. Eğer iki taraf da anlaşmaya varırsa Sarı - Lacivertli formayı giyeceğim" dediği öğrenildi. 
   
   
</TEXT>
</DOC>
