<DOC>
<DOCNO> 166144 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/29/spor/spo15.html </URL>
<DATE> 2003/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

4 boksör finalde      MACARİSTAN’IN Siofok kentinde düzenlenen Uluslararası Gençler Balaton Boks Turnuvası’nda, 4 boksörümüz finale kaldı. 16 ülkeden 120 boksörün katılımıyla süren ve turnuvada Türkiye adına katılan 9 sporcudan 7’si madalyayı garantiledi. Yakup Kılıç, Ali Boğurcu, Atagün Yalçınkaya ve Sedat Taşçı, bugün final için ringe çıkacak. 
     
Ustalar manejde      TÜRKİYE Şampiyonası Binicilik Engel Atlama Yarışları bugün sona eriyor. Klasis Golf Country Clup tesislerinde dün yapılan teşvik müsabakalarında Mert Alıcıoğlu Prenses , Sencer Horasan Angel Greek ve Ülkan Delikan Never Alone kategorilerinde birinci oldu. Yarışların son gününde bu kez ustalar maneje çıkacak. 
     
Şampiyon Kedriouk      ULUSLARARASI Erkekler Satellite Tenis Turnuvası’nın 2. ayağı olan İdeal ENKA Men’s Open 2003’te teklerde Kazak Alexey Kedriouk şampiyon oldu. ENKA Sadi Gülçelik Tesisleri’nde yapılan finalde, dün Fransız Xavier Audouy’u 6-2 ve 6-4’lük setlerle 2-0 yenen Kedriouk, zaferini ilan etti. n SAİM BOZER 
     
Sutopunda 2. zafer      ULUSLARARASI İstpolo Gençler Sutopu Turnuvası’nda dün Mısır’ı yenen Millilerimiz, ikinci galibiyetini aldı. Mısır’ı 11-10 mağlup eden Ay - Yıldızlılar, bugün en güçlü rakibi Rusya ile karşılaşacak. Günün diğer maçında ise Rusya, Gürcistan’ı 9-3 yendi. 
     
Boğaz’da şölen      SHOP Miles VISA Bosphorus Cup 2003 Yelken Yarışları, dün İstanbul Boğazı’nda başladı. İstanbul Büyükşehir Belediye Başkanı Ali Müfit Gürtuna’nın Kuruçeşme açıklarında verdiği startla başlayan yarışta, 4 sınıfta 80 tekne mücadele etti. Yarışta birinci olanlar şöyle IRC YARIŞ SINIFI Idefix 2, IRC YARIŞ GEZİ SINIFI Narin, IRC GEZİ SINIFI Blue Dragon, IRC DESTEK SINIFI Regatta, Ece 
     
Fenerbahçe üstünlüğü      HALİÇ’TE yapılan İstanbul Kürek Şampiyonası’nın ilk günü, Fenerbahçe’nin üstünlüğüyle sona erdi. 5 yarışı birinci bitiren Sarı - Lacivertliler’i, 3 birincilikle Galatasaray, 2 birincilikle de Beşiktaş takip etti. Denizcilik İşletmeleri’nin ise bir yarış kazanabildiği şampiyonada bugün 15 müsabaka daha yapılacak. 
     

</TEXT>
</DOC>
