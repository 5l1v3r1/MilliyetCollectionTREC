<DOC>
<DOCNO> 156370 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/13/son/sondun37.html </URL>
<DATE> 2003/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Putin "Çeçenistan ve Riyad'daki saldırılar aynı imzayı taşıyor" 
</HEADLINE>
<TEXT>

     Rusya Devlet Başkanı Vladimir Putin, Çeçenistan ve Suudi Arabistan'da düzenlenen saldırıların ''tamamen aynı imzayı taşıdığını'' söyledi. 
     İnterfaks ajansındaki haberde, NATO Genel Sekreteri George Robertson'ı kabulünde, Putin'in, ''Oradaki ve buradaki imzalar tamamen birbirinin aynı. Sonuçları da tamamen birbiriyle karşılaştırılacak nitelikte'' dediği belirtildi. 
     Habere göre Putin, ''Bize göre, Çeçenistan'daki intihar saldırısı, yalnız Çeçenistan'da değil, Çeçenistan dışında da bulunan yıkıcı güçlerin Çeçen halkına barış yolunu kapamaya yönelik bir girişimidir'' diye konuştu. 
     Bu arada Ürdünlü bir yetkili, Riyad'daki saldırıda 2'si çocuk 5 Ürdün vatandaşının öldüğünü bildirdi. 
     Ürdünlü yetkili, ''Aynı aileden biri kız, biri erkek 2 çocuk, toplam 5 kişi saldırıda hayatını kaybetti'' dedi. Yetkili, ölen yetişkinlerin hepsinin erkek olduğunu, Suudi ve Ürdün pasaportu taşıdığını söyledi. 
     
</TEXT>
</DOC>
