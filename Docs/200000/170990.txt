<DOC>
<DOCNO> 170990 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/22/son/sontur04.html </URL>
<DATE> 2003/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP'de yeni tezkere krizi... Yeni tezkere geçer mi korkusu.. 
</HEADLINE>
<TEXT>

     ABDULLAH KARAKUŞ Ankara 

ABD'nin Türkiye'den Irak için asker talebinde bulunması AKP'de krize neden oldu. İstanbul Milletvekili Emin Şirin başta olmak üzere birçok vekil ABD'nin Türkiye'den Irak'a asker istemesine tepki gösterdi. AKP Hükümeti'nde yeni bir tezkerenin Meclis'ten geçirelemeyeceği korkusu yaşanmaya başladı. 
     AKP Hükümeti ABD'nin "Irak'a asker gönderin" talebini tartışıyor. Milletvekilerinin tepkisi nedeniyle asker göndermenin yeni bir tezkereyle mi yoksa Meclis'ten daha önce geçirilen tezkereyle mi gerçekleşeceği konusunda değişik fikirler ortaya çıktı. AKP yönetimi tarafından dün Merkez Yürütme Kurulu'nda MYK değerlendirilen asker gönderme konusunda milletvekilerinin tepkisi üzerinde duruldu. Milletvekilerinin Süleymaniye'deki olay nedeniyle ABD'ye tepkili olduğu ve bu nedenle de tartışmaların yaşanabileceği dile getirildi. Milletvekilerini ikna etmek için PKK - KADEK ile mücadele için Irak'a asker göndermenin şart olduğunun anlatılması kararlaştırıldı. 
     
     Şirin, ortam iyi değil 
     Yönetim yeni bir tezekereyi nasıl Meclis'ten geçireceğini tartışırken, birçok AKP milletvekileri de asker gönderme tezkeresine karşı çıktı. AKP'li Şirin, ABD'nin Irak'ta ne yapmak istediğinin belli olmadığını, bu nedenle Türk askerinin böyle bir ortamda Irak'a gitmesinin doğru olmayacağını kaydetti. Konunun iyice tartışılması gerektiğini belirten Şirin, kendisinin Türiye'nin asker göndermesine karşı olduğunu kaydederek, "Irak'ta ne olacağını tam olarak anlamamız gerekir. N nereye, ne şekilde asker gidecek ve sonuçları ne olacak. ABD'nin bunu neden istediğine de bakmak gerekir. Bu ortamda asker gönderilmesine ben karşıyım. ABD Süleymaniye'de Türkiye'ye büyük yanlış yaptı" dedi. 
     
</TEXT>
</DOC>
