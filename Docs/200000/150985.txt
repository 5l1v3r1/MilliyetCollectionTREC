<DOC>
<DOCNO> 150985 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/19/son/sondun35.html </URL>
<DATE> 2003/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Azerbaycan'la 150 askeri görüşüyor... 
</HEADLINE>
<TEXT>

     Azerbaycan Savunma Bakanı Sefer Abiyev, ABD ve İngiltere'nin askeri operasyon düzenlediği Irak'a 150 asker gönderme konusunda koalisyon güçleri komutanlığıyla yapılan görüşmelerin sürdüğünü söyledi. 
     Abiyev, gazetecilere yaptığı açıklamada, gönderilecek askerlerin Kerbela, Musul ve Kerkük'teki barış gücü misyonunu yerine getirmeye hazır olduğunu anlatarak, ''İsterdik ki, askerlerimiz kutsal İslam ziyaretgahlarını ve Irak'ın Türk dilini konuşan halkını korusun. Ancak son karar henüz kabul edilmedi, görüşmeler sürüyor'' dedi. 
     Azerbaycan Savunma Bakanı Sefer Abiyev, yakın gelecekte yapacağı ABD ziyaretinin amaçları konusundaki soruları yanıtlarken ise ABD'de ikili ilişkilerin ele alınacağını ve bazı belgelerin imzalanacağını anlatarak, aynı süreçte ülkesinin NATO'ya katılımı konusunun da gündeme gelebileceğini söyledi. 
     





</TEXT>
</DOC>
