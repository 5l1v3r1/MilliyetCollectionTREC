<DOC>
<DOCNO> 183949 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/22/son/sonspo23.html </URL>
<DATE> 2003/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Mustafa Denizli Zoru başardık.. 
</HEADLINE>
<TEXT>

     İkinci Futbol Ligi A Kategorisi'nin lideri Vestel Manisaspor'da, deplasmanda Mersin İdmanyurdu'nu yenmenin sevinci yaşanırken, teknik direktör Mustafa Denizli, zoru başardıkları için mutlu olduklarını söyledi. 
     Mersin İdmanyurdu'nun iyi oyunculardan kurulu bir ekip olduğunu, zorlu bir maç oynadıklarını belirten Denizli, ''Özellikle ikinci yarıda 3 puanı hak eden oyunu sergiledik. Yolumuza devam ediyoruz. Mersin İdmanyurdu da çok iyi mücadele etti. Şimdi hedefimiz Antalyaspor maçını kazanmak'' dedi. 
     Kulüp başkanı Cengiz Ergün de, ikinci yarıda takımın iyi futbol oynadığını ve galibiyete ulaştıklarını kaydeden Ergün, ''Takımımız iyi bir seri yakaladı. İlerleyen haftalarda da başarılı sonuçlar almayı sürdüreceğimize inanıyorum'' diye konuştu. 
     Vestel Manisaspor'un, Antalyaspor maçı hazırlıklarına yarın başlayacağı belirtildi. 
     
</TEXT>
</DOC>
