<DOC>
<DOCNO> 154198 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/03/yazar/theper.html </URL>
<DATE> 2003/05/03/ </DATE>
<TIME>  </TIME>
<AUTHOR> BİTTİ  </AUTHOR>
<HEADLINE>
Kapıdan alışveriş 
</HEADLINE>
<TEXT>

     Şimdi sizi geçen senenin ağustos ayına götüreyim. 
     Bu tarihte gazetede bir haber okudum. Diyor ki, Bakan ..... kızının otomobilin sıkıştırıp trafiği tehlikeye düşüren üç kişi tutuklandı. Vay vay vay memleketteki trafik düzenine bak. Nasıl tıkır tıkır işliyor. Oysa ben bugüne kadar haklarını yemişim. Diyordum ki, polis artık trafikle falan ilgilenmiyor, ortada denetleyici kalmayınca kural kaide de kalmadı. Her sürücü bildiğini yapmakta serbest. Mahkemeler de ceza vermiyor. Nasıl olsa taksirli suç. Paraya çevrilip tecil ediliyor. Öyleyse bas gaza, kırmızıda geç, ters yola gir, yolda slalom yap, her şey serbest. Ne zamana kadar Bakanın kızını sıkıştırana kadar. 
     Şimdi kapıdan satışlarla ne ilgisi var. 
     Soruyorsunuz ya, çetenin yakalanması yeni mi akla geldi diye. Tahminimi söyleyeceğim, demek ki sevgili çetemiz kazara forslu birine dek geldi. Yoksa ben de biliyorum milleti haraca kesiyorlar. 
     Şimdi bir yasa değişikliği yapıldı. Bu çetelerin, satılan malın iade süresini geçirmek için yaptıkları, satış sözleşmesine eski tarih atma hilesi saf dışı bırakıldı. Şimdi bu tarihi alıcı atacak. Bir malın tüketiciye teslim edildiğinin ve yasaya uygun sözleşmenin yapıldığının ispatı da satıcıya ait. Bunlar yoksa tüketicinin cayma hakkı devam etmektedir. Yani tüketici malı alıkoyacak, satıcı da bunu, yasal şartları yerine getirmeden geri isteyemeyecek. 
     Tamam fena değil, bu bir tedbirdir. İyi ama biliyor musunuz, bu çeteler evlere musallat olup bu tür ihtilafa girdikleri vatandaşları ölümle tehdit edip kucak dolusu para alıyorlar. Yani adamların mahkeme ile işi yok. Yargı mercii ve de infaz mercii kendileri. Bu halde vatandaşı koruma görevi yine devletin organlarının. Tabii bu defa da etkili ve de yetkili birinin ayağına basılana kadar beklenilmezse. 
     
     





</TEXT>
</DOC>
