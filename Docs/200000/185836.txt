<DOC>
<DOCNO> 185836 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/01/son/sonspo36.html </URL>
<DATE> 2003/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Sergen Chelsea'da coştu, İngiltere şokta 0 -2 
</HEADLINE>
<TEXT>

     Ve Beşiktaş Ada'da destan yazdı, Şampiyonlar Ligi G Grubu'ndaki ikinci sınavında yıldızlar topluluğu Chelsea'yi evinde 2-0 yendi. Goller Sergen'den... 
     Maçın ilk yarısında Beşiktaş deplasmanda olmasına karşın oldukça başarılı ve etkili bir oyun sergiledi. 
     Savunmada oldukça dikkatli olan siyah-beyazlılar, kontraataklarla da gol aradı ve bunda da başarılı oldu. 
     5. dakikada Crespo'nun ceza alanı önünden attığı sert şutta top direğin hemen üzerinden auta çıktı. 
     24. dakikada Beşiktaş ilk golünü attı. İlhan Mansız'ın kale alanı önüne gönderdiği topu Sergen, sol ayağının içiyle ağlara gönderdi ve takımını FC Chelsea takımı önünde öne geçirdi 1-0 
     29. dakikada Sergen bir kez daha sahneye çıktı. Cordoba'nın aut atışından gönderdiği topu takip eden siyah-beyazlı oyuncudan önce topa müdahale etmek isteyen kaleci Cudicini boşa çıktı. Savunma oyuncuları da topa müdahale edemeyince Sergen topu bir kez daha filelerle buluşturdu 2-0 
     
</TEXT>
</DOC>
