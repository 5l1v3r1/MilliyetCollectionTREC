<DOC>
<DOCNO> 162365 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/11/siyaset/siy06.html </URL>
<DATE> 2003/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Paket aynen Meclis'te 
</HEADLINE>
<TEXT>

     ANKARA Milliyet 

     Hükümet, MGK Genel Sekreterliği'nin çekincelerini bildirdiği 6. Uyum Paketi'ni TBMM'ye sevk etme kararı verdi. Askerlerin itiraz ettiği, RTÜK, Terörle Mücadele ve Seçim yasalarında değişiklik öngören maddelerin aynen yer aldığı paketten sadece, "apartmanda ibadethane" yapımının önünü açan düzenleme çıkarılarak Meclis'e gönderildi. 
     Bakanlar Kurulu, dün 6 saat süren bir toplantı yaptı. Toplantı sonrasında bir açıklama yapan Adalet Bakanı ve Hükümet Sözcüsü Cemil Çiçek, paketin TBMM'ye sevkine karar verildiğini vurguladı. Çiçek, 10 kanunda değişiklik öngören Uyum Paketi'nden sadece, İmar Kanunu'ndaki "apartmanda ibadethane" fıkrasının, kamuoyunda AB sürecinin yanlış anlaşılmaması için çıkarıldığını söyledi. 
     
     Meclis'in hassasiyeti 
     Pakette TBMM'de bir değişkilik yapılıp yapılmayacağı yönündeki bir soru üzerine Çiçek, şu yanıtı verdi 
     "Türkiye'de kuvvetler ayrılığı vardır. Biz niyetimizi ortaya koyduk. TBMM'ye sevk ettiğimizin adı tasarıdır. TBMM'de özü bozulmadan değişiklik yapılabilir. Bu paketler özgürlüklerin geliştirilmesi için hazırlanmıştır. Bu amacın korunması noktasında, TBMM de hükümetin gösterdiği hassasiyeti gösterecektir." 
     

</TEXT>
</DOC>
