<DOC>
<DOCNO> 156040 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/12/dunya/dun02.html </URL>
<DATE> 2003/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Jessica tecavüz kurbanı mı 
</HEADLINE>
<TEXT>

Nasıriye'deki savaşa katılan Iraklı eski binbaşı Mesud Ahmed, Irak askerlerinin esir aldıkları kadın asker Jessica Lynch'e defalarca tecavüz ettiklerini iddia etti 
     NAMIK DURUKAN Musul 

     Irak savaşının ilk günlerinde yoğun çatışmaların yaşandığı Nasıriye'de arkadaşlarıyla birlikte pusuya düşürüldükten sonra esir olarak tutulduğu hastaneden operasyonla kurtarılan Amerikalı kadın asker Jessica Lynch hakkında ilginç bir iddia ortaya atıldı. Nasıriye'de ABD askerlerine karşı savaştığını söyleyen Iraklı eski binbaşı Mesud Ahmed, askerlerin Er Jessica'ya sırayla tecavüz ettiğini iddia etti. Ahmed, askerlerin esir alınan bir başka kadın askere de tecavüz etmek istediğini, ancak adet kanaması olduğu için öldürmeyi yeğlediklerini söyledi. Halen ABD'de tedavi gören Er Jessica, geçici hafıza kaybı nedeniyle pusuya düştüğü anı ve ondan sonra yaşadıklarını hatırlamıyor. 
     

</TEXT>
</DOC>
