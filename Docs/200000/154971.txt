<DOC>
<DOCNO> 154971 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/07/magazin/amag.html </URL>
<DATE> 2003/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Birbirlerine kızıp aşk tazeliyorlar 
</HEADLINE>
<TEXT>

Mehmet Ali Erbil, "Boşanacağım" dediği eşi Sedef Erbil'le barışırken, Stelyo Pipis de Asuman Krause ile yeniden beraber 
     MAGAZİN SERVİSİ 

     Magazin dünyasındaki ilişkiler, yaşayan kişilere "sıradan ya da rutin" gelse de, dışarıdan bakan insanlar için aslında tam bir "arapsaçı." Bu tarzda onlarca örnek olmasına rağmen, Mehmet Ali Erbil, Stelyo Pipis ve Asuman Krause üçgenindeki son gelişmeler, yine de oldukça şaşırtıcı. 
     
     Erbil karşı çıktı 
     Aslında Mehmet Ali Erbil, menajeri Stelyo Pipis'in Asuman Krause'yle birlikteliğine ilk günden beri karşı çıktı. Erbil'in Krause'ye tepkisinin nedeni, daha önce Çarkıfelek'te birlikte çalıştıkları halde hastalığı sırasında kendisinden bir "geçmiş olsun"u dahi esirgemesi. 
     Stelyo Pipis, Erbil ile sırılsıklam şık olduğu Krause arasında seçime zorlanınca patronunu seçti. 
     Krause, Pipis'ten ayrılınca "Özgürlüğüne kavuşamamış insanlarla işim olmaz" dedi. Ancak bu hafta sonu ilginç bir gelişme oldu. 
     
     Stelyo yeniden 
     Mehmet Ali Erbil, aylar önce boşanacağını açıkladığı eşi Sedef Erbil, Petek Dinçöz ve Can Tanrıyar'la Heybeliada'ya gidip aşk tazeledi. 
     Erbil "U dönüşü" yapar da menajeri durur mu 
     Stelyo Pipis de, menajerliğini yaptığı Erbil'e nazire yaparcasına Krause'yle barışıp, "aşka devam" kararı aldı. 
     Pipis ile Krause, eskiden olduğu gibi yine el ele kol kola dolaşmaya başladı. Çarşamba günü saat 18.00 itibariyle durum böyleydi. 
     Magazin yıldızlarının aşk trafiği öylesine hızlı ki, akşamdan sabaha değişen birşey olup olmadığını, tahmin etmek bile zor. 
     

</TEXT>
</DOC>
