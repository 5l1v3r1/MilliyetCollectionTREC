<DOC>
<DOCNO> 194072 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/07/son/sontur08.html </URL>
<DATE> 2003/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Tayinleri çıkınca hastanelik oldular... 
</HEADLINE>
<TEXT>

     Çanakkale'nin Biga İlçesi Milli Eğitim Müdürü Hasan Hüseyin Sargın ile Şube Müdürü Ekrem Pala, tayinlerinin Bayramiç İlçesi'ne çıkması üzerine psikolojik bunalım geçirdikleri gerekçesiyle hastaneye yatırıldılar. 
     Alınan bilgiye göre, Biga İlçe Milli Eğitim Müdürü Sargın, Bayramiç Milli Eğitim Müdürlüğü'ne vekaleten, Şube Müdürü Pala da aynı ilçedeki Kız Meslek Lisesi'ne öğretmen olarak tayin edildi. 
     Görevlerinden ayrılan iki müdür, atandıkları yeni görev yerine gitmeyerek psikolojik bunalım geçirdikleri gerekçesiyle Biga Devlet Hastanesi'ne başvurdular. 
     Hastanenin nöroloji servisine yatırılan müdürler, ''Kış günü hiçbir neden gösterilmeden Bayramiç ilçesine tayinimiz çıktı. İki ilçe arası 80 kilometre olmasına rağmen psikolojimiz bozuldu. Hakkımızı yargıda arayacağız'' dediler. 
     
</TEXT>
</DOC>
