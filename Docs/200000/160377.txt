<DOC>
<DOCNO> 160377 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/01/son/sonspo12.html </URL>
<DATE> 2003/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Birinci Lig'de Karadeniz Bölgesi takımlarının sayısı 4'e yükseldi 
</HEADLINE>
<TEXT>

     İkinci Futbol Ligi A Kategorisi'nden Akçaabat Sebatspor ve Çaykur Rizespor'un Birinci Süper Lig'e yükselmesiyle birlikte, Karadeniz takımları oran olarak iyi bir çıkış yakaladı. 
     Gelecek sezon Birinci Süper Futbol Ligi'nde en fazla 5 takımla Marmara Bölgesi takımları, ikinci olarak da 4 takımla Karadeniz Bölgesi takımları mücadele verecek. 
     Karadeniz Bölgesi'ni, 3 takımla İç Anadolu Bölgesi, 2'şer takımla Doğu ve Güneydoğu Anadolu Bölgesi takımları izlerken, Ege ve Akdeniz Bölgesi'nden ise yalnızca 1'er takım Birinci Süper Futbol Ligi'nde yer alacak. 
     
     14 SEZON SONRA 
     Karadeniz futbolu, 14 sezon sonra ilk kez 4 takımla Birinci Süper Futbol Ligi'nde mücadele edecek. 
     1988-89 sezonunda Trabzonspor, Boluspor, Çaykur Rizespor ve Samsunspor, ligde birlikte yer almışlardı. 
     
     FUTBOLUN BÖLGELERE GÖRE DAĞILIMI 
     Gelecek sezon Birinci Süper Futbol Ligi takımlarının bölgelere göre dağılımı şöyle 
     Marmara Beşiktaş, Galatasaray, Fenerbahçe, İstanbulspor, Bursaspor. 
     Karadeniz Trabzonspor, Samsunspor, Akçaabat Sebatspor, Çaykur Rizespor. 
     İç Anadolu Gençlerbirliği, Ankaragücü, Konyaspor. 
     Güneydoğu Anadolu Gaziantepspor, Diyarbakırspor. 
     Doğu Anadolu Malatyaspor, Elazığspor. 
     Ege Denizlispor. 
     Akdeniz Adanaspor. 
     
</TEXT>
</DOC>
