<DOC>
<DOCNO> 176343 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/17/son/sontur20.html </URL>
<DATE> 2003/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursa'da bomba patladı 1 kişi hafif yaralı... 
</HEADLINE>
<TEXT>

     Bursa'nın merkez Osmangazi İlçesi'nde sokağa bırakılan boru tipi bombanın patlaması sonucu 1 kişi yaralandı, çevredeki işyerleri ile evlerin camları kırıldı. 
     Şahabettin Paşa Mahallesi Kanarya Sokak'ta, Levent Kolçe'ye ait Doyum Döner ile Özgür Kanat'a ait internet cafe arasına bırakılan bomba, gece 01.10 sıralarında gürültüyle patladı. 
     Patlama, mahalle sakinleri arasında da heyecana yol açarken, inernet cafenin sahibi Özgür Kanat, patlamanın etkisiyle kırılan camlar nedeniyle kolundan hafif şekilde yaralandı. 
     Çevredeki bazı ev ve işyerlerinin camları kırılırken, park halindeki bir otomobilde de maddi hasara yol açan patlamanın ardından olay yerinde inceleme yapan polis, bombanın boru tipi ve parça tesirli olduğunu belirledi. 
     Olayla ilgili soruşturmanın sürdüğü bildirildi. 
     
</TEXT>
</DOC>
