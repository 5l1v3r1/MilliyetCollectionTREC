<DOC>
<DOCNO> 154701 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/06/guncel/gun02.html </URL>
<DATE> 2003/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush'tan Sezer'e sürpriz telefon 
</HEADLINE>
<TEXT>

     ANKARA Milliyet 

     Savaş karşıtı tutumu nedeniyle Irak operasyonunun hazırlıkları döneminde ve harek t sırasında Cumhurbaşkanı Ahmet Necdet Sezer'i hiç aramayan ABD Başkanı George W. Bush, dün sürpriz yaparak Çankaya Köşkü'nü aradı. Bush, Kıbrıs konusunda çözüme ulaşılması için Türkiye'nin desteğini isterken, Sezer de, Türk - ABD stratejik ortaklığının güçlendirilmesini ve Irak'ın yapılandırılmasında işbirliği yapılmasını önerdi. 
     Sezer ise Türk - ABD ilişkilerinin daha da güçlendirilmesi gerektiğini vurgulayarak, Irak'ın yeniden yapılandırılması konusunda destek istedi. Sezer, "İlişkilerimize büyük önem veriyoruz. Stratejik ortaklığımız daha da güçlendirilerek devam etmelidir. Irak konusu, ülkelerimiz arasındaki işbirliği alanlarından biri durumuna getirilebilir" dedi. 
     
     Rumlar da destek versİn 
     Bush'un, Kıbrıs'la ilgili Ankara'dan beklentilerine de karşılık veren Sezer, gelişmelerin sevindirici olduğunu ve Türkiye'nin Ada'da bir çözüme ulaşılmasını içtenlikle istediğini kaydetti. Sadece Türk tarafından taviz beklenmemesinin altını çizen Sezer, "Çözüm için soruna Türk tarafının yanı sıra Rum tarafının da aynı anlayışla yaklaşması gerekir" mesajını verdi. 
     

</TEXT>
</DOC>
