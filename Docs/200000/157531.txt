<DOC>
<DOCNO> 157531 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/19/astro/index.html </URL>
<DATE> 2003/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Pratik olan kazanır 
</HEADLINE>
<TEXT>

     Bugün Oğlak burcundaki Ay sorumlulukları ve tamamlanması gereken işleri hatırlatıyor. Parasal konularda gerçekçi kararlar verebiliriz. Planlı hareket eden ve pratik olan kazanacak. Koç'lar haftaya enerjik başlıyorlar. Pek çok iş onları beklemekte. Kazançlarını artıracak olanakları serinkanlı değerlendirmeleri gerekiyor. Boğa'lar yapıcı olabilecekleri bir gündeler. Yabancılarla bir araya gelmek ya da yolculuklar da söz konusu olabilir. İkizler bugün maddi konularda, borç alacak olaylarında daha itinalı davranmak durumunda. Bazı beklemeler ya da yanlış anlamalar mümkün. Yengeç'ler ilişkilerinde hareketli bir gündeler ama eleştiriye de açık olmalılar. Ortaklaşa konulardan kazanç sağlayabilirler. Aslan'lar haftaya sıkı çalışarak ve detaylara özen göstererek başlamak durumundalar. Elde olmayan nedenlerle düzensizlikler yaşayabilirler. Başak'lar rahat edebilecekleri bir gündeler. Duygusal açıdan kendilerini ifade edebilecekleri olanaklar var. Yaratıcı konularda başarılılar. 
     Terazi'nin ev ve yakın çevre ile ilgili konulara özen göstermesi gerekiyor. Koşturmaca olabilir ama biraz çabayla çok şey başarabilecekleri bir gündeler. Akrep'ler gün içinde konuşma ve yazmanın dikkat çekeceği bir gündeler. Sürekli hareket onları meşgul kılacak. Aynı anda birden çok iş yapabilecekleri bir gündeler. Yay'lar ceplerindeki parayı iyi değerlendirmeliler. Duygusal davranmaktan ve aşırı fedakarlıktan dolayı bazı kayıplar söz konusu olabilir. Oğlak'lar kişisel girişimlerinde başarılı olabilecekleri bir gündeler. Ailevi konular, öncelikli olarak atacakları adımlar dikkat çekebilir. Şans da onlardan yana. Kova'nın özenli ve dikkatli olması gerekecek. Ev ve yakınlarla ilgili konular yüzünden bazı huzursuzluklar olabilir. Duygusal alanda kendilerini yıpratmamalılar. Balık'lar sosyal konularda hareketli ve yapıcı olabilecekleri bir gündeler. Başkaları ile ortaklaşa hareket etmek ve yeniliklere açık durmak olumlu sonuçlar getirebilir. Değerlendirmeye bakmalılar. 
     

</TEXT>
</DOC>
