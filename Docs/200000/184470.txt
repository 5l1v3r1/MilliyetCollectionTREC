<DOC>
<DOCNO> 184470 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/25/spor/spo03.html </URL>
<DATE> 2003/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Terim'in sert yüzü 
</HEADLINE>
<TEXT>

   Fener beraberliğinden sonra sessiz bir tavır sergileyen Cim-Bom'un hocası, önceki günkü idmanda fena patladı 
      
   Artık af yok 
   GALATASARAY Teknik Direktörü Fatih Terim'in, önceki gün basına kapalı yapılan antrenmanda fırtınalar estirdiği öğrenildi. Fenerbahçe maçından sonra sessiz bir tavır sergileyen tecrübeli hocanın, basına kapalı yapılan çalışmada takım içindeki sıkıntıları tek tek gündeme getirdiği bildirildi. 
   
   'Doymuş gibisin' 
   ÇALIŞMANIN başından sonuna kadar sert bir tutum sergileyen Terim'in, artık formayı kolay vermeyeceğini dile getirdiği vurgulandı. Galatasaray Teknik Direktörü'nün çift kale maç sırasında kötü bir performans sergileyen Ayhan'a ateş püskürdüğü ve "Futbola doymuş gibisin" dediği iddia edildi. 
   
   Oscar'a aday    GALATASARAY'IN geçen yıl ve bu sezonki hazırlık dönemi öyküsünün anlatıldığı, "Eski Açık Sarı Desene" isimli filmin tanıtımı Feriye Sineması'nda yapıldı. Kapalı kapılar ardındaki konuşmalar, soyunma odasından görüntülerin yer aldığı filmin büyük ilgi çekeceğini dile getiren yönetici Orhan Yüzün, "1 milyon kişinin bu özel görüntüleri izleyeceğini tahmin ediyorum" dedi. 
   
   
</TEXT>
</DOC>
