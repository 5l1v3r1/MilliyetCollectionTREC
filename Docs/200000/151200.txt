<DOC>
<DOCNO> 151200 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/20/son/sonspo09.html </URL>
<DATE> 2003/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş 2 - Fenerbahçe 0 
</HEADLINE>
<TEXT>

     Stat BJK İnönü Hakemler Ali Aydın xx, Ekrem Kan xx, Cemal Gemici xx Beşiktaş Cordoba xxx, Zago xx, Ronaldo xxx, Ahmet Yıldırım xx, Kaan Dobra xxx, Tayfur xx, Sergen xx, Pancu xx, İbrahim xx, Nouma xx, İlhan xx Fenerbahçe Rüştü xx, Mustafa x, Ümit xx, Fatih xx, Erhan x, Ali x, Steviç x, Johnson x, Kemal xx, Tuncay xx, Semih x Gol Dk. 8 Nouma Sarı Kart Dk. 42 Johnson Fenerbahçe 
     Birinci Süper Futbol Ligi'nde yapılan derbi maçta Beşiktaş, Fenerbahçe'yi 2-0 yenerek haftayı yine lider tamamladı... 
     Şampiyonluk şansını sürdürmek için maça mutlak galibiyet parolasıyla başlayan Beşiktaş, ilk dakikalardan itibaren baskısını rakibi üstünde hissettirdi. 
     8. dakikada Nouma'nın golüyle 1-0 öne geçen siyah-beyazlı ekip, ilk yarı boyunca rakip kaleye yüklendi. Özellikle orta alanda Sergen'in ve sağ kanatta da Kaan Dobra'nın yarattığı ataklarla etkili olan Beşiktaş, 2. golü aradıysa da bunda başarılı olamadı. Siyah-beyazlılarda, ilk yarıda Kaan Dobra'nın bir şutu da direkten döndü. 
     Kalesinde erken golü gören Fenerbahçe ise açık futbol oynadığı maçta, etkili bir atak geliştirmekten çok Beşiktaş'ın tehlikeli ataklarını önlemeye çalıştı. İlk yarının son dakikalarına doğru Beşiktaş savunmasının yaptığı hatalardan rakip kaleye yüklenen sarı-lacivertliler, aradığı golün uzağında kaldı. Fenerbahçe'de Tuncay, son dakikalarda kaleci Cordoba ile karşı karşıya kaldığı pozisyonda başarılı olamayarak, takımını bir golden etti. 
     4. dakikada Zago'nun sağdan ortasında altıpasta topu göğsüyle kontrol eden Sergen, kötü bir vuruşla meşin yuvarlağı yan ağlara gönderdi. 
     8. dakikada Pancu'nun pasıyla sağ kanatta topla buluşan Kaan Dobra'nın yerden kale içine gönderdiği topta, altıpasta boş pozisyonda pozisyonda buluşan Nouma, meşin yuvarlağı filelere gönderdi 1-0 
     12. dakikada ceza alanı önünde Fenerbahçe savunmasında Kemal'dan seken topa gelişine sert vuran Tayfur, meşin yuvarlağı kaleci Rüştü'nün kucağına nişanladı. 
     18. dakikada Fenerbahçe'nin kazandığı serbest atışı kullanan Ümit'in sert şutunda, top kaleci Cordoba'da kaldı. 
     29. dakikada Kaan Dobra'nın sağdan ortasında, topla ceza alanı içinde buluşan İlhan, meşin yuvarlağı kafayla auta attı. 
     32. dakikada İlhan ile duvar pasına giren Kaan Dobra'ın vuruşunda, top direkten döndü. Dönen top önünde bulan Sergen'in şutunda, meşin yuvarlak auta çıktı. 
     36. dakikada Semih'in uzak mesafeden sert şutunda, top direği yalayarak auta gitti. 
     38. dakikada Zago'dan topu kapan Kemal, bekletmeden Tuncay'ın önüne bıraktı. Uygun durumda kaleci Cordoba ile karşı karşıya kalan Tuncay'ın vuruşunda Cordoba, 2 hamlede meşin yuvarlağa sahip oldu. 
     Maçın ilk yarısı Beşiktaş'ın 1-0 üstünlüğüyle sona erdi. 
     Karşılaşmanın ikinci yarısına da hızlı başlayan Beşiktaş, bu devrede de ilk dakikalardan itibaren Fenerbahçe kalesine yüklendi. Rakip kalede üstüste pozisyonlar bulan siyah-beyazlı ekip, Sergen'in şık golüyle Fenerbahçe karşısında 2-0 öne geçtikten sonra oyunda iyice rahatladı. Bu golden sonra da sürekli atak geliştiren Beşiktaş, aradığı 3. golü bulamadı ve karşılaşmayı 2-0 kazandı. 
     Fenerbahçe ise maçın ilk yarısında olduğu gibi siyah-beyazlı ekip karşısında etkili bir atak geliştirmekte zorlandı. Sarı-lacivertli takımda ikinci yarıda oyuna dahil olan forvet oyuncusu Beschastnykh de sarı-lacivertli takıma golü getiremedi. 
     Fenerbahçe, ikinci yarıya Steviç'in yerine Mirkoviç x , Johnson'ın yerine de Fahri'yi x oyuna alarak başladı. 
     49. dakikada Ali'nin topuk pasıyla ceza alanının dışında sağ çaprazda topla buluşan Kemal'in şutunda, meşin yuvarlak yan ağlarda kaldı. 
     54. dakikada Ali'den topu kapan ve sağ çaprazdan ceza alanına giren Kaan Dobra'nın sert şutunda, kaleci Rüştü meşin yuvarlağı kornere çeldi. 
     56. dakikada Fenerbahçeli Fahri sarı kart gördü. Aynı dakika içinde Sergen'in kullandığı serbest atışta, ceza alanında uygun pozisyonda topla buluşan Tayfur, meşin yuvarlağa dokunamayınca, top Rüştü'de kaldı. 
     59. dakikada Beşiktaşlı İlhan sarı kart gördü. 
     62. dakikada Beşiktaş'ta, Nouma'nın yerine Giunti xx oyuna girdi. 
     64. dakikada kaleci Cordoba'nın uzun kullandığı vuruşta, seken topu önünde bulan ve kaleci Rüştü ile karşı karşıya kalan Sergen, Fatih'in çabasına karşın aşırtma bir vuruşla meşin yuvarlağı filelere gönderdi 2-0. 
     69. dakikada Beşiktaş'ta, İlhan'ın yerine Ahmet Dursun xx , oyuna dahil olurken, 70. dakikada da Fenerbahçe'de Fatih'in yerine Beschastnykh x oyuna girdi. 
     73. dakikada Beşiktaş'ta, sakatlanan Zago'nun yerine Tolga xx oyuna dahil oldu. 
     74. dakikada Semih'in soldan kale içine orta şut karışımı yaptığı ortada, kaleye yönelen topu kaleci Cordoba, son anda meşin yuvarlağı kornere çeldi. 
     76. dakikada Giunti'nin pasıyla sağ çaprazda ceza alanı içinde topla buluşan Pancu'nun şutunda, top yandan auta çıktı. 
     79. dakikada ani gelişen Beşiktaş atağında, Kaan Dobra'nın pasıyla ceza alanı içinde kaleci Rüştü ile karşı karşıya kalan Sergen'in şutunda, Rüştü topu son anda çeldi. Daha sonra savunma tehlikeyi uzaklaştırdı. 
     81. dakikada Rüştü, kalesini terkederek neredeyse orta alana dek gelip topu uzaklaştırdı. Kendi alanında topu yakalayan Ahmet Yıldırım, orta alandan boş kaleye vurdu. Ancak meşin yuvarlak yandan auta çıktı. 
     83. dakikada ceza alanının sağ çaprazında Ahmet Dursun'un kale içine ortasında gerilerden gelen İbrahim, sert vurdu. Ancak iyi yer tutan Rüştü, topu elleriyle kornere çeldi. 
     Uzatma dakikalarında maçın hakemi Ali Aydın, sahaya atılan yabancı maddeler nedeniyle 3 numaralı anonsu yaptırdı. Aydın, sahaya atılan kesici bir aleti anons yapıldığı sırada maçın dördüncü hakemi Bülent Uzun'a verdi. 
     Karşılaşmayı Beşiktaş 2-0 kazandı. 
     





</TEXT>
</DOC>
