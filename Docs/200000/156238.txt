<DOC>
<DOCNO> 156238 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/12/son/sontur16.html </URL>
<DATE> 2003/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Minik Zeynep'in mucize kurtuluşu 
</HEADLINE>
<TEXT>

     Kalp krizi geçiren bir hastayı Kayseri Devlet Hastanesi'ne yetiştirmeye çalışan ambulans bir hemşirenin kullandığı otomobile çarparak devrildi. Hemşire Derya Ayaydın ile arka koltuktaki anakucağında oturan dört aylık kızı Zeynep, kazadan yara almadan kurtuldu. Ambülanstaki hasta ise başka ambülansla hastaneye kaldırıldı. 
     Sarız Devlet Hastanesi'nden aldığı Mehmet Özer'i Kayseri Devlet Hastanesi'ne yetiştirmeye çalışan Hacı Akpınar'ın kullandığı ambulans, Mimarsinan Kavşağı'nda Erciyes Üniversitesi Tıp Fakültesi Hastanesi Yeni Doğan Servisi'ndeki görevinden dönen Ayaydın yönetimindeki otomobile çarptı. Ambulansın yan yatarak devrildiği kazadan yara almadan kurtulan Özer, başka bir ambulansla hastaneye götürüldü. 
     Hemşire Ayaydın ile minik kızı Zeynep de çarpışmadan yara almadan kurtuldular. Kazanın şokunu üzerinde atamayan Ayaydın, bebeğiyle birlikte kaldırımda bir süre oturdu. Ayaydın, "Yeşil ışık yanıyordu. Yola çıkmak istedim. Bu sırada ambulans bana hızla çarptı. Kızım arka koltuktaydı. Onun için çok endişelendim" dedi. 
     
</TEXT>
</DOC>
