<DOC>
<DOCNO> 151920 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/23/son/sontur14.html </URL>
<DATE> 2003/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
50'lik sapıklar 11 yaşındaki kıza 5 yıl boyunca tecavüz etmiş.. 
</HEADLINE>
<TEXT>

     Sivas'ın Zara İlçesi'nde, yaşları 50 ve civarında olan 5 kişi, şimdi 16 yaşında olan kıza, 5 yıl süreyle, tehditle tecavüz ettikleri gerekçesiyle tutuklandı. 
     3 gün önce Zara İlçe Emniyet Müdürlüğü'ne gelen isimsiz bir telefon ihbarı üzerine harekete geçen ekipler, ilçeye bağlı Söğütlü Ağıl Köyü'nde yaşayan Y.E'ye 16 tecavüz ettiği iddiasıyla, ilçede taksicilik yapan Yusuf Y.'yi 52 gözaltına aldı. 
     Genç kız Y.E ve Yusuf Y.'nin emniyetteki ifadelerinin alınmasının ardından, inanılmaz bir tecavüz olayı ortaya çıktı. 
     Y.E ifadesinde kendisine tecavüz ettiği iddiasıyla gözaltına alınan taksici Yusuf Y.'nin, 1998 yılında da ilçedeki Reşit Akif İlköğretim Okulu 5. sınıfta okurken, köyden okula giderken, kendisini takip ederek, tecavüz ettiğini söyledi. 
     
     ARKADAŞLARI DA TECAVÜZ ETMİŞ 
     Tecavüz olayını kimseye söylememesi konusunda Yusuf Y.'nin kendisini korkutarak tehdit ettiğini de ifade eden mağdure Y.E, olayı ailesinden ve herkesten sakladığını kaydetti. 
     Söz konusu ilk tecavüz olayının ardından, 1998 yılından bugüne kadar çeşitli sürelerde, gözaltındaki Yusuf Y. ve arkadaşları ilçe esnafından Şinasi Ü. , Ahmet Y. 51 , Necati D. 47 ve Ömer Köse A. 40 tarafından da tecavüze uğradığını ifade eden genç kız, bu kişilerin sürekli kendisini korkutarak, tehdit ettiklerini de söyledi. Bunun üzerine harekete geçen Zara İlçe Emniyet Müdürlüğü'ne bağlı ekipler, Y.E'nin ifadesinde adı geçen diğer 4 kişiyi daha yakalayarak gözaltına aldı. 
     Emniyetteki sorgu ve işlemlerinin ardından Zara Cumhuriyet Başsavcılığı'na çıkartılan Yusuf Y., Şinasi Ü., Ahmet Y., Necati D. ve Ömer Köse A.'nın, tutuklanarak cezaevine konulduğu bildirildi. 
     





</TEXT>
</DOC>
