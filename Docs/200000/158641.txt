<DOC>
<DOCNO> 158641 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/24/yasam/yas08.html </URL>
<DATE> 2003/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

Gazinocunun oğlu polise teslim oldu      ELVAN EZBER İstanbul 

     Bahçelievler'de eski ortağı Mehmet Aslan'ı öldürdükleri iddiasıyla aranan Çakıl Gazinosu'nun sahibi Türkan Şerbetçi'nin oğlu Şeyhmuz Şerbetçi ve adamı olduğu belirtilen üç kişi, Bakırköy Cumhuriyet Savcılığı'na teslim oldu. Yaklaşık bir ay önce Aslan, Bahçelievler'deki evinde silahla öldürülmüştü. Olayla ilgili oldukları öne sürülen Şeyhmuz Şerbetçi ve adamı olduğu belirtilen üç kişi aranıyordu. Şerbetçi, Hüseyin Erçiftçi, Osman Şenel ve İsmail Gökay, Bakırköy Cumhuriyet Savcılığı'na dün teslim oldular. Erçiftçi'nin ifadesinde, Aslan'ı kendisinin vurduğunu, silahı da Yenikapı sahilinde denize attığını söylediği öne sürüldü. Zanlılar, daha sonra Asayiş Şube Müdürlüğü Cinayet Büro Amirliği ekiplerine teslim edildi. 
     
Kapkaç şebekesine suçüstü      ELVAN EZBER İstanbul 

     Çalıntı otomobillerle takip ettikleri vatandaşları kapkaç yaptıkları öne sürülen Turan Aladağ ile dört suç ortağı gözaltına alındı. Avcılar'da kapkaç yaptıktan sonra kaçmak isteyen Turan Uludağ ve Hakan Macit, polis tarafından kovalamaca sonucu yakalandı. Şebekenin elebaşı olduğu anlaşılan Uludağ'ın sorgusu sonucu üç kişi daha gözaltına alındı. Şebekenin 20 kapkaç, 14 oto hırsızlığı, üç plaka hırsızlığı ve bir gasp olayına karıştığı belirtildi. Yapılan aramada ise 2 çalıntı otomobil, 26 cep telefonu ve tabanca ele geçirildi. Zanlılar, emniyetteki işlemlerinin DGM'ye sevk edildi. 
     

</TEXT>
</DOC>
