<DOC>
<DOCNO> 179907 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/03/magazin/amag.html </URL>
<DATE> 2003/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Onları 'gören' işinden oluyor 
</HEADLINE>
<TEXT>

   İddiaya göre, Tony Thedorakis, Pınar Altuğ'la havuz başında görüntülerini çeken güvenlik görevlisini kovdurdu 
      YAŞAR ÇAKMAK İSTANBUL 
   
   PINAR Altuğ'dan sonra, sevgilisi olduğu iddia edilen Tony Thedorakis'in de oturduğu sitedeki güvenlik görevlisini işten attırdığı öne sürülüyor. İddiaya göre Thedorakis, geçtiğimiz günlerde, 'Altuğ ile seni, evinin havuz başında çekmişler. Görüntüleri medyaya vereceklermiş' şeklinde bir telefon aldı. Altuğ ile ilişkisini gizlemek için elinden geleni yapan Thedorakis, bunun üzerine önce komşularından birinin Altuğ ile kendisini görüntülediğinden şüphelendi ve araştırmaya başladı. 
   
   Altuğ da attırmıştı 
   ANCAK Thedorakis, görüntüleri çekenin, oturduğu sitenin güvenlik görevlisi olduğunu öğrendi. Ardından da ismini belirlediği güvenlik görevlisini işten attırdı. Önceki ay da Altuğ'un eşi Umut Elçioğlu, gece yarısı evinde bastığı Tony'nin, oturdukları sitenin güvenliği tarafından tutulan ziyaretçi defterine kaydedilmediğini öğrenmiş, bunun üzerine güvenlik görevlilerine bunun sebebini sormuştu. Güvenlik görevlisinin 'Bunu Pınar Hanım istedi' cevabı ise Altuğ'u çileden çıkarmış ve güvenlik görevlisinin işten çıkarılmasına neden olmuştu. 
   
   
</TEXT>
</DOC>
