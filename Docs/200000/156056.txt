<DOC>
<DOCNO> 156056 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/12/guncel/gun08.html </URL>
<DATE> 2003/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
SARS'a karşı tükürme yasağı 
</HEADLINE>
<TEXT>

Beş kişinin daha SARS'tan öldüğü Çin'de 'hijyen polisi' yere tükürenlere para cezası kesecek 
     DIŞ HABERLER SERVİSİ 

     Akut solunum yetmezliği sendromunun SARS en çok etkilediği ülke olan Çin'in Guangzu kentinde bu hastalığın yayılmasını önlemek için ilginç bir yasak yürürlüğe kondu. Buna göre, yere tükürenlere 50 Yuan Yaklaşık 10 milyon TL para ve tükürdüğü yeri temizleme cezası verilecek. Söz konusu meblağ, halkın büyük bir bölümünün yoksulluk sınırında yaşadığı Çin şartlarında büyük bir ceza olarak görülüyor. Çinli yetkililer, söz konusu yasağa uyulup uyulmadığını gözetmek için bölgeye bin kadar sağlık görevlisi de yolladı. "Hijyen polisi", yere tükürenlerin yanı sıra sigara izmariti ve sakız atanları ve halka açık yerlere çiş yapanların da yakasına yapışacak. 
     
     Finlandiya'da ilk vaka 
     Dün Çin genelinde beş kişinin daha yaşamını yitirmesiyle birlikte bu hastalığa kurban gidenlerin sayısı 240'ı buldu. Dün Hong Kong ve Singapur'da dört kişi daha yaşamını yitirirken, Avrupa'nın kuzeyindeki Finlandiya'da ilk kez SARS vakası görüldü. Fin haber ajansı FNB'nin haberine göre, vaka Aabo Üniversitesi Hastanesi'nde görüldü. Kanada'dan geçen ay Finlandiya'ya gelen genç bir Fin vatandaşı aynı hastanede gözlem altına alınmıştı. 
     

</TEXT>
</DOC>
