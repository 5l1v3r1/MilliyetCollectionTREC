<DOC>
<DOCNO> 159308 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/27/son/sontur07.html </URL>
<DATE> 2003/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk doktor, Amerika'nın en seçkin 10 klinik hekimi arasında 
</HEADLINE>
<TEXT>

     Prof. Dr. Atilla Ertan, Amerika'nın en seçkin 10 klinik hekimi arasına girdi. 
     17-21 Mayıs 2003 tarihleri arasında yapılan Amerikan Gastroenteroloji Haftası'nda, ABD'nin en seçkin 10 klinik hekimi de seçildi. 
     ABD'de en seçkin klinik hekimleri arasına giren Ertan, Ankara Üniversitesi A.Ü Tıp Fakültesi'nden 1953 yılında mezun oldu. 
     Uzun yıllar A.Ü Tıp Fakültesi Gastroenteroloji Kliniği'nde öğretim üyeliği yapan Ertan, daha sonra ABD'ye giderek çalışmalarına devam etti ve Amerika'da seçkin bir yer edindi. Tulane Üniversitesi ve Baylor tıp fakültelerinde gastroenteroloji kliniği direktörlüklerinde bulundu. 
     Prof. Dr. Ertan, 1996 yılında da Amerikan Chrohn's Colitis Fonu'ndan ABD'nin en iyi hekimi ödülünü aldı. 
     Amerikan Gastroenteroloji Kurumu'nun AGA 1981 yılından beri üyesi olan Ertan, ünlü Methodist Hastanesi'nde sindirim hastalıkları konusunda tıbbi direktörlük görevinde bulunuyor. 
     A.Ü Tıp Fakültesi Gastroenteroloji Bilim Dalı Başkanı Prof. Dr. Ali Özden, Prof. Dr. Ertan'ı Ankara Üniversitesi Tıp Fakültesi'nin yetiştirdiğini belirterek, ''Fakültemizin yetiştirdiği hocamız Prof. Dr. Ertan'ı, başarısından dolayı kutluyoruz'' dedi. 
     
     GASTROENTEROLOJİ NEDİR 

     Gastroenteroloji, sindirim sistemi hastalıklarıyla ilgilenen bilim dalı. Bu bilim dalı uzmanına ''gastroenterolog'' deniliyor. 
     Yemek borusu, mide, ince bağırsaklar, kalın bağırsaklar, karaciğer, safra kesesi, pankreas organlarını konu alan söz konusu bilim dalı bu organların ülser, gastrit, sarılık, siroz, spastik kolon ırritabl bağırsak sendromu , safra kesesi taşları ve iltihabı, mide-bağırsak kanserleri, hemoroid mayasıl, basur gibi bilinen hastalıklarına çözüm arıyor. 
     Gastroenterolog olabilmek için, tıp fakültesi eğitiminden sonra iç hastalıkları dahiliye uzmanı olmak, daha sonra 2-3 yıl kadar gastroenteroloji üst ihtisası yapmak gerekiyor. 

     
</TEXT>
</DOC>
