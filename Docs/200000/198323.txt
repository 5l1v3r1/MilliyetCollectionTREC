<DOC>
<DOCNO> 198323 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/28/yasam/yas05.html </URL>
<DATE> 2003/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayramlaşmaya çıktı dönemedi 
</HEADLINE>
<TEXT>

      AHU COŞKUN İstanbul 
   
   Bayram günü neşeyle uyanıp önce ailesi, sonra komşularıyla bayramlaştıktan sonra kayıplara karışan İstanbul Büyükçekmece'deki Fatih Sultan Mehmet İlköğretim Okulu 4. sınıf öğrencisi Gizem Sel 9 ölü bulundu. Bayramın ilk günü bayramlaştıktan sonra bakkala giden Gizem, bir daha dönmedi. Ailesi, karakola gitti. Gizem'in fotoğrafı, otogar dahil her yere bırakıldı. Ancak küçük Gizem, önceki akşam Büyükçekmece Polis Merkezi'nde görevli polislerce ölü bulundu. Gürpınar Fener Deniz mevkiindeki sazlıkta bulunan Gizem'in önce tecavüze uğradığı, sonra öldürüldüğü ileri sürüldü. 
   
   'En son bakkal gördü' 
   Büyükçekmece'de Cumhuriyet Mahallesi'nde oturan anne Necla Sel 43 , kızını morgda teşhis ettikten sonra "Kızımı en son bakkal gördü. Kızım kaçırıldı ama kimlerin kaçırdığını bilmiyorum. Komşularla bayramlaşmak için evden çıkmıştı. Düşmanımız yoktu. Katillerin en kısa zamanda bulunmasını istiyorum" dedi. Küçük kızın cesedi savcılığın yaptığı incelemenin ardından incelenmek üzere Adli Tıp Kurumu'na sevk edildi. 
   
   
</TEXT>
</DOC>
