<DOC>
<DOCNO> 189160 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/17/ekonomi/eko11.html </URL>
<DATE> 2003/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Dönmezer Yurtdışındaki ortaklar da araştırılacak 
</HEADLINE>
<TEXT>

   GÖKÇER TAHİNCİOĞLU Ankara 
   
   Adalet Bakanlığı'nın hazırladığı yasa tasarısı ile ilgili konuşan Ord. Prof. Dr. Sulhi Dönmezer, yurtdışında üçüncü kişilere aktarılan paraların takibine olanak tanındığını belirtirken şunları söyledi 
   "Aylar önce, bizler de bu suçların kara para suçu sayılmasını teklif etmiştik. Bir suç işlenerek, bir para kazanımı elde edilmişse, bu parayı kara para saymak mümkündür. Bu kişi, parayı yatırımlarla başkalarına vererek aklamaya çalışır. Kara Paranın Aklanmasına İlişkin Kanun'a göre bu şekilde aklanan, aklanmaya çalışılan paranın, servetin devlete intikali sağlanabiliyor. Üçüncü şahıslar da suçu işleyen ilk şahıs kadar sorumlu tutuluyor. Bir de milletlerarası anlaşma boyutu var. Mevcut düzenlemelere göre siz yurtdışına kaçan, para kaçıran bir kişiyi, kaçırdığı paranın müsaderesini talep edebilirsiniz. Ancak o para oradaki bir başka kişiye verilmişse bunun takibi çok zor. Ancak kara para sayılınca, bu takip de kolaylaşıyor." 
   
   
</TEXT>
</DOC>
