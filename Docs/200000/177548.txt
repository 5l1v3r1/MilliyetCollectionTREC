<DOC>
<DOCNO> 177548 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/23/dunya/dun03.html </URL>
<DATE> 2003/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
'Rumları çıldırtan Rum' polisten koruma istedi 
</HEADLINE>
<TEXT>

      
   KKTC'nin Güzelyurt bölgesinde kalan malları için KKTC'nin oluşturduğu Tazmin Komisyonu'na başvurusu nedeniyle Rum kesiminde birçok kişi tarafından "hain" ilan edilen Hıristakis Polikarpos, can güvenliğinin tehdit altında olduğu gerekçesiyle Rum polisine başvurup koruma istedi. 
   Kipros Simera gazetesine göre, "vatanını arkadan hançerleyen, tahrikçi" Polikarpos, kızının evinde ve dört polisin gözetiminde yaşıyor. Polikarpos'un adresini tüm ayrıntılarıyla yayımlayan gazeteye göre Polikarpos, KKTC'deki malını satma konusunda KKTC Cumhurbaşkanı Rauf Denktaş'la görüşmeyi planlıyordu, ancak kilise, siyasiler ve medyanın tepkisi karşısında bu görüşmeden caymak zorunda kaldı. Gazete, Polikarpos'un önceki gün KKTC'ye geçme çabasının önlendiğini, bu geçişin hayatına bile mal olabileceğini iddia etti. Habere göre Polikarpos, Rum polisine başvurarak, hayatına yönelik tehditlerden dolayı koruma istedi. 
   
   
</TEXT>
</DOC>
