<DOC>
<DOCNO> 198621 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/29/son/sondun20.html </URL>
<DATE> 2003/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Chirac, 71 yaşına bastı 
</HEADLINE>
<TEXT>

     Fransa Cumhurbaşkanı Jacques Chirac, bugün 71 yaşına girdi. 
     Fransız basını, 71. doğum gününü kutlayan Chirac'ın, sağlık durumu ve yaşlılığı yüzünden cumhurbaşkanlığına yeniden aday olup olmayacağı konusundaki yorumlara geniş yer verdi. 
     Bu arada, Meclis Başkanı Jean-Luis Debre, Le Figaro gazetesine yaptığı açıklamada, ''kişisel olarak Chirac'ın 2007 yılında yapılacak cumhurbaşkanlığı seçimlerinde aday olmasını istediğini'' söyledi. 
     Chirac'ın sağlık durumun iyi olduğunu belirten Debre, ''Cumhurbaşkanı, ülkede birliği sağlayan şu anda tek lider'' dedi. 
     İçişleri Bakanı Nicolas Sarkoy'nin, hafta başında bir televizyon kanalına yaptığı açıklamada, 2007 yılında yapılacak seçimlerde adaylığını koyacağını ima etmesi, sağ parti içinde yoğun tartışmalara yol açmış, Chirac'ın 3. kez aday olup olmayacağı sorularını gündeme getirmişti. 
     
</TEXT>
</DOC>
