<DOC>
<DOCNO> 178095 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/25/son/sontur50.html </URL>
<DATE> 2003/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Orman yakarken yakalandı 
</HEADLINE>
<TEXT>

     Antalya'nın Kemer İlçesi'nde orman alanını yakarken görülerek yakalanan ve akli dengesinin bozuk olduğu bildirilen bir kişi tutuklandı. 
     A.A muhabirinin jandarma yetkililerinden aldığı bilgiye göre, akli dengesinin bozuk olduğu bildirilen Osman Durusoy 51 adlı kişi, Kemer'e bağlı Tekirova Beldesi'nde Çıralı Köprüsü'ne 50 metre uzaklıkta bulunan ormanlık alanı elindeki gazeteleri tutuşturarak, yakmaya kalkıştı. Vatandaşlar tarafından görülen Osman Durusoy ormanlık alanda kaçarken, yaktığı alan vatandaşların müdahalesi sonucu söndürüldü. 
     Durumun bildirilmesi üzerine ormanlık alanda araştırma başlatan jandarma ekipleri, orman içinde kaçan Osman Durusoy'u yakaladı. 
     Dengesiz davranışlar sergilediği anlaşılan ve ormanı yakmayı çalışırken eli ve yüzünün de yandığı belirlenen Durusoy, gözaltına alındı. 
     Jandarmadaki sorgusu tamamlanan ve Kemer Adliyesi'ne sevk edilen sanık, çıkarıldığı nöbetçi mahkemece tutuklanarak cezaevine gönderildi. 
     Bu arada Orman Bölge Müdürü Mustafa Kurtulmuşlu da Antalya'nın bazı ilçelerinde kimliği tespit edilen ya da edilemeyen, yaklaşık 15 kişinin ormanları yakma girişiminde bulunduğunu açıkladı. 
     Bu kişilerden bazılarının akli dengesinin bozuk olduğunu belirten Kurtulmuşlu, kendi açılarından tedbir aldıklarını söyledi. 
     
</TEXT>
</DOC>
