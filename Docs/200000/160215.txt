<DOC>
<DOCNO> 160215 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/31/son/sonspo21.html </URL>
<DATE> 2003/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursa sevinçten uçuyor Bursaspor 3 - Gençlerbirliği 1 
</HEADLINE>
<TEXT>

     Birinci Süper Ligi'nin son haftasında Bursaspor, Gençlerbirliği'ni 3-1 yenerek ligde kalmayı başardı. 
     Ligde kalmak için sahaya ''mutlak galibiyet'' sloganıyla çıkan Bursaspor, maça oldukça iyi başladı. Tüm hatlarıyla rakip kaleye yüklenen yeşil-beyazlı takım, 4 kez atak geliştirdiği Gençlerbirilği kalesine ilk yarıda bir gol atmayı başardı. 
     Konuk Gençlerbirliği ise savunma ağırlıklı bir futbol sergilediği ilk 45 dakikada, orta alanda Bursaspor'un baskısıyla karşılaştı. Başkent temsilcisi, hızlı hücumlarla Bursaspor kalesine gelmeye çalıştı. 
     Maçın başlama düdüğüyle birlikte yeşil-beyazlı taraftarların sahayı konfeti yağmuruna tutması sonucu, hakem Mustafa Çulcu oyunu durdurdu. Maç, sahanın temizlenmesi için yaklaşık 4 dakika geç başladı. 
     7. dakikada Bursaspor atağında, Mustafa'nın pasıyla ceza alanı içinde buluşan Okan, göğsüyle yumuşattığı topu rövataşa bir vuruşla rakip kaleye gönderdi. Top, üst direği yalayarak auta çıktı. 
     12. dakikada Yakup'un kullandığı köşe atışında Egemen kaleci Damir'i engelleyerek önüne aldığı topu filelere gönderdi. Hakem Mustafa Çulcu, faul gerekçesiyle, ağlara giden topu gol olarak değerlendirmedi. 
     14. dakikada Ender'in ceza alanı içine gönderdiği topu Yakup bekletmeden aşırtma bir vuruşla kaleye gönderdi. Kaleci Damir topu çizgiyi geçmeden yakaladı. 
     24. dakikada ender gelişen Gençlerbirliği atağında, Murat'ın pasıyla sol çaprazdan ceza alanı içine giren Veysel'in yerden sert şutunda, meşin yuvarlak yandan az farkla auta çıktı. 
     34. dakikada Bursaspor aradığı gole kavuştu. Bursaspor'un geliştirdiği hızlı atakta Varesanoviç'in pasıyla sağ çaprazdan ceza alanına giren Okan, topu yerden kaleci Damir'in altından filelere gönderdi 1-0. 
     45. dakikada Varesanoviç'in ceza alanı içine gönderdiği topa Okan, gelişine sert vurdu. Kaleci Damir, köşeye giden topa son anda yakaladı. Bursaspor, ilk yarıyı 1-0 önde kapadı. 
     
     İKİNCİ YARI 

     Bursaspor, karşılaşmanın ikinci yarısında da rakibine oranla üstün oynadı. 
     Başlama düdüğünden 5 saniye sonra maraton tribününden saha içine atılan konfetiler nedeniyle hakem Mustafa Çulcu, maçı 5 dakika durdurmak zorunda kaldı. Bursaspor, 1 gol daha bulmak için ikinci yarının başında da rakip kaleye yüklenmeye başladı. 
     62. dakikada Okan'ın penaltı golüyle skoru 2-0 yaparak rahatlayan yeşil-beyazlı takım, bu golünden sonra savunma güvenliğine daha fazla ağırlık vermeye başladı. 
     Konuk Gençlerbirliği, Bursaspor'un savunma ağırlıklı futbol sergilemesiyle birlikte rakip kalede daha fazla görünmeye başladı ve aradığı gole bitime 10 dakika kala ulaştı, ancak Bursaspor'un 3. golüne engel olamadı. 
     54. dakikada Bursaspor atağında, Ender'in soldan kullandığı köşe atışında ceza alanının içine giren topu Egemen, Junior'un önüne bıraktı. Brezilyalı futbolcu, uygun pozisyonda kötü bir vuruş yaparak topu auta attı. 
     57. dakikada Gençlerbirliği'nde, Okan'ın yerine Uğur xx oyuna dahil oldu. 
     62. dakikada Bursaspor, skoru 2-0 yaptı. Ender'in pasıyla sağ çaprazdan ceza alanı içine giren Okan'ın düşürülmesini hakem Mustafa Çulcu penaltı olarak değerlendirdi. Okan topu, Damir'in solundan filelere gönderdi 2-0. 
     66. dakikada Gençlerbirliği'nin geliştirdiği atakta, ceza alanı içinde topla buluşan Uğur'un uzun vuruşunda, kaleci Serdar'ı geçen topu Junior, son anda çizgi üzerinden çevirerek uzaklaştırdı. 
     73. dakikada Gençlerbirliği'nde Nihat, yerini Korhan'a x bıraktı. 
     76. dakikada sol kanattan ceza alanı içine giren Ender, topu kaleye göndermek yerine gol kralı arkadaşı Okan'ın önüne bıraktı. Okan'ın vuruşunda, top yandan az farkla auta çıktı. 
     80. dakikada Gençlerbirliği farkı 1'e indirdi. Murat'ın sol kanattan ceza alanı içine gönderdiği topu Mustafa kafayla filelere gönderdi. 
     85. dakikada Bursaspor'da Varesanoviç, yerini Bulat'a bıraktı. 
     89. dakikada Bursaspor'da Mustafa'nın yerine Fatih oyuna girdi. 
     Uzatma dakikalarında Bursaspor, 3-1'lik skora ulaştı. Orta alandan Okan'dan aldığı toplma hızla ceza alanına giren Ender, meşin yuvarlağı filelere gönderdi 3-1. 
     Son saniyelerde Bursaspor'da, Ender'in yerine Metin oyuna girdi. 
     Kalan sürede gol olmayınca, Bursaspor 3-1'lik skorla maçı kazanırken, İstanbulspor-Altay maçının 0-0 berabere bitmesinin duyulmasının üzerine Bursa Atatürk Stadı'nda büyük bir sevinç yaşandı. 
     Maç sonunu saha içinde bekleyen yeşil-beyazlılar, sonucun anlaşılmasıyla birlikte saha içinde sevinç yumağı oluşturdu. Özellikle gol kralı Okan Yılmaz, gözyaşlarına boğuldu. Okan, arkadaşları tarafından güçlükle soyunma odasına götürüldü. Yeşil- beyazlı taraftarlar, takımlarının ligde kalmasını coşkuyla kutlarken, Bursaspor Kulübü Başkanı Erdoğan Bilenser ve yöneticileri de protesto etti. 
     Coşku sırasında tribünde fenalaşan bir taraftar saha içine indirildi. Taraftar, sahada yapılan ilk müdahalenin ardından ambulansla hastaneye götürüldü. 
     Bursasporlu taraftarlar İstanbulspor'un lehine de uzun süre tezahüratta bulundu. 
     

Stat Atatürk Hakemler Mustafa Çulcu xx, Bahattin Duran xx, Refik Aka xx Bursaspor Serdar xx, Egemen xx, Erkan xx, Emre xxx, Varesanoviç x, Yakup xxx, Junior xx, Mustafa xx, Serkan xx, Ender x, Okan xxx Gençlerbirliği Damir xx, Orhan xx, Beyhan xx, Ömer xx, Okan xxx, Serkan xx, Mustafa xx, Nihat xx, H.Murat xx, Veysel xx, Bülent xx Gol Dk. 34 Okan Bursaspor Sarı Kart Dk. 30 Veysel Gençlerbirliği      
</TEXT>
</DOC>
