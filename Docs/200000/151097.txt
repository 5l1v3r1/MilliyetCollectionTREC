<DOC>
<DOCNO> 151097 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/20/guncel/gun23.html </URL>
<DATE> 2003/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Çocuk filmlerinde 1. ve 2. seçilemedi 
</HEADLINE>
<TEXT>

     TAHSİN AKSU İstanbul 

     Zeynep Mutlu Eğitim Vakfı'nca bu yıl üçüncüsü düzenlenen "Çocuklar Arası Serbest Konulu Kısa Film Yarışması"nda jüri, sadece bir eseri üçüncülüğe layık gördü. Zeynep Mutlu Eğitim Vakfı Kemer Kolej'deki Kids Garden'da dün yapılan seçmelerde yedi özel okuldan sekiz ayrı eser yarıştı. Yarışmanın jürisini, Vatan gazetesi yazarları Zülfü Livaneli, Selahattin Duman, Haşmet Babaoğlu, İclal Aydın ile Umut Sanat'ın sahibi Tekin Özertem ve Kemer Kolej Müdürü Cem Çağın oluşturdu. 7-15 yaş arası öğrencilerin aileleriyle hazırladığı 30 dakikayı geçmeyen kısa filmlerin yarıştığı seçmelerde, jüri filmlerden hiçbirini birincilik ve ikinciliğe layık görmedi. Beko Video Player'dan oluşan üçüncülük ödülünün ise "Ne sınıf ama " adlı eseriyle yarışmaya katılan Kemer Kolej öğrencisi Bige Önal'a verilmesi kararlaştırıldı. 
     


GÜNCEL 



















</TEXT>
</DOC>
