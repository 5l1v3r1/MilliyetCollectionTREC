<DOC>
<DOCNO> 197656 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/24/son/sontur12.html </URL>
<DATE> 2003/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Sinagoglara yönelik saldırılarda ölenler için ayin... 
</HEADLINE>
<TEXT>

     İstanbul'da Neve Şalom ve Beth İsrael sinagoglarına yönelik bombalı saldırılarda hayatını kaybedenler için, Balat Or-Ahayim Hastanesi'nde ayin düzenlendi. 
     Hastanenin bahçesinde saat 08.00'de başlayan ve yaklaşık 2 saat süren ayin, basına kapalı olarak gerçekleştirildi. 
     Saldırılarda ölenler için yapılan sabah duasının ardından Beth İsrael Sinagogu'nda hayatını kaybeden Yona Romano, Anna ve Anet Rubenstein için de dua okundu. 
     Ayine, Türkiye Hahambaşısı İsak Haleva, Türkiye Musevi Cemaati Başkanı Bensiyon Pinto, ABD'nin İstanbul Başkonsolosu David Arnett, İsrail'in İstanbul Başkonsolosu Amira Arnon ve cemaat üyeleri ile ölenlerden bazılarının yakınları katıldı. 
     Bu arada, ayin nedeniyle hastane ve çevresinde geniş güvenlik önlemleri alınırken, hastanenin bulunduğu Demirhisar Caddesi de ayinin sonuna kadar trafiğe kapalı tutuldu. 
     Öte yandan, Musevi geleneklerine göre ölen kişinin toprağa verilişinin 7. gününde ''acının kesilmesi'' için dua okunduğu bildirildi. 
     
</TEXT>
</DOC>
