<DOC>
<DOCNO> 185515 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/30/son/sondun17.html </URL>
<DATE> 2003/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Kerkük'te ABD mevzilerine saldırı... 
</HEADLINE>
<TEXT>

     Irak'ın kuzeyindeki Kerkük'te Amerikan mevzilerine havan toplu saldırı düzenlendiği bildirildi. 
     Görgü tanıkları, olayda ölen ya da yaralanan olup olmadığını bilmediğini belirtirken, olayı gören Usame Cuma Fayed, ''Evimin damında uyuyordum ve 2 patlama sesi geldi, şu anda Amerikan kuvvetlerinin bulunduğu Teknik Enstitü'nün alevler içinde olduğunu gördüm'' dedi ve binaya 2 havan topunun isabet ettiğini söyledi. 
     Amerikan kuvvetleri olayı doğrulamazken, bir başka tanık Ali Ahmed Cuburi, saldırının planlı olduğunu, çünkü dün düzenlenen bir gösteride 10 yaşındaki Iraklı çocuğun Amerikan askerlerince öldürülmesinin ertesinde meydana geldiğini kaydetti. 
     Hastane doktoru, 10 yaşındaki Iraklı çocuğun Amerikan askerlerince öldürüldüğünü belirtirken, Amerikan ordu sözcüsü, askerlerin kalabalığa ateş açmadığını, çocuğun kalabalıktan birinin açtığı ateşte öldüğünü açıklamıştı. 
     
</TEXT>
</DOC>
