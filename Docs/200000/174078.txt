<DOC>
<DOCNO> 174078 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/06/son/sontur46.html </URL>
<DATE> 2003/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Evlatlık verdiği oğlunu kaçırıp fidye istedi... 
</HEADLINE>
<TEXT>

     Afyon'un Sandıklı İlçesi'nde, kız kardeşine evlatlık verdiği öz oğlunu kaçırarak fidye isteyen baba, tutuklandı. 
     Almanya'da işçi olarak çalışan Muzaffer Akıncı, 6 yıl önce çocuğu olmayan kardeşi Gülay Akıncı'ya oğlu Hakan'ı evlatlık verdi. 
     Baba Muzaffer Akıncı, daha sonra Almanya'dan sınır dışı edilince Türkiye'ye döndü. Maddi sıkıntı çektiği bildirilen Akıncı, 1 hafta önce, Almanya'dan tatilini geçirmek için Sandıklı'ya gelen kız kardeşi Gülay Akıncı'nın evine giderek ''Çocuğumu çok özledim, biraz gezdirmek istiyorum'' dedi. 
     Muzaffer Akıncı, iddiaya göre, kız kardeşine telefon açarak, Antalya'ya götürdüğü Hakan Akıncı'yı 12 geri alabilmesi için 100 bin Euro fidye istedi. Gülay Akıncı'nın şikayeti üzerine harekete geçen Sandıklı Emniyet Müdürlüğü ekipleri Muzaffer Akıncı'yı Antalya'nın Manavgat İlçesi'nde yakaladı. 
     Sandıklı'ya getirilen Muzaffer Akıncı, çıkarıldığı nöbetçi mahkemece tutuklanırken, Hakan, evlatlık olarak verildiği halası Gülay Akıncı'ya teslim edildi. 
     
</TEXT>
</DOC>
