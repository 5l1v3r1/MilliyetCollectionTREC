<DOC>
<DOCNO> 153580 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/30/son/sonspo53.html </URL>
<DATE> 2003/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'da Lukunku sevinci... 
</HEADLINE>
<TEXT>

     Galatasaray'da, sakatlığı bulunan futbolculardan Batista dışındakilerin, Trabzonspor maçında oynama olasılıklarının bulunduğu bildirildi. 
     Sarı-kırmızılı ekipte, sağ kasığında ağrı bulunan Ali Lukunku'nun bugün MR'ı çekildi. MR sonucu, kasığında ciddi bir soruna rastlanmayan bu oyuncunun tedavisi sürüyor. 
     Sakatlığı bulunan Xaiver ile Batista'nın tedavileri sürdürülürken, ayak parmağındaki sakatlığının yanısıra sinüzit olan Ümit Davala'ya tedavi uygulanıyor. 
     Bu arada Adanaspor maçında sakatlanan Cihan'ın, yüzüne özel bir maske takarak yarınki antrenmana çıkabileceği, bel bölgesinde ağrısı bulunan Mehmet Polat'ın durumunun ise ciddi olmadığı ve tedavisinin sürdürüldüğü kaydedildi. 
     Galatasaray'da, Batista dışındaki sakat futbolcuların Trabzonspor maçında oynama olasılıkları bulunduğu, ancak son durumlarının hafta sonunda netlik kazanabileceği açıklandı. 
     




</TEXT>
</DOC>
