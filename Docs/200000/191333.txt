<DOC>
<DOCNO> 191333 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/26/yasam/yas01.html </URL>
<DATE> 2003/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Milliyet'te otomobil heyecanı başlıyor 
</HEADLINE>
<TEXT>

   Otomobil tutkunlarına müjde Salı gününden itibaren artık yeni bir gazeteniz var Milliyet Otomobil... 
      
   OTOMOBİL dünyası teknolojik gelişmeleri, en son modelleri ile ayrı bir dünya... Siz de bu dünyanın insanıysanız artık yeni bir gazeteniz var. Otomobil dünyasında olup bitenleri, en son modelleri ve motor sporları ile ilgili tüm gelişmeleri salı gününden itibaren haftalık olarak yayımlanacak olan Milliyet Otomobil'de bulacaksınız. 
   
   Motor sporları unutulmadı 
   16 sayfalık Milliyet Otomobil'de, tüketicilere yönelik haberler de yer alacak, ünlülerle otomobil üzerine yapılan röportajlar da... Teknolojik gelişmeleri Milliyet Otomobil'den izlerken, trafikte hayat kurtaracak bilgilere de buradan ulaşacaksınız. Motosiklet dünyasından haberler de unutulmadı. Motor tutkunları da Milliyet Otomobil'i elinden bırakamayacak. 
   
   Kadınlara 'özel' 
   MİLLİYET Otomobil'i, erkek sürücüler kadar kadın sürücüler de zevkle okuyacak. Milliyet Otomobil'in gezi sayfasında ise ilginç rotalar ve rehber niteliğini taşıyacak bilgiler olacak. Levent Köprülü yönetiminde hazırlanan Milliyet Otomobil'in yazı kadrosunda, Kemal Merkit, Canan Özgün, Ethem Genim, Nadir Elçi, Şule Yücebıyık, Murat Ağca, Fuat Ercan gibi usta kalemler de bulunuyor. 
   
   
</TEXT>
</DOC>
