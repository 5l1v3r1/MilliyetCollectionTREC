<DOC>
<DOCNO> 198287 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/28/siyaset/siy05.html </URL>
<DATE> 2003/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Terör çaresizlikten 
</HEADLINE>
<TEXT>

   New York Times, Bingöl'ün yoksul ve çaresiz bir kent olduğunu, aşırı ideolojilerin bazen gençlere bulamadıkları amaçları sağladığını yazdı 
   SEMA EMİROĞLU New York 

   
   ABD'nin "New York Times" gazetesi, İstanbul'daki bombalı saldırıların failleri oldukları sanılan iki kişinin Bingöllü olduklarına dikkat çekerek, "Bingöllüler, kentteki çaresizliğin teröristleri beslemesinden korkuyor" dedi. 
   Frank Bruni imzalı yazıda, Bingöl'ün paranın kıt olduğu, yoksul ve çaresiz bir kent olduğu belirtilerek, baskı hissinin insanların hayatına h kim olduğu, dinsel ya da diğer nitelikteki aşırı ideolojilerin bazen gençlere başka yerlerde bulamadıkları amaçları sağladığı kaydedildi. Yazıda, "Bazı Bingöllüler, hükümetin yerel Kürtleri bastırmaya hazır olan Türkler arasındaki aşırı tutkuları beslediğini bile söylüyor" denildi. 
   Haber-yorumda belediye başkanının özel kalemi Servet Beki'nin de, "Bu insanların hiçbir kimlikleri ve kişilikleri yok. Bir tarafta fakirlik var. Diğer tarafta çok ciddi dinsel baskı söz konusu olabilir. Bu da insanların kolaylıkla manipüle edilmesine neden olabilir" dediği belirtildi. Yazıda şu görüşlere yer verildi 
   
   Bingöllü bir genç Şaşırmadım 
   "Bazı Bingöllüler, kentin ekonomik umutsuzluğu ve hizipçi şiddet geçmişi nedeniyle, teröristler için güçlü bir yer olabileceğini kabul ediyor. İşsiz olan Ferhat Özdağlar 24 , 'Onların Bingöl'den çıkmış olmasına şaşırmadım' diyor. Buradaki pek çok kişi, geçmişte Türk hükümetinin aslında bölgedeki aşırı İslamcı unsurlara teşvik edip destek verdiğini söylüyor. Çünkü o radikaller Kürtlerle savaşıyorlardı." 
   Yazıda yakınları aşırı İslamcılığa kayan Bingöllülerin genellikle hükümeti suçladığı ve kötü muamele gördüklerini söyledikleri kaydedildi. 
   
   
   
   
   
</TEXT>
</DOC>
