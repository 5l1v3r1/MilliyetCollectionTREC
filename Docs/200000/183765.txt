<DOC>
<DOCNO> 183765 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/21/son/sonspo07.html </URL>
<DATE> 2003/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
GALATASARAY 2 - FENERBAHÇE 2 
</HEADLINE>
<TEXT>

     Günlerdir beklenen derbi, gol düellosu şeklinde geçti. Fenerbahçe iki kez öne geçti, Galatasaray anında cevap verdi Goller Kemal, Arif, Hooijdonk ve Hakan Şükür'den... 
     Galatasaray derbiye kırmızı formasıyla, Fenerbahçe ise çubuklu formasıyla çıktı. 
     Takımlar sahaya çıktığında atılan yabancı maddeler nedeniyle hakem Muhittin Boşat maçı 8 dakika geç başlattı. Maça Galatasaray başladı... 
     Galatasaray, seyirci ve saha avantajını iyi kullanarak, maçın başından itibaren Fenerbahçe'nin üzerine gitmesine karşın istediği gol pozisyonlarını üretmekte zorlandı. Dörtlü savunma uygulayan Fenerbahçe'yi özellikle ortadan Volkan'ın çabalarıyla geçmeye çalışan sarı-kırmızılılar, Tomas ve Luciano engeline takıldı. 
     Sol kanatta Baliç ve ona destek veren Ergün, istenilen ortaları yapamazken, sağ kanatta genç Sabri ise yalnız kaldı. Zaman zaman Fenerbahçe kontraataklarında kalesinde tehlike gören evsahibi ekip, devrenin son dakikasında Kemal'in golüne engel olamadı. Bu gole aynı dakika içinde Arif ile karşılık veren Galatasaray, devreyi 1-1 berabere tamamladı. 
     
</TEXT>
</DOC>
