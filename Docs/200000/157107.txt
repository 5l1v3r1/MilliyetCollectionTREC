<DOC>
<DOCNO> 157107 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/16/son/sonspo17.html </URL>
<DATE> 2003/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Akçaabat Sebatspor tarihi maça çıkıyor... 
</HEADLINE>
<TEXT>

     İkinci Futbol Ligi A Kategorisi'nde, Antalyaspor ile hafta sonunda yapacağı karşılaşmadan galibiyetle ayrılması durumunda tarihinde ilk kez Birinci Süper Lig heyecanı yaşayacak olan Akçaabat Sebatspor, hazırlıklarını sürdürüyor. 
     Kulüp ikinci başkanı Baki Eyüpoğlu, bugün emniyet ve Trabzon Gençlik ve Spor İl Müdürlüğü yetkilileriyle Fatih Stadı'nda bir inceleme yaptıklarını ve maç öncesi bazı önlemler aldıklarını belirterek, ''1850 koltuk kapasiteli bir stadımız var. Ancak tribün bulunmayan kale arkasına da taraftar alacağız. Sonuçta stadın kapasitesini 5 bin kişiye kadar çıkarmaya çalışacağız. Karşılaşmada 250 kişilik de emniyet gücü görev yapacak'' dedi. 
     Eyüpoğlu, camiada artık herkesin hafta sonundaki karşılaşmayı beklediğini de ifade ederek, ''Tarihi bir fırsat yakaladık. İçimde tatlı bir heyecan var. Bu fırsatı iyi değerlendirmek istiyoruz'' diye konuştu. 
     
</TEXT>
</DOC>
