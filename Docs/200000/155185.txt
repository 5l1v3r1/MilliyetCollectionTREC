<DOC>
<DOCNO> 155185 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/07/son/sontur21.html </URL>
<DATE> 2003/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan'dan Wolfowitz'e yanıt "Türkiye hata yapmadı" 
</HEADLINE>
<TEXT>

     Başbakan Recep Tayyip Erdoğan ABD Savunma Bakan Yardımcısı Paul Wolfowitz'in açıklamalarıyla ilgili olarak ''Türkiye asla hata yapmamış, atılması gereken adımları atmıştır. Bu adımları atarken de hiçbir karşılık beklemeksizin bu yolda yürümüştür'' dedi. 
     Başbakan Erdoğan, Romanya Başbakanı Adrian Nastase ile birlikte yaptığı ortak basın açıklamasının ardından gazetecilerin sorularını da yanıtladı. 
     Erdoğan, ''Dünya kamuoyu Türkiye ve ABD Savunma Bakan Yardımcısı Wolfowitz'in açıklamalarına ne yanıt vereceğinizi merak ediyor. Türkiye hata mı yaptı İran ile Suriye'yi cesaretlendirdi mi '' sorusunu şöyle yanıtladı 
     ''Türkiye bu konunun başından itibaren asla hata yapmamış, bütün samimiyetiyle atılması gereken adımları atmıştır. Bu adımları atarken de hiçbir karşılık beklemeksizin bu yolda yürümüştür. Bu konuda da herhangi bir-arkadaşlarımız arasında olsun, bu konuda karar veren mercilerimiz arasında olsun- ihtilaf söz konusu değildir.'' Konuk Başbakan Nastase de Romanya'nın Türkiye'nin Irak politikasını nasıl değerlendirdiğinin sorulması üzerine bu konuda herhangi bir şey söylemek istemediğini söyledi. Nastase, bu konunun çok karmaşık bir durum olduğunu ve Türkiye'nin bir iç meselesi olarak bu durumu kendilerinden daha iyi bileceğini kaydetti. 
     
</TEXT>
</DOC>
