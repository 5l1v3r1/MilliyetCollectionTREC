<DOC>
<DOCNO> 152861 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/28/ekonomi/aeko.html </URL>
<DATE> 2003/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
'Bakan'lar yine döktürdü 
</HEADLINE>
<TEXT>

Maliye Bakanı Kemal Unakıtan, Çin heyetinden ülke nüfusunun 1 milyar 300 milyon olduğunu öğrenince "Off be Ben olacaktım orada, her Çinliden bir dolar vergi alırdım, ne para ederdi" dedi 
'Eğer paranın dini olsaydı dolar irtica parası olurdu'      MEHMET AKTAN Köln 

     Sanayi ve Ticaret Bakanı Ali Coşkun'un, MÜSİAD'ın Almanya'da düzenlediği toplantıda dolarla ilgili değerlendirmesi şaşkınlık yarattı. Yeşil sermaye konusuna değinirken, "Paranın, sermayenin dini olmaz diye kim söylüyorsa, halt etmiştir" diyen Coşkun cebinden çıkardığı 100 doları salondakilere göstererek, "Bakın bu, dolar. Şurada 'In God We Trust' yazıyor, yani 'lailaheillallah'ın İngilizcesi, 'Biz Allah'a inanırız' yazıyor. Eğer paranın dini olsaydı, bu dolar irtica parası olurdu. Bu ayırımı yapmasınlar. Bu kadar çile çekip kendi kültüründen, kendi sosyal çevresinden gurbete çıkıp, aile, vatan hasreti çekip buralarda 3 kuruşu 5 kuruşu tasarruf yapıp, ülkeye getiren insanlara yanlış gözle bakanlar, sonra utanacaklar" dedi. 
     
     'Ayırmak yanlış' 
     Çoşkun, 'Kastettiğiniz yeşil sermaye miydi " şeklindeki sorumuzu "Daha önceki hükümetler zamanında bir yeşil sermaye, başka renkli sermayeler ortaya atıldı. Kendi ülkemizde senin paran yeşil, benimki kırmızı diye ayırt etmemiz çok yanlış" diye yanıtladı. 
     
'Her Çinliden 1 dolar vergi alsam ne büyük para ederdi'      SERPİL ÇEVİKCAN 

     Vergi barışı sayesinde beklentileri kat be kat aşan vergi geliri toplayan Maliye Bakanı Kemal Unakıtan'ın işi gücü vergi. Bakan Unakıtan şu sıralar aklını "nereden nasıl alırım" diye vergiye takmış. Öyle takmış ki geçtiğimiz günlerde kendisini ziyaret eden Çin heyetiyle konuşurken birdenbire heyet başkanına, "Sizin nüfusunuz kaç oldu " diye soruvermiş. Çinli yetkili "1 milyar 300 milyon" deyince Maliye Bakanı Unakıtan kendisini tutamadan atılmış "Off be Ben olacaktım orada, her Çinliden bir dolar vergi alsam ne para ederdi." 
     Herkesin kahkahayı bastığı bu söz dönüp dolaşıp Başbakan Erdoğan'ın kulağına gitmiş olacakki, Başbakan 23 Nisan resepsiyonunda gördüğü herkese Unakıtan'ın 1 milyar 300 milyon dolarlık hayalini anlatıp anlatıp gülüyordu. 
     
     Yerinde tanıtım yapacak 
     Bu arada Maliye Bakanı Kemal Unakıtan, özelleştirme programında bulunan bazı kuruluşları tanıtmak amacıyla dün Rusya'dan Londra'ya geçti. Bugün başlayacak temasları 1 Mayıs'a kadar sürecek. 
     Bakan Unakıtan, hareketinden önce Atatürk Havalimanı'nda yaptığı açıklamada, Londra'da, özelleştirme programındaki kuruluşları tanıtmak için, çeşitli firmalarla görüşmeler yapacaklarını söyledi. Unakıtan, "Bizim programımız, aktif pazarlama yapmak, bazı pazarlara gitmek suretiyle tanıtmaktır." dedi. 
     


EKONOMİ 














</TEXT>
</DOC>
