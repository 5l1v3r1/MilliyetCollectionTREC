<DOC>
<DOCNO> 198695 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/29/son/sontur31.html </URL>
<DATE> 2003/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Babasını av tüfeğiyle vurdu 
</HEADLINE>
<TEXT>

     Konya'nın Ereğli İlçesi'nde bir kişi babasını kendi silahıyla vurdu. 
     Alınan bilgiye göre, Melih K. 25 , Cinler Mahallesi Muhtarı olan babası Cemal K. 44 ile Hıdırlı Mahallesi İsmetpaşa Caddesi'ndeki evlerinde, ailevi sorunlar nedeniyle tartışmaya başladı. Tartışmanın kavgaya dönüşmesi üzerine Melih K, evin garajında, babasına ait ruhsatlı tabancayı alarak ateş etmeye başladı. Vücuduna ve başına dört mermi isabet eden baba Cemal K, olay yerinde hayatını kaybetti. 
     Elindeki tabancayla babasının başında bekleyen Melih K, güvenlik güçlerince gözaltına alındı. 
     
     DEHAP PARTİ BİNASINA MOLOTOFKOKTEYL... 
     İzmir'in Karşıyaka İlçesi'ndeki DEHAP binasına molotofkokteyli atıldı. 
     Polise başvuran DEHAP Karşıyaka İlçe Başkanı Semra Özışıklar, Anadolu Caddesi'nde bulunan parti binasına, molotofkokteyli atıldığını bildirdi. 
     Olay yerinde yapılan incelemede, parti binasının penceresinden, bira şişesine hazırlanmış 2 molotofkokteylinin atıldığı, ancak yangın çıkmadığı belirlendi. Kimliği belirlenemeyen saldırganların yakalanması için çalışma başlatıldığı bildirildi. 
     
     KAMYON DENİZE UÇTU 2 ÖLÜ, 1 YARALI 
     Rize'nin Fındıklı İlçesi'nde meydana gelen trafik kazasında 2 kişi öldü, 1 kişi yaralandı. 
     Alınan bilgiye göre, ilçe girişinde, Rize'den Artvin'in Hopa İlçesi'ne giden Tamer Balcıoğlu 22 yönetimindeki ED 948 plakalı kamyonet, denize düştü. 
     Kazada, Tamer Balcıoğlu ile Hamza Can 40 hayatını kaybetti. Yaralanan Atamer Kopuz 46 , Rize Devlet Hastanesi'nde tedavi altına alındı. 
     
     ÇÖPLÜKTE BEBEK CESEDİ... 
     Kastamonu şehir çöplüğünde, 7 aylık olduğu öğrenilen bir bebek cesedi bulundu. 
     Kastamonu şehir çöplüğünde kağıt toplarken bir erkek bebek cesediyle karşılaşan Ş.E, bulduğu cesedi korkarak toprağa gömdü ve evine geldi. Ş.E durumu daha sonra polise bildirdi. 
     Polisin durumu Cumhuriyet Savcılığına bildirerek yaptığı kazıda, çıkarılan cesedin 7 aylık olduğu bildirildi. 
     Olayla ilgili soruşturmanın sürdüğü kaydedildi. 
     
     DONARAK ÖLDÜ 
     Elazığ'da bir kişi donarak öldü. 
     Keban İlçesi'ne bağlı Altuntürek Köyü Mezrik Mezrası yakınlarında, avcıların ceset olduğu yönündeki ihbarı üzerine jandarma ekipleri olay yerine gitti. 
     Yapılan araştırmada cesedin Süleyman Akmeşe'ye ait olduğu belirlendi. 
     Otopsi yapılan Akmeşe'nin, donarak öldüğü bildirildi. 
     
     DENİZE DÜŞEN KİŞİ KURTARILDI 
     İzmir'in Konak İlçesi'nde, denize düşen bir kişi polis tarafından kurtarıldı. 
     Vapur iskelesi kenarında yürürken denize düştüğü bildirilen Yusuf Kurnaz'ı gören balıkçılar, ona yardım etmeye çalıştılar, ancak Kurnaz'ı kurtaramadılar. 
     Daha sonra olay yerine gelen deniz polisi tarafından kurtarılan Kurnaz, Alsancak Devlet Hastanesi'ne kaldırıldı. Kurnaz'ın sağlık durumunun iyi olduğu bildirildi. 
     
     HASTANE ECZANESİNİ SOYMAYA ÇALIŞTILAR 
     İzmir'de Bozyaka SSK Hastanesi Poliklinikler Servisi'ndeki eczaneye, camdan giren bir kişi, eczane alarmının çalması üzerine kaçtı. 
     Hastane eczanesine giren ve kimliği belirlenemeyen bir kişi kanser tedavisinde kullanılan ilacı almaya çalıştı, ancak eczane alarmının çalması üzerine olay yerinden kaçtı. 
     Alarmı duyan özel güvenlik görevlilerince yapılan aramalarda hırsız yakalanamadı. Hırsızın kanser tedavisinde kullanılan 25 kutu ilacı çalmaya çalıştığı bildirildi. 
     
</TEXT>
</DOC>
