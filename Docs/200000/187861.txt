<DOC>
<DOCNO> 187861 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/11/dunya/dun01.html </URL>
<DATE> 2003/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Zebari PKK'yı istemiyoruz 
</HEADLINE>
<TEXT>

      YORGO KIRBAKİ Atina 

   
   Irak'ta Geçici Yönetim Konseyi'nin Kürt Dışişleri Bakanı Hoşyar Zebari, PKK KADEK'e Kuzey Irak'ta yer olmadığını belirterek, örgüt mensuplarının bölgeyi terk etmeleri gerektiğini söyledi. 
   Zebari, Yunan Elefterotipia gazetesine verdiği demeçte, Kürtlerin kendi bölgelerinde Türk askerlerini istemediklerini kaydederek, "Bunun ötesinde hükümetimiz sadece Kürt bakanlardan oluşmuyor. Sorun sadece Türkler için değil. Tamam Türkiye Müslüman ülke ve askerlerinin Sünni üçgeninde olmasını istiyor. Yarın İran çıkıp Şii bölgelerine asker göndermek isterse ne olacak " dedi. 
   Zebari, Irak'ta her gün Amerikan askerlerinin öldüğünü ve dolayısıyla ABD'nin Türkiye gibi NATO üyelerinden asker katkısı istediğini belirterek, "Hükümetimiz sadece Türkiye'den değil tüm komşu ülkelerden asker gönderilmemesinden yanadır. Bu konu çok hassastır ve h l halledilmemiştir. Türkiye, 10 bin asker göndermeye talip oldu. Son sözü müttefik kuvvetler söyleyecek" diye konuştu. 
   
   
</TEXT>
</DOC>
