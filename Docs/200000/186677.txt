<DOC>
<DOCNO> 186677 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/06/guncel/gun02.html </URL>
<DATE> 2003/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Antik tiyatro 2300 yıllık çıktı 
</HEADLINE>
<TEXT>
   Efes meğer 7 asır daha gençmiş .. 
      VEYSEL EROL DHA 

   
   Efes Antik Kenti kazılarını sürdüren bilimsel heyetin başkanı Avusturyalı Prof. Dr. Friedrich Krinzinger, yaklaşık 3000 yıllık olduğu sanılan Antik Tiyatro'nun aslında 2300 yıllık olduğunu açıkladı. Efes Antik kenti 108. yıl kazılarını tamamlayan Avusturya Arkeoloji Enstitüsü öğretim üyesi Krinzinger, şunları söyledi "Efes'e gelen su yollarını araştırdık. Belevi mezar anıtı, Vedius Gymnasium'u, Antik Tiyatro ve Yamaç Evler'de de çalışma yaptık. Efes Antik Tiyatro'nun 2300 yıllık olduğu topografik araştırmalarımız sonucu belirlendi." 
   
   Muş Krallığı'nın izleri Hatay'da...    Hatay'ın Reyhanlı ilçesindeki Atçana Höyüğü'nde yapılan çalışmalarda yeni saraylar, mezarlar ve çok sayıda tarihi eser bulundu. Çalışmaları yürüten Prof. Dr. Aslıhan Yener, bölgede Muş Krallığı'na ait 550 saray tespit ettiklerini söyledi. Amik Ovası'nda 1995'ten bu yana 346 höyük bulduklarını belirten Yener, "Bunların en önemlisi Hititler döneminde başkent olan Alalağ'ın kalıntılarını kapsayan Atçana Höyüğü" dedi. 
   
   
   
</TEXT>
</DOC>
