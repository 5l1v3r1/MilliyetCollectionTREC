<DOC>
<DOCNO> 160687 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/03/spor/spo01.html </URL>
<DATE> 2003/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
BU FİLM BİTMEZ 
</HEADLINE>
<TEXT>

Beşiktaş 1 yıllık daha sözleşmesi olan Rumen hoca ile planlarını uzun vadeye yaydı. Siyah-Beyazlı kulüple masaya oturan Luce, anlaşmasını 3 yıla çıkardı 
     'Hedeflerimiz büyüdü' 
     SEKİZ yıl sonra Beşiktaş'ı şampiyonluğa ulaştırarak tarihe geçen Lucescu, sözleşmesini uzattı. Siyah - Beyazlı yönetimle masaya oturan Rumen hoca, 1 yıllık anlaşmasını 3 yıla çıkartan sözleşmeyi imzaladı. Başkan Serdar Bilgili, "Planlarımız uzun vadeli. Hedefimiz sadece Şampiyonlar Ligi değil, Avrupa'da her yıl ilk 10 - 15 takımdan biri olmak, üst düzeye çıkmak" dedi. 
     
     'Aklımız Avrupa'da' 
     LUCESCU, Beşiktaş'ın Avrupa'da başarıya ihtiyacı olduğunu söyledi ve sözleşmesini bu yüzden uzattığını açıkladı. Rumen hoca, "Artık önümüze bakıyoruz. Gelecek oyuncularda çok dikkatli olmamız gerekiyor. Önümüzde bir ay var. Takıma yararlı olacak oyuncuları seçmemiz gerekiyor. Bu üç yıllık süre içinde hedeflerine ulaşabilen bir takım yaratmak istiyoruz" diye konuştu. 
     
En temiz Beşiktaş      2002 - 2003 sezonu içinde yapılan doping testlerinde en fazla Beşiktaşlı futbolcuların numune verdiği öğrenildi. 50 maçta 100 takıma uygulanan kontrollerde Tayfur, Kaan Dobra, Ahmet Dursun, Sergen, İlhan Mansız, Zago, Tolga, Pancu, İbrahim ve Pascal Nouma "temiz" çıktı. Kontrollerde Beşiktaş'ı 4'er kez kontrole giren F.Bahçe, Denizli, Diyarbakır, Ankaragücü ve Göztepe izledi. 
     
Yabancılar tatilde      ŞAMPİYON Beşiktaş'ın yıldız isimleri kaleci Cordoba ile Ronaldo tatil için dün İstanbul'dan ayrıldı. İki futbolcunun yeni sezon hazırlıklarına kadar ülkelerinde kalacağı açıklandı. Öte yandan milli maç için Romanya'ya giden Pancu, sağlık muayenesinden geçti. Rumen futbolcunun her hangi bir sorunun olmadığı ve maç kadrosuna dahil edildiği bildirildi. 
     
Son Kartal EmreBeşiktaş, transferde son bombayı Galatasaray'da forma şansı bulamayan yıldız oyuncuyu alarak patlattı. Hakan Şükür ödeme planına takılırken, Tayfun Korkut da listeye alındı 
     ORHAN YILDIRIM 

     Peşi sıra transfer 
     SEZON sonuyla birlikte transferde büyük atak yapan Beşiktaş, Galatasaraylı Emre Aşık'ı da renklerine kattı. 31 Mayıs itibarıyla Sarı - Kırmızılı kulüple sözleşmesi sona eren tecrübeli futbolcunun dün menajer Sinan Engin ile buluştuğu öğrenildi. Emre'nin yıllık 1 trilyon 100 milyar lira karşılığında 3 senelik sözleşmeyi imzaladığı bildirildi. 
     
     Liste çok kabarık 
     YÖNETİM gün içinde de diğer isimler üzerinde yoğunlaştı. Hakan Şükür'ün transferi için babası Selmet Şükür ile prensip anlaşmasına varıldığı öğrenildi. İmzanın ödeme planının netleşmesinden sonra atılacağı açıklandı. Sezon sonunda Real Sociedad'tan ayrılacak olan Tayfun için de düğmeye basıldı. Nihat aracılığıyla Tayfun'a ulaşan yönetim, ilk teklifini iletti. 
     
Golcüler toplanıyor      GEÇEN sezon forvette sakatlıklar ve alternatifsizlik nedeniyle zorlanan Beşiktaş'ta transfer ağırlığı forvete döndü. Lucescu'nun raporu doğrultusunda Adanasporlu Necati de gündeme alındı. Yıldız futbolcu ile Menajer Sinan Engin'in görüştüğü ve olumlu yanıt aldığı öğrenildi. Turuncu - Beyazlı kulübün bir diğer yıldız ismi Ümit de Beşiktaş'ın gözdeleri arasında yer alıyor. 
     

</TEXT>
</DOC>
