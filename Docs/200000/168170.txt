<DOC>
<DOCNO> 168170 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/09/magazin/amag.html </URL>
<DATE> 2003/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Gülümse Ece'yi aldatışını çekiyoruz 
</HEADLINE>
<TEXT>

Tuncer Öztarhan çapkınlık yapmak istedi ancak, sevgilisi Ece Erken'in arkadaşlarına ait fotoğraflı cep telefonlarından kaçamadı 
     YAŞAR ÇAKMAK 

     SUNUCU Ece Erken, üç yıldır birlikte olduğu Tuncer Öztarhan ile ayrıldıklarını açıkladı. Bu kararı almasında, sevgilisinin kendisine söylediği yalanın etkili olduğunu anlatan Erken, "Üç yıl boyunca ona bütün sevgimi verdim. İlişkimizin güzel bir şekilde devam ettiğini sanıyordum ama aramıza yalan girince ipler koptu" diye konuştu. Geçtiğimiz günlerde KKTC'de bir diskonun açılışına gittiğini belirten Erken, söze "Tuncer bana, ben şehir dışında olduğum için erkek arkadaşlarıyla Reina'ya gitmek istediğini söyledi" diye başladı. 
     ECE Erken sonra yaşanan gelişmeleri de şöyle anlattı "Tuncer benden izin istedi. Ben de izin verdim, sakınca görmedim. Ama sonra öğrendim ki, erkek değil kız arkadaşlarıyla eğlenmeye çıkmış. Arkadaşlarım Reina'dan beni aradı. Tuncer'in yanındaki esmer bir kızla yakından ilgilendiğini söylediler. Fotoğraflı cep telefonuyla fotoğrafını çekip göndermelerini istedim. Gördüğüm fotoğraf beni sinir küpü haline getirdi. İlişkimi noktalama kararı aldım. Yalana kesinlikle tahammülüm yok." 
     

</TEXT>
</DOC>
