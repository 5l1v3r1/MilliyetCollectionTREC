<DOC>
<DOCNO> 192751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/02/siyaset/siy04.html </URL>
<DATE> 2003/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Şam'da Zebari komedisi 
</HEADLINE>
<TEXT>

   'Irak Zirvesi'nden Bağdat'a davet çıktı. Önce "Gitmem" diyen sonra El Şara'ya "Geliyorum" yanıtını veren Irak Dışişleri Bakanı Zebari, son kararını verdi Artık çok geç. Katılmayacağım 
      UTKU ÇAKIRÖZER Şam 

   
   Irak'ın sorunlarına çözüm bulmak için Şam'da düzenlenen "Komşular Zirvesi"nde bir araya gelen yedi dışişleri bakanı, zirvenin başında Irak'ı davet edip etmeme konusunda birbirine girdi. Davet kararının çıktığı zirveye 'Geleceğim" diyen Irak Dışişleri Bakanı Hoşyar Zebari, daha sonra yaptığı açıklama, "Artık çok geç. Büyük ihtimalle katılmayacağım" dedi. 
   Türkiye'nin girişimi ile başlatılan "komşular" toplantılarının dördüncüsü dün akşam Şam'da başladı. Suriye, İran, Mısır, Ürdün, Suudi Arabistan, Kuveyt ve Türkiye dışişleri bakanlarının toplantısında, ilk gündem maddesi Irak'ın daveti konusu oldu. 
   
   Gül Irak davet edilmeli 
   Ev sahibi Suriye ile İran, ABD tarafından atanan Irak yönetiminin davet edilmemesini ya da gözlemci olarak çağrılmasını isterken, Kuveyt, Suudi Arabistan ve Ürdün bu karara karşı çıktı. 7 bakan, iftarın ardından 4 saat boyunca Irak'a davet konusunu tekrar tartıştı. Türkiye'yi temsil eden Dışişleri Bakanı Abdullah Gül'ün, "Iraklıların gelmesi iyi olur. Onlar burada olmazsa nasıl yardım edeceğimizi, nasıl tartışırız" diyerek Irak'ın davetinden yana tavır koyduğu toplantı, gece yarısına doğru bitti. 
   Toplantının ardından yapılan açıklamada, Irak'ın zirvenin bugünkü bölümüne resmen davet edildiği belirtildi. 
   Dün toplantı öncesinde Şam'a gitmeyeceğini açıklayan Zebari, kendisini arayan Suriye Dışişleri Bakanı Faruk El Şara'ya "Tamam geliyorum" yanıtını verdi. Zebari, Bağdat'ta yaptığı açıklamada ise, "Yarın bugün bu konuyu görüşe-ceğiz, ama bu davet için artık çok geç ve davet çok yetersiz. Büyük ihtimalle katılmayacağım" diye konuştu. 
   
   
   
   
   
</TEXT>
</DOC>
