<DOC>
<DOCNO> 175514 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/13/son/sonspo33.html </URL>
<DATE> 2003/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Haydi Cimbom, her zaman ki gibi... 
</HEADLINE>
<TEXT>

     Galatasaray bu akşam Devler Ligi için oynuyor. Şampiyonlar Ligi 3. ön eleme turu ilk maçında Bulgaristan’ın CSKA Sofya takımıyla karşılaşacak olan sarı-kırmızılılarda hedef, tur için avantajlı bir skor... Avrupa Kupaları'na ilk kez ev sahipliği yapacak Olimpiyat Stadı’nda saat 21.00’de başlayacak karşılaşmayı ünlü Alman hakem Markus Merk yönetecek. Maç, Show TV’den naklen yayınlanacak. 
     
     BATİSTA’NIN ANNESİ VEFAT ETTİ 
     CSKA Sofya maçına geri sayım başlarken, Galatasaray üzücü bir haberle sarsıldı. Sarı-kırmızılıların Brezilyalı futbolcusu Joao C. Marques Batista’nın annesi vefat etti. Kulüpten yapılan açıklamada, Batista’nın annesinin dün akşam Brezilya’da vefat ettiği bildirildi. 
     Açıklamada, Galatasaray Spor Kulübü camiası olarak merhumeye Allah’tan rahmet, sevgili futbolcumuz Batista ve ailesine başsağlığı dilerizö denildi. 
     Galatasaray’ın CSKA Sofya ile bu gece yapacağı Avrupa Şampiyonlar Ligi 3. ön eleme turu maçı öncesi Brezilya’dan gelen acı haber, Batista’yı adeta yıktı. Teknik direktör Fatih Terim’in, moralinin bozuk olması nedeniyle Batista’ya bu maçta görev vermeyebileceği öğrenildi. Batista’nın, cenaze törenine katılmak üzere yarın ülkesine gideceği bildirildi. 
     
     VOLKAN VE ÜMİT KARAN HAZIR 
     Galatasaray’da sakatlıkları süren futbolculardan Volkan’ın durumunun iyi olduğu ve Teknik Direktör Fatih Terim’in görev vermesi halinde oynayabilecek duruma geldiği kaydedilirken, Ümit Karan ile Pinto’nun ise forma giyme şanslarının düşük olduğu açıklandı. 
     Muhtemel 11 Sarı-kırmızılıların CSKA Sofya karşısına Mondragon, Prates, Bülent, De Boer, Hakan Ünsal, Ayhan, Cihan, Batista, Ergün, Hasan Arif ve Hakan Şükür ilk 11’i ile çıkması bekleniyor. 
     
     MAÇIN HAKEMİ ÜNLÜ ALMAN MERK... 
     Galatasaray’ın, Avrupa Şampiyonlar Ligi’nde Bulgaristan’ın CSKA Sofya takımı ile yapacağı 3. ön eleme ilkmaçını, Alman hakem Markus Merk yönetecek. 
     41 yaşındaki Merk, sarı-kırmızılıların daha önce 3 maçını yönetti.Deplasmanda yapılan üç maç da berabere biterken, Aslanö, Juventus’la 2-2, Glasgow Rangers’la 0-0 ve Barcelona ile 2-2’lik sonuçlar aldı. 
     
     AVRUPA'DA 178. RANDEVU... 
     Galatasaray, CSKA Sofya takımıyla kendi sahasında yapacağı ilk maçla birlikte, Avrupa Kupaları’nda 178. randevusuna çıkmış olacak. Sarı-kırmızılılar, 98 yıllık tarihlerinde bugüne dek Avrupa kupalarında yaptıkları 177 karşılaşmada 65 galibiyet alırken, 67 karşılaşmadan da yenik ayrıldı. Cim Bomö, Avrupa kupalarında 45 maçta ise rakipleriyle yenişemedi. 
     Galatasaray, Avrupa arenasında rakip fileleri toplam 226 kez havalandırırken, kalesinde ise 261 gol gördü. Cim Bomö Avrupa kupalarındaki son maçında, geçen sezon Avrupa Şampiyonlar Ligi’nde FC Barcelona ile deplasmanda oynayıp, 3-1 kaybetmişti. 
     
     GEÇEN SEZON DÜŞ KIRIKLIĞI 
     Galatasaray, geçen sezon Avrupa Şampiyonlar Ligi’ne direkt olarak katılmış, ancak düş kırıklığı yaşamıştı. Devler Ligiöne Lokomotiv Moskova’yı deplasmanda 2-0 yenerek umutlu bir başlangıç yapan sarı-kırmızılılar, aldıkları üst üste kötü sonuçlarla ikinci gruba kalmayı başaramamıştı. Galatasaray, Avrupa Kupaları’nda son oynadığı 6 maçta 1 galibiyet, 1 beraberlik ve 4 yenilgi aldı. 
     
     MLADENOV ŞANSLAR EŞİT 
     CSKA Sofya’nın teknik direktörü Stoytcho Mladenov ise Galatasaray’ın evsahibi olduğunu ve taraftarlarının önünde oynayacağını hatırlatarak, Avrupa Şampiyonu bir ekiple karşılaşacağız ancak şansımız var. Sonuna kadar da kovalayacağızö dedi. 
     Galatasaray karşısında galibiyet almak için İstanbul’a geldiklerini anlatan Mladenov, Ancak en azından beraberlik de yeterli olabilir. Çok zor olacak. Galatasaray’a saygı duyuyorum. Ama şansımız da varö diye konuştu. 
     
     HAKAN ŞÜKÜR 1178 GÜN SONRA... 
     Galatasaray’da 3 sezon sonra yeniden forma giyen Hakan Şükür, CSKA Sofya maçıyla birlikte, sarı-kırmızılı formasıyla Avrupa Kupaları’nda gol özlemini de gidermeyi hedefliyor. Diyarbakırspor’a 2 gol birden atarak ligdeki gol hasretini gideren deneyimli futbolcu, sarı-kırmızılı formayla 1178 gün sonra yeniden bir Avrupa Kupası maçına çıkacak ve gol sayını arttırmaya çalışacak. 
     Galatasaray forması altında Avrupa kupalarında en son golünü Arsenal ile yapılan UEFA Kupası finalinde 17 Mayıs 2000 tarihinde penaltıdan atan Hakan Şükür, bu maçtan önceki AFC Leeds United maçında da fileleri havalandırmayı başardı. Galatasaray’da birçok rekora imza atan Hakan Şükür, Avrupa kupalarında bugüne dek 27 gol kaydetti. 
     
</TEXT>
</DOC>
