<DOC>
<DOCNO> 152971 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/28/son/sondun37.html </URL>
<DATE> 2003/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Claudia Schiffer anne olduktan sonra yine işbaşında... 
</HEADLINE>
<TEXT>

     Ünlü Alman manken Claudia Schiffer, anne olduktan sonraki ilk işini süpermarket açılışına katılarak yaptı. 
     Rheinberg kentinde Metro süpermarketler zincirine ait ''Geleceğin Süpermarketi''nin açılışına katılan Schiffer, burada yaptığı açıklamada, halen bebeğini emzirdiğini, birkaç hafta sonra çalışmaya başlayacağını söyledi. Ünlü manken, daha az çalışmaya ve daha az seyahat etmeye karar verdiğini belirtti. 
     Açılışına katıldığı süpermarketten çok etkilendiğini kaydeden güzel manken, ''Böyle bir şeyi daha önce hiç görmedim. Çok heyecanlı'' dedi. 
     ''Geleceğin Süpermarketi''nde elektronik tartılar, alınan meyve ve sebzenin türünü algılayarak tartıyor. Alışveriş arabasına koyulan ürünler ve fiyatları tarayıcı yardımıyla, arabada bulunan bilgisayar ekranına yansıyor. Böylece, otomatik kasada bir düğmeye basılarak, alınan ürünlerin toplam fiyatı öğreniliyor. 
     




</TEXT>
</DOC>
