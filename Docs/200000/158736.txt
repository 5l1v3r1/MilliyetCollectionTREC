<DOC>
<DOCNO> 158736 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/24/son/sontur12.html </URL>
<DATE> 2003/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Rus güzeller yarıştı, çılgın görüntüler ortaya çıktı.. 
</HEADLINE>
<TEXT>

     Antalya'nın Kemer İlçesi'nde düzenlenen ''Cristal Crown Rusya Güzellik Yarışması'' finalistleri belirlendi. 
     Kemer'deki Club Aura tarafından organize edilen yarışmaya Rusya Federasyonu'ndan 22 genç kız katıldı. 
     3 kategoride gerçekleştirilen yarışmada, pop sanatçısı Tarık bir konser verirken, akrobasi grubunun gösterileri de ilgi gördü. 
     Yarışmada, 1 numarayla yarışan 19 yaşındaki Ksenia Zhuravleva ''Miss Mondial Güzeli'' seçilirken, ''Miss Aura'' güzeli ise 20 numarayla yarışan Fatıma Valieva oldu. Yarışmanın finalinde açıklanan ''Cristal Crown'' güzeli ise 8 numarayla yarışan 18 yaşındaki Alina Boronina olarak belirlendi. 
     ''Cristal Crown'' 2. güzeli 17 numarayla yarışan 17 yaşındaki Natalia Jeleznova olurken, 3'üncülüğü ise 5 numarayla yarışan 18 yaşındaki Ekaterina Gucheva elde etti. 
     Yarışma sonrası güzeller Club Aura'da dans ederek eğlendiler. 
     
</TEXT>
</DOC>
