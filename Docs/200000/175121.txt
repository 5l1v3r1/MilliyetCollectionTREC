<DOC>
<DOCNO> 175121 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/12/guncel/gun00.html </URL>
<DATE> 2003/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan Ailesi tatile çıktı 
</HEADLINE>
<TEXT>
   Balayı öncesi baba evine gittiler 
   Başbakan Tayyip Erdoğan'ın oğlu Bilal Erdoğan ile eşi Reyyan Erdoğan, ilk gecelerini Üsküdar Emniyet Mahallesi'ndeki "baba evinde" geçirdi... 
      YUNUS HAKAN GÜLER ERDEM ÖZCAN DHA 

   
   Lütfü Kırdar'da kıyılan nik hın ardından yeni çift doğrudan Üsküdar'daki eve gitti. Evden ilk çıkanlar Başbakan Tayyip Erdoğan, eşi ve kızları oldu. Mahallelinin tebriklerini kabul eden Erdoğan, daha sonra Ata uçağıyla Bandırma'ya gitti. Erdoğan'ın ayrılmasının ardından Gürgen Sokak sessizliğe büründü. Çiçeği burnunda çiftten ise haber çıkmadı. Bir ara eve çiçek, kutuda televizyon ve vantilatör getirildi. Gürgen Sokak'taki sessizlik üzerine, Reyyan - Bilal çiftinin arka kapıdan çıkarak balayına gittiği iddia edildi. 
   
   ŞEKERLERDE İNDİRİM 
   Bu arada izdihama neden olan nik h şekerlerinin, kadife kese, gümüş ve şekerler olarak ayrı ayrı sipariş edildiği öğrenildi. Kırmızı ve lacivert kadife keseler ile gümüş kutuların fiyatları açıklanmadı. 6 bin 500 adet sipariş edilen gümüş kutuların içine konan badem ve çikolatalar, Pelit Pastaneleri'nden tanesi 750 bin liradan satın alındı. Nik h şekerlerinin toplam maliyeti 6 milyar 500 milyon lira tutarken, Erdoğan Ailesi'ne 1 milyar 625 milyon liralık indirim uygulandı. 
   
   SU BEDELİ 780 MİLYON 
   Gümüş renkli badem ve ambalajlı çikolata ise Pelit Pastanesi'nin 100'ün üzerindeki çeşitleri arasından seçilerek Erdoğan Ailesi'nin Üsküdar'daki evine gönderildi. Tercih yapıldıktan sonra Uzakdoğu ülkesinden getirtilen döküm ve gümüş kutular ile kadife keseler ayrı ayrı Pelit Pastanesi'ne gönderilerek, ambalajları yaptırıldı. Düğünde ikram edilen tek içecek olan Güven Pınar marka sular ise, Güven Su ve Su Gereçleri isimli firmadan temin edildi. Fatih Sultan Mehmet ve Ebubekir Kılıç kardeşlere ait Güven Pınar sularına 780 milyon lira ödendi. n ŞÜKRAN ÖZÇAKMAK ASLI ÖKTENER İstanbul 
   
   'Gelinlik kırmızı olsaydı...'    Gelinliğin iyi dikildiğini, ancak daha modern olabileceğini belirten modacı Barbaros Şansal, "Etnik değerlere göre kırmızı bir gelinlik, sevimli olabilirdi" dedi. 
   
   Erdoğan, Ramsey'in yazlığında kalıyor    Başbakan Erdoğan, dün eşi, kızları Sümeyye ve Esra ile tatil yapmak için Balıkesir'e bağlı Ekinlik Adası'na gitti. Erdoğan, çocuklarına yurtdışında eğitimi sırasında burs sağlayan Ramsey Giyim'in sahibi Remzi Gür'ün misafiri oldu. Erdoğan, dün İstanbul'dan Ata uçağıyla Balıkesir 6. Ana Jet Üssü Komutanlığı'na hareket etti. Erdoğan ve ailesini taşıyan uçak, 12.45'te üsse indi. 
   
   MUMCU DA KALMIŞTI 
   Erdoğan, daha sonra Ekinlik Adası'na gitmek için beş otomobille Erdek'e hareket etti. 
   Erdoğan, Erdek Belediye Başkanı Hüseyin Sarı ile kısa süre sohbet ettikten sonra, ailesiyle birlikte limanda bekleyen Ramsey Giyim'in sahibi Gür'e ait "Safran" adlı yata binerek Ekinlik'e geçti. Gür'ün villasında geçen hafta sonu da Kültür ve Turizm Bakanı Erkan Mumcu bir gün kalmıştı. 
   
   
</TEXT>
</DOC>
