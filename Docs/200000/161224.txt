<DOC>
<DOCNO> 161224 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/05/son/soneko14.html </URL>
<DATE> 2003/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa birinci seansta 10 puan arttı... 
</HEADLINE>
<TEXT>

     İstanbul Menkul Kıymetler Borsası İMKB Ulusal-100 Endeksi, 1. seansı 10.09 puan artışla 11,094.76 puandan tamamladı. 
     Hisse senetlerinin ortalama değer kazancı yüzde 0.09 olarak gerçekleşti. 
     Endeks, bugünkü ilk seansa 1.64 puan artışla 11,086.31 puan seviyesinde başladı. Seansın ilk yarısını 11.133.82 puandan geçen endeks, en düşük 11,083.68, en yüksek 11,203.38 puanı gördü. 
     Seans kapanışında mali endeks 45.06 puan kayıpla 12,999.84 puana geriledi. Sanayi endeksi 53.97 puan artışla 11,531.20 puana, hizmetler endeksi 22.31 puan artışla 7,195.24 puana yükseldi. 
     Böylece, önceki kapanışa göre mali grup hisseler ortalama yüzde 0.35 değer kaybetti. Sanayi grubu hisseler ortalama yüzde 0.47 ve hizmetler grubu hisseler ortalama yüzde 0.31 oranında değer kazandı. 
     İşlem gören toplam 283 hissenin 118'inin fiyatı yükseldi, 77'si değer kaybetti, 88'inin fiyatı değişmedi. 
     İşlem hacminin düşük olduğu seansta, toplam 127 trilyon 935 milyar 151 milyon liralık işlem hacmi oluştu. 
     1. seansta, Deva Holding, İhlas Holding, Doğan Holding, Yapı Kredi Bankası ve Garanti Bankası en yoğun işlem gören hisseler oldu. 
     
</TEXT>
</DOC>
