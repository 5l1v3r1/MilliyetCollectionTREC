<DOC>
<DOCNO> 190690 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/23/son/sondun46.html </URL>
<DATE> 2003/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Cidde'de gösteri yapmak isteyen 50 kişi gözaltında... 
</HEADLINE>
<TEXT>

     Suudi Arabistan'ın Cidde kentinde gösteri yapmak isteyen 50 kadar kişi, güvenlik görevlilerince gözaltına alındı. 
     Bir görgü tanığı, ''100 kadar kişi Endülüs Meydanı'nda akşam üstü bir gösteri düzenlemek istedi, ancak güvenlik görevlileriyle karşılaştılar ve 50 kadar kişi gözaltına alındı, diğerleri sağa sola dağıldı'' dedi. 
     Londra'da sürgünde bulunan, Riyad yönetimine muhalif ''Arabistan'da Reform İçin İslami Hareket MIRA '' örgütünün çağrısı üzerine yapılmaya çalışılan gösteriden önce, 16 Ekim'de başkent Riyad'da da bir gösteri çağrısı yapılmıştı. 
     Muhafazakar bir ülke olan Suudi Arabistan'da gösteriler çok ender görülürken, polisin ve terörle mücadele ekiplerinin başkentte bugün yapılması beklenen bir gösteriyi engellemek için önlem aldığı ve bir camiden başlaması öngörülen gösteriyi engellemek amacıyla bölgeye girişleri kapattığı belirtiliyor. 
     
</TEXT>
</DOC>
