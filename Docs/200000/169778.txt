<DOC>
<DOCNO> 169778 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/16/son/soneko21.html </URL>
<DATE> 2003/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
ATO Başkanı Fren tutmayınca, kamyonu halkın üzerine devirdiler 
</HEADLINE>
<TEXT>

     Ankara Ticaret Odası ATO Başkanı Sinan Aygün, özel işlem vergilerinde artış öngören ek önlemler paketine tepki gösterirken, ''harcama freni tutmayınca kamyonu halkın üzerine devirdiler'' dedi. 
     Aygün, yaptığı yazılı açıklamada, hükümetin yeni kaynak arayışlarını halkın üzerine yönlendirmesinden büyük rahatsızlık duyduklarını belirtirken, ''işin tadı kaçıyor'' dedi. 
     Ek vergilerin iptalini talep ederken, hükümetin yeni vergilerle karşılarına çıktığını ifade eden Aygün, ''Hani vergi barışından 7.9 katrilyon lira gelir elde ediliyordu Hani nerede diğer kaynak paketleri '' diye sordu. 
     Reel sektörün maliyet girdilerinde indirim beklerken ''bindirim'' bulduklarını savunan Aygün, ''Halkın normal vergisini ödeyecek gücü zaten yok. Kemer sıkmayacaksın, harcamaları kısmayacaksın, kendine çeki düzen vermeyeceksin, fren tutmayınca da al sen taşı diye kamyonu halkın üzerine devireceksin. Olmaz böyle bir şey'' dedi. 
     Rant gelirlerinin vergilendirilmediği sürece vergi adaletinin sağlanamayacağını tekrarlayan Aygün, kısa vadeli yabancı sermayeye girişte vergi konulmamasını da eleştirdi. 
     Aygün, asıl kaynağın ''günde 100'er bin dolar ciro yapan Laila ve Reina'ın kapısında, rant geliri elde edenlerin cüzdanında'' olduğunu kaydetti. 
     
</TEXT>
</DOC>
