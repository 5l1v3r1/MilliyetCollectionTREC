<DOC>
<DOCNO> 160434 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/02/guncel/gun01.html </URL>
<DATE> 2003/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Dizi dizi inciler 
</HEADLINE>
<TEXT>

Türban Dosyası Türkiye'nin gündemine oturdu. Övgülerin yanı sıra hemen her görüşten gelen tepkiler, Milliyet araştırmasının tarafsızlığını da kanıtlıyor... 
     DOĞAN AKIN 

     'Türban Dosyası", Tarhan Erdem'in yönettiği kamuoyu araştırmasının yanı sıra sorunu yaşayanların anlatımları, akademisyenler, karşıt görüşler ve çözüm önerileri alınarak hazırlandı. 
     Genel Yayın Yönetmeni Mehmet Y. Yılmaz'ın bir dizi tartışma düzenleyerek gündeme getirdiği dosya, salı gününden beri Milliyet'te, yorumlar da çarşamba gününden beri bütün basında yayımlanıyor. 
     Objektif yorumların yanı sıra "liberal, radikal İslamcı, solcu, sağcı, laik, antilaik" görüşlerle diziye "insafsızlık" ölçüsüne varan tepkiler de var. İyi ki var. Hepsi yan yana, ciddi bir kamuoyu araştırmasının kimseye yaranma amacı güdemeyeceğini kanıtlıyor. Türban Dosyası'nı hazırladığımız için bize gurur veriyor. 
     Bazı yazarlar, verilerle derlenmiş bir yanıta bile olanak bırakmıyor. Örneğin "Türban dosyası... Bal kasesi içinde zehir" başlıklı yazısında Vakit yazarı Hasan Karakaya'ya göre, dizi ile görsel tuzaklar yazılı medyaya taşınıyor 
     "Milliyet'in bal kasesi içinde sunduğu zehir şudur Başını kapatan kadınların aylık geliri 363 milyon lira iken, başını kapatmayan kadınların hane halkı aylık geliri ortalama 964 milyon liradır. Yani Aç başını kazan parayı Gördünüz mü tuzağı, gördünüz mü gizli mesajı Ana yazıda, güya 'örtüye destek' veriyorlar, ama içine öyle mesaj yerleştiriyorlar ki, bunu anlamamak için ahmak olmak lazım .." 
     "Oyun, iliği boşalmak, hile, zoka" gibi sözcüklerle dolu yazı, "... Asıl sinsi amaç başörtülüye köstek olmaktır" teşhisiyle sürüyor ve "Koktu bu ayaklar..." seviyesinde bitiyor. 
     "Vaka bir uzman teşhisi gerektirse de, Allah'tan ümit kesilmez" demek ayıp olur. Kendi ifadesiyle, nasıl "ahmak" olunamayacağını öğrenmiş bulunarak Karakaya'yı geçiyoruz. 
     
     DİLİPAK'IN DA İŞİ ZOR 
     Hayır geçemiyoruz Yine Vakit'ten Abdurrahman Dilipak, perşembe günü "Milli egemenlik ve başörtüsü" başlıklı yazısına, "Bu gerçeği görün artık Kadınların yüzde 64.2'si başını örtüyor" diye başlamasın mı Dilipak'ın verdiği sonuçlar Milliyet'inki ile tıpatıp aynı. Ama kaynak belirtmediğine göre iki olasılık var Ya Dilipak'a gökten bir türban araştırması indi. Ya da gittiğimiz yerlere o da giderek aynı bulgularla dönüverdi. Ne de olsa aklın yolu bir ve belki de Allah türban araştırmalarını da çift yaratıyordur 
     Eğer öyleyse Dilipak, Karakaya "Bu ayaklar koktu Abdurrahman Bunu anlamamak için ahmak olmak gerekir. Gizli mesajları, zehirleri görmedin mi" diye terslenince ne yapacak "Ben içerim bana getir. Selam ve dua ile Hasan. Git başımdan" mı diyecek 
     Vakit bir yandan araştırma sonuçlarını sayfalarında duyururken, "Alın size toplumsal mutabakat" yazısında Demet Tezcan da zokayı yutmuş ve anket sonuçlarını "yasağa karşı toplumsal mutabakat zemini" olarak işlemiş. Yani yaman bir türban dizisi de Vakit'te sürüyor 
     
     MERT OLAYI ÇÖZMÜŞ 
     Nuray Mert, perşembe günü Radikal'de "dosyanın sunuşunu son derece taraflı ve rahatsız edici bulduğunu" söylüyor. Mert, bakın ne kadar sert 
     "Dosya birinci sayfadan, 'Kadınların yüzde 64.2'si başını örtüyor' başlığıyla tanıtılıyor, altındaki başlık 'Beş kardeşten biri direndi.' ... İçerideki iki başlıktan biri 'Dayak yedim, ama yılmadım', diğeri ise 'Sadece yüzde 5 türban diyor.' Birincisi, başörtüsünü dayağın eşlik ettiği bir dayatma, ikincisi 'politik bir simge' olarak takdim ediliyor. İlk elden verilen istatistiki verilerse sosyal statünün yükselmesi ve eğitimle başörtüsünün ... ters orantılı olduğu yönünde. Yani dini yaşantı veya sembollerde ısrar, fakirlik ve cahilliğin ürünüdür şeklinde ve dinin ilkel bir düşünüş tarzı olduğunu iddia eden pozitivist bakışı doğrular nitelikte, bu bilgileri ayrıca yorumlama gereği duyulmamış..." 
     Nelerden rahatsız olmuş Mert 
     Türbana direnen "öteki taraf"tan bir mağdurun anlatımlarından, başörtüsünü "türban" olarak niteleyenlerin oranının başlığa çıkmasından ve statü - eğitim ile başörtüsü arasındaki ters orantının, sıkı durun, "olduğu gibi" verilmesinden. 
     Meslekten gazeteci olmasa da işin ciddi ciddi tekniğine girmiş Nuray Hanım, tamam da, insan hiç olmazsa sayfa düzenini beğenir yani 
     
     'ANATOMİK' BİR KAZA 
     Geldik cuma gününe. Zaman'dan Tamer Korkmaz, "Milliyet'teki Türban Dosyası'nın Anatomisi" başlıklı yazısında, türbanı laiklik karşıtlığının simgesi gibi görmeyenlere ilişkin bulgusuyla araştırmanın "kurulu düzenin tezlerini gayet net çürüttüğünü" öne sürmüş. Hemen ardından, Milliyet'in "kurulu düzeni daha fazla üzmeyelim kaygısıyla dengeciliğe yöneldiğini" söylemiş. Zaman Gazetesi toplantılarında hiç şöyle konuşmalar oluyor mudur 
     - Evet, bir gün ağlayalım, bir gün gülelim. Bugün hangi bölümü veriyoruz 
     - Dün kurulu düzeni üzdük, bugün sıra düzeni mutlu edecek dengeleyici bölümde 
     Korkmaz, Milliyet'in, dizideki tarafsızlık vurgusuna rağmen, tesettür defilesi haberi ile manşetten "tavşan" çıkarıverdiğini söylüyor. Haberin Münevver Arınç tarafından tekzip edildiğini de içerik tekzip edilemedi , sevinçle ekliyor. Ancak aynı haberin ipuçlarının bir gün önce, üstelik "Münevver Arınç'tan tesettür defilesi" başlığıyla Zaman'da çıktığını... Üstüne üstlük Milliyet'in bir gün sonraki haberinde Zaman'a da atıf yapıldığını görmemiş. Bu tür "anatomi" yazılarında kafa - göz, dalak daha kolay yarılıyor demek ki 
     Aynı gün, aynı sayfada Bülent Korucu "düzenin üzüldüğü" bölümde kalakalmış, "Bu ülkede h l iyi şeyler oluyor" diyerek araştırmayı övüyor. Zaman'ın dün yayımladığı düzeyli tartışmanın "dizi dizi inciler"in kapsamı dışında kaldığını ekleyerek geçelim. 
     
Yasakçılarla "körebe" oyunu...      Yeni Şafak'ta Kürşat Bumin, "Bakalım türban 'masadan' ne halde kalkacak " başlığıyla ihtiyatını belli etmiş. "İyi, güzel, hayırlı bir girişim" dediği yazısında önemli bir şerh düşmüş 
     "... Önyargılı değiliz. Hatta bu araştırmanın Belma Akçura'nın ikinci gün birinci gün değil yayımladığı röportajı gibi çok öğretici yanları da var." 
     Bumin, türbanlılarla konuşmasını "öğretici" bulduğu Belma'nın ilk röportajına "ihtiyaç fazlası" muamelesi yapıyor. Çocukken dayak da atılarak örtünmeye zorlanan bir kadının direnişini görmek istemeyen Bumin, gözlerini gerçeklere kapatan yasakçılarla "körebe" mi oynuyor 
     
     ELMALARLA ARMUTLAR 
     "Türban olayında elmalarla armutlar toplanırsa" başlıklı yazısında Hürriyet'ten Tufan Türenç araştırmayı yerle bir etmiş 
     "Tarhan Erdem'in yönettiği araştırmadaki 'Türk kadınının yüzde 64,2'si başını örtüyor' yargısı temel bir yanlıştır ve ... mantıkları zorlamaktadır. Çünkü elmalarla armutlar toplanmıştır... Rahmetli babaannem gibi insanlar türbanlılarla aynı kefeye konuyor. Bu büyük bir yanlıştır... Türkiye'nin geriye götürülmesi ... elmalarla armutlar toplanarak çekilen Türkiye fotoğrafı kabul edilemez." 
     "Kadınların yüzde 64,2'si başörtüsü taktığını, bunlardan yüzde 5,4'ü örtüsüne 'türban' dediğini" söyleyince ancak art niyetli elmalarla armutlar birbirine karışır. Türenç, ağzını açıp gözünü yumarken örtüsüne "türban" diyenlere ilişkin bölümü gözden kaçırmamışsa, Türkiye'yi kurtaracak bulgularını bizimle de paylaşsın. Ciddi bir okuma yapmadan yorumlamayacağımıza söz veriyoruz. 
     38 il, 128 ilçeye bağlı 157 mahalle ve köyde uyguladığınız bir anketteki yanıtlar "yargı" değil "bulgu"dur. "Bu bulgular şu anlama gelir" gibi bir analize "yargı", "Bu temel bir yanlıştır. Mantıkları zorlamaktadır. Hayır, olamaz, kabul edilemez" gibi duygulara da "önyargı" diyoruz. "Eş dost, konu komşu, anne, büyükanne, teyze, hala, hısım akraba" gibi yakın çevre anılarına ise bir şey diyemiyoruz. Sadece Milliyet'te yayımlamıyoruz. 
     
     KILIÇBAY ÇARPITIYOR 
     Nihayet, dün Milliyet yazarı Melih Aşık'ın köşesinde eleştirilerini dile getiren Prof. Dr. Mehmet Ali Kılıçbay, araştırmanın "peşin kabul" ile hazırlandığını iddia etmiş. Özetle diyor ki 
     "Türban takan, baş örten bir hanıma 'Türban üniversitede ya da kamuda serbest bırakılsın mı...' diye sorarsanız elbet 'Bırakılsın' der. Bu tür soruların yansız kişilere sorulması gerekirdi. Başını inançları gereği örttüğünü söyleyen hanımlara kocasının ikinci eş alması ... dince yasak olan altın ve ipek kullanıp kullanmadığı sorulmalıydı..." 
     Sorular, başını örtenlere değil, 38 ilde araştırmaya katılanlara soruldu. Araştırmayla ilk kez ortaya çıkan sonuçları, zaten biliniyormuş gibi tartışan Kılıçbay, "sadece başını örtenlere soru sorulmuş" gibi bir çarpıtmaya tenezzül ediyor. 
     "İnanan kadınların İslam'a ne kadar uygun yaşadığı" araştırmanın "sınırlı" alanının dışında kalsa da, Kılıçbay kararını vermiş bir kere, ateş ettikten sonra nişan alıyor. 
     "Türban Dosyası" vesilesiyle de anlıyoruz ki gözünü yalnızca hedefe kilitleyenler, önlerindeki engelleri göremiyor... 
     Ve insanlar, hayatta, ancak hazır olabildikleri yanıtları bulabiliyor 
     

</TEXT>
</DOC>
