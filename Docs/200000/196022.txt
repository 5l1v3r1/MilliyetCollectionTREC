<DOC>
<DOCNO> 196022 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/17/spor/spo05.html </URL>
<DATE> 2003/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Hagi'ye sert tepki 
</HEADLINE>
<TEXT>

   Rumen basını, Bursa'daki görevinden istifa eden efsane ismi topa tuttu 
      BÜNYAMİN OSMAN 

   
   'Krallar istifa etmez' 
   BURSASPOR Teknik Direktörlüğü'nden istifa eden Hagi'yi Rumen basını sert bir dille eleştirdi. Prosuport gazetesi, "Krallar istifa etmez. Ya ölür, ya da kovulur" başlığını atarken, Gazeta Sporturilor, Hagi'nin Bursa macerasının kısa sürdüğüne dikkat çekti ve istifanın yanlış bir adım olduğunu belirtti. 
   
   Popescu karara şaşırdı 
   HAGİ'NİN 4 ay gibi bir zaman diliminde pes etmesi tepkilerin oluşmasındaki en önemli etken oldu. Popescu, gelişmelerle ilgili olarak şu yorumu yaptı "Şoktayım. Hagi'nin böyle bir karar alacağı aklımın ucundan bile geçmemişti. İki gün önce telefonda görüştüğümüzde hiçbir sorun yoktu. Herhalde ondan sonra bir gariplik oldu. Gerekçesi olmasa bırakmazdı." 
   
   Taraftar istiyor    GALATASARAY taraftar topluluğu UltrArslan'ın, kendi bünyesinde yaptığı ankette, Fatih Terim'in yardımcılığına Hagi'nin getirilmesi sonucu çıktı. Ankete katılanların yüzde 98'i Rumen hocanın göreve başlaması gerektiği savundu. Hatırlanacağı gibi sezon başında da Hagi'nin ismi Sarı - Kırmızılı caimada çok konuşulmuştu. 
   
   
</TEXT>
</DOC>
