<DOC>
<DOCNO> 152393 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/25/son/sonspo25.html </URL>
<DATE> 2003/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş Elazığspor maçına hazır... 
</HEADLINE>
<TEXT>

     Lig lideri Beşiktaş, yarın deplasmanda Elazığspor ile yapacağı maçın hazırlıklarını tamamladı. 
     BJK Nevzat Demir Tesisleri'nde, Teknik Direktör Mircea Lucescu yönetiminde basına kapalı olarak bu sabah çalışan siyah-beyazlılar, akşam üzerini özel uçakla Elazığ'a gidecek. 
     Beşiktaş'ta, sarı kart cezalısı İlhan Mansız'ın yanı sıra kulüple ilişkisi kesilen Pascal Nouma, kondisyon eksikleri bulunan Bayram ve Maldarasanu, Elazığ'da forma giyemeyecek. 
     Beşiktaş'ın, Elazığspor karşısına Cordoba, Zago, Ronaldo, Ahmet Yıldırım, Kaan Dobra, Tayfur, Pancu, Tümer, İbrahim, Sergen, Ahmet Dursun 11'i ile çıkması bekleniyor. 
     
     SARI KART ALARMI 
     Beşiktaş'ın, Elazığspor ile yapılacak maç öncesi teknik heyet, sarı kart cezası sınırında olan futbolcuları uyardı. 
     Siyah-beyazlılarda 3'er sarı kartı bulunan Ahmet Dursun, Ahmet Yıldırım, İbrahim, Tayfur ve Zago, Elazığspor maçında da sarı kart görmeleri halinde, gelecek hafta Altay ile yapılacak maçta cezalı duruma düşecekler. 
     





</TEXT>
</DOC>
