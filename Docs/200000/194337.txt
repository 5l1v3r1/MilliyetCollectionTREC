<DOC>
<DOCNO> 194337 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/09/yasam/yas02.html </URL>
<DATE> 2003/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İşyerinde bilgisayar oyunu verimi artırıyor 
</HEADLINE>
<TEXT>

   Hollanda'da yapılan araştırma, işverenlerin düşündüğü gibi mesai saatleri içinde bilgisayar oyunu oynamanın iş verimini düşürmediğini ortaya çıkardı 
      DIŞ HABERLER SERVİSİ 
   
   HOLLANDA Utrecht Üniversitesi'nde yapılan bir araştırma, işverenlerin içine su serpecek. Araştırmacılar, bir sigorta şirketinin 60 çalışanını iki gruba ayırarak, birinci gruba istedikleri zaman 1 saate kadar basit bilgisayar oyunları oynayabileceklerini, diğer gruba ise oyun oynamamalarını söyledi. 
   
   Kahve molası vermek gibi... 
   BİR ay süren araştırmanın sonunda, oyun oynayan gruptaki çalışanların işlerini daha fazla sevdiği ve üretkenliklerinin arttığı görüldü. Araştırmacı Prof. Jeffrey Goldstein, insanların işlerini sevmesiyle işe gelmeme oranlarının da düşeceğini belirterek, "Oyun oynamak kahve molası vermeye benziyor" dedi. 
   
   
</TEXT>
</DOC>
