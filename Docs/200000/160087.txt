<DOC>
<DOCNO> 160087 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/31/guncel/gun90.html </URL>
<DATE> 2003/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
Serin Duruş 
     Alper Mestçi - Hüseyin Özcan 
serindurus milliyet.com.tr Fax 0212 505 69 19 

Fantastik bir Eurovision ..      2004 Eurovision'u Türkiye'de yapılacak. Yapılacak da, 
     1 Kimle katılacağız 
     2 Hangi dilden söyleyeceğiz 
     3 Kim sunacak 
     4 Kim çekecek 
     5 Kim anlatacak 
     gibi değişik sorular için kaygılanmalar da başladı hafiften. "Yumurta kapıyı kırmasın, insanlar üzülmesin" dedik 2004 Eurovision'unda karşılaşılabilecek sorunları çözdük... 
     
     Kimle katılacağız 
Kesinlikle Müslüm Baba. Önce Nilüfer'in "Son Pişmanlık", sonra Teoman'ın "Paramparça"sını söyleyip artistik ve teknik tüm puanları toplayan Baba şimdi de Sezen Aksu ve Tarkan'ın "İkimizin Yerine"sini söylemiş. Hatta Baba öyle bir öttürmüş ki, Sezen'le Tarkan, Baba'dan aldıkları 30 bin dolarlık çeki parçalamışlar... Baba'yı o akşam bir düşünün sahnede beyazlar içinde... Var mı başka gölge edebilecek 
     Hangi dilden söyleyeceğiz 
Baba'yla birlikte "Dil sorunu da ne Kepek gibi bir şey mi " şeklinde huzura kavuşacağız. Bir Baba'yla kuş sürüsü resmen. Baba kendine mahsus lisanıyla şarkısını söylediğinde tüm ülkeler "Bu ne dili Galiba bizim dilde söylüyor, eski bir lehçe ama güzel de olmuş. Dur bakayım ne diyor " diyerekten verecekler tüm dikkatlerini Baba'ya. Sonuçta Irak savaşı sırasında ABD'nin ne dediğimizi anlamadığı ama savaşa girmekten yırttığımız gibi, malı götürme ihtimalimiz yüksek... 
     Kim sunacak 
Ne demek "Kim sunacak " "I make blind for you" Gözlerini bağlayacağım ve "You speak English like a river" Sular seller gibi İngilizce konuşuyorsun şeklindeki cümle yapısıyla İngilizce'de devrim yapan Acun'dan başkasıyla derdimizi anlatamayız yedi düvele. Yanına da İspanya sahilindeki kızlardan birini koydun muydu mis... Bir alternatif de Seren Serengil. O'nun da canavardır İngilizce'si. 
     Kim çekecek 
Eğer o vakte kadar bir genel müdürü olursa şayet TRT Maalesef . Keşke Sinan Çetin "Romantik" gibi 4 senede çekse hem bahaneyle Eurovision her sene Türkiye'de olur Erman-Hıncal-Şansal-Ahmet Hoca da yorumlasa. Türk Lokumu budur işte, tadından yenmez valla... 
     Kim anlatacak 
Tek kelime R.E.H.A. "Her nerede yaşanıyor ve yaşatılıyorsa insanlar", orada yapılacak Eurovision. "Şarkıyı söylediğiniz sırada burada mıydınız ", "İç bakalım şu suyu... Yahu bir iç şu suyu hele, hah ", "Burada şarkıları ben söyletirim, izin almadan şarkıya başlamayın, atarım stüdyodan dışarı .." 
     Budur, konu kapanmıştır... 
     
     Tüh Olamadı 
     "Vurursa gol olacak, vuruyor top dışarıda .." 
</TEXT>
</DOC>
