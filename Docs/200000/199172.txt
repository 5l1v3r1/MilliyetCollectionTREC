<DOC>
<DOCNO> 199172 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/02/spor/spo02.html </URL>
<DATE> 2003/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Hatırla o günleri 
</HEADLINE>
<TEXT>

   Samandıra Tesisleri'nde düzenlediği basın toplantısına "Size manşet vereyim Cordoba bizde olsa 4-0 kazanırdık" sözleriyle başlayan Teknik Direktör Daum, Enke transferindeki fiyaskoyu çabuk unuttu, iğneyi yanlış yere vurdu 
      Yusuf Kobal 

   
   Yine şaşırttı 
   FENERBAHÇE Teknik Direktörü Christoph Daum da Beşiktaş beraberliğinin faturasını Recep'e kesti, rakibe iki gol hediye ettiklerini söyledi. Samandıra Tesisleri'ndeki basın toplantısına, "Şimdi size seveceğiniz bir manşet vereceğim. Cordoba bizim kalemizde olsaydı, maç 4-0 biterdi" diyen Alman hoca, Sarı - Lacivertli kaleyi sadece bir maç koruyabilen Enke'yi nedense görmezlikten geldi. 
   
   Kendiyle çelişti 
   ALMAN hoca, "Daha güvenilir, daha az hatalı olmaları için kaleciler üzerinde çalışmalıyız. İki kalecimiz de, kendi yaşlarında Türkiye'nin en iyileri. Recep, maçtan sonra haklı eleştirilere maruz kaldı. Ya bu eleştirilerden sonra kendisini salar, ya da kolları sıvayıp kendini ispat eder. Bu maçtan sonra ben de vurursam, olmaz" ifadesini kullanınca toplantıyı takip eden gazeteciler büyük şaşkınlık yaşadı. 
   
   'Şans da önemli' 
   BASIN mensuplarının, "Verdiğiniz örnekle en büyük darbeyi siz vurdunuz" şeklindeki sözleri üzerine Daum, "Volkan demedim. Önümüzdeki maçta Cordoba'yı alamayacağımız için O'nu örnek gösterdim" karşılığını verdi. Alman hoca, takımın sahaya yansıttıkları ve bakış açısından dolayı gurur duyduğunu da belirtti, "Bu istek ve arzuyla her takımı yenebiliriz. Ama her zaman, biraz da şansa ihtiyacımız var" diye konuştu. 
   
   Sözünü geri çekti 
   DAUM, "Beşiktaş'ı çalıştırırken 'Kartal parasıyla Ferrari ile yarışılmaz' demiştiniz. Şimdi o Kartal yarışıyor. Ne düşünüyorsunuz " şeklindeki bir soruya karşılık, "O zaman yaptığım açıklamayı geri çekiyorum" dedi. Daum, hakemlere de taş attı, "Bazen 12 kişiye karşı oynamak durumunda kalıyoruz. Hatta bazı maçlar 12'ye karşı 10 kişi oynuyoruz. İleride gerek görülürse, hakemlerle ilgili de konuşurum" yorumunu yaptı. 
   
   'Yazıktır, günahtır'    Recep isyan etti 
   YUSUF DURSUN 

   BEŞİKTAŞ maçında yediği hatalı gollerle Türkiye'nin gündemine oturan Fenerbahçe kalecisi Recep, Milliyet'e çarpıcı açıklamalar yaptı. Televizyon haberlerini seyredip, gazeteleri okuduktan sonra şok geçirdiğini söyleyen genç file bekçisi, "Evet, skoru belirleyecek hatalı goller yedim. Ama ben vatan haini değilim. Yazıktır, günahtır. Maalesef ülkemizde yabancı kalecilere karşı bir sempati var. Daha çok gencim ve bu hareketler beni yıpratıyor" diye konuştu. 
   
   'Evet hatalıyım' 
   HERKESİN kendisine yardımcı olması gerektiğini belirten Recep sözlerini şöyle sürdürdü "Daha önceki maçlarda kurtardığım pozisyonlar da iyiydim de, şimdi ne oldu Yine söylüyorum özellikle ilk golde hatalıydım. İkinci golde de çıkıp - çıkmamak arasında tereddüt yaşadım. Biz bir takımız. Bazı oyuncular da gol kaçırıyor. Önümde uzun yıllar var ve çok şey öğreneceğim. Rüştü ağabeyden sonra kaleyi korumanın zor olduğunu biliyordum. Ama bu eleştirileri tahmin etmiyordum." 
   
   Servet'e iki maç ceza    PROFESYONEL Futbol Disiplin Kurulu, Samsunspor karşılaşmasında rakibine dirsek vuran Fenerbahçeli Servet'i 2 maç men cezasına çarptırdı. Kurul ayrıca aynı müsabakada çıkan olaylar nedeniyle Fenerbahçe Kulübü'ne de 2.5 milyar lira para cezası verdi. Beşiktaş maçında forma giyemeyen Servet, Ankara deplasmanında da takımdaki yerini alamayacak ve cezasını tamamlayacak. 
   
   Geliyor mu ne    Forması satışta 
   HÜSEYİN YAVUZ 

   TÜRKİYE'YE geri dönüp dönmeyeceği yılan hikayesine dönen Ariel Ortega'nın formaları Fenerium mağazalarında yeniden satışa sunuldu. Sarı - Lacivertliler, Arjantinli yıldızın geçen yıldan kalan formalarına büyük ilgi gösterirken, bu gelişme "Fenerbahçe ile yeniden anlaştı" yorumlarına neden oldu. Teknik Direktör Daum da dün Ortega konusunda ilginç ifadeler kullandı. 
   
   'Çoktan gelirdim' 
   ALMAN hoca, "Ben olsam çoktan uçağa binmiş buraya gelmiştim. Siz basın mensupları olarak, işsizken size imkan sunsalar evde oturup beklermisiniz Hemen işin peşine koşardınız. Ancak şunu da söylemem lazım. Siz de Ortega'nın bugüne kadar kazandığı paraları kazanmış olsaydınız, evde oturmayı tercih eder, çalışmazdınız" diye konuştu. 
   
   Kemal için seferberlik    ANKARAGÜCÜ maçının hazırlıklarına ara vermeden başlayan Fenerbahçe'de Fatih ve Kemal'in hafta sonuna kadar yetişmesi için büyük çaba harcanıyor. Fatih'in çarşamba gününden itibaren antrenmanlara başlaması beklenirken, Kemal için de doktorlar seferber oldu. Teknik Direktör Daum'un cezalı oyuncuların çokluğu nedeniyle başkent deplasmanında bu iki oyuncuya görev vermek istediği belirtildi. 
   
   Luce'ye yaylım ateş    ASBAŞKAN Hakan Bilal Kutlualp, Beşiktaş Teknik Direktörü Mircea Lucescu'nun karşılaşma sonrası Fenerbahçeli futbolcular için söylediği sözlere sert tepki verdi. Kutlualp, "Lucescu sertlikten yakınmış. Fenerbahçeli futbolcular ne bir katil, ne de bir kasap gibi mücadele etti, aslanlar gibi çıkıp futbolunu oynadı. Sahada hiçbir gerginliğin olmaması da maçın gayet temiz bir ortamda geçtiğine kanıttır. Lucescu, hayal aleminde. Bu tür konuşmaları zaman zaman kasıtlı olarak yapıyor. Büyük kulüplerde görev alan kişiler konuşurken daha dikkatli davranacak" dedi. 
   
   'Farkı kapatırız'    ÜMİT Özat, Beşiktaş karşısındaki 2-2'lik sonucun kendilerini bir hayli üzdüğünü, emeklerinin karşılığını alamadıklarını belirtti. Tecrübeli oyuncu, "Ama oturup bunu düşünerek kendimizi bırakmak doğru olmaz. İlk yarıda 4 maçımız kaldı. Hepsini kazanmalıyız. Artık puan kaybetme lüksümüz kalmadı. Bu köprünün altından daha nice sular akar. Beşiktaş ile aramızdaki puan farkı kapanmayacak kadar büyük değil. Devre arasında eksiklerimizi tamamlayıp, ikinci yarıda daha başarılı olabiliriz. Fenerbahçe'nin zirveyi yakalayacağına inancım tam" diye konuştu. 
   
   Hep destek, tam destek    Fenerbahçe Başkanı Aziz Yıldırım, Beşiktaş maçında takımıyla gurur duyduğunu söyledi, "Bu kadar hırslı oynamaya devam edelim, şampiyon oluruz" diye konuştu 
   
   Daum'a güvenoyu 
   BAŞKAN Aziz Yıldırım, Teknik Direktör Daum'a güvenmeye devam ettiklerini ve bu sezon şampiyonluğa ulaşacaklarını söyledi. Kulübün resmi internet sitesine açıklama yapan Yıldırım, "Biz bu takımı, güvendiğimiz, kariyerini ispatlamış, başarılı bir teknik adama emanet ettik. Ne bir oyuncumuzun kadroya alınmaması için telkinde bulunduk, ne de belli mevkiler için transfer isteğinde. Artık beni tanımanızı istiyorum. Benim işim bu değil. Benim işim görev başındakilere, imkan yaratmak, destek olmak" dedi. 
   
   Taraftara mesaj 
   DERBİ maçta alınan sonuç ne olursa olsun, Fenerbahçeli olmaktan bir kez daha gurur duyduğunu anlatan Aziz Yıldırım, "Muhteşem taraftarımıza, hak ettikleri galibiyeti tattıramadığımız için çok üzgünüm. Ama hak ettiklerini onlara vermeden rahat etmeyeceğim. Bu takım, bu kadar hırslı oynamaya devam etsin, ligin en iyi futbolunu oynasın, puan farkı ne olursa olsun şampiyonluk bizim olacaktır. Hiç kimse beni aksine inandıramaz. Bu renklere gönül verenlere sesleniyorum, inanmaktan vazgeçmeyin" diye konuştu. 
   
   Daum'un son prensi    'Çabuk olalım' 
   MEHMET DEMİRCAN 

   TEKNİK Direktör Christoph Daum'un Tugay Kerimoğlu'nun transferine bir an önce nokta koyulmasını istediği öğrenildi. Milli oyuncu için yönetime, "Takıma büyük fayda sağlar. Hem orta sahayı toparlar, hem de defansif özellikleriyle güven verir. Bir an önce bu sorunu çözersek iyi olur" dediği, Tugay'ın da kendisine yapılan teklife "evet" dediği bildirildi. 
   
   'Onlar istedi' 
   TRANSFERİN basına yansımasından rahatsız olan Tugay'ın yakın çevresine "Ben Fenerbahçe'ye teklif götürmedim, onlar bana geldi. Olayın yanlış yorumlanması beni üzdü" dediği de öğrenildi. Sözleşmesi haziran ayında bitecek olan milli futbolcunun kulübü Blackburn Rovers ile temasların hız kazandığı, bonservis konusunun bir kaç gün içinde çözüleceği kaydedildi. 
   
   
</TEXT>
</DOC>
