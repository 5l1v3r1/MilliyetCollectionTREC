<DOC>
<DOCNO> 197649 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/24/son/sontur05.html </URL>
<DATE> 2003/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Bugün 24 Kasım... Öğretmenler Günü kutlu olsun... 
</HEADLINE>
<TEXT>

     Milli Eğitim Bakanı Hüseyin Çelik, 24 Kasım Öğretmenler günü dolayısıyla öğretmenler ve bakanlık personeliyle Anıtkabir'i ziyaret etti. 
     Çelik, Ulu Önder Atatürk'ün kabrine çelenk koydu ve saygı duruşunda bulunuldu. 
     Anıtkabir Özel Defteri'ni de imzalayan Çelik, şunları yazdı 
     ''Büyük Atatürk, yine bir 24 Kasım Öğretmenler Günü dolayısıyla huzurunuzdayız. Cumhuriyeti gençliğe, gençliği de öğretmenlere emanet ettiğinin farkındayız. Başkan bir şeyin de çok iyi farkındayız O da esas savaşın cehalete karşı yapılan savaş olduğudur. 
     Milli Eğitim camiası bütün fertleriyle, senin işaret ettiğin fikri hür, irfanı hür, vicdanı hür nesiller yetiştirmek için büyük bir azim ve kararlılık içerisindedir. Bir öğretmenler gününde seni şükran ve minnetle bir kez daha anıyoruz. Cumhuriyetimizin ve milletimizin geleceği daha aydınlık, ufuklarımız daha berrak olacaktır. Bakanlığımız ve 59. Hükümetimiz devletin bekası ve milletin refahı için üzerine düşeni yapmaktadır. En derin saygılarımla.'' Anıtkabir'e ziyaretin ardından Milli Eğitim Bakanlığı önünde de tören düzenlendi. Çelik, Başöğretmen Atatürk anıtına çelenk koydu ve saygı duruşunda bulunularak, İstiklal Marşı okundu. 
     
</TEXT>
</DOC>
