<DOC>
<DOCNO> 177065 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/21/dunya/dun02.html </URL>
<DATE> 2003/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Kazan BM'ye saldırı doğal 
</HEADLINE>
<TEXT>

   ANKARA Milliyet 

   
   SP Genel Başkan Yardımcısı Şevket Kazan, Bağdat'ta BM merkezine yönelik saldırının üzücü ancak doğal olduğunu belirterek, "Saldırı Irak'a asker göndermeye hazırlananlara zannediyorum ilahi bir ikaz olur" dedi. Kazan, dünkü basın toplantısında Bağdat'taki saldırıyla ilgili ilginç bir çıkış yaptı. Kazan, "Ülkesi işgal edilmiş bir halkın, bu işgali bir an önce bertaraf etmek için çaba göstermesi gayet doğaldır. Biz de İstiklal Harbi'nde böyle yapmıştık" diye konuştu. Kazan, Bağdat'taki BM temsilciliğinin tam bir ABD uydusu konumunda görev yaptığını öne sürdü. Kazan şöyle devam etti "Bütün bu gerçekleri görerek AKP hükümetini uyarıyoruz. PKK terörü Türkiye'yi 10 yıl uğraştırdı. H l yaralar sarılmadı. Hal böyleyken, şimdi kardeş Irak topraklarında işgalci bir devlete yardımcı olmak, ABD askerlerini korumak için gitmek, bizim ne şan ve şerefle dolu tarihi misyonumuza ne de insanlık anlayışımıza uyar." 
   
</TEXT>
</DOC>
