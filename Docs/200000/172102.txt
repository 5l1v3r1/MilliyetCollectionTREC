<DOC>
<DOCNO> 172102 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/28/son/sondun18.html </URL>
<DATE> 2003/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiliz bilim adamı "Küresel ısınma da bir tür kitle imha silahı" 
</HEADLINE>
<TEXT>

     İngiliz bilim adamı Sir John Houghton, ''küresel ısınmanın da bir tür kitle imha silahı'' olduğunu belirtti. 
     İngiltere Meteoroloji Kurumu'nun eski başkanı ve iklim değişikliklerinin etkileri konusunda çalışmalar yapmak için BM tarafından görevlendirilen çalışma grubunun eski başkan yardımcısı olan Sir Houghton, The Guardian gazetesinde yayımlanan yazısında, küresel ısınmanın, en az kimyasal, biyolojik veya nükleer silahlar kadar, yani uluslararası terörizm kadar tehlikeli olduğunu savundu. 
     Sir Houghton yazısında, ''Mayıs ayında ABD'yi 562 kasırga vurdu, bunun sonucunda 41 kişi öldü. Bu durum en çok gelişmekte olan ülkeleri etkiliyor. Hindistan'da bu yıl Muson yağmurları mevsimi öncesinde sıcaklıklar normal değerlerin çok üzerinde seyretti, bu öldürücü sıcak hava dalgasının sonucunda yaklaşık 1500 kişi hayatını kaybetti. Bu sayı, 11 Eylül 2001'de Dünya Ticaret Merkezi'ne yapılan terörist saldırılarda ölenlerin yarısına eşittir'' dedi. 
     
</TEXT>
</DOC>
