<DOC>
<DOCNO> 180996 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/08/son/sondun05.html </URL>
<DATE> 2003/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
En iyi takvim kızı Kylie Minogue... 
</HEADLINE>
<TEXT>

     Manken ve aktris Kylie Minogue'un en iyi takvim kızı olduğu ortaya çıktı. 
     Ünlüleri takvim yıldızı olarak kullanan Danilo adlı firma tarafından yapılan açıklamaya göre, Kylie Minogue'un fotoğraflarının bulunduğu takvimler kadınlar arasında en çok satanların başında geliyor. 
     Açıklamada, ''Kylie'nin seksi pozları, onun son 25 yıl içinde en fazla rağbet gören kadın takvim yıldızı olmasını sağladı'' denildi. 
     Kylie Minogue'un fotoğraflarının bulunduğu takvimlerin satışının 750 bin adede ulaştığı, 2004 yılı takvimleriyle birlikte satış miktarının bir milyonu aşmasının beklendiği kaydedildi. 
     İkinci sırada ise Spice Girls Baharat Kızlar bulunuyor. 
     Erkekler arasında ise Cliff Richard 1,5 milyon adetlik satışla başta geliyor. Richard'ı, David Beckham izliyor. 
     Takvimlerinde Blue, Beckham ve Robbie Williams gibi sporcu ve sanatçıların fotoğraflarını kullanan Danilo firması şimdiye kadar 75 milyon adet takvim sattı. 

     
</TEXT>
</DOC>
