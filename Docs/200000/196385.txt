<DOC>
<DOCNO> 196385 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/18/son/sonspo14.html </URL>
<DATE> 2003/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İlhan Mansız'a ''gol garantili'' krampon... 
</HEADLINE>
<TEXT>

     Puma firması, milli takım ve Beşiktaş'ın golcü futbolcusu İlhan Mansız için özel bir krampon üretti. 
     Puma firmasından yapılan açıklamada, Almanya ve ABD'de uzmanlar tarafından dizayn ve test edilerek hazırlanan ve ''Icana'' ismi verilen kramponun, ilk kez İlhan Mansız tarafından, Letonya maçında kullanılacağı bildirildi. 
     Puma Satış Müdürü Atalay Camcı, dünyanın en hafif ve vida sayısının diğer ayakkabılara oranla fazla olduğu kramponun, dünyada ilk kez İlhan Mansız tarafından giyileceğini söyledi. 
     Camcı, kramponun derisinin özel olarak hazırlandığını belirterek, ''Kramponun en büyük özelliği topa yön verme ve topu istediği derecede hızlandırma konusundaki rahatlığıdır. Ayrıca özel yastıklama sayesinde bileğe gelen darbede sakatlığı önlüyor. Kısaca gol atmak için her türlü teknolojiye sahip'' diye konuştu. 
     
</TEXT>
</DOC>
