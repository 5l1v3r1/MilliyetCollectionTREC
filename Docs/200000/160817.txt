<DOC>
<DOCNO> 160817 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/03/son/sonspo05.html </URL>
<DATE> 2003/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ın tüm şampiyonluklarında yabancı teknik adam var 
</HEADLINE>
<TEXT>

     Beşiktaş kuruluşunun 100. yılında Birinci Süper Futbol Ligi'nde şampiyonluğa ulaşırken, yine yabancı bir teknik adamla mutlu sona ulaştı. 
     Beşiktaş'ın, 1959 yılından beri oynanan ligde elde ettiği 10 şampiyonluğunda da yabancı uyruklu antrenörlerin imzası bulunuyor. 
     Siyah-beyazlıların bugüne kadar elde ettiği başarılarında 5 ülkeden, 7 antrenör söz sahibi oldu. 
     Beşiktaş şampiyonluklarını, Andreas Kutik Macaristan , Lubita Spajiç Yugoslavya 2 kez, Dorde Miliç Yugoslavya , Branko Stankoviç Yugoslavya , Gordon Milne İngiltere 3 kez, Christoph Daum Almanya ve son olarak da Mircea Lucescu Romanya ile yaşadı. 
     Beşiktaş, 2 kez ezeli rakiplerinin şampiyonluk yaşamış antrenörleri ile anlaşarak hedefe ulaştı. 
     
     LUCESCU 2 TAKIMI BİRDEN ŞAMPİYON YAPAN 3. ANTRENÖR 
     Geçen yıl Galatasaray'ı şampiyonluk kürsüsüne çıkaran Mircea Lucescu, bu sezon da Beşiktaş'ı şampiyonluğa taşırken, Birinci Süper Ligde 2 takımı birden şampiyon yapan 3. teknik adam oldu. 
     Daha önce 1968-69 sezonunda Galatasaray'ı şampiyon yapan Yugoslav uyruklu Toma Kaleperoviç, 1977-78 Fenerbahçe'yi, 1982-83 Fenerbahçe'yi birincilik kürsüsüne taşıyan yine Yugoslav Branko Stankoviç, 1985-86 sezonunda da Beşiktaş mutlu sona kavuşturmuştu. 
     
     25. TEKNİK ADAM ŞAMPİYONLUK YAŞADI 
     1959 yılından beri oynanan Birinci Süper Futbol Ligi'nde bugüne kadar 25 teknik adam şampiyonluğu tattı. 
     Lig tarihinde geride kalan 45 sezonda yaşanan şampiyonluklardan 32'sinde 20 yabancı teknik direktörün ve 13'ünde ise 5 Türk antrenörün imzası bulunuyor. 
     
</TEXT>
</DOC>
