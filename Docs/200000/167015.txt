<DOC>
<DOCNO> 167015 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/03/yasam/yas08.html </URL>
<DATE> 2003/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
16 yaşındaki gence 6 kişi tecavüz etti 
</HEADLINE>
<TEXT>

     SADİ NERGİZDAL Antalya DHA 

     Antalya'nın Alanya ilçesinde, 16 yaşındaki A.Ç.'ye 6 kişi plajda tecavüz etti. Suçüstü yakalanan sapıklar, adliyeye sevkedildi. Bir hafta önce Ankara'dan Alanya'ya iş bulmak amacıyla gelen A.Ç., plajlardan topladığı bira kutuları ve şişeleri satarak para kazanmaya başladı. Önceki gece Kleopatra Plajı'nda yine bira şişesi toplayan A.Ç., 6 sapığın saldırısına uğradı. Bağırmaması için ağzı kapatılan A.Ç.'ye, 6 kişi sırayla tecavüz etti. Olayı gören vatandaşların ihbarı üzerine Asayiş Büro Ekipleri A.Ç.'yi sapıkların elinden kurtarırken, suçüstü yakalanan Adnan Koca 32 , Ali Nafiz Berber 19 , Gökhan Kenten 30 , Erdem Can 34 , İsmail Kerman 19 ve İbrahim Küçük 19 gözaltına alındı. A.Ç., "Bağırmayayım diye ağzımı elleriyle kapadılar ve sırayla tecavüz ettiler. Maddi manevi tazminat davası açacağım" derken, çeşitli suçlardan sabıkalı oldukları anlaşılan sanıklardan Koca, Kenten ve Can, tutuklandı. Diğer sanıklar tutuksuz yargılanmak üzere serbest bırakıldı. 
     

</TEXT>
</DOC>
