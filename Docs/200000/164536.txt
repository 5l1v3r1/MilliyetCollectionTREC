<DOC>
<DOCNO> 164536 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/21/spor/spo03.html </URL>
<DATE> 2003/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
ANDERSON UMUDU 
</HEADLINE>
<TEXT>

Galatasaray, Katar'daki kulübe henüz imza atmayan Lyon'un Brezilyalı golcüsü konusunda yeniden harekete geçti. Yönetim, Sonny Anderson ile masaya oturmak için tatilden dönmesini bekliyor 
     HALİL ÖZER 

     Araştırma yaptı 
     SARI - Kırmızılı kulüp, transfer listesinin ilk sırasında yer alan Lyon'un Brezilyalı golcüsü Sonny Anderson için yeniden umutlandı. Anderson için bir süre önce görüşmeleri başlatan, hatta sonuç alma aşamasına da gelen Sarı - Kırmızılı yönetim, Katar'dan bu futbolcuya gelen teklif ile geri adım atmıştı. Ancak medyanın bile umut kestiği Brezilyalı futbolcu konusunda son bir araştırma yaptıran Cim - Bom, Katar'daki kulübe imza atmadığını öğrendi. 
     
     Ay sonunda dönecek 
     CİM - BOM, medyanın da bu transferi unutması üzerine, Anderson konusunu bir daha gündeme getirmedi. Brezilyalı futbolcu ile son bir görüşme yapan yönetim, "Tatildeyim, henüz karar vermedim. Dönüşte tekliflere bakacağım" yanıtını aldı. Bunun üzerine Sarı - Kırmızılılar, baskı yapıp, Anderson'u rahatsız etmemek için sessiz bir bekleyişe geçti. Anderson'un ay sonunda Brezilya'dan döneceği ve Galatasaray ile Katar arasında tercih kullanacağı bildirildi. 
     
Pratez şaşırdı Galatasaray'ın renklerine kattığı Brezilyalı futbolcunun, bu transferi tatilde öğrendiği ve şaşkına döndüğü belirtildi 
     MURAT AĞCA 

     Sıcak baktı 
     SARI - Kırmızılı kulübün Portekiz'in Sporting Lizbon takımından transfer ettiği Cesar Pratez'in, gelişmeleri basından öğrendiği bildirildi. Cim - Bom yönetiminin, menajeri kanalıyla anlaşma sağladığı Brezilyalı futbolcunun transferi öğrenince, "Böyle bir gelişme beklemiyordum. Menajerim de bir şey söylemedi. Xavier'i arayıp, Galatasaray hakkında bilgi alacağım" dediği belirtildi. Bu arada Ali Dürüst de, Pratez ile ön anlaşma yaptıklarını açıkladı. 
     
     Dürüst açıkladı 
     GALATASARAY İkinci Başkanı Dürüst, Sporting Lizbonlu futbolcu ile 3 yıllık yıllık sözleşme yaptıklarını belirtti. Ali Dürüst, bu anlaşmanın opsiyonlu imzalandığını, Galatasaray'ın istemesi halinde sözleşmeyi 2 yıl daha uzatabileceğini de kaydetti. İkinci Başkan Pratez'i bonservisiyle birlikte aldıklarını ve belli bir ücret ödediklerini vurgularken, futbolcunun ay sonuna doğru Türkiye'ye geleceğini sözlerine ekledi. 
     
İlginç anket      GALATASARAY'DA taraftarlar, geçtiğimiz sezonu, internet sitesinde gerçekleştirdikleri ankette sorguladılar. Taraftarların sitesi olarak bilinen "www.galatasaray.com"da 4958 kişinin katıldığı ankette, yönetim kurulu ve futbol takımını başarısız, Fatih Terim'i ise az farkla da olsa başarılı bulundu. 
     
     Sonuçlar 
     Yönetim başarılı mı 
     HAYIR 65.9 
     EVET 34.1 
     
     Takım başarılı mı 
     HAYIR 68 
     EVET 32 
     
     Terim başarılı mı 
     EVET 53.6 
     HAYIR 46.4 
     
     Başarısız futbolcu 
     1 - Hasan Şaş 
     2 - Ümit Davala 
     3 - Haim Revivo 
     4 - Fabio Pinto 
     5 - Joao Batista 
     
     Başarılı futbolcu 
     1 - Volkan Arslan 
     2 - Ümit Karan 
     3 - Bülent Korkmaz 
     4 - Ergün Penbe 
     5- Mondragon 
     
     Lucescu kararı hatalı mı 
     HAYIR 62.7 
     EVET 37,3 
     
     Terim kararı doğru mu 
     EVET 72.4 
     HAYIR 27.6 
     
     Düşüşün nedenleri 
     Futbolcu yetersizliği 42.9 
     Yönetim yanlışı 24.1 
     Teknik hata 20.3 
     Masabaşı oyunlar 9.8 
     Güçlü rakipler 2.8 
     
     Revizyon ne olmalı 
     Yıldız alınmalı 41.2 
     Takım tutulmalı 30.9 
     Genç yetiştirilmeli 15.5 
     Baştan yapılanmalı 12.4 
     
     Terim tek yetkili olmalı mı 
     EVET 71.0 
     HAYIR 29.0 
     

</TEXT>
</DOC>
