<DOC>
<DOCNO> 191659 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/27/son/sontur06.html </URL>
<DATE> 2003/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
AK Parti milletvekili, Sezer'in davetiyesini iade etti... 
</HEADLINE>
<TEXT>

     AK Parti Kahramanmaraş Milletvekili Mehmet Yılmazcan, 29 Ekim Cumhuriyet Bayramı nedeniyle Çankaya Köşkü'nde verilecek resepsiyon için kendisine gönderilen tek kişilik davetiyeyi iade etti. 
     Yılmazcan, ''Cumhurbaşkanlığı Makamı''na gönderdiği yazıda, şunları kaydetti 
     ''Kahramanmaraş AK Parti milletvekiliyim. Resepsiyon davetinde sadece şahsımın tek çağrılı olduğunu gördüm. 
     Eşim, 7 yıl kurum avukatlığı, 20 yıldır hakimlik yapan ve halen Adalet Bakanlığı Personel Genel Müdürlüğü görevini vekaleten yürüten bir hanımefendidir. 
     Zat-ı aliniz de geçmişte aynı meslekten olduğunuz malumlarıdır. Aynı çatı altında bulunmaktan rahatsızlık duymayacağınızı tahmin ettiğim eşimin davet edilmediği yere gelmeyi kendime yakıştıramadığımdan davetiyeniz ekte iade edilmiştir.'' 
     
</TEXT>
</DOC>
