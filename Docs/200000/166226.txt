<DOC>
<DOCNO> 166226 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/29/son/sonspo20.html </URL>
<DATE> 2003/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaddafi'nin oğlu Saadi Perugia'ya imza attı 
</HEADLINE>
<TEXT>

     Libya lideri Muammer El Kaddafi'nin futbolcu oğlu Saadi Kaddafi, İtalya Birinci Futbol Ligi takımlarından Perugia ile 2 yıllık sözleşme imzaladı. 
     Perugia Kulübü Başkanı Luciano Gaucci, 600 bin dolara sözleşme yapan ve bu ayın başında Libya takımı İttihad'dan ayrılan Saadi'nin 19 numaralı formayı giyeceğini söyledi. 
     Bu arada İtalya basını, bu popüler ve agresif orta alan oyuncusunun transferiyle ilgili değişik yorumlarda bulundu. 
     Geçen sezon ligi 9. sırada bitiren Perugia, birkaç yıldır orta sıralarda yer alıyor. 
     İtalyan futbolunun fanatik taraftarı olarak bilinen Kaddafi, geçen yıl FC Juventus ve AC Parma takımları arasında yapılan İtalya Süper Kupası maçının Libya'nın Trablus kentinde yapılmasına önayak olmuştu. 
     Libya, aynı zamanda 2010 Dünya Kupası'nın da organizasyonuna aday. 
     
</TEXT>
</DOC>
