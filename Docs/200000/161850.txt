<DOC>
<DOCNO> 161850 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/08/son/soneko10.html </URL>
<DATE> 2003/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Bankası'nda Chhibber'in yerine Lieberman ya da Siegelbaum 
</HEADLINE>
<TEXT>

     Dünya Bankası Türkiye Direktörü görevi temmuz ayında dolacak olan Ajay Chhibber'in yerine, aynı göreve Ira Lieberman ya da Paul Siegelbaum'un getirilmesi bekleniyor. 
     Her iki Banka yetkilisi de Türkiye'yi yakından tanıyor. Özellikle Ira Lieberman, İstanbul Yaklaşımı çerçevesinde sık aralıklarla Türkiye'ye çalışma ziyaretlerinde bulunduğu biliniyor. 
     Ira Lieberman, Dünya Bankası Avrupa ve Orta Asya Bölgesi Mali ve Özel Sektör Birimi'nde ECSPF sektör yöneticisi statüsünde bulunuyor. 
     Daha üst düzeydeki Paul Siegelbaum ise ECSPF'nin direktörlüğünü yapıyor. 
     1982 yılında Dünya Bankası'nda çalışmaya başlayan Paul Siegelbaum ECSPF'nin başkanı konumunda bulunuyor. 
     Özelleştirme ve mali sektör reformu konularında uzman Siegelbaum, Belarus ve Ukrayna Ülke direktörlüklerini de yapmıştı. 
     
     IFC TEMSİLCİSİ EMEKLİ OLUYOR ... 
     Öte yandan, İstanbul'da, Uluslararası Finans Kurumu'nun IFC Güney Avrupa ve Orta Asya temsilcisi olarak görev yapan, İran asıllı Hosrov Zamani'nin de yakında emekli olacağı öğrenildi. 
     IFC'nin bölge merkezi İstanbul'da bulunuyor. 
     
</TEXT>
</DOC>
