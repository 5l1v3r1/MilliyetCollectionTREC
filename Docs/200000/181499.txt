<DOC>
<DOCNO> 181499 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/10/son/soneko22.html </URL>
<DATE> 2003/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa Hükümeti kemerleri sıkıyor... 
</HEADLINE>
<TEXT>

     Fransa'da hükümet, bütçe açığını kapatmak amacıyla, gelecek yıl 4 bin 500 kişilik memur kadrosunu iptal edecek. 
     Fransız basınında çıkan haberlere göre, ''Başbakan Jean-Pierre Raffarin, bakanlar kurulu toplantısında bütün bakanlarından tasarruf tedbirlerini artırmalarını'' istedi. 
     Yine basında çıkan haberlere göre, iptal edilecek kadrolarını sayısı 5 bine kadar çıkabilecek. 
     Başbakan Jean-Pierre Raffarin'in, savunma, adalet ve içişleri bakanlıkları dışında, diğer bakanlıkların emekli olan kadroların yerine başkalarının alınmaması için kesin talimat verdiği bildirildi. 
     Fransa'da Maliye Bakanlığı'nın 2004 yılı için hazırladığı bütçe, bu ay sonunda bakanlar kuruluna sunulacak. 
     Fransa'da bütçe açıklarının, gayri safi milli hasılaya oranının yüzde 4'ü geçmesi, euro kriterlerine uymadığı gerekçesiyle, AB Komisyonu'nun sert tepkisine neden oluyor. 
     
</TEXT>
</DOC>
