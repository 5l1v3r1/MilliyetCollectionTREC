<DOC>
<DOCNO> 186622 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/05/son/sonspo09.html </URL>
<DATE> 2003/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
G.Saray savunması kırmızı alarm veriyor.. 
</HEADLINE>
<TEXT>

     Birinci Süper Futbol Ligi'nde puan cetvelinde 3. sırada olmasına rağmen taraftarlarını ortaya konulan futbol açısından tatmin edemeyen Galatasaray'da, savunma alarm veriyor. 
     Geçen sezon 8. hafta sonunda bir maçı eksik olmasına rağmen, bu sezon olduğu gibi yine 17 puan toplayan Galatasaray, yaptığı 7 maçta sadece kalesinde 4 gol Maç başına 0.57 gol görmüştü. 
     Galatasaray, bu sezon ise 8 maçta kalesinde 11 gol Maç başına 1.37 görürken, savunmasında da büyük gedikler verdi. 
     Sarı-kırmızılıların, ligde sadece 7 golü bulunan ve puan cetvelinde son sırada bulunan Akçaabat Sebatspor karşısında evinde oynadığı karşılaşmada kalesinde 3 gol birden görmesi de taraftarları endişeye sevketti. 
     
     HAGİ'NİN TAKIMI 12 GOL YEDİ 

     Galatasaray, kalesinde 11 gol görürken, ligde 4 mağlubiyeti bulunan Bursaspor 12 gol yedi. 
     Ligde Malatyaspor'a dün 2-1 yenilen ve zor günler yaşayan Bursaspor ile Galatasaray arasında yenilen goller arasında sadece 1 farkın bulunması dikkat çekti. 
     Ligde, zirve yarışında bulunan Malatyaspor 8. hafta sonunda 8, Denizlispor ise sadece 7 gol yerken, bu sezon inişli çıkışlı bir grafik yaşayan Gençlerbirliği ise 4 kez yenilmesine rağmen kalesinde 9 gol gördü. 

     
</TEXT>
</DOC>
