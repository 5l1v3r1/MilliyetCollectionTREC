<DOC>
<DOCNO> 175399 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/13/yasam/yas07.html </URL>
<DATE> 2003/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
'Cep'e dalınca treni görmedi 
</HEADLINE>
<TEXT>

   Raylardan geçerken cep telefonuyla konuşmayı sürdüren Cevat Şimşek, dalgınlığının bedelini canıyla ödedi 
      MURAT EĞİLMEZ İzmir DHA 
   
   İzmir Bayraklı'da yayaya kapalı alandan geçerken can veren Cevat Şimşek'in, cep telefonuyla konuştuğu için üstüne gelen treni fark etmediği iddia edildi. 
   Bayraklı İstasyonu yakınlarında önceki gün saat 12.30'da meydana gelen kazada, özel bir şirkette servis şoförlüğü yapan Şimşek, tren yolunun yayaya kapalı bölümünden geçmeye kalkıştı. Görgü tanıklarının ifadesine göre, bir yandan rayları geçmeye çalışırken diğer yandan da cep telefonuyla konuşan Şimşek 45 , makinistler Ayhan Kılcı 33 ve Osman Temelata 47 yönetimindeki Ankara - İzmir seferini yapan ekspres trenini fark edemedi. Trenin altında kalarak olay yerinde ölen Şimşek, doğum yeri Yeni Foça'nın Kozbeyli köyünde dün öğlen kılınan cenaze namazı sonrası toprağa verildi. Aynı yerde daha önce de kazaların meydana geldiğinden şik yet eden semt sakinleriyse, tren yolunun tel örgülerle kapatılmasını ve mevcut üstgeçidin düzenlenmesini istedi. 
   
   
</TEXT>
</DOC>
