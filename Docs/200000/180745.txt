<DOC>
<DOCNO> 180745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/06/son/sonspo16.html </URL>
<DATE> 2003/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İsveç polisi nihayet '12 Dev Adam'ı korumaya başladı 
</HEADLINE>
<TEXT>

     33. Avrupa Basketbol Şampiyonası'nda, Basketbol Federasyonunun, takımın güvenliğinin sağlanması için organizasyon komitesine yaptığı baskı sonuç getirdi. 
     Türk basketbolculara dün gece yapılan saldırının ardından bugün gerekli güvenlik önlemlerinin alınmamasına büyük tepki gösteren federasyonun bu çıkışı, İsveçli organizatörleri harekete geçirdi. 
     Bugün öğleden sonra İsveç polisi, Milli takımın kaldığı Grand Otel çevresine güvenlik şeridi çekerek, yoğun bir kontrole başladı. Şampiyonaya akreditasyonu olmayan hiç kimse otele yaklaştırılmıyor. 
     
     BİLETLER KARABORSADA 
     Türkiye, Yunanistan maçının biletleri karaborsaya düştü. D Grubu'nda yapılacak karşılaşma öncesinde 2 ülke taraftarları maça büyük ilgi gösterince, normalde 220 İsveç Kronu olan maç biletlerinin fiyatı 800 krona kadar yükseldi. 
     Strazborg ve Göteborg'dan gelen birçok gurbetçi biletleri yüksek ücret ödeyerek almak zorunda kaldı. 
     
</TEXT>
</DOC>
