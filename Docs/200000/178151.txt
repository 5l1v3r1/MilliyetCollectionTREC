<DOC>
<DOCNO> 178151 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/26/yasam/yas01.html </URL>
<DATE> 2003/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Hatırlıyorum öyleyse varım 
</HEADLINE>
<TEXT>

   Business Week dergisi, gelecek 10 yıl içinde yaklaşık 20 milyon insanın k busu olacağı söylenen 'bunama'yı ve ilaçlarını masaya yatırdı 
      
   'Biz öğrendiklerimiz ve hatırladıklarımızla biziz' demiş Nobel ödüllü Dr. Eric R. Kandel. Business Week dergisi de, önümüzdeki 10 yıl içinde yaklaşık 20 milyon insanın k busu olacak 'bunama'yı ve bu hastalığa karşı ilaçları kapak konusu yaptı. Derginin haberinde yer alan araştırmalara göre, her yıl insanların yüzde 15'inde, hafıza kaybı ile başlayan ve Alzheimer'a yani halk arasındaki deyimi ile 'bunama'ya kadar giden ciddi hastalıklar beliriyor. 
   Araştırmalar, önümüzdeki 10 yıl içinde 77 milyon insanın 50 ve üstü yaşlarda olacağını, yüzde 25'inde 'bunama' olacağını ortaya koyuyor. 
   
   Tek kurtarıcı ilaçlar 
   Araştırmacılara göre, bazı kötü hastalıkların habercisi olan hafıza kaybının en kötü tarafı, günlük yaşamda belirgin belirtiler göstermemesi. İyi tarafı ise, modern ilaç sanayiinin hafıza kaybı ve Alzheimer'e karşı hayli etkin ilaçlar üretiyor ve üretecek olması. Ancak klinik testler, bu ilaçların birtakım yan etkilere de sahip olduğunu gösteriyor. Business Week'in haberinde adı gizli tutulan C.L.'nin başına gelenler de, bu ilaçların 'yararına' ve 'zararına' şöyle örnek olarak gösteriliyor "C.L., isimleri hatırlamama gibi sorunlarla karşılaşınca, Cortex Eczacılık'ın klinik testine tabi tutuluyor. Testlerin ilk gününde 20 kelimeden 5'ini hatırlayabilen C.L., ikinci hafta 14 kelime hatırlayabiliyor. Ancak ilaçların bu 'iyi' yanından sonra bir de kötü tarafı ortaya çıkıyor. O da C.L.'nin hafızasını diri tutmak için sürekli ilaç almak zorunda kalması ve ilaçların her insanda, C.L. kadar olumlu etki yaratmaması. 
   
   
</TEXT>
</DOC>
