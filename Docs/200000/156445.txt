<DOC>
<DOCNO> 156445 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/13/son/sonspo31.html </URL>
<DATE> 2003/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Devler Ligi'nin yayınında sorun... 
</HEADLINE>
<TEXT>

     UEFA Genel Sekreteri Gerhard Aigner, Şampiyonlar Ligi maçlarının 2003-2007 yılındaki yayın hakları ile ilgili görüşmelerin İtalyanlar açısından iyi gitmediğini bildirdi. 
     La Gazzetta dello Sport gazetesinde bugün yer alan demecinde Aigner, İtalya'da Başbakan Silvio Berlusconi'nin sahibi olduğu özel televizyon grubu Mediaset ve şifreli kanal SKY İtalia'nın Tele ve Stream sundukları teklifin geçen yıla oranla yarı yarıya daha az olduğunu, devlet televizyonu Rai'nin ise hiçbir teklif sunmadığını belirtti. 
     Aigner, şu ana kadar sadece İngiltere ile maç yayın hakları konusunda imza atıldığını, Fransa ve Almanya televizyon kuruluşlarıyla da anlaşılmak üzere olunduğunu kaydetti. 
     ''İtalya'dan gelen teklif uygun değil, maçları yayınlayamama riski var'' diyen UEFA Genel Sekreteri, maç yayın hakları konusunda yaşananların sadece İtalya'da normal olmadığını ifade etti. 
     
</TEXT>
</DOC>
