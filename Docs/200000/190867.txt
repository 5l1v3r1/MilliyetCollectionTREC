<DOC>
<DOCNO> 190867 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/24/ekonomi/eko05.html </URL>
<DATE> 2003/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Davalar uzatılınca tahsilat düşük kaldı 
</HEADLINE>
<TEXT>

   BDDK, el konulan bankaların eski sahiplerinden tahsilat yapılamamasının nedenini davaların uzatılması için her yola başvurulması olarak açıkladı 
   EKONOMİ SERVİSİ 
   
   Bankacılık Düzenleme ve Denetleme Kurumu BDDK , Fon'a devredilen bankaların h kim ortaklarının kendi bankasından ve diğer bankalardan 11 milyar dolar kredi kullandığını açıkladı. BDDK, 31 Ağustos itibariyle, h kim ortakların 3.6 milyar dolarlık borcunun protokole bağlandığını ancak borcun sadece 10 milyon dolarının ödendiğini belirtti. 
   BDDK'nın açıkladığı Bankacılık Sektörü 7. Gelişme Raporu'nda tahsilatın düşük kalmasının nedenleri mahkemelerin ağır iş yüküne, davaların uzaması için davalılarca her yola başvurulmasına ve borçlunun malvarlığının TMSF'nin alacağına yetmemesine bağlandı. 
   Bu arada 6'ncısı nisan başında açıklanan gelişme raporunda h kim ortaklardan icra ve amme alacaklarının tahsili yöntemiyle açılan davalar yoluyla marttan temmuz sonuna kadar sadece 23.7 milyon dolar ve 1.7 trilyon lira tahsilat yapıldığı hesaplandı. TMSF mart - temmuz arası Etibank ile Bayındırbank'tan hiç tahsilat yapamadı. 
   
   Hortumculara 2 bin 153 dava açıldı    BDDK içleri boşaltılan 18 bankanın sahipleri hakkında bugüne kadar toplam 2 bin 153 dava açtı. Bu alanda 231 dava ile Ali Balkaner birinci sırada yer alırken, onu 230 dava ile Murat Demirel izledi. Cavit Çağlar Grubu hakkında 213, Dinç Bilgin Grubu hakkında da toplam 212 dava açıldı. Ceylan Grubu 186 dava ile karşılaşırken, Korkmaz Yiğit hakkında 156, EGS Grubu hakkında 131 başvuru yapıldı. Çukurova Grubu'na 65, Süzer Grubu'na 74, Bayındır Grubu hakkında ise 96 dava açıldı. 
   
   Toplam tahsilat 1.8 milyar dolar    BDDK raporuna göre, el konulan 20 bankanın devirden ağustosa kadar olan dönemde takipteki ve geri ödeme planına bağlanan alacaklarından 1.8 milyar dolar gelir elde edildi. H kim ortaklar ve kurumsal kredi tahsilatından toplam 1.3 milyar dolar, banka satışından 141 milyon dolar, gayrimenkul ve menkul satışından 151 milyon dolar ve iştirak satışından 229 milyon dolar gelir sağlandı. Ayrıca, kurumsal müşterilerin protokole bağlanan 719 milyon dolarlık borcunun 115 milyon doları tahsil edildi. 
   
   
</TEXT>
</DOC>
