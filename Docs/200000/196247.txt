<DOC>
<DOCNO> 196247 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/18/magazin/yazdud.html </URL>
<DATE> 2003/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
The Apartment ve AvantGarde 
</HEADLINE>
<TEXT>

   Karaköyüm, Ahırkapı Lokantası, değişmez lezzet Borsa, Levent'te Venge farkı, Hammam, Eyvan, Set Kebap, Miss Daisy, İstinye'de S Cafe, Safran, Margaux ve şimdi moda..... 
   
      
   Biraz zaman geçsin, turlayıp göreyim, tadayım ve yazayım istedim. Herkesin kesesine, damak zevkine uygun yerleri tanıtmayı arzu ettim. Ne kadar başarılı oldum bilemem. Tabii ki sevgili asistanım Özgür Köylü'nün de İstanbul'da attığım iftar turundaki yardımlarını inkar edemem. Evet, Şenay Düdek farkıyla buyrun Ramazan sofralarına 
   İlk durağımız, Kız Kulesi. İstanbul'un tarihi dokusunu, olduğu gibi, 360 derecelik açı ile izleyebileceğiniz Kızkulesi'nde Ramazan, her zamanki gibi çok keyifli. Ramazan ayı boyunca akşam programına ek olarak iftar yemeklerinde fasıl grubunun canlı sergilediği tasavvuf ve Türk müziği örnekleri, Osmanlı mutfağından seçme yemeklerle beraber, eski Ramazanları aratmıyor. Başlangıç zengin bir iftar tabağı. Ardından süzme mercimek çorbası, peynirli su böreği, kuzu tandır veya köri soslu piliç, güllaç ve haşhaşlı şekerpare geliyor. Kızkulesi iftar mönüsü fiyatı ulaşım ve limitsiz çay dahil, kişi başı 29.5 milyon lira. Kızkulesi'ne Salacak, Ortaköy, Kabataş'tan motor seferleri yapılıyor. Telefon numarası 0216 342 47 47. Her yıl olduğu gibi bu yıl da Ahırkapı'daki Hotel Armada'nın geleneksel iftar sofraları tartışılmaz. Armada Sera, Ahırkapı Lokantası'ndaki iftarda canlı ud taksimi ile kulaklarınızın pasını siliyor. Armada'nın mönüsünde zengin kahvaltı tabağının devamında masaya günün çorbası, günün zeytinyağlı sebzesi, sebzeli su böreği geliyor. Ana yemekte iç pilavlı kuzu tandır ya da kayısılı pilavla doldurulmuş piliç sarma. Tatlı olarak cevizli tel kadayıf veya cevizli kabak tatlısını tercih edebilirsiniz. Semaverde sınırsız çay, Ahırkapı şerbeti ve meşrubat bol. Ahırkapı Lokantası'nda iftar hafta içi kişi başı 17.5 milyon, hafta sonu ise 20 milyon lira. Armada Sera'da ise kişi başı 25 milyon lira. Telefon numarası 0212 638 13 70. 
   
      Karaköy'den Levent'e    Karaköy'deki Bankalar Caddesi'nde bulunan Karaköyüm, Boğaz manzarası eşliğinde oruç açmak isteyenler için ideal. Mönüde hurma, sucuk, pastırma, beyaz peynir gibi serpme iftariyelikler, günün çorbası, mevsim salatası, ara sıcaklarda kıymalı börek ve güveçte kıymalı yumurta var. Ana yemekte ise hünkarbeğendi, islim kebabı veya sebzeli piliç, seçmeli. Tatlı, çay, kahve ve meşrubat servisi yapılıyor. Kişi başı 20 milyon lira. Telefon numarası 0212 244 68 08. 1. Levent'te yer alan Miss Daisy'de tereyağ, bal, reçel, tulum peyniri gibi çeşitli iftariyeliklerle başlıyor ikram. Mevsim salatası, yaprak dolma, biber dolma, enginar ve kerevizden oluşan zeytinyağlı tabağı, yoğurtlu pazı dolması, soslu patlıcan-kabak tava ve yaprak ciğer ara sıcaklar. Ana yemekte seçmeli olarak içli pilav garnili kuzu tandır, kağıt kebabı, islim kebabı, dana rosto, karışık ızgara, piliç roti, piliç Topkapı sunuluyor. Finalde ise mevsim meyveleri ve karışık Türk tatlıları. Limitsiz çay, kahve ve meşrubat dahil kişi başı 25 milyon lira. Telefon numarası 0212 325 05 25. 
   
      Venge'de iftar başka, Hammam kalitesini koruyor    Sosyete kebapçısı Venge'de her kitleden müşteri var aslında. İşletmeci Dilek Terzioğlu işinin ehli. Onun güler yüzü sayesinde Venge'de işler hep zirvede. Ne zaman gitsem tıklım tıklım. O gece de öyleydi. Önce içinde hurma, reçel, kısır, zeytin, kaymak ve peynirden meydana gelen iftariye tabağı geldi. Ardından şakşuka, patlıcan salatası, kaymak gibi iftariyelikler, mercimek çorba, fındık lahmacun, Venge lahmacunu ve içli köfte, gavurdağı salatası, döner, çöp şiş ve Adana'dan oluşan karışık et tabağı. Ama bende hal kalmadı ki. Zaten diyette olan ve bayağı kilo vermeye başlayan Rifat Ababay benim aldığım kilolara taktı. Neyse. Durun, Venge'nin mönüsü bitmedi. İçli pilavı ve en sevdiğim tatlı olan güllaçı unuttum. Meşrubat, çay ve kahve dahil kişi başı 30 milyona çıkarsınız. Ama Dilek bize torpil yapıyor, sağolsun. Telefon numarası 0212 264 07 20. Uzun süredir gitmediğim yerlerden biri olan Sepetçiler Kasrı'ndaki Hammam'da iftar yemekleri bir başka lezzette oluyor. Zengin açık büfede yok yok. Kuzu tandır, hünkarbeğendi gibi geleneksel Türk mutfağından yemekler başarılı. Tatlı büfesi de insanın başını döndürüyor. Kişi başı 37 milyon lira. Ayrıca Hammam'da davulcu, şerbetçi, kestaneci de sizlere eski günleri yaşatıyor. Canlı tasavvuf müziği de cabası. Telefon numarası 0212 511 63 16. Yine sevgili Celo'nun Celal Çapa sahibi olduğu Swissotel içindeki Eyvan Restaurant'ın iftarı da pek zengin. Geçen yıl sevgili Mehmet Koçarslan ile gitmiştim. Bu kez Ali Sayar ile uğradım. Serpme iftariyelikler, açık büfe salata ve zeytinyağlı çeşitleri, börek ve çorbalar, geleneksel Türk mutfağına özgü sayısız yemek var. Eyvan'da tasavvuf müziği eşliğinde iftar kişi başı 37.5 milyon. Telefon numarası 0212 326 11 75. Karaköy'de yine Celo'nun ortağı olduğu ama işletmesini sevgili Aslı Altan'ın yaptığı Safran'da da bu yıl iftar mönüsü var. Ramazan pidesi, Kayseri pastırma, tulum peyniri, hurma gibi pek çok çeşitten oluşan iftariyelik, günün çorbası, günün salatası, ara sıcaklarda pazı dolması çok lezzetli. Ana yemekte Safran kağıtta kebap ya da sebzeli tavuk. Tatlı olarak da güllaç veriliyor. Sınırsız meşrubat dahil kişi başı 35 milyon lira. Telefon numarası 0212 293 39 92. 
   
      İstinye'de S Cafe, The Apartment ve AvantGarde sürpriz geceler    Sanırım 25 yılı devirmiştir Etiler'in girişindeki Set Kebap. Sevgili Kemal Ağabey'e Evirgen ait olan restoranda, yıllar önce annemle, kardeşlerimle birkaç kez iftar yapmıştım. Artık o kadar çok yer var ki pek uğrayamıyorum. Ama sonunda şeytanın bacağını kırdım ve hatır uğruna da olsa uğradım. Set'te de klasik iftar tabağı hazır. Günün çorbası, fındık lahmacun, içli köfte, tahinli çörek, muska böreği, karışık zeytinyağlılar, çiğ köfte, kebap çeşitleri, açık büfeden tatlı ve meyve, ayran, kola, sınırsız çay servisi dahil kişi başı 25 milyon lira. Telefon numarası 0212 264 52 66. Ritz Otel'in altında bulunan, sevgili arkadaşım Kemal Koç'un işletmesini yaptığı Margaux ise Ramazan'da konuklarına keyifli sofralar sunuyor. Kemal'in kendine özgü grupları var. Margaux'nun hazırladığı mönüde başlangıç olarak, iftar sofralarının vazgeçilmezi olan iftariyelikler yer alıyor. Mercimek ve yayla çorbasının ardından ara sıcak olarak Türk börekleri tabağı, ana yemek olarak fırında tavuk göğsü, kremalı ıspanak üzerine iç pilav ve kuzu tandır gibi seçenekler var. Margaux'da güllaç, şekerpare, kaymaklı ayva tatlısı ve kabak tatlısından oluşan zengin bir tatlı mönüsüne yer veriliyor. Kişi başı alakart mönü için 39 milyon lira, seçenekli olarak hazırlanan diğer iki mönü için de 28 milyon ve 45 milyon lira ödemeniz gerekiyor. Telefon numarası 0212 292 42 52. Artık pek çok yerde hizmet veren S Cafe, İstinye'deki Maxi'nin içinde. Alt katta. Benim en çok uğradığım yerlerden biridir. Sinema öncesi ya da sonrası S Cafe'nin keyfi başka olur. Patronlar sevgili Engin, Nedim Keçeli kardeşler ve Metin Sarıer sözümü dinleyip fiyatları da geriye çekmişler. Özellikle hafta sonları yer bulmak güç oluyor artık. Müdür Vural torpil yapıp bana bir masa ayarlamış, sağolsun. İftarlık mönüde iftar tabağı, günün yemeği sote sebze ve makarnalı piliç ızgara , etli pazı sarması, kadınbudu köfte, yufkalı kebap, karışık ızgara ve pilav gibi alternatifler sunuluyor. Günün çorbasında ise tercihinizi yayla, ezogelin, mercimek, tarhana ve düğün çorbasından yana kullanabilirsiniz. Tatlılarda da şekerpare, fırın sütlaç, keşkül, fıstıklı güllaç, cevizli kabak tatlısı ve zerde yiyebilirsiniz. S Cafe'de yapacağınız iftar faturası, limitsiz çay dahil, kişi başı 17.5 milyon lira. Servise ve yemek kalitesine uygun olarak bu fiyat normal. S Cafe İstinye'nin telefon numarası 0212 323 58 90. Lütfi Kırdar Kongre ve Sergi Sarayı'nın altında bulunan ve klasikleşen, Rasim Özkanca'nın sahibi olduğu Boğaziçi Borsa Restaurant'ı unutmak olmaz. Tereyağ, bal, pastırma gibi kahvaltılık çeşitlerinin olduğu iftariyelik tabağı, günün çorbası, peynirli veya yağsız kıymadan su böreği çeşitlerden bazısı. Trabzon usulü etli kara lahana sarma, yoğurtla ve kendi sosuyla servis yapılıyor. Mevsim salata, domatesli pilavlı döner, patates püreli kaşarlı köfte, hünkarbeğendi ve kuzu tandır veya piliç şiş de cabası. Türk tatlıları, ayran, meşrubat, çay, kahve ve Borsa'ya özel Ramazan şerbeti dahil, kişi başı 40 milyon lira. İftar sofralarımız bu kadar değil tabii, cumartesi de sürdüreceğim. Efendim, bu yıl The Apartment adıyla açılan Etiler'deki eski Friends Trends'de şifreli partiler başlıyor. İki pırıl pırıl ve başarılı işletmeci, Tolga Sezgin ile Aykut Gündüz bugünden itibaren her çarşamba The Apartment'in mutfağında bir ünlüyü ağırlayacaklar. Bu akşamki ilk konuk, Tolga'nın kankası Deniz Akkaya. Deniz, The Apartment'ın mutfağında makarna pişirip gelenlere ikram edecek. Bu cuma da, 1960'ların ünlü yıldızları ve filmlerinin canlandırılacağı 'Yıl 1960' adlı parti var. Konuklar o yılların kıyafetleri ve makyajlarıyla katılacak. Partinin şifresi mesajla iletilecek, heyecanla bekleyin bakalım. The Apartment'ın telefon numarası 0212 265 02 33. Yine can dostum İzzet Çapa'ya ait olan Nişantaşı'nın popüler restoran-barı AvantGarde'da ise Clio'nun düzenlediği perşembe partileri bundan böyle cuma geceleri aynı hızda sürecek. Geçtiğimiz cuma AvantGarde yıkılıyordu. Genç modacı Arzu Kaprol, Beşiktaş'ın başarılı idari menajeri Sinan Ergin ve güzel eşi Ayşe, Sitare Ergenekon, Öykü Erdem, Lara Kamhi, Levent-Sema Kızıl, Melisa Mızraklı eğlenenler arasındaydı. Bu perşembe akşamı ise yine özel bir parti var. Herkes uçacak. Kraliçe Rose'un Londra'dan getirdiği özel giysiler ve 2.5 metre boyundaki peruk bir harika. Bu kıyafetleri giyecek olan Mercedes takma adlı bir DJ, kabinde müzik yaparken bir yandan da kılıktan kılığa girecek. Hemen yanındaki makyaj masasında da sürekli tipini değiştirecek. Böylece Amerika'nın gözde Dragqueen Show'u ilk kez AvantGarde'da gerçekleşmiş olacak. AvantGarde Dergi'nin ikinci sayısı ise yine olay yaratacak. Bekleyin. Avantgarde'ın telefon numarası 0212 291 44 42. Evet efendim, bugünlük de bu kadar. Hoş kalın ve hep mutlu yaşayın. 
   
      
   
</TEXT>
</DOC>
