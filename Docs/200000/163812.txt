<DOC>
<DOCNO> 163812 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/18/guncel/gun90.html </URL>
<DATE> 2003/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
Serin Duruş 
     Alper Mestçi - Hüseyin Özcan 
serindurus milliyet.com.tr Fax 0212 505 69 19 

Soru - Cevap - Nokta      İnsan... Düşünebilen, düşündüğünü yapabilen, çoğu zaman gereksiz de olsa konuşabilen, fakat konuşarak çoğu zaman anlaşamayan canlı varlık. Canlıların duayeni... Neyse, kendimizi fazla da abartmayalım. Bu "konuşan duayen", kimi zaman öyle bir konuşuyor ki, diyaloga noktayı koyuyor. Mesela... 
     1 Gecenin saat 3'ü... Yanınızda sevgiliniz karınız kocanız... Çok da leziz bir rüya görüyorsunuz. Tam da rüyanın reytingi en yüksek bölümünde... 
     Soru Uyudun mu 
     Cevap Uyanarak Hııı, ne oldu 
     Nokta Haa, iyi, sen uyu... 
     2 Kapıyı açtınız, eve girdiniz... Evde bulunan biri sizi gördü. 1.90'lık boyunuzla görülmemeniz için "kötü niyet" gerekirken... 
     Soru Geldin mi 
     Cevap Geldim... 
     Nokta Haa, iyi, hoş geldin... 
     3 Canınız sıkkın, sinirleriniz boşalmış... Ağlamaktan helak olmuşsunuz. Hani "Kafayı gözü yemiş hatta yarmış" türünden. Tam toparlanmak üzereyken... 
     Soru Ağladın mı 
     Cevap Sınıf , hıck , yooo... 
     Nokta Haa, iyi, gözün kızarmış da. 
     4 Gece bitti bitiyor... Eve gireceksiniz ama çok büyük ayıp edip anahtara unutmuşsunuz. Zile basmaktan başka çareniz yok. "İyi ki şu diyafon var, yoksa nerden bilecek kim olduğumu da kapıyı açacak" derken... 
     Soru Kimsin 
     Cevap Ben... 
     Nokta Haa, iyi, açıyorum... "Ben" demek, bütün kapıları açıyor, kim olduğunuz önemli değil 
     5 Büroda işe Yasemin Dalkılıç gibi tüpsüz dalmış, 10 puanlık bir çalışma yapmışsınız. Kalkıp karanlık mutfaktan bir kahve alayım derken kapının arkasındaki yarmayı görmeyebilirsiniz, gayet doğal... 
     Bağırtı Vaaay, baba n'aber Gülerek Korktun mu 
     Cevap Ayy Hoşt , yooo... 
     Nokta Haa, iyi, 10 santim zıpladın da... Kahkaha atarak 
     6 Yıllarca her önünüze gelen kişiyle sorgusuz sualsiz ve de herhangi bir kritersiz yatak güreşi 
     yapmışsınız... Günün birinde pek de hoşlandığınız birine evlenme teklif edeceksiniz... 
     Soru Bakire misin 
     Cevap Yooo... 
     Nokta Haa, iyi, evliliğe karşıyım zaten... 
     7 Bu da açıklamasız... 
     Soru Karpuzun iyi mi 
     Cevap Süper abi... Acilen "Yok abi kelek bunlar" diyecek dürüstlükte karpuzcu aranıyor 
     Nokta Haa, iyi, ver bakalım ordan iki tane... 
     
     Bitti mi Bitti... Ha iyi o zaman alttaki yazıya geçelim... 
     
     Küçükken kedilerin kuyruğuna teneke bağlardık, büyüteçle karınca yakardık, sapanla kuş avlardık. Çocukluk işte... 
     Tony Anchorson Eski Dünya Hayvanları Koruma Derneği Başkanı 
     
100 Kişiye Sorduk      Her gün gündemi değiştiren en az 5 olayın olduğu ülkede gazeteci olsanız ve yazacak konu bulamasanız, ne yapardınız 
     33 "Yazacak konu bulamadığımı" yazarak "yazacak konu" bulmuş olurum... 
     21 "Internet ne güzel şey, çok seviyorum neti, oradan geldi " diye başkalarının yazdığı şeylerin etinden sütünden istifade ederim... 
     15 Yıllık iznimin bir bölümünü kullanırım... 
     14 "Yazmayacaktım ama dayanamadım. Asmalı Konak aslında..." diye günü kurtarırım... 
     10 Eski bir yazımı koyar, sonra da "Sekreterimin kusuruna bakmayın, yazıları karıştırmış, çektim kulağını" şeklinde kıvrak bir hareketle paçayı kurtarırım... 
     7 Buraya yazacak madde bulamadık .. 
     
     Yanlış Anlaşılmasın Ama 
     "Hanım kardeşlerimiz, bugüne kadar hep davamızın motoru olmuşlardır..." b b 
</TEXT>
</DOC>
