<DOC>
<DOCNO> 171472 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/25/astro/index.html </URL>
<DATE> 2003/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Pozitif düşünceler 
</HEADLINE>
<TEXT>

   
   
   Yan yana gelmeye başlayan Merkür ve Jüpiter düşüncelerimizi pozitif yönde kullanabileceğimiz şartları işaret ediyor. Yeni şeyler öğrenmek için elverişli bir gündeyiz. Koç'lar yakın çevreleriyle ilişkilerinde şanslılar. Kısa yolculuklardan verimli sonuçlar elde edebilirler. Düşünceleri rahatlıkla ifade edebilecekler. Boğa'lar maddi konularda girişimci olmaya bakmalılar. Harcamalar gözükse de bunu olumlu biçimde değerlendirebilirler. Tasarruflarını iyi değerlendirebilirler. İkizler hareketli bir günde ve kişisel alanda önemli adımlar atabilir. Sert kararlar almak gerekebilir. Kişisel girişimlerde sabır gerekiyor. Yengeç'ler geçmişe dayalı düşünmeyi bırakmalılar. Beklemek ve olayları akışına bırakabilmek büyük önem taşıyor. İyimserliklerini geri kazanmaya bakmalılar. Aslan'lar yapıcı adımlar atabilirler ama sosyal konularda inatçı olmamak ve esneklik gerekiyor. Arkadaşları ilgilendiren konular ortaya çıkabilir. Başak'lar dikkatli olmalılar. Özellikle iş ve ev hayatlarını ilgilendiren gerginliklere açıklar. Duygusal nedenler, sorumluluklar huzursuzluk getirebilir. 
   Terazi'ler akıcı bir gündeler. Ay'ın rahat açısı pek çok alanda sorunları çözmeye yardımcı olacak. Uzun yolculuklarda gündeme gelebilir.. Akrep'ler ortaklaşa parasal konular, borç alacak konularında dikkatli olmalılar. Güven sarsıcı gelişmeler ya da parasal konularda sürtüşmeler sıkıntı getirebilir. Yay'lar karşıt burçlarındaki Ay yüzünden ortaklaşa konularda hareketli bir gün geçirecekler. Gerçekçi olmak gerekiyor. Dışsal nedenler ağır basmakta. Oğlak'lar sağlıklarına özen göstermeliler. Eğer şimdiye kadar ihmalkar davranmışlarsa fazla gecikmemeliler. İş ortamında da sert şartlar ortaya çıkabilir. Kova'lar aşkta mutlu ve iyimserler. Yaratıcı konular onlara keyif verecek. Yeni şeyler öğrenmeye açıklar. Balık'lar huzursuz olabilirler. Özellikle acilen tamamlamaları gereken işler yüzünden sıkıntı çekebilirler. Evle ilgili sıkıntılar ya da bazı engeller söz konusu. Gerçekçi olmaları gerekiyor. 
   
   
</TEXT>
</DOC>
