<DOC>
<DOCNO> 183606 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/20/son/soneko11.html </URL>
<DATE> 2003/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Geçen hafta piyasalarda ne oldu 
</HEADLINE>
<TEXT>

     Borsa'da 8.5 milyar dolarlık ABD kredisi ile Irak'a asker gönderilmesine ilişkin olumlu beklentilere bağlanan ve hafta geneline yayılan alım ağırlıklı seyir, ortalama yüzde 7.46 oranında artış getirirken, endeksi de yeni zirvelere taşıdı. 
     Başarılı geçen Hazine ihaleleri, Merkez Bankası'nın faiz indirimi ile verdiği olumlu mesaj ve bonolarda yaşanan düşüşten de olumlu etkilenen borsada, gelen kar satışlarının da karşılandığı gözlendi. Geçen hafta minimum 12,602.95, maksimum 13,663. puanı gören endeks, hem haftanın hem de yılın en yüksek seviyesinden kapandı. 
     Borsa uzmanları, banka ve turizm sektörü hisselerinin öncülüğünde yaşanan yükselişin ardından, gelecek hafta, MGK toplantısı ile Dubai'deki toplantının sonuçlarının piyasaya yön vermesinin beklendiğini belirterek, piyasanın ayrıca özelleştirme çalışmalarını, İmar Bankası ile ilgili gelişmeleri, IMF'nin 6. Gözden Geçirme çalışmalarını ve DEHAP davasını da yakından izleyeceğini kaydediyorlar. 
     
     ÖZETLE PİYASALAR 

     Borsadaki çıkışın yanında İMKB Tahvil ve Bono Piyasası ortalamalarında 2 puana varan düşüşler oldu. Altın fiyatlarının yanında dolar ve euro da geçen haftayı düşüşle tamamladı. Mevduat faizlerinin ortalamalarında da 1.4-1.9 puan arasında, haftalık repoda da 1 puan dolayında düşüş meydana geldi. 
     Hisse senetleri haftalık bazda ortalama yüzde 7.46 oranında değer kazandı. 24 ayar külçe altının gram satış fiyatı yüzde 1.78 oranında, Cumhuriyet altınının satış fiyatı da yüzde 0.88 oranında düşüş kaydetti. Türk Lirası karşısında dolar yüzde 0.44, euro da yüzde 0.65 oranında değer yitirdi. 
     Yatırım fonlarının seyrini izleyen A.A Fon Endeksi ortalama yüzde 1.29 oranında artış gösterdi. Önceki hafta sonundaki oranlara göre, 1 aylık mevduat faizinin haftalık net getirisi yüzde 0.55, haftalık reponun net getirisi yüzde 0.49 olarak gerçekleşti. 
     
     İMKB'DE GEÇEN HAFTA 

     İstanbul Menkul Kıymetler Borsası İMKB Ulusal 100 endeksi Pazartesi günü 1. seansta 23.93 puan artmasına rağmen, 2. seansta gelen satışlarla 76.64 puan ve yüzde 0.60 oranında geriledi. Endeksteki günlük kayıp 52.71 puan ve yüzde 0.41 oldu. 
     Borsa, haftanın ikinci işlem gününde 13,005.03 puana yükselerek 2003 yılı rekorunu kırdı. Hisse senetleri de ortalama yüzde 2.71 değer kazandı. 
     Haftanın üçüncü işlem gününde, 1. seansta gelen alımlarla 13,205 puana kadar çıkan endeks ikinci seanstaki kar satışlarıyla gerileyerek günü 12,958.17 puandan tamamladı. Endeksteki günlük kayıp 46.86 puan ve yüzde 0.36'da kaldı. 
     Borsa, haftanın dördüncü işlem gününde özellikle banka hisselerine gelen alımlarla 13,419.28 puana ulaştı ve bir kez daha bu yılın kapanış rekorunu kırdı. Endeksteki günlük artış 461.11 puan ve yüzde 3.56'ya ulaştı. Merkez Bankası'nın faiz indirimi açıklamasıyla yönünü yukarı çeviren endeks önce 13,200, ardından 13,400 seviyesinin üzerine çıktı. 
     Cuma günü ilk seansta da alımların sürdüğü gözlenirken, banka ve holding kağıtları önderliğinde endeksin yükseldiği, para girişi ve işlem hacminin artmasıyla 1 cent seviyesine kadar bir yükseliş yaşanabileceği tahminleri yapıldı. İkinci seansta ise hafta sonu ve MGK kararı riskini almak istemeyen yatırımcıların kar satışları geldi. Borsa satıcılı bir seyrin ardından gelen son dakika alımlarıyla 13,663. puandan ve yeni bir kapanış rekoruyla haftayı tamamladı. 
     
     BORSA ENDEKSLERİ 

     İMKB Bileşik Endeksi, önceki hafta sonu kapanışa göre 948.35 puanlık artışla 12,715.18 puandan, 13,663. puana çıktı. Hisse senetlerinin haftalık ortalama değer artışı yüzde 7.46 oldu. 
     İMKB Ulusal-Mali Endeksi 1,5.05 puan artarak 15,965.90 puandan 17,518.95 puana, İMKB Ulusal-Sanayi Endeksi 596.16 puan artarak 12,307.52 puandan 12,903.68 puana ve İMKB Ulusal-Hizmetler Endeksi de 363.83 puan artarak 7,574.33 puandan 7,938.16 puana yükseldi. 
     Böylece, mali grup hisseleri ortalama yüzde 9.73 oranında, sanayi grubu hisseleri ortalama yüzde 4.84 oranında ve hizmetler grubu hisseleri de ortalama yüzde 4.80 oranında değer kazandı. 
     
     KAZANANLAR VE KAYBEDENLER 

     Borsada geçen hafta işlem gören 292 hisse senedinden 229'u değer kazanırken, 46 hisse senedi değer yitirdi. 17 hisse senedinin değeri değişmedi. 
     Geçen hafta en yüksek oranlı artış yüzde 33.81 ile Gübre Fabrikaları hisselerinde oldu. Yüzde 29.95'lik artışla Frigo Pak hisseleri ikinci ve yüzde 23.60'lık artışla da Milpa üçüncü oldu. 
     En yüksek oranlı düşüş ise yüzde 8.55 ile Serve Kırtasiye hisselerinde oldu. Yüzde 7.87'lik düşüşle İş Bankası A hisseleri ikinci ve yüzde 7.69'luk düşüşle de Tümteks hisseleri üçüncü sırada yer aldı. 
     İMKB Ulusal Pazar'da geçen hafta toplam 1 trilyon 846 milyar 154.9 milyon adet hisse senedi işlem gördü ve karşılığında 4 katrilyon 439 trilyon 58.9 milyar liralık işlem hacmi gerçekleşti. 
     
     DÖVİZ 

     Geçen hafta dolar ve euro düşerken, İngiliz Sterlini ve İsviçre Frangı değer kazandı. İstanbul serbest döviz piyasasında alınıp satılan ABD Doları yüzde 0.44 oranında, euro da yüzde 0.65 oranında değer yitirdi. 
     Önceki hafta sonuna göre ABD Doları'nın Türk Lirası satış fiyatı 6 bin lira düşerek 1 milyon 365 bin liraya, euronun satış fiyatı da 10 bin lira düşerek 1 milyon 540 bin liraya indi. 
     Cuma günkü kapanış itibariyle, öteki döviz türlerinden İngiliz Sterlini'nin Türk Lirası satış fiyatı yüzde 1.41 oranında artarak 2 milyon 235 bin liraya, İsviçre Frangı'nın satış fiyatı da yüzde 0.20 oranında artarak 1 milyon liraya çıktı. 
     Bugün öğle saatlerinde ise İstanbul serbest piyasada ABD Doları 1 milyon 362 bin liradan, Euro 1 milyon 544 bin liradan, İngiliz Sterlini 2 milyon 230 bin liradan ve İsviçre Frangı da 996 bin liradan satılıyordu. 
     
     ALTIN 

     Kapalıçarşı'da alınıp satılan 24 ayar külçe altının gram satış fiyatı önceki hafta sonuna göre yüzde 1.78 oranında, Cumhuriyet altınının satış fiyatı da yüzde 0.88 oranında düştü. 
     Külçe altının gram satış fiyatı 300 bin lira gerileyerek 16 milyon 600 bin liraya, Cumhuriyet altınının satış fiyatı da 1 milyon lira gerileyerek 113 milyon liraya indi. 
     İstanbul Altın Borsası'nda İAB işlem gören 24 ayar altının gram fiyatı da yüzde 1.35 oranında düşerek 16 milyon 650 bin lira oldu. 
     
     YATIRIM FONLARI 

     Yatırım fonlarına katılma belgeleri önceki hafta sonuna göre ortalama yüzde 1.29 oranında değer kazandı. 
     Yatırım fonlarının fiyat seyrini izleyen A.A Bileşik Fon Endeksi 5 bin 390 puan artarak 419,033 puandan 424,423 puana çıktı. 
     Geçen haftanın en çok değer kazanan katılma belgeleri, yüzde 9.07'lik artışla İş A Tipi Mali Endeks Fon, yüzde 7.52'lik artışla Global A Tipi İMKB-100 Endeks Fon ve yüzde 7.12'lik artışla da YKY A Tipi İMKB-30 Endeks Fon oldular. 
     Geçen haftanın en çok değer yitiren katılma belgeleri ise yüzde 0.56'lık düşüşle YKB B Tipi Yabancı Menkul Kıymetler Fonu, yüzde 0.54'lük düşüşle Ata B Tipi Yabancı Menkul Kıymetler Yatırım Fonu ve yüzde 0.34'lük düşüşle de Oyakbank B Tipi Yabancı Menkul Kıymetler Fonu olarak sıralandılar. 
     
     İHALELER 

     Hazine geçen hafta, biri bono, ikisi tahvil olmak üzere 3 ihale düzenledi. 
     Hazine Pazartesi günü düzenlediği TL cinsinden 91 gün vadeli iskontolu referans bono ihalesinde bileşik faiz yüzde 30.75 oldu. Hazine'nin bono ihalesine, 1 katrilyon 751.3 trilyon liralık teklif gelirken, ihalede 1 katrilyon 240.4 trilyon liralık nominal, 1 katrilyon 160 trilyon liralık da net satış oldu. Bono ihalesinde basit faiz yüzde 27.73 olarak gerçekleşti. Satılan kağıtların geri ödemesi 17 Aralık 2003 tarihinde yapılacak. 
     Hazina Salı günü de 371 gün vadeli iskontolu devlet tahvili ve 3 ayda bir değişken faiz ödemeli tahvil ihalesi düzenledi. 371 gün vadeli tahvil ihalesinde bileşik faiz yüzde 35.14 oldu. Hazine'nin ikinci ihalesi olan 3 ayda bir değişken faiz ödemeli tahvil ihalesindeki dönemsel faizde yüzde 9.31 olarak gerçekleşti. 
     Hazine'nin, iskontolu devlet tahvili ihalesinde net satış miktarı 400.9 trilyon lira, 3 ayda bir değişken faiz ödemeli tahvil ihalesindeki net satış ise 1 katrilyon 323.8 trilyon lira oldu. 
     
     TAHVİL-BONO-FAİZ-REPO 

     İMKB Tahvil ve Bono Piyasası'nda, ağırlıklı ortalamalara göre çeşitli vadelerdeki bonoların haftalık net getirileri yüzde 0.50 ile yüzde 0.72 arasında gerçekleşti. 
     Mevduat faizlerinin ortalamalarında geçen hafta 1.4-1.9 puan arasında değişen oranlarda düşüş meydana geldi. Önde gelen ve değerlendirmeye alınan 10 kamu ve özel bankanın faiz oranlarının ortalamalarıyla yapılan hesaplamalara göre, bir önceki hafta sonu geçerli olan oranlar itibariyle 1 ay vadeli mevduat faizinin haftalık net getirisi yüzde 0.55 oldu. 
     Önceki hafta sonunda İMKB Repo Ters Repo Pazarı'nda ortalama faizi yüzde 32'nin biraz üzerinde olan haftalık reponun net getirisi de yüzde 0.48 olarak gerçekleşti. 
     
</TEXT>
</DOC>
