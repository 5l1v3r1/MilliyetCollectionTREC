<DOC>
<DOCNO> 177655 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/23/son/sondun10.html </URL>
<DATE> 2003/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
BM, saldırıya uğrayan merkezinde çalışmalarına başladı 
</HEADLINE>
<TEXT>

     BM personeli, Bağdat'ta genel merkez olarak kullanılan ve Salı günü saldırıya uğrayarak tahrip olan Kanal Otel çevresinde yeniden görevine başladı. 
     AFP muhabiri, UNİCEF, Dünya Sağlık Örgütü WHO , Gıda ve Tarım Örgütü FAO , Dünya Gıda Programı, gibi BM kuruluşlarının, kurulan çadır ve konteynerlerde görevlerine yeniden başladıklarını belirtti. 
     Kanal Otel'in çevresinde Amerikan güçlerinin yoğun güvenlik önlemleri aldığı kaydedildi. 
     Bu arada, Bağdat'taki BM sözcüsü Veronique Taveau, çoğunluğu yaralı ve olayın şokunu üzerinden atamamış yaklaşık 60 kişinin genel merkezden Amman'a götürülmek üzere Bağdat havaalanına doğru yola çıktığını açıkladı. 
     BM merkezine yapılan saldırıda, 23 kişi ölmüş, 86 kişi yaralanmıştı. 
     
</TEXT>
</DOC>
