<DOC>
<DOCNO> 180805 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/07/siyaset/asiy.html </URL>
<DATE> 2003/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Savaş karşıtı gençlere sürgün cezası 
</HEADLINE>
<TEXT>

   6 liseli genç, 'Irak'ta Savaşa Hayır" eylemine katıldığı için DGM'lik oldu. H.D. beraat ederken, davaları süren 5 öğrenci ise başka illerdeki okullara gitmek zorunda kaldı 
      NİHAT DÜZGÜN Gaziantep DHA 

   
   Gaziantep'te, Irak Savaşı öncesinde düzenlenen savaş karşıtı gösterilerin ardından polis, değişik liselerde okuyan ve yaşları 16 - 17 arasında değişen S.Ö., S.D., Ö.D., T.A., B.D. ile H.D.'nin kimliklerini kontrol edip adreslerini aldı. Öğrenciler, birkaç gün sonra "yasadışı örgüt eylemine katıldıkları ve bölücü faaliyette bulundukları" iddiasıyla gözaltına alındı. İfadeleri alınıp serbest bırakılan gençler hakkında Adana DGM'de dava açıldı. Gaziantep polisi de öğrencileri İl Milli Eğitim Müdürlüğü'ne şik yet etti. 
   İl Milli Eğitim Müdürlüğü Disiplin Kurulu, disiplin yönetmenliğine aykırı hareket ettikleri gerekçesiyle 6 öğrencinin 30 Nisan 2003'te "örgün eğitim dışına çıkarılmalarına" karar verdi. 
   
   UZAKLAŞTIRMA... 
   Öğrencilerin itirazı üzerine Müsteşar Yardımcısı Mehmet Temel başkanlığındaki Milli Eğitim Bakanlığı Öğrenci Disiplin Kurulu, öğrencilerin derslerindeki başarı durumu, daha önce ceza alıp almadıklarını da göz önünde bulundurarak, cezaları öğrencilerin örgün eğitim içinde tutulmaları amacıyla bir alt ceza olan "okuldan tasdiknameyle uzaklaştırma" olarak değiştirdi. Karar üzerine öğrenciler Büyükşehir Belediyesi sınırları dışındaki okullara kayıtlarını yaptırdı. Adana 2 No'lu DGM'de PKK'ya yardım etmekten H.D. için tek, diğer öğrenciler için de yine aynı toplantılara katılan 14 kişiyle dava açıldı. Mahkeme, dört gün önceki ilk duruşmada, "yaşının küçük olması ve delil yetersizliği" nedeniyle H.D.'nin beraatine karar verdi. 
   
   
</TEXT>
</DOC>
