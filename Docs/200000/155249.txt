<DOC>
<DOCNO> 155249 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/08/spor/spo08.html </URL>
<DATE> 2003/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Teröre davetiye 
</HEADLINE>
<TEXT>

MHK Başkanı Bülent Yavuz, hakemler hakkındaki hayali senaryoların şiddeti körüklediğini söyledi 
     İLHAN GÜLER 

     ANKARA Emniyet Müdürlüğü tarafından düzenlenen "Futbolda Şiddet ve Önlenmesi" konulu sempozyuma katılan İçişleri Bakanı Abdülkadir Aksu, futbolun son yıllarda taraftar terörü ve şiddetin mekanı haline geldiğini söyledi. Aksu, "Sporda şiddet konusunda yasal düzenleme için Adalet Bakanlığı ve Spordan Sorumlu Devlet Bakanlığı ile çalışmalarımız sürüyor" diye konuştu. 
     MHK Başkanı Bülent Yavuz ise, yaşanan olaylardan dolayı isyanının son noktasında olduğunu belirtti. Yavuz, " Büyük takımları kolluyormuşuz. Böyle birşey olur mu Fenerbahçe'nin sıralamadaki yerine bakıp bunu söylemeniz mümkün mü 100. yılda Beşiktaş'ı şampiyon yapacakmışız. Böyle hayali senaryolar insanları tahrik ederek, şiddete davetiye çıkarıyor" dedi. 
     

</TEXT>
</DOC>
