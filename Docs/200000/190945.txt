<DOC>
<DOCNO> 190945 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/24/son/sondun12.html </URL>
<DATE> 2003/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Weston, KKTC siyasi liderleriyle görüşüyor 
</HEADLINE>
<TEXT>

     ABD Dışişleri Bakanlığı Kıbrıs Özel Koordinatörü Thomas Weston, KKTC'de bazı siyasi parti yetkilileriyle görüşmeye başladı. 
     ABD Büyükelçisi Michael Klasson'la birlikte sabah saatlerinde Rum kesiminden KKTC'ye geçen Weston, Türk siyasilerle ABD Büyükelçiliği'nin KKTC'deki temsilcilik binasında görüşüyor. Weston ilk olarak, iktidarın büyük ortağı Ulasal Birlik Partisi'nden UBP İlker Nevzat ve Süha Türköz ile bir araya geldi. Basına kapalı süren görüşme öncesinde açıklama yapılmadı. 
     Weston, daha sonra sırasıyla, Cumhuriyetçi Türk Partisi CTP , Barış ve Demokrasi Hareketi BDH , Çözüm ve Avrupa Birliği Partisi ÇABP ve Demokrat Parti DP yetkilileriyle görüşecek. Weston, Cumhurbaşkanlığı Müsteşarı Ergun Olgun ile de öğle yemeğinde buluşacak. 
     KKTC Cumhurbaşkanı Rauf Denktaş, daha önce Weston ile görüşmeyeceğini açıklayarak, ''Weston iyice ölçüyü kaçırdı'' demişti. 
     
</TEXT>
</DOC>
