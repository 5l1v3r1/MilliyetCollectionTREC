<DOC>
<DOCNO> 152028 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/24/yazar/pulur.html </URL>
<DATE> 2003/04/24/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Malumu ilam haber olur mu 
</HEADLINE>
<TEXT>

     "Malumu ilam" ne demektir bilir misiniz 
     Bilineni açıklamak... 
     Bilinen bir şeyin açıklanması da, o kadar önemli olmamalı. 
     
     ÖRNEK 1... 
     Adamlar banka kurmuşlar, bankaların içini boşaltmışlar, 11 milyar doları uçurmuşlar, devlet bankalara el koymuş, 22 milyar dolar vererek kurtarmış, bankaların içini boşaltanlar, bugüne kadar 235 milyon dolar ödemişler, hepsi yalılarda, villalarda, oturuyor, limuzinlerle, helikopterlerle dolaşıyormuş... 
     
     EEEE, ne var bunda, bunun şaşılacak tarafı ne 
     Devlet bu bankaları yeniden yapılandırmak için gereken milyar dolarları nereden bulmuş .. 
     Nereden bulacak 
     Enayilerin ödediği vergiden... 
     Ya nereden bulacaktı, sanki devletin babasının hazinesi var 
     Bizler, niye çalışıp, çabalayıp - maalesef çalamayıp - vergi ödüyoruz, böyle kötü günlerinde devlete yardım etmek, bankasının içini boşaltarak kötü duruma düşenleri rahatlatmak için çalışmıyor muyuz 
     O halde bunun şaşılacak yanı ne 
     
     ÖRNEK 2... 
     AKP iktidarı, "Milli Görüş Teşkilatı"na destek olunması için elçiliklere genelge göndermiş... 
     Ya ne yapacaktı 
     Adamların kökeni "Milli Görüşçü", elbette "Milli Görüşü" destekletecek, başka ne yapacak 
     Canım bu olur mu 
     Niye olmasın beyim, niye olmasın, "Bunlar artık değişti" diyenler düşünsün... 
     Değişip değişmediklerini yakında anlayacaksınız, hala anlamadıysanız, belki o zaman "Yanıldım, değişmemişler " diye itirafname yazarsınız. 
     
     ÖRNEK 3... 
     AKP iktidarı kadrolaşıyormuş... 
     Ya ne olacaktı 
     Adam kadrosunu kuracak ki, işini tıkır tıkır yürütsün... 
     Altı kaval, üstü şişhane iktidar olur mu 
     Kırk yılda bir ellerine böyle bir fırsat geçti, hele şu laikliği bir dize getirsinler, gerisi kolay 
     Onun için bunlara şaşmamak lazım, bunlar olağan işler. 
     
     DİYELİM ki, biri çıkıp yargıda hesap soracak, o zaman ne olur 
     Bir af çıkar, olur biter. 
     Kendi yandaşlarını affettirmek için özel kanun çıkaran, "Ahiretlik CHP"ye de yutturanlar, sanki bunu beceremeyecekler. 
     Bugün vergi affı, yarın kaçak inşaat ve Hazine arazisini talan edenlere af... 
     "Devlete kazık attım " diyenler bile elini kolunu sallaya sallaya dolaşmıyor mu 
     Binmişiz bir alamete, inşallah varmayız kıyamete... 
     Hele her ilin belediye başkanı "yerel başbakan" olsun da. 
     
     







</TEXT>
</DOC>
