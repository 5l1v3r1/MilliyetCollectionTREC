<DOC>
<DOCNO> 169643 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/16/ekonomi/eko07.html </URL>
<DATE> 2003/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Memurdan maskeli eylem 
</HEADLINE>
<TEXT>
Fark hesaplandıktan sonra ödenecek 
     ANKARA Milliyet 

     Maliye Bakanı Kemal Unakıtan, memur maaşlarına yapılan zam sonrası ortaya çıkan 14 günlük maaş farklarının hesaplanmaların ardından ödeneceğini bildirdi. 
     Yeni maaş düzenlemelerine ilişkin "Tel Emri" dün Unakıtan imzasıyla saymanlıklara gönderildi. Tel Emri'nde memuriyet taban aylığı göstergesine uygulanan aylık katsayının 395 bin 250'ye yükseltildiği hatırlatıldı. Sözleşmeli personelin ücret tavanına da brüt 66 milyon lira zam yapıldığına dikkat çekilen Tel Emri'nde, aylık katsayının yılın ikinci yarısında 34 bin 300, yan ödeme katsayısının ise 10 bin 885 olarak uygulanmaya devam edeceği kaydedildi. Tel Emri'nde, aylık ve ücret artışları memur ve sözleşmeli zammına bağlı olan diğer personelin ücretlerine de brüt 66 milyon lira artış geleceği ifade edildi. Unakıtan'ın Tel Emri'nde, Devlet Memurları Kanunu uyarınca ödenmekte olan aile yardımındaki bin gösterge rakamının bin 250'ye, çocuk yardımındaki 100 gösterge rakamının da 250'ye yükseltildiği de bildirildi. Aylık ve ücret ödemeleri, belirtilen düzenlemelere göre yapılacaktır. 
     

</TEXT>
</DOC>
