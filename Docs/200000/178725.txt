<DOC>
<DOCNO> 178725 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/28/son/soneko41.html </URL>
<DATE> 2003/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Para piyasalarında bugün... 
</HEADLINE>
<TEXT>

     İlk seanstaki düşüşlerin ardından ikinci seansta yatay seyir izleyen borsada endeks 11,500 puanın üzerinde tutundu. 
     Hisse senetleri bugün ortalama yüzde 0.98 oranında değer yitirdi. 
     Yatay seyreden piyasanın üzerindeki baskı nedeniyle endeksin 11,500 seviyesinin altına kadar sarktığını belirten uzmanlar, işlem hacmindeki daralma nedeniyle 11,200-11,300 bölgesine doğru bir sarkmanın gündeme gelebileceğini ifade ediyor. 
     Borsa uzmanları, yarın da yatay ve durgun seyirin devam edeceği görüşünü dile getiriyor. 
     İstanbul Menkul Kıymetler Borsası İMKB Ulusal 100 endeksi, 1. seansta 115.65 puan düşüşle 11,507.71 puandan kapandı. 2. seansta endeks sadece 1.26 puan ve yüzde 0.01 oranında yükseldi. 
     Endeks 11,508.97 puandan günü tamamlarken, günlük bazdaki düşüş 114.39 puan ve yüzde 0.98 oldu. 
     Hisse senetleri piyasasında günlük işlem hacmi 286 trilyon 826 milyar 204 milyon lira olarak gerçekleşti. 
     
     DOLAR 
     Merkez Bankası, doların bugünkü efektif kurunu alışta 1 milyon 400 bin 17 lira, satışta ise 1 milyon 409 bin 867 lira olarak açıkladı. 
     Böylece dolar, Merkez Bankası'nın dün açıkladığı kurlara göre, alışta 7 bin 792, satışta ise 7 bin 847 lira arttı. 
     Serbest piyasada dünü 1 milyon 405 bin liradan kapatan dolar, bugüne 1 milyon 404 bin liradan, 1 milyon 0 bin liradan kapatan Euro da 1 milyon 524 bin liradan başladı. 
     Piyasa kapanışında doların satış fiyatı 1 milyon 397 bin lira, Euro'nun satış fiyatı 1 milyon 517 bin lira oldu. 
     
     TAHVİL VE BONO PİYASASI 
     İMKB Tahvil ve Bono Piyasası Kesin Alım Satım Pazarı'nda işlem gören 18 Ağustos 2004 vadeli bugün valörlü tahvilin bileşik getirisi 0.40 puan yükseldi. 
     Bu kağıdın, aynı gün valörlü işlemlerinin basit getirisi yüzde 39.51, bileşik getirisi yüzde 39.68 oldu. 
     Dünkü piyasa kapanışında bu kağıdın basit getirisi yüzde 39.13, bileşik getirisi de yüzde 39.28 olmuştu. 
     İMKB Tahvil ve Bono Piyasası Repo Pazarı'nda gecelik faiz de ortalama yüzde 31.98 olarak belirlendi. 
     
</TEXT>
</DOC>
