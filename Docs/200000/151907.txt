<DOC>
<DOCNO> 151907 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/23/son/sontur01.html </URL>
<DATE> 2003/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Büyükçekmece'de tekstil fabrikasında yangın çıktı... 
</HEADLINE>
<TEXT>

     Büyükçekmece'de, 4 katlı bir tekstil fabrikasında çıkan yangın, kontrol altına alınmaya çalışılıyor. 
     Hadımköy Turgut Özal Bulvarı'nda bulunan 4 katlı İra Tekstil Fabrikası'nda, henüz belirlenemeyen bir nedenle yangın çıktı. 
     Giriş katta başlayan yangını Hadımköy ve Kıraç itfaiye ekipleri söndürmede yetersiz kalınca, yangın kısa sürede 2. kata da sıçradı. 
     Yangının büyümesini engellemek için çağrılan Bahçelievler, Bakırköy ve Avcılar itfaiye ekipleri de olay yerine gelerek çalışmalara başladı. İtfaiye ekiplerinin söndürme çalışması devam ederken, yangında ilk belirlemelere göre ölen ya da yaralanan olmadı. 
     





</TEXT>
</DOC>
