<DOC>
<DOCNO> 197913 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/26/tv/ekran.html </URL>
<DATE> 2003/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Ya film ya maç 
</HEADLINE>
<TEXT>

   Beşiktaş'ın Lazio'yla karşılaşacağı gecede sinemaseverler için de seçenekler var 
   Şampiyonlar Ligi heyecanı bugün Lazio - Beşiktaş maçıyla devam ediyor. STAR 21.30 Ama Roma'dan canlı yayınla ekrana gelecek karşılaşmayı izlemeyecekseniz bayramın ikinci günü sizi cazip film seçenekleri bekliyor. 
   
   
   Yeni Bir Başlangıç    Tom Cruise'a "En İyi Erkek Oyuncu" dalında Altın Küre kazandıran, beş dalda Oscar'a aday gösterilen ve "En İyi Yardımcı Aktör" dalında Cuba Gooding Jr.'a bu büyük ödülü getiren "Yeni Bir Başlangıç", bugün TV'de ilk kez Kanal D'de yayınlanıyor Başarılı menajer Jerry Maguire, idealistliği nedeniyle son işinden kovulur. Hayata sıfırdan başlayan kahramanımız, sonunda kendine müşteri olarak sporcu Rod'u bulur. Ama gerek Rod'un kendini beğenmişliği, gerekse Jerry'nin özel yaşamı nedeniyle işler daha da karışır. Yönetmen Cameron Crowe'dan başarılı bir "Amerikan rüyası" filmi. 
   KANAL D 23.00 
   
   
   Vahşi Vahşi Batı    "Men in Black" filminin yaratıcısı Barry Sonnenfeld'den benzer bir çalışma daha. "Bir westernden çok Jules Verne hik yesi"ne benzetilen "Vahşi Vahşi Batı", iki dedektifin çılgın profesöre karşı mücadelesini anlatıyor. Bunu yaparken de bilimkurgu ve komediden sıkça yararlanıyor. Sonuçta ortaya 500 sahnesinde özel efekt kullanılan "teknoloji zengini" bir western çıkması kaçınılmaz oluyor Kadroda Kenneth Branagh ve Salma Hayek de var. 
   TRT 1 20.30 
   
   
   Bayram sohbetleri    Sesli Düşünenler Sedef Kabaş'a Selim İleri ve Murat Belge konuk oluyor. Kaçıranlara özel... TV8 12.05 
   Gündem Dışı Tamer Karadağlı, rol aldığı "Baharatın Tadı" filmi ve Türk - Yunan dostluğundan bahsedecek. NTV 18.10 
   beşN birK Cüneyt Özdemir'in bayram sohbetinde ise konuk Okan Bayülgen. CNN TÜRK 21.00 
   Anafikir Metin Akpınar ile Necef Uğurlu bir araya gelip eski ve bugünkü bayramları konuşacak. TRT 2 22.10 
   Bir Yudum İnsan Bayram anılarıyla Ali Kırca, Ara Güler ve Metin Uca karşınızda. ATV 00.20 
   
   

   Eğlence rekabeti    Türüt Show Neşet Ertaş, Yıldız Tilbe, İbrahim Erkal, Davut Güloğlu, Oğuz Yılmaz ve Fuat Saka konuk. Bir biz eksiğiz. TGRT 21.45 
   THM - TSM Bayram Özel TRT klasiği THM ve TSM konserlerinden bir demet. TRT 1 22.25 
   Tek Tek İbo Show Tatlıses'in şovu, "kolaj" bölümüyle ekrana gelecek. SHOW 22.00 
   Aşk Olsun Bayramda yeni bölümüyle ekrana gelen ender dizilerden biri... Bu bölümde Leyla, Timur'a "ders veriyor" . KANAL D 19.50 
   
   
</TEXT>
</DOC>
