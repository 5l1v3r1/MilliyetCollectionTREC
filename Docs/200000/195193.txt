<DOC>
<DOCNO> 195193 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/13/yasam/yas20.html </URL>
<DATE> 2003/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa... 
</HEADLINE>
<TEXT>

   
   En hafif 'notebook'    Japon Sony firması, dünyanın en hafif taşınabilir bilgisayarını haftaya piyasaya sürüyor. PCGX505 SP adlı 'notebook' 785 gram geliyor. 10.4 inçlik 'sıvı kristal' ekrana sahip bilgisayar, Japonya'da 349 bin 800 yen'e yaklaşık 4.7 milyar TL satışa sunulacak. Windows XP işletim yazılımına sahip bilgisayar, şimdilik dış piyasaya verilmeyecek. 
   
   19 ortağa loto kazığı    İspanya'da 20 arkadaşın ortak yatırdığı loto kuponuna 6 milyon euro yaklaşık 10 trilyon TL ikramiye çıkmasından sonra, kuponu elinde bulunduran İspanyol kayıplara karıştı. 19 ortak arkadaş da, mahkemeye gitti. Mahkeme, piyangoyu düzenleyen İspanya Körler Derneği'nin ikramiyeyi 'yeni bir emre kadar' ödeme- mesine karar verdi soruşturma açıldı. 
   
   İçelim, uçuralım    İngiliz havayolu şirketi British Airways'in mürettebatından, kaptan pilot dahil üç kişi, uçuş öncesinde sarhoş oldukları fark edilince tutuklandı. Norveç'in başkenti Oslo'dan Londra'ya uçmaya hazırlanan ve bir yer görevlisinin kokpitte içki kokusu alması üzerine üfleme testine tabi tutulan William McAulife 50 , yardımcısı David Ryan 26 ve hostes Michele Giannandrea, havalimanında tutuklandı. British Airways de olayla ilgili soruşturma başlattı. 
   
   Klavye, kemiklerimizin en büyük düşmanı çıktı    İŞ yaşamında klavye kullanmak gibi sürekli yapılan hareketlerin kemiklerde ve bağlarda tahribata yol açabildiği saptandı. ABD'nin Temple Üniversitesi'nden Dr. Ann Barr'ın araştırması "Journal of Bone and Mineral Research"te yayımlandı. Barr "Çalışmalarımız, sürekli, düşük kuvvet kullanılarak yapılan hareketlerle kaslarda, kemiklerde, sinirlerde ve bağlayıcı dokudaki iltihaplanma arasında doğrudan bağlantı olduğunu gösterdi" dedi. 
   
   Trafikte kalmak dişçiden bile kötü    BÜYÜK kentlerdeki trafik sıkışıklığının, sürücülere, dişçiye gidip dolgu yaptırmaktan daha çok sıkıntı verdiği ortaya çıktı. İnternet sitesi "Yahoo "nun, 2 bin Amerikalı sürücü üzerinde yaptığı anketin sonuçlarına göre, sürücüler, bir saatten fazla trafikte mahsur kalmak yerine, tüm kentin alışverişe gittiği bir günde alışveriş merkezinde bulunmayı, dişçiye gidip dolgu yaptırmayı tercih ediyor. 
   
   
   
</TEXT>
</DOC>
