<DOC>
<DOCNO> 151086 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/20/ekonomi/eko06.html </URL>
<DATE> 2003/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Görevden alma sırası Bozkurt'ta 
</HEADLINE>
<TEXT>

     SEÇKİN ÜREY Ankara 

     Görevden alma girişimi ile Hazine Müsteşarı Faik Öztrak'ın istifasını sağlayan hükümetin, şimdi de Özelleştirme İdaresi Başkanı ÖİB Turgut Bozkurt'u görevden almaya hazırlandığı belirtiliyor. Bozkurt'un yerine ÖİB Başkan Yardımcısı Metin Kilci'nin adı geçiyor. 
     Abdüllatif Şener döneminde, Şener'den "sizinle çalışmaya devam edeceğim" mesajı alarak rahatlayan Bozkurt'un, Unakıtan'ın, kendisiyle çalışmayacağını bildirdiği öğrenildi. 
     Öte yandan Unakıtan'ın yönetimindeki ÖİB, Şener'den devraldığı özelleştirme programını uygulamaya devam ederken 2004 programı için hazırlıklara başladı. IMF'ye sunulan niyet mektubunda Halk ve Ziraat Bankaları'nın 2004'te özelleştirileceği taahhüt edilirken bir yandan da diğer kuruluşlar için hazırlık yapıldığı ifade edildi. 2004 yılında Çay-Kur, Devlet Demiryolları, Türkiye Kömür İşletmeleri, Devlet Üretme Çiftlikleri, Posta İşletmeleri ve TİGEM'in kapsama alınması planlanıyor. 
     


SİYASET 


















</TEXT>
</DOC>
