<DOC>
<DOCNO> 166577 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/01/son/sondun11.html </URL>
<DATE> 2003/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak durulmuyor... ABD askerlerine yeni saldırı... 
</HEADLINE>
<TEXT>

     Irak'ın başkenti Bağdat'ta, bomba yüklü bir aracın bir Amerikan askeri aracının yanında patladığı, olayda Amerikan askerlerinin yaralandığı bildirildi. 
     Bir görgü tanığı, Amerikan askerlerinin, başkentin merkezindeki El Mustansıriye Üniversitesi yakınında meydana gelen patlamadan sonra alev alan araçtan ağır yaralı 4 askeri çıkardığını söyledi. 
     Öte yandan, Bağdat havaalanı yakınında bir Amerikan askeri konvoyuna el bombası atıldığı bildirildi. 
     Amerikan ordusundan yapılan açıklamada, havaalanının yakınındaki otoyolda düzenlenen saldırıda, bir askerin hafif yaralandığı belirtildi. 
     Görgü tanıkları ise olayda askeri aracın isabet aldığını söyledi. 
     ABD Başkanı George Bush'un, Irak'ta ana savaşın sona erdiğini ilan ettiği 1 Mayıs'tan bu yana düşman ateşinde 22 Amerikan ve 6 İngiliz askeri öldü. 
     
</TEXT>
</DOC>
