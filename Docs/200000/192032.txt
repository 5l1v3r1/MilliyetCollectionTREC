<DOC>
<DOCNO> 192032 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/29/son/sonspo01.html </URL>
<DATE> 2003/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Chelsea doymuyor... Sırada David's var... 
</HEADLINE>
<TEXT>

     Rus işadamı Roman Abramoviç'in sahibi olduğu İngiltere Premier Ligi takımlarından Chelsea, kulübüyle henüz sözleşme yenilemeyen Juventus'un Hollandalı yıldızı Edgar Davids'in peşine düştü. 
     Sezon sonunda Juventus'la sözleşmesi sona erecek Davids'i bonservis bedeli ödemeden almak isteyen Chelsea, Hollandalı oyuncuyla görüşmelere başladı. Davids'e yıllık 2 milyon sterlin teklif yapan Londra temsilcisi, sezon başında da yine bu futbolcuya talip olmuş ancak İtalyan kulübüyle anlaşma sağlayamamıştı. Edgar Davids'e İskoçya'nın Dundee United takımının da teklif yaptığı belirtildi. 
     Avrupa Şampiyonlar Ligi G Grubu'nda Beşiktaş'ın rakibi olan Chelsea, Roman Abramoviç'in kulübü satın almasının ardından 250 milyon doları aşkın para harcayarak birçok yıldız futbolcuyu renklerine katmıştı. 
     Philippe Mexes atağı 
     İngiltere'de iki ezeli rakip Manchester United ile Arsenal Fransız Philippe Mexes'i renklerine katmak için harekete geçti. Genç savunma oyuncusu için 5 milyon sterlini gözden çıkaran İngiliz kulüpleri, Auxerre takımıyla görüşmelerini sürdürüyor. 21 yaşındaki Mexes ise transfer konusundan aceleci davranmak istemediğini belirterek, "Kulübüm Auxerre ile sezon sonuna kadar sözleşmem sürüyor. Bu nedenle transferimi sezon sonunda düşünmek istiyorum" diye konuştu. 
     
</TEXT>
</DOC>
