<DOC>
<DOCNO> 159693 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/29/son/sondun30.html </URL>
<DATE> 2003/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Johannesbourg'da korkunç linç... 
</HEADLINE>
<TEXT>

     Güney Afrika'nın Johannesbourg kentinde, siyahların yaşadığı bir semtte iki kişi, öfkeli kalabalık tarafından linç edildi. 
     Güvenlik güçlerinden alınan bilgiye göre, Braamfischerville semti sakinleri, adaleti kendi elleriyle tesis etmek için suç işlediklerine inandıkları kişilerin listesini çıkardılar ve Salı gecesi bu listeden yakaladıkları iki kişiye ''yanan kolye'' cezasını uyguladılar. 
     Boş bir araziye götürülen ''sanıklar''ın boyunlarına geçirilen benzine batırılmış otomobil lastikleri ateşe verildi. Suç işlediklerinden şüphelenilen kişiler, feci şekilde yanarak can verdi. 
     ''Yanan kolye'' cezası, eski ırkçı rejim sırasında siyah yerleşim birimlerinde ''hain'' olduklarından şüphelenilen kimselere sık sık uygulanan bir yöntem olmuştu. 
     
</TEXT>
</DOC>
