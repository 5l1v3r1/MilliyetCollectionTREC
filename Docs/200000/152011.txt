<DOC>
<DOCNO> 152011 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/24/yasam/yas06.html </URL>
<DATE> 2003/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
'Madonna'nın albümü kariyerindeki en boş şey' 
</HEADLINE>
<TEXT>

Pop yıldızının uzun süredir beklenen yeni albümü, müzik eleştirmenleri tarafından hiç beğenilmedi... 
     Madonna'nın uzun süredir beklenen son albümü "American Life", ABD'de satışa sunulurken, acımasız eleştiri oklarının da hedefi oldu. Müzik mağazalarının raflarında önceki gün yerini alan albüm, eleştirmenlerin olumsuz görüşlerine rağmen, Madonna hayranlarının büyük ilgisiyle karşılaştı. 
     Madonna'nın "American Life" adlı albümü, internetten satış yapan "Amazon.com" sitesinin en çok satan CD'ler listesinde piyasaya çıkar çıkmaz, Norah Jones ve Cher'in ardından üçüncülüğe yerleşti. Ancak hayranlarının 3 yıllık özlemine son veren Madonna, yeni albümüyle olumsuz eleştirilere hedef oldu. Philadelphia Inquirer dergisinin müzik eleştirmeni Tom Moon, "American Life albümünün, büyük bütçeyle hazırlanmasına karşın, Madonna'nın 20 yıllık müzik kariyerindeki en boş şey olduğunu" yazdı. Eleştirmen, "albümün gına getiren ritm ve seslerin yanı sıra 'Bir zamanlar annem vardı. Ne güzeldi' gibi anlamsız ve çocukça sözlerle dolu olduğunu" savundu. 
     


YAŞAM 




















</TEXT>
</DOC>
