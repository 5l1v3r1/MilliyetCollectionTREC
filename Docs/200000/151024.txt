<DOC>
<DOCNO> 151024 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/19/son/sonspo19.html </URL>
<DATE> 2003/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray son viraja Terim'le rahat giriyor... 
</HEADLINE>
<TEXT>

     Sarı-kırmızılı takımdaki ilk döneminde Galatasaray'ı üstüste 4 kez lig şampiyonu yapan ve UEFA Kupası'nı kazandıran Fatih Terim, sezonun son bölümünde istediğini elde ediyor. 
     Fatih Terim yönetimindeki ''Aslanlar'', son virajda istediği sonuçları kolaylıkla alırken 1996-97, 1998-99 ve 1999-2000 sezonunda Beşiktaş, 1997-98 sezonunda ise Fenerbahçe'yi geçmeyi bildi. 
     Galatasaray, bu sezonlardan son 6 haftaya 1996-97, 1998-99 ve 1999-2000'de lider, 1997-98 sezonunda ise Fenerbahçe'nin ardından averajla 2. sırada girmişti. 
     
     SON 6 HAFTADA BAŞARILI PERFORMANS 

     Terim'in ''Aslanları'', şampiyonluklara ulaştığı sezonlarda son 6 haftalarda başarılı performans gösterdi. 
     Galatasaray, bu dönemde istediği sonuçları alırken, 4 sezonda son 6 haftalarda yaptığı toplam 24 maçta 15 galibiyet elde etti, 8 beraberlik, 1 de yenilgi aldı. 
     Sarı-kırmızılılar, şampiyonlukların art arda alındığı Terim'li dönemde 1996-97 ve 1997-98 sezonlarında son 6 maçta 5 galibiyet, 1 beraberlik, 1998-99 sezonunda 3 galibiyet ve 3 beraberlik elde etti. 
     Galatasaray, Terim ile bundan önceki dönemin son sezonunda ise takipçisiyle puan farkının fazla olduğu son 6 maçlık bölümde, 2 galibiyet, 3 beraberlik ve 1 yenilgi almasına karşın Beşiktaş'ın önünde şampiyonluğa zorlanmadan ulaşmıştı. 
     
     TERİM'Lİ SON 6 HAFTALAR 

     Galatasaray, Fatih Terim'in bundan önceki döneminde liglerin son 6 haftasında aldığı sonuçlar şöyle 
     
     1996-97 Sezonu 

     İstanbulspor-Galatasaray... 2-3. 
     Beşiktaş-Galatasaray....... 1-1. 
     Galatasaray-Zeytinburnuspor 4-0. 
     Antalyaspor-Galatasaray.... 0-2. 
     Galatasaray-Ankaragücü..... 5-1. 
     Bursaspor-Galatasaray...... 2-3. 
     
     1997-98 Sezonu 

     Trabzonspor-Galatasaray.... 1-1. 
     Galatasaray-Altay.......... 6-1. 
     Ç. Dardanelspor-Galatasaray 1-2. 
     Galatasaray-Kayserispor.... 5-1. 
     Galatasaray-İstanbulspor... 4-1. 
     K.Karabükspor-Galatasaray.. 2-3. 
     
     1998-99 Sezonu 

     Trabzonspor-Galatasaray.. 0-3. 
     Galatasaray-Sakaryaspor.. 3-0. 
     Beşiktaş-Galatasaray..... 1-1. 
     Galatasaray-Ankaragücü... 2-1. 
     Antalyaspor-Galatasaray.. 1-1. 
     Galatasaray-Gaziantepspor 0-0. 
     
     1999-2000 Sezonu 

     Beşiktaş-Galatasaray.... 1-1. 
     Galatasaray-Denizlispor. 2-2. 
     Vanspor-Galatasaray..... 1-3. 
     Galatasaray-Kocaelispor. 5-0. 
     Altay-Galatasaray....... 1-0. 
     Galatasaray-İstanbulspor 1-1. 
     





</TEXT>
</DOC>
