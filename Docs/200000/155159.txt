<DOC>
<DOCNO> 155159 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/07/son/sonspo38.html </URL>
<DATE> 2003/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş taraftarlarından "saha kapatmamaya" tepki... 
</HEADLINE>
<TEXT>

     Futbol Federasyonu Profesyonel Futbol Disiplin Kurulu'nun PFDK , Adanaspor maçındaki olaylar nedeniyle sahasının kapatılması beklenen Galatasaray'a 2,5 milyar lira para cezası vermesi, Beşiktaş taraftarının tepkisine neden oldu. 
     Siyah-Beyaz Derneği'nden yapılan yazılı açıklamada, Futbol Federasyonu'nun, verilen bu kararla açıkça Galatasaray taraftarlığı yaptığı öne sürülerek, ''Galatasaray, bu yıl da Futbol Federasyonu eliyle şampiyon yapılmak isteniyor'' denildi. 
     Beşiktaş Yönetim Kurulu'nu da tepkisizlikle suçlayan dernek açıklamasında şu görüşlere yer verildi 
     ''Futbol Federasyonu'nu, Fatih Terim'i ve tüm bunlara eyyam içinde suskunluk becerisini en iyi biçimde gösteren Beşiktaş Kulübü Yönetim Kurulu'nu, Beşiktaş camiasına ve Türk spor kamuoyuna şikayet ediyoruz. 
     Biz ayrıcalık ve haksız çıkar peşinde değiliz. Toplumsal kirlenmişliği futbol sahalarına kadar indiren zihniyetten kurtulmamız için hak ne ise tepkimiz o doğrultuda olacaktır.'' 
     
</TEXT>
</DOC>
