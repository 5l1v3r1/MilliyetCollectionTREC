<DOC>
<DOCNO> 165256 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/25/ekonomi/eko07.html </URL>
<DATE> 2003/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Dışbank şimdi de Bakanlıklar'da 
</HEADLINE>
<TEXT>

Dışbank'ın Ankara Bakanlıklar Şubesi, Doğan Holding Yönetim Kurulu Başkanı Aydın Doğan tarafından dün hizmete açıldı 
     ANKARA Milliyet 

     Dışbank, yurt çapındaki hizmet ağına Bakanlıklar Şubesi'ni de ekledi. 
     Dışbank Ankara Bakanlıklar Şubesi'ni hizmete açan Doğan Holding Yönetim Kurulu Başkanı Aydın Doğan, ülke için hayırlı olmasını diledi. 
     Açılış kokteyline eski başbakanlardan Yıldırım Akbulut, Gümüşhane Milletvekili Temel Yılmaz, Balıkesir Milletvekili Turhan Çömez, Bayburt Bağımsız Milletvekili Ülkü Güney, MHP eski milletvekili Şevket Bülent Yahnici, Ankara Ticaret Odası Başkanı Sinan Aygün, Çankaya Belediye Başkanı Haydar Yılmaz, Hürriyet Genel Yayın Yönetmeni Ertuğrul Özkök, Milliyet Gazetesi Ankara Temsilcisi Fikret Bila katıldı. 
     Dışbank Yönetim Kurulu Başkanı Tayfun Bayazıt, yaptığı konuşmada yaygın şube ağı ile bankacılık hizmetlerinin yoğun olarak talep edildiği tüm noktalarda var olmayı hedeflediklerini söyledi. 
     

</TEXT>
</DOC>
