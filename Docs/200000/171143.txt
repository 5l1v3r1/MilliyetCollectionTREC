<DOC>
<DOCNO> 171143 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/23/son/sondun28.html </URL>
<DATE> 2003/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa'da musluk suyundan bile para alıyorlar... 
</HEADLINE>
<TEXT>

     Fransa'da tatil bölgelerinde ve başkent Paris'te kafeterya sahiplerinin çeşme suyu için bile müşteriden ücret talep etmesi tepkilere neden oluyor. 
     Le Parisien gazetesinin haberine göre, yaz aylarıyla sıcakların yükselmesi üzerine, kafeterya sahiplerinin, musluk suyu için bile müşterilerinden ücret talep etmesi, özellikle turistlerin sert tepkisine yol açıyor. 
     Gazetenin haberine göre, kafeterya sahiplerinin bir kısmı, müşterilerinin hiçbir tüketim yapmadan saatlerce bir masayı işgal etmesini önlemek için, en azından ikinci bardak sudan itibaren az da olsa ücret istenmesi görüşünü destekliyor. 
     Fransız kafeterya sahipleri, İtalyan meslektaşlarının içme suyu ve ekmek ile sadece masa için de ücret talep ettiklerini hatırlatarak, bu konudaki tavırlarının haklılığını savunuyorlar. 
     Fransa, her yıl 70 milyona yaklaşan turist sayısıyla dünya turizm sırasında sürekli ilk sırada yer alıyor. 
     
</TEXT>
</DOC>
