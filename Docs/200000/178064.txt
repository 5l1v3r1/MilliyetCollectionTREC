<DOC>
<DOCNO> 178064 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/25/son/sontur19.html </URL>
<DATE> 2003/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Şüpheli ölüm Ayrıldığı sevgilisinin evinin önünde cesedi bulundu 
</HEADLINE>
<TEXT>

     Karaman'da, bir süre önce ayrıldığı kadın arkadaşının oturduğu apartmanın önünde, düşme sonucu öldüğü belirlenen bir kişinin cesedi bulundu. 
     Alınan bilgiye göre, vatandaşların ihbarı üzerine Gevher Hatun Mahallesi Kardeşler Sitesi'ne giden polis ekipleri, apartmanın önünde Recep Yirşen'in 40 cesedini buldular. 
     Düşme sonucu öldüğü belirlenen Yirşen'in apartmanın 5. katında oturan Fatma F. 35 ile geçmişte aşk ilişkisi yaşadığı belirlendi. 
     Polisin gözaltına aldığı Fatma F, Recep Yirşen ile bir süre önce kavga ederek ayrıldıklarını, buna rağmen kendisini sürekli rahatsız ettiğini söyledi. 
     Fatma F. ifadesinde, en son dün akşam yine kendisini rahatsız eden Recep Yirşen'in 5. kattaki dairesine, çatıdan balkona sarkarak girmek isterken düşmüş olabileceğini öne sürdü. 
     Yirşen'in öldürülmüş olabileceği ihtimali üzerinde duran polisin bir kişiyi daha gözaltına aldığı, soruşturmanın sürdürüldüğü bildirildi. 
     
</TEXT>
</DOC>
