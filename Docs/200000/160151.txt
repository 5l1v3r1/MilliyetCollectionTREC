<DOC>
<DOCNO> 160151 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/31/son/sondun07.html </URL>
<DATE> 2003/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Sean Penn tam sayfa ilanla Irak Savaşı'nı eleştirdi... 
</HEADLINE>
<TEXT>

     Amerikalı aktör Sean Penn, New York Times Gazetesine 4 bin kelimelik tam sayfa ilan vererek ABD öncülüğündeki Irak savaşını eleştirdi. 
     Penn, verdiği ilanda, ''Bayrağımız, özellikle Amerikan kurumlarının yararına bir rejim değişikliği hizmetinde dalgalanıyor gibi görünüyor'' dedi. 
     Washington yönetiminin ''Irak'taki toplu imha silahları nedeniyle savaşın gerekli olduğu'' yönündeki iddialarını yanlış bulduğunu belirten Penn, ''Dışişleri Bakanımızın Amerikan halkına ve dünyaya Irak'taki silahlarla ilgili uydurma ve aşırılmış kanıtlar sunduğunu gördük'' ifadesbini kullandı. 
     İlanda Sean Penn'in şunları kaydetti 
     ''Bechtel'i eski ABD dışişleri bakanlarından George Shultz'un yönetim kurulunda olduğu firma görüyoruz. Halliburton'u ABD Başkan Yardımcısı Dick Cheney'nin eski şirketi görüyoruz. Bush, Cheney ve Rumsfeld'i görüyoruz. Ölü Irak vatandaşlarını görüyoruz. Toplu imha silahları görmüyoruz. Bağdat sokaklarında kargaşa görüyoruz. Mücadalesinde gevşeyen ve toplu imha silahları kullanmadan kaçan katil Irak diktatörünün ortadan kaybolmasını görüyoruz.'' Aktör Penn'in ajansı, ilanın maliyeti konusunda açıklama yapmazken, gazetenin sözcüsü tam sayfa bir ilanın standart maliyetinin 135 bin dolar olduğunu kaydetti. 
     Penn, 2002 yılında da Washington Post'a ilan vererek savaş karşıtı görüşlerini yazmıştı. 
     
</TEXT>
</DOC>
