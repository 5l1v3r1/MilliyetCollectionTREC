<DOC>
<DOCNO> 156534 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/14/yasam/yas05.html </URL>
<DATE> 2003/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Erkekler futbolu sekse tercih ediyor 
</HEADLINE>
<TEXT>

Viagra'nın satışlarını inceleyen uzmanlar, ilginç bir sonuca ulaştı Erkekler, büyük spor karşılaşmaları sırasında seksten uzaklaşıyor 
     DIŞ HABERLER SERVİSİ 

     Satışlar yarı yarıya azaldı 
     İNGİLTERE'DE gerçekleştirilen bir araştırma, erkeklerin büyük spor karşılaşmaları sırasında seks yapmaktan uzaklaştıklarını ortaya koydu. Uzmanlar, bu sonuca iktidar hapı Viagra'nın satış trendlerini inceleyerek ulaştı. İngiltere'de, 400 doktordan alınan bilgilere göre, geçen yıl Dünya Kupası oynanırken Viagra reçeteleri aylık 27 binden dramatik bir düşüş göstererek yarı yarıya azaldı. 
     
     Yayın saatine bakın 
     SPOR karşılaşmalarını TV'den izlemenin heyecan arayışını yeterince tatmin ettiği, futbol izleyen erkeklerin başka şeylere konsantre olmaktansa dikkatlerini kendi takımlarına yönelttikleri belirtildi. Araştırmayı gerçekleştiren uzmanlardan Amy Ridler, "Yeni iktidar ilaçları gerçekleştirecek firmalar, reklam kampanyası kadar futbol karşılaşmalarının yayın saatine de dikkat etmek zorunda" dedi. 
     

</TEXT>
</DOC>
