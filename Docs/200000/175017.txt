<DOC>
<DOCNO> 175017 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/11/son/soneko11.html </URL>
<DATE> 2003/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Yatırım Fonları, bonoya sarıldı... 
</HEADLINE>
<TEXT>

     A ve B tipi yatırım fonları, Mayıs sonu itibariyle portföylerinin yarıdan fazlasını Hazine bonosuna ayırdı. 
     Sermaye Piyasası Kurulu SPK verilerini baz alarak yaptığı hesaplamalara göre, Mayıs sonu itibariyle fonların portföyleri içinde yer alan Hazine bonosu oranı geçen yılın aynı ayına oranla yüzde 128.2 oranında artış kaydederek, yüzde 51.1'e çıktı. Geçen yılın Mayıs ayında fonlar portföylerinin yüzde 22.4'lük kısmını Hazine bonosu için ayırmışlardı. 
     Bu arada, yüzde 51.1'lik oran 1997 yılı Ağustos ayından bu yana en oranı da ifade ediyor. Fonlar 2000 yılı Aralık ayı sonunda portföylerinin sadece yüzde 0.06'sını Hazine bonolarına ayırmıştı. 
     
     TERS REPONUN PAYI DİP SEVİYEDE 
     Öte yandan, bonoya yönelim ters reponun portföy içindeki payını da tarihi dip seviyeye geriletti. 
     Geçen yılın Mayıs ayında portföylerinin yüzde 59.3'ünü ters repoya ayıran fonlar bu yılın aynı ayına gelindiğinde bu oranı yüzde 44.4 azaltarak yaklaşık yüzde 33 seviyesine çekti. 
     Yatırım fonları, 2001 yılı Haziran ayında portföylerinin yüzde 85.5'ini ters repoya ayırmıştı. 
     Mayıs ayında geçen yılın aynı ayına göre, portföy içinde devlet tahvillerinin payı yüzde 11.1, hisse senetlerini payı da yüzde 22.6 oranında azaldı. 
     
     FONLARIN PORTFÖY DEĞERİ 12.1 KATRİLYON 
     Bu arada, 31 Mayıs itibariyle fonların portföy değeri de 12 katrilyon 128 trilyon liraya ulaştı. 
     Geçen yılın aynı döneminde toplam fon portföy değerinin 6 katrilyon 954 trilyon lira olduğu göz özüne alındığında, fon değerlerinde yüzde 74.4'lük bir artış olduğu görülüyor. 
     
</TEXT>
</DOC>
