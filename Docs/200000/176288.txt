<DOC>
<DOCNO> 176288 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/17/son/sondun09.html </URL>
<DATE> 2003/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İlk kayıp... Irak'ta Danimarkalı asker öldürüldü... 
</HEADLINE>
<TEXT>

     Irak'ın güneyinde bir Danimarkalı asker, Iraklılarla çıkan çatışmada öldü. 
     Danimarka ordu komutanlığından yapılan açıklamada, ülkenin güneyinde rutin devriye görevini yapan Danimarka askerlerinin bir Irak kamyonunu durdurmasından sonra, kamyondaki Iraklıların ateş açtığı belirtildi. 
     Açıklamada, dün meydana gelen olayda 2 de Iraklının öldüğü, birinin yaralandığı, 6 kişinin de gözaltına alındığı kaydedildi. Danimarka askerlerinden yaralanan olmadığı bildirildi. 
     Kimliği açıklanmayan askerin, Basra'daki istikrar gücüne katılmak üzere bu yaz Irak'a gelen 400 kadar Danimarka askerinin verdiği ilk kayıp olduğu kaydedildi. 
     
</TEXT>
</DOC>
