<DOC>
<DOCNO> 171108 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/23/yazar/gureli.html </URL>
<DATE> 2003/07/23/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Sesli Düşünenler 
</HEADLINE>
<TEXT>

   
   Gözleri kapalı sadece kulağını tuttukları fili tarif ediyorlar Avuç büyüklüğünde, yumuşak, sessiz, uysal bir yaratık 
   Bu minval üzere, onursuzluğun adını olgunluk, nafileliğin adını soğukkanlılık koymaktan utanmıyorlar. 
   Eloğlu başınıza çuval geçirmiş, "Yola geldin mi " havalarındayken siz, stratejik ortaklığın yolunun açıldığını söyleyebilecek kadar pişkinleşip emre hazır hale geliyorsunuz. 
   "Şu bizim medya"ya bakın çoğu filin kulağına yapışmış, aynı havadan çalıyor. Biraz daha "olgun" olsalar, azıcık daha "soğukkanlı" davranabilseler, neredeyse bizim askeri suçlu ilan edecekler. 
   Türk askerinin Kuzey Irak'taki görevinin, 15 yılda 30 bin cana mal olan ve Türkiye için tehdit oluşturan PPK - KADEK silahlı varlığına karşı önlem almak olduğunu herkes biliyor. Peki onlar PKK - KADEK ile işbirliğinde altınızı oymaya çalışırken siz ne yapacaksınız Askerlerinizi oraya Petrus şarabı içmeye mi gönderdiniz 
   Yutkunup lafı gırtlağınızda döndürmeden sesli düşünün biraz. 
   Sesli düşünen, düşündüğünü de dobra dobra söyleyen bir bilim adamı, Noam Chomsky işin başında söylemiş düşüncesini 
   "Bence Türkiye'nin burada sorması gereken soru, 'Türk insanı olarak biz Amerika'nın aleti olacak mıyız ' ve eğer benim tavsiyemi istiyorsanız, bunun cevabı 'hayır' olmalı. Bu Türkiye'nin de çıkarına değil, barışın da değil, insan haklarının da değil. Çünkü bu savaşın çok tahripk r sonuçları olabilir ve hiçbir doğru sebebi de yok." 
   Chomsky bunları Sedef Kabaş'ın TV8'de başarıyla sürdürdüğü "Sesli Düşünenler" programında 13 Aralık 2002'de söylemiş. Ve de Kabaş bu söyleşileri kitap haline Doğan Kitap, Haziran 2003 getirmiş. İyi ki getirmiş de birtakım gerçekler kulaklardan silinip gitmemiş, yazılı halde tarihe sunulmuş. 
   Kabaş'ın bu hizmeti Chomsky ile sınırlı değil. Altı yılda çeşitli alanlarda 600'den fazla kişiyle yaptığı röportajlardan seçtiği 38'inin yer aldığı kitap, bir dönemde Türkiye'nin basın, kültür ve sanat, televizyon dünyasından kesitleri yansıtıyor. "Sesli Düşünenler"in önemli bir yanı da Sedef Kabaş'ın Sedefleme başlığını taşıyan sunuşu. Kabaş burada bir televizyon söyleşisinin başarı sırlarını hiçbir kıskançlık duymadan a'dan z'ye cömertçe anlatıyor. Kabaş'ın eseri gerek "Sedefleme"siyle gerek röportajlarıyla pek çok yeni meslektaşına ve iletişim fakülteleri öğrencilerine ders kitabı olacak nitelikte. 
   
   Bir şiir    Dizelerimiz A. Demir'in Aşkın Lal Zamanı kitabından Günizi Yayınları, 2002 
   "büyütmeyin gölgeleri bilinmez dilde konuşup ürkütmeyin yıldızları ben bulut olmak istiyorum bulutlar martı olmak istiyor martılar toplayıp bulutları mavilere öykünüyor" 
   
      
   
</TEXT>
</DOC>
