<DOC>
<DOCNO> 173133 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/02/spor/spo15.html </URL>
<DATE> 2003/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

   
   TSYD heyecanı    TÜRKİYE Spor Yazarları Derneği Ankara Şubesi Dörtlü Futbol Turnuvası bugün start alacak. Kupanın ilk gününde 19 Mayıs Stadı'nda bugün saat 18.00'de G.Birliği - D.Bakır, saat 20.30'da da Ankaragücü - Elazığ karşılaşacak. 
   
   Potada eşleşme    BASKETBOLDA Türkiye Kupası eşleşmeleri belli oldu. 4 gruplu kupa maçları 3 - 5 Ekim'de oynanacak. İlk maçlarda Ülker - TOFAŞ, F.Bahçe - İTÜ, G.Saray - Tuborg, D.Şafaka - B.Kolej, Telekom - Mülkiye, O.Renault - Tekel, E.Pilsen - Erdemir karşılaşacak. 
   
   Bursa'da buluşma    HAGİ yönetiminde Süper Lig'de üst sıralara tırmanın hesaplarını yapan Bursaspor bugün taraftarlarıyla buluşacak. Yeşil - Beyazlı takımın sezon açılışı Atatürk Stadı'nda saat 19.30'da start alacak. 
   
   Biletlere ilgi    2004 Avrupa Şampiyonası biletlerinin satışının büyük bir hızla sürdüğü açıklandı. Organizasyon yetkilileri şu ana kadar 270 bin biletin bittiğini, 31 maçın 13'ünün şimdiden kapalı gişe oynanacağını bildirdi. 
   
   Rakipte değişim    2004 Avrupa Futbol Şampiyonası elemelerinde Milli Takımımız ile aynı grupte yer alan Liechtenstein'ın teknik kadrosunda kan değişimi yapıldı. Federasyon, takımın başına Loose'nin yerine Walter Hormann'ı getirdi. 
   
   Chelsea şovu    RUS işadamı Roman Abramovich'in satın aldığı Chelsea dün Ada'yı salladı. İngiliz kulübü Damien Duff, Geremi, Glen Johnson, Wayne Bridge ve kaleci Marco Ambrosio ile sözleşme imzalayarak, yeni sezon öncesinde gücüne güç kattı. 
   
   Kırın kırana    UPS - Yeşilyurt Uluslararası Bayanlar Tenis Turnuvası'nda iki sporcumuz Pemra Özgen ile İpek Şenoğlu, çeyrek finalde rakiplerini geçerek yarı finalde eşleşti. Bugünkü yarı final maçını kazanan isim finalde ülkemizi temsil edecek. 
   
   Minderde güldük    MACARİSTAN'DA düzenlenen 12. Dünya Veteranlar Serbest Güreş Şampiyonası'nın 2. gününde güreşçilerimiz rakiplerini yendi. 63 kiloda İsmail Kosukoğlu ABD'li Engel'i, 76 kiloda da Suphi Soğancı Macar György'yi 8 - 0 ile geçti. 
   
   
</TEXT>
</DOC>
