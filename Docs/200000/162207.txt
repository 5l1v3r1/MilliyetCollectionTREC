<DOC>
<DOCNO> 162207 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/10/son/sondun09.html </URL>
<DATE> 2003/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalyan kızlar seksi giyiniyor, seksi sevmiyor.. 
</HEADLINE>
<TEXT>

     İtalyanların ünlü stilisti Miuccia Prada, ''İtalyan kızlarının çok seksi giyindiklerini, ancak seks yapmadıklarını'' söyledi. 
     İtalya'da liseli genç kızların ve televizyonlarda yarışma programlarına çıkan dansçıların çok açık kıyafetler giymelerinin tartışma konusu olduğu bugünlerde Corriere della Sera gazetesine konuşan Prada, ''bu seksi kıyafetlerin göstermelik olduğunu, en fazla seksi giyinenin en az seks yaptığını'' savundu. 
     ''Ben bu şekilde giyinen kızları 'umutsuz seksiler' diye adlandırıyorum'' diyen Prada, seksi kıyafet üretmediği gerekçesiyle bazılarının kendisini eleştirdiğini belirterek, ''Bana 'Rahibe kıyafeti yapıyorsun' diyorlar. Böyle denildiği zaman kendimi kötü hissediyorum'' diye konuştu. 
     İtalya'nın Rimini kentinde, geçen haftalarda bir lise müdürünün, kız öğrencilerin çok açık kıyafet giydikleri gerekçesiyle ailelerine uyarı mektupları göndermesi, giyim konusunda geniş bir tartışma başlatmıştı. 

     
</TEXT>
</DOC>
