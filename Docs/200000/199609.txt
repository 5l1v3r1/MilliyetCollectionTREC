<DOC>
<DOCNO> 199609 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/03/son/sontur25.html </URL>
<DATE> 2003/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Nişanlısının eski erkek arkadaşı tarafından sokakta öldürüldü 
</HEADLINE>
<TEXT>

     Balıkesir'in Edremit İlçesi'nde bir kişi, 15 gün önce nişanlandığı genç kızın eski erkek arkadaşı olduğu öne sürülen genç tarafından bıçaklanarak öldürüldü. 
     Alınan bilgiye göre, Çanakkale'nin Yenice İlçesi'ne bağlı Kalkın Beldesi'nde oturan ve 15 gün önce nişanlanan Muharrem Aksoy 22 , dün gece Turhanbey Caddesi'nde yürürken, nişanlısının eski arkadaşı olduğunu söyleyen Cüneyt Ş. 23 ile karşılaştı. 
     Cüneyt Ş. ile Aksoy arasında başlayan tartışma, kısa sürede kavgaya dönüştü. Kavga sırasında Cüneyt Ş. tarafından bıçaklanan Muharrem Aksoy, ağır yaralı olarak Edremit Devlet Hastanesi'ne kaldırıldı. Burada yapılan ilk müdahalenin ardından Balıkesir Devlet Hastanesi'ne sevk edilen Aksoy, kurtarılamadı. 
     Olaydan sonra kaçan zanlının yakalanmasına çalışıldığı bildirildi. 
     
</TEXT>
</DOC>
