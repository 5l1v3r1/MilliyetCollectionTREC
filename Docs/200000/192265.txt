<DOC>
<DOCNO> 192265 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/30/son/sonspo21.html </URL>
<DATE> 2003/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
İsmet Arzuman ilk kez derbi yönetecek... 
</HEADLINE>
<TEXT>

     Birinci Süper Futbol Ligi'nde Beşiktaş ile Galatasaray arasında yarın yapılacak derbi karşılaşmasının FİFA kokartlı hakemi İsmet Arzuman, hakemlik yaşamında ilk kez ''3 büyükler'' arasındaki bir maçta görev yapacak. 
     İzmir Bölgesi hakemi, 39 yaşındaki Arzuman, hakemlik yapabilmek için sezon başında astsubaylıktan emekli oldu. 
     1998-1999 sezonunda Birinci Süper Futbol Ligi hakemi olan Arzuman, bu sezon 6 maçta görev yaparken, Beşiktaş'ın 2, Galatasaray'ın da 1 karşılaşmasında düdük çaldı. 
     Bu karşılaşmalarda Beşiktaş, deplasmanda karşılaştığı Samsunspor'u 3-1 ve Elazığspor'u da 5-1 yenerken, Galatasaray ise Gençlerbirliği karşılaşmasından 2-1 galip ayrıldı. 
     FİFA kokartlı hakem Arzuman, Birinci Süper Lig'de görev yapmaya başladığından bu yana Galatasaray'ın 6 karşılaşmasında görev alırken, sarı-kırmızılılar bu maçların 5'inden galibiyet, birinden de yenilgi ile ayrıldı. 
     Arzuman, kariyerinde Beşiktaş'ın da 6 karşılaşmasında düdük çaldı. Siyah-beyazlılar bu karşılaşmaların 3'ünde galip gelirken, 2 maçta berabere kaldı, bir maçta ise rakibine yenildi. 
     Arzuman'ın 2003-2004 sezonunda görev yaptığı karşılaşmalar ve sonuçları şöyle 
     Samsunspor-Beşiktaş 1-3. 
     Galatasaray-Gençlerbirliği 2-1. 
     Çaykur Rizespor-Trabzonspor 1-0. 
     Fenerbahçe-Gençlerbirliği 1-0. 
     Elazığspor-Beşiktaş 1-5. 
     Bursaspor-Fenerbahçe 2-2. 
     
</TEXT>
</DOC>
