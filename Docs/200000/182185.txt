<DOC>
<DOCNO> 182185 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/14/guncel/gun00.html </URL>
<DATE> 2003/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Milliyet yazarlarının İzmir izlenimleri 
</HEADLINE>
<TEXT>

   SİZE GELİYORUZ 

   
      
      
   
   35... İZMİR...    SERİN DURUŞ 

   Orta Anadolu'dan sonra, TIR'ımızla birlikte Ege'nin merkezindeyiz. Hep merak ettiğimiz bir sorunun cevabını almaya çalışıyoruz. Neden Karşıyakalılar, "İzmirliyim değil de Karşıyakalıyım der, bunu ayrıca belirtir " Hatta Karşıyaka formalarına 35.5 yazacak kadar fanatiktirler Bizzat konuştuğumuz Karşıyakalılar, "Çünkü...." diye başlayıp bu konuda bir belge sunamadılar. Ortak söyledikleri şey, "Bunu ancak Karşıyaka'da yaşarsanız anlarsınız " oldu. Pek aydınlanamadık açıkçası. Karşıyaka'da yaşama gibi bir şansımız da olmadığına göre... diye düşünürken gözlerimiz faltaşı gibi açılıyor. 
   
   O bir herpetolog 
   Serkan Erdem 23 , Ege üniversitesi Biyoloji bölümü mezunu. Elinde bir bukalemun, "merhaba" diyerek küt diye yanımıza geliyor. İzmir'in en büyük sorunu onda, varsa iddiaya girecek babayiğit, gelsin bir tepsi baklavasına girelim yeri geliyor, canı çekti çaldı diye 9 sene hapis veriliyor, küçümsemeyin baklavayı Serkan, Herpetolog. "O da ne yahu " dedik biz de ilk duyduğumuzda. Çoğumuzun iğrendiği sürüngenler, ondan sorulur diyebiliriz kısaca. Bukalemununu, Suriye sınırında bulmuş. Şimdi besleyeceğim diye anası ağlıyor çocukcağızın. Çünkü, cebine koyduğunda beyaz, asfalta koyduğunda gri, yeşil gömleğin üstünde yeşil olduğunu naklen izlediğimiz bu arkadaş, çekirge yiyor, iyi mi Serkan, her gün çekirge bulmak zorunda. Markette ya da hayvan malzemeleri satan dükkanlarda bulunamayacağına göre bu meret, ne yapsın garibim, çekirge avına çıkıyor. Bu dertten kurtarmak lazım Serkan'ı, "Hoplayıver çekirge, zıplayıver çekirge, bıdı bıdı bıdı çekirge" şarkısıyla tanınan Oğuz Yılmaz'ı bir aramasını tavsiye ediyoruz. Telef olacak yoksa Serkan. Tabii bir de iş sorunu var Serkan'ın, zor desek az kalır. Ne doktorlar, mühendisler işsiz ya da açlık sınırında yaşarken bir herpetolog olarak ne yapar eder de Laila ya da Reina'nın özel kartlı müşterisi sınıfına girer, bilemiyoruz. Ama sıkı SerinDuruş'çu olan Serkan'dan haberlere devam edeceğimiz kesin. 
   
   İzmir'de aşka vakit bırakın...    AHMET TULGAR 

   Anadolu'ya sırtını dönüp kollarını da Avrupa'nın sularına, rüzg rına açtığındandır, İzmir kısmen dertlerinden, tamamen de önyargılarından, yargılarından arınmış bu ülkenin. Coğrafyanın, haritadaki yerinin etkisi bariz bu şehre. 
   Böyle olunca da terör mağduru Kürtlerin mesela en rahat ettiği şehir İzmir. Kimse onları burada potansiyel suçlu olarak görmediği gibi kent yaşamına entegre de olmuşlar. Varoşlarda sıkışıp kalmamışlar. Kız alıp, veriyorlar bile. 
   
   'Kendimi sevdim' 
   Küçükyalı'da Batmanlı Bahattin iki yıl önce geldiği İzmir'i niçin sevdiğini kendi üzerinden anlatıyor "Burada ben kendimi sevmeyi öğrendim. Kendime değer vermeyi. Eskiden, Batman'dayken nasılsa bir yerde vurulacağım diye hayatıma özen göstermezdim. Burada gelecek planları yapmaya başladım." Bahattin lise mezunu ve garson. 
   Yelda Yeniçulha ve Kadir Titiz gelinlik ve damatlıkla fotoğrafçıya gitmeden önce Milliyet TIR'ında. Çocuklarına Milliyet okutacak ve onları İzmir'de büyüteceklermiş. "Burası çocuk büyütmeye uygun bir şehir" diyorlar neşeyle. Tam bir aşk evliliğiymiş yaptıkları. 
   Milli Piyango satıcısı Mehmet Garip şimdi üç çocuk, dört torun sahibi ama o bir aşk erbabı aynı zamanda. İlk aşkı ona gömlek parçalattırmış başkasıyla evlenince. "Ben de başkasıyla evlendim, ailemin istediği kızla. Herkes yoluna gitti böylece. Ama ben şıpsevdiyim. Karımı da sevdim hemen." Sonra da ekliyor "Burada hayat kolay. Aşka, meşke vakit kalıyor." 
   Sabah otelde İzmirli işadamlarıyla muhatap olduk. "Ne yapalım da medyada daha çok yer alalım " diye soruyorlardı. 
   "Mesela İstanbul'dakinden daha az vahşi, aşk erbabı hemşehrilerinize daha uygun bir kapitalizmin sözcüsü olun, bu kentin özgürlüğünden esinlenmiş işyerlerinin kurucusu" diyorum. Hoşlarına gidiyor. 
   İzmirli bunlar, yapar mı yaparlar. Biraz idare ederiz hiç olmazsa. 
   
   BUGÜN Muğla - Cumhuriyet Meydanı - Saat 13.00 
   YARIN Bodrum - İskele Meydanı Denizciler Derneği önü - Saat 13.00 
   
   
</TEXT>
</DOC>
