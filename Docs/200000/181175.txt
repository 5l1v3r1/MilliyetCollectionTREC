<DOC>
<DOCNO> 181175 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/09/spor/ydemirkol.html </URL>
<DATE> 2003/09/09/ </DATE>
<TIME>  </TIME>
<AUTHOR> Mehmet DEMİRKOL  </AUTHOR>
<HEADLINE>
Biz ve onlar 
</HEADLINE>
<TEXT>

   
   İngiliz basını, federasyonu, teknik ekip ve oyuncuları Makedonya'dan çıkan 3 puanın ardından, Türkiye oyununa odaklandı. Ama konuşulan futbol değil. Makedonya'ya izinsiz giden taraftarların, Kadıköy'e girme çabalarının nasıl sonuçlanacağını konuşuyorlar. Oyuncuların Üsküp'te ayaklarına gidip selamladığı bu "futbolseverler"in İstanbul'da da var olmaları, futbolcuların benzer bir teşekkür sahnesinin nelere yol açacağını. Makedonlar'ın "birlik bayrağını" yakışını, bazılarının siyahi oyunculara karşı ırkçı tavırlarda bulunuşuna işaret ediyorlar. Eğer Üsküp'te bunlar oluyorsa, İstanbul'da neler olur Sordukları soru bu. Bizdekine benzer bir anlayışla sorunu sürekli dışarıda arayan İngiliz şovenizminin derdi futbol değil. Irkçılığı keşfeden, dünyaya ihraç eden, h l tohumlarını büyüten medeniyet kendisine bakamıyor. Asyalı bir genci döven üç oyuncudan ikisine mahkemeleri sürerken milli formayı giydirenler, ırkçılıktan şikayet ediyor. Milli marş dinleme, ona saygı gösterme kültürünü almamış bir koca kitle bayrağının yakılmasına öfke duyuyor. Futbol konuşmuyorlar, yaptıkları en aşağılık, en yerlerde sürünen siyaset. Bunun adı 19. yüzyıl milliyetçiliğidir. 
   Ama sordukları bir soru beni de düşündürüyor, korkutuyor. Eğer İngiliz seyirciler 10. biradan sonra holiganlar bir şekilde Kadıköy'e girerlerse, oyuncular da onları selamlarsa neler olur Ya da İngiltere maçı kazanırsa. İngilizler kadar endişeliyim ve aklımda onlarınki gibi oyunlar yok... 
   Neler olur Sorular bitmiyor. Farz edelim ki, gelmediler... Bitecek mi Haziranda Portekiz'de neler yaşayacağız peki Hiç kimsenin toprakları meydan savaşlarına sahne olduğunda kimi suçlayacağız. Biz kendimize, onlar aynaya bakacaklar mı 
   Hepsini geçelim. 2006 Almanya'yı tahayyül edebiliyor musunuz 2.5 milyon Türk, koca bir Alman nüfusu, 6 saatte elini kolunu sallayarak buraya akacak İngilizler, Belçikalı, Hollandalı holiganlar... Taksim cinayeti, Leeds intikamı, Sunderland hapishanesi, İstiklal Marşı'nı ıslıklayanlar, "Tanrı kraliçeyi korusun"u söylerken dans eden Türk oyuncular, sahaya giren İngilizler, Kadıköy'de olacaklar. Bu geçmişi büyütenler olacaklara ne diyecek H l dillerde "Biz ve onlar" mı olacak 
   Kan ve gözyaşı aktığında, biz ya da onlar acılara gark olduğunda, konu futbol olmayacak. Tıpkı bugün olmadığı gibi. 
   
      
   
</TEXT>
</DOC>
