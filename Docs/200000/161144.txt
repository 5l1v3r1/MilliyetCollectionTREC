<DOC>
<DOCNO> 161144 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/05/spor/spo04.html </URL>
<DATE> 2003/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Rota değişti 
</HEADLINE>
<TEXT>

Belçikalı futbolculardan haber bekleyen Trabzonspor, Slovak golcü Patlic ile orta saha oyuncusu Janacko'yu takibe aldı 
     Sümer izleyecek 
     YABANCI transferde çalışmalarını sürdüren Trabzonspor, anlaşma sağladığı Belçikalı futbolcuların eşlerinin sorun çıkarması nedeniyle yeni isimlere yöneldi. Bordo - Mavililer'in Başkanı Özkan Sümer'in, Slovakya - Türkiye maçında, Inter Bratislava'nın forveti Peter Patlic ile Austuria Wien'in orta alanında görev yapan Wlademir Janacko'yu izleyeceği belirtildi. 
     
     Aurelio çabası 
     FENERBAHÇE ile anlaştığı belirtilen Aurelio'nun ise Sarı - Lacivertliler'e attığı imzanın geçerli olmadığı iddia edildi. Brezilyalı'nın, 5 Ekim 2002'de Trabzon ile 3 yıllık ön protokol imzaladığı, bu nedenle Trabzonspor'un Futbol Federasyonu'na gitmeye hazırlandığı vurgulandı. Asbaşkan Erol Tuna, "Başka kulübe giderse bir yıl oynamayabilir" dedi. 
     
     Fatih'e atroskopi 
     SOL diz yan bağlarındaki sorun nedeniyle Milli Takım kampından ayrılan Trabzonspor Kaptanı Fatih'in birkaç gün içinde atroskopi olacağı belirtildi. Eşinin de rahatsızlığı nedeniyle Trabzon'a dönen Fatih, "Çok üzgünüm. Ne yazık ki, üst üste gelen sakatlıklar beni yıktı" diye konuştu. 
     

</TEXT>
</DOC>
