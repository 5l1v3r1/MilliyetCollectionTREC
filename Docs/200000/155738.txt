<DOC>
<DOCNO> 155738 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/10/siyaset/siy03.html </URL>
<DATE> 2003/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Nerede kalmıştık 
</HEADLINE>
<TEXT>

Siyaset yasağı sona eren Necmettin Erbakan, beş yıl emanet ettiği koltuğunu Kutan’dan geri alacak 
     SELMAN EKİCİ Ankara 

     Beş yıllık siyaset yasağı sona eren kapatılan RP’nin lideri Necmettin Erbakan, SP’nin yarın yapılacak Büyük Kongresi’nde emanet ettiği koltuğunu SP Genel Başkanı Recai Kutan’dan devralacak. Kutan’ın aday olmayacağı kongrede Erbakan’ın genel başkan olmasına kesin gözüyle bakılıyor. Atatürk Spor Salonu’nda yapılacak kongrede Erbakan’ın parti yönetimine oğlu Fatih Erbakan ile dava arkadaşları Şevket Kazan ve Ahmet Tekdal’ı da getirmesi bekleniyor. Tek listeyle gidilecek kongrede 1153 delege oy kullanacak. Kongrede Erbakan ve Milli Görüş’ün serüveninin anlatılacağı 8 dakikalık film gösterisi de sunulacak. 
     
     Erdoğan gelecek mi 
     Kongre için Başbakan Tayyip Erdoğan, CHP lideri Deniz Baykal ile diğer siyasi partilerin genel başkanları ve yardımcılarına da davetiye gönderilirken, Erdoğan’ın gelip gelmeyeceği merak konusu oldu. 
     

</TEXT>
</DOC>
