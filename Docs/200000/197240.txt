<DOC>
<DOCNO> 197240 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/22/son/sondun11.html </URL>
<DATE> 2003/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Short'tan Blair'e ağır eleştiri... 
</HEADLINE>
<TEXT>

     Irak savaşının hemen sonrasında İngiltere Başbakanı Tony Blair ile yollarını ayıran ve Kabinedeki görevinden istifa eden eski Uluslararası Kalkınma Bakanı Clare Short, Blair'i ''kendini kurtarıcı sanan sığ bir sağcı olarak'' niteledi. 
     Downing Sokağı'nın hala, Türkiye'deki İngiliz hedeflerine yapılan saldırıların Irak'taki olayların devamı niteliğinde bir intikam sayılmayacağı havasında olduğunu belirten Short, şöyle dedi 
     ''Bu olaylar, giderek büyüyen bu trajedinin bir parçasıydı. Pek çok ciddi insan, bunların böyle olacağını tahmin etti ve uyarılarını yaptı. Bir tek kendileri, Irak sorununa yanlış yaklaşmanın sonucunun bu olacağını bilemediler.'' Blair'in süreç boyunca kötü bir liderlik örneği sergileyip, çok ciddi hatalar yaptığını belirten Short, şu uyarılarda bulundu 
     ''Bu hataları ne kadar çabuk düzeltir, Ortadoğu'ya ne kadar çabuk adalet getirirsek, İsrail-Filistin sorununu çözer, Irak halkının kendi geleceğini kurmasına izin verirsek, ancak o zaman giderek büyüyen bu çatışmadan kurtulabiliriz. Yok eğer Irak'ı kontrol edip, kendi istediğimiz demokratik sonucu almak için maniplasyonlar yaparsak, dünyanın her yerinde yaşayan herkesin canı yanacak.'' 
     
</TEXT>
</DOC>
