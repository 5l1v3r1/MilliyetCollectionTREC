<DOC>
<DOCNO> 194700 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/11/spor/bvol.html </URL>
<DATE> 2003/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte Ata'nın kızları 
</HEADLINE>
<TEXT>

   Bayan voleybolcular, maç sırasında mola alıp, Atatürk için saygı duruşunda bulundular 
      
   Tam 9'u 5 geçe 
   JAPONYA'DA düzenlenen Dünya Kupası'nda başarılı maçlar çıkaran Bayan Voleybol Milli Takımımız, binlerce kilometre uzakta Atatürk'ü anmayı unutmadılar. Ay - Yıldızlı ekibimiz, İtalya karşısında mücadeleye devam ederken, Türkiye saatiyle tam 9'u 5 geçe, Japonya saatiyle 16.05'te, antrenör Reşat Yazıcıoğlu, mola aldı. 
   
   1 dakika saygı 
   AY - Yıldızlılar molada kenara gelerek, 1 dakikalık dinlenme süresini ayakta saygı duruşuyla geçirdiler. Bayanlarımızın bu hareketi daha önce hakemlere bildirildiği için, kenardan uyarı gelmedi ve saygı duruşu ilgiyle izlendi. Ancak anons yapılmadığı için seyirciler ve yabancı medya bu hareketin nedenini daha sonra öğrendi. 
   
   Çizme büyük geldi    3 - 1 yenildik 
   BAYAN Voleybol Milli Takımı, Dünya Kupası'ndaki 8. maçında, 2002 Dünya Şampiyonu İtalya'ya 3-1 mağlup oldu. İlk sete iyi başlayan Ay-Yıldızlı ekibimiz, tempolu oyunla 25 - 20 galibiyeti yakaladı. Ancak milliler, ikinci seti, bir ara farkı bir sayıya kadar indirmelerine rağmen, 25-18 kaybettiler. Bayanlarımız, üçüncü 21-25 ve dördüncü setlerde 20-25 smaçları ile İtalya blokunu deviremeyince, sahadan yenik ayrıldılar. Milli Takım perşembe günü Mısır ile karşılaşacak. 
   
   Puan durumu TAKIMLAR O G M AS VS P 
1 - Çin 8 8 - 24 2 16 2 - İtalya 8 7 1 21 5 15 3 - Brezilya 8 7 1 22 6 15 4 - ABD 8 7 1 23 7 15 5 - Japonya 8 6 2 19 11 14 6 - Küba 8 5 3 19 12 13 7 - Güney Kore 8 2 6 12 18 10 8 - Türkiye 8 2 6 13 20 10 9 - Polonya 8 2 6 9 22 10 10 - Dominik Cum. 8 1 7 5 22 9 11 - Arjantin 8 1 7 3 21 9 12 - Mısır 8 - 8 - 24 8 
   
   Toplu sonuçlar 
   ABD - Dominik Cum. 3 - 0 
   Japonya - Polonya 3 - 2 
   Küba - Güney Kore 3 - 2 
   Brezilya - Arjantin 3 - 0 
   Çin - Mısır 3 - 0 
   
   
</TEXT>
</DOC>
