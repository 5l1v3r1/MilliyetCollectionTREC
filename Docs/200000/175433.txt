<DOC>
<DOCNO> 175433 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/13/son/sondun09.html </URL>
<DATE> 2003/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Yüzyılın icadı Segway, New York kültürünün bir parçası oldu 
</HEADLINE>
<TEXT>

     Tek kişilik taşıt Segway'in giderek New York kent kültürünün bir parçası olmaya başladığı, hatta Segway sahiplerinin grup oluşturduklari bildirildi. 
     Bunlardan biri olan ve Manhattan adasının güneyindeki evinden her gün BM binasına bu araçla gidip gelen Mac Chiulli, ''kendini balerin gibi hissettiğini'' söyledi. 
     Yerden 20 santim yüksek olan iki tekerlekli araç, lövyesi ileri itilince öne, geri çekilince arkaya doğru hareket ediyor. Araç lövye dik pozisyonda tutulduğunda, ya da bir şeye çarpınca derhal duruyor. 
     Mucit Dean Kamen tarafından icat edilen aracın ortalama satış fiyatı 5000 dolar civarında. 
     Bu arada bazı meraklılar Segway sürücülerinin eşyalarını koyabilmeleri için 'torba' üretimine başladılar. Segway torbaları üreten emekli film prodüktörü Itsi Atkins, ''torbasız bir Segway'in, cebi olmayan bir Armani elbiseye benzediğini'' söyledi. 
     Öte yandan New York polisi Segway'in kent sokaklarında kullanılmasına resmen izin vermiyor. Polis müdürlüğü yetkilileri aracı 'yasadışı' ilan etmelerine rağmen bunlardan 10 adet alarak deneme mahiyetinde kullanmaya başladılar. 
     
</TEXT>
</DOC>
