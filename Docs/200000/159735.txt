<DOC>
<DOCNO> 159735 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/29/son/soneko31.html </URL>
<DATE> 2003/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Murat Başesgioğlu, Johannes Linn'i kabul etti... 
</HEADLINE>
<TEXT>

     Çalışma ve Sosyal Güvenlik Bakanı Murat Başesgioğlu, Dünya Bankası'nın Avrupa ve Orta Asya'dan sorumlu Başkan Yardımcısı Johannes Linn ve beraberindeki heyeti makamında kabul etti. 
     Linn, kabul sırasında Bakan Başesgioğlu'na, sürekli bir bahar havasının yaşandığını ifade etti. Başesgioğlu da bu bahar havasının ekonomiye de yansıyacağını kaydetti. 
     Linn'in, Irak Savaşı sonrası ekonominin nasıl gittiğini sorması üzerine Bakan Başesgioğlu, ekonomide iyimser bir havanın bulunduğunu ifade etti. 
     Dünya Bankası Türkiye Direktörü Ajay Chhibber'ın da katıldığı görüşme, daha sonra basına kapalı olarak devam etti. 
     
</TEXT>
</DOC>
