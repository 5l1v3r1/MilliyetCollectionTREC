<DOC>
<DOCNO> 154896 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/06/son/sonspo37.html </URL>
<DATE> 2003/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray, 2,5 milyar lira para cezasıyla kurtuldu 
</HEADLINE>
<TEXT>

     Profesyonel Futbol Disiplin Kurulu PFDK , bugün yaptığı toplantısında Adanaspor ile oynadığı ve olaylı geçen karşılaşma sonrası Galatasaray'ın dosyasını inceledi ve 2 milyar 500 milyon lira para cezası verdi. 
     Önceki hafta Galatasaray ile Adanaspor arasında yapılan ve 2-2 berabere biten karşılaşmada hakem Bülent Diemirlek'in yönetimi sonrasında, gözlemciler Murat Ilgaz'dan 6, Abdurrahman Arıcı'dan ise 6,5 puan almış ve genç hakemin 6 hafta dinlendirileceği ifade edilmişti. 
     PFDK, bugün yaptığı toplantıda gözlemciler Murat Ilgaz ve Abdurrahman Arıcı'nın raporları doğrultusunda Galatasaray'a 2 milyar 500 milyon para cezası verdi. 
     Daha önce 3 ve 4 numaralı anonsların yapıldığı karşılaşmalarda Fenerbahçe, Galatasaray, Diyarbakırspor ve Göztepe'ye para cezasının yanı sıra 1 maç saha kapatma cezası da verilmişti. 
     
</TEXT>
</DOC>
