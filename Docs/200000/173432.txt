<DOC>
<DOCNO> 173432 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/04/yasam/yas06.html </URL>
<DATE> 2003/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölüme şut çekti 
</HEADLINE>
<TEXT>

   Evinin camını kırdılar diye sokakta oynayan ağabey ile kardeşe saldıran öfkeli komşu, hiç yüzünden katil oldu 
   GÜRKAN AKGÜNEŞ İstanbul 
   
   Eminönü Küçükpazar'da ağabeyi ile top oynayan 15 yaşındaki Süleyman Aydoğan'ın son şutu ölümüne neden oldu. Aydoğan'ın vurduğu top sokakta oturan Fesih Sancar'ın 44 camına gelince öfkelenen Sancar, ekmek bıçağıyla iki kardeşe saldırdı. Göğsünden ve başından bıçak darbeleri alarak ağır yaralanan Süleyman, özel bir otomobille hemen Esnaf Hastanesi'ne kaldırılırken, ağabey Mehmet de olay yerine gelen ambulansla aynı hastaneye götürüldü. Tüm müdahalelere rağmen kurtarılamayan Süleyman hayatını kaybederken Mehmet Aydoğan'ın hayati tehlikesinin bulunmadığı belirtildi. 
   Süleyman'ın ölüm haberine alan Aydoğan ailesi ve yakınları Sancar'ın evine saldırdı. Sokağın karışması üzerine bölgeye Çevik Kuvvet ekipleri sevk edildi. Gerginlik yatıştırılırken, olayın ardından kayıplara karışan Sancar'ın yakalanması için çalışmalar sürüyor. 
   
   
</TEXT>
</DOC>
