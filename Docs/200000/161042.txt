<DOC>
<DOCNO> 161042 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/04/son/sonspo20.html </URL>
<DATE> 2003/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Beckham'ın 17 otomobili var.. 
</HEADLINE>
<TEXT>

     Manchester United'ta forma giyen ve dünyanın en pahalı futbolcuları arasında yer alan İngiliz futbolcu David Beckham'ın, 17 otomobilinin bulunduğu öğrenildi. 
     Yıldız futbolcunun kullandığı en ucuz aracın 44 bin 481 Euro değerindeki Chrysler Grand Voyager olduğu, en pahalı arabasının ise 348 bin 300 Euro değerindeki zırhlı ''BMV 750 Saloon'' olduğu bildildi. 
     Beckham ailesinin en çok kullandığı aracın Rolls Royce'un Bendley Arnage modeli olduğu, partilere ise sahip oldukları Ferrari, Porsche ve Aston Martin gibi spor araçlarla gittikleri, ayrıca 4x4 otomobillere de meraklı olduklarından, 4 tane de ciplerinin bulunduğu öğrenildi. 
     Araçların açıklanan resmi fiyatlarının toplam 2.4 milyon Euro tuttuğu, ancak bu rakamın otomobillerin standart modellerine göre hesaplandığı belirtilirken, Beckham'ın araçlarının gerçek değerinin kullanılan aksesuarlar nedeniyle gerçekte 2 katı olduğu ifade ediliyor. 
     
</TEXT>
</DOC>
