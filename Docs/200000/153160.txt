<DOC>
<DOCNO> 153160 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/29/yasam/yas02.html </URL>
<DATE> 2003/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
'Yuva'ya SARS engeli 
</HEADLINE>
<TEXT>

Aşısının bir yıldan önce bulunamayacağı açıklanan SARS nedeniyle, Pekin'de ikinci bir emre kadar evlilik işlemleri durduruldu 
     DIŞ HABERLER SERVİSİ 

     Uzmanlar, dünya çapında büyük paniğe yol açan Akut Solunum Yetmezliği Sendromu SARS için etkili bir aşının bulunmasının bir yıldan önce mümkün olmadığını ifade ediyorlar. 
     ABD Hastalıkları Kontrol ve Önleme Merkezi Başkanı Julie Gerberding, CBS televizyonuna yaptığı açıklamada, "SARS'a karşı etkili olacak bir aşının bulunması en az bir yıldan önce mümkün değildir" şeklinde görüş bildirdi. Gerberding, şu anki stratejilerinin hastalığı, "bir aşı veya ilaç geliştirilinceye kadar, mümkün olduğunca kontrol altında tutmak olduğunu" söyledi. 
     SARS'ın önüne geçmek için tam gayret çalışmaları gerektiğini kaydeden Gerberding, hastalığa bir çare bulunana kadar yapacak başka bir şeyin olmadığını belirtti. 
     
     Pekin'de düğün yasak 
     SARS ile mücadelede kapsamlı önlemler alan Çinli yetkililer, hastalığın yayılmasını durdurmak için her türlü yöntemi deniyor. Başkent Pekin'de, evlenme işlemleri geçici olarak durduruldu. İlgili makamlar, ikinci bir emre kadar evlilik başvurusu kabul etmeyecek. Öte yandan, Çin Merkezi Askeri Komisyonu Başkanı Jiang Zemin, Çin Halk Kurtuluş Ordusu'nun SARS ile mücadele çalışmalarına destek vermek için Pekin'e 1200 doktor ve sağlık personeli gönderilmesiyle ilgili emri imzaladı. 
     
Vietnam'da kontrol altında      Dünya Sağlık Örgütü WHO tarafından yapılan açıklamada, Vietnam'da SARS salgınının kontrol altına alındığı kaydedildi. WHO yetkilileri, Hanoy'da düzenlenen basın toplantısında, bu ülkeye seyahat edilmemesi yönündeki tavsiyelerini kaldırdıklarını belirttiler. Vietnam'da 8 Nisan'dan bu yana SARS vakasına rastlanmadı. 
     Vietnam'da şu ana kadar 68 SARS vakası görülmüş, tümü sağlık görevlisi beş kişi hastalık yüzünden ölmüştü. Bu arada WHO, Singapur, Hong Kong ve Kanada'da da hastalığın yayılma sürecinin inişe geçtiğini ve kritik bir dönüm noktasının geride bırakıldığını açıkladı. Hastalığın belirtilen ülkelerde en tehlikeli seviyesine ulaştığı ve bu noktadan itibaren durumun yavaş da olsa normale döneceği belirtildi. 
     
Ellerinizi sık sık yıkayın, öpüşmeyin      AYŞEGÜL AYDOĞAN İstanbul 

     Uzmanlar SARS'a karşı korunmak için öncelikle yapılması gerekenleri şöyle sıralıyor... 

</TEXT>
</DOC>
