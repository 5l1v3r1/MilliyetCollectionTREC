<DOC>
<DOCNO> 153350 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/29/son/sontur35.html </URL>
<DATE> 2003/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Kocası tarafından döve döve öldürüldü... 
</HEADLINE>
<TEXT>

     Denizli'de kocası tarafından dövüldükten sonra hastaneye kaldırılan kadın beyin travmasından öldü. 
     Denizli Emniyet Müdürlüğü'nden alınan bilgiye göre, Günbattı Mahallesi'nde, Ali E. 35 , aralarında şiddetli geçimsizlik bulunduğu belirtilen eşi Sultan E'yi feci şekilde dövdü. Koma halinde Denizli Devlet Hastanesi'ne kaldırılan genç kadın, kurtarılamadı. 
     Olaydan sonra yakalanan Ali E. gözaltına alınırken, ''susma hakkımı kullanacağım'' diyerek ifade vermedi. 
     Denizli Devlet Hastanesi doktorlarından genel cerrah Dr. Cengiz Başkan, yaptığı açıklamada, kadının hastaneye koma halinde getirildiğini belirterek, ''Başında, kollarında ve vücudunun büyük bölümünde darp izleri vardı. Hemen ameliyata alındı. Ancak kurtarmak mümkün olmadı. Ölüm nedeni beyin travması'' dedi. 
     Dr. Başkan, Sultan E'nin kendinde olmadığı için polise ifade de veremediğini bildirdi. 
     Çiftin, iki çocuğu bulunduğu öğrenildi. 
     




</TEXT>
</DOC>
