<DOC>
<DOCNO> 160338 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/01/son/sondun11.html </URL>
<DATE> 2003/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Observer "Patlamamış bombalar Irak'ta sivilleri tehdit ediyor" 
</HEADLINE>
<TEXT>

     İngiltere'de yayınlanan The Observer gazetesi, askeri istihbarata dayanarak hazırlanan bir haritayı ele geçirdiğini, haritanın Irak'ta bulunan ve milyonlarca sivil için hayati tehlike yaratan patlamamış bombaların yerlerini gösterdiğini yazdı. 
     Haritanın bir fotoğrafına da yer veren gazete, patlayıcıların arasında kara mayınları ve antitank mayınları da bulunduğunu belirtirken, patlamamış bombaların geniş bir coğrafyada yaygın halde olduklarına dikkat çekti. 
     Sivil halkın yanı sıra yardım ekipleri, gönüllüler, Amerikan ve İngiliz askerleri ile BM görevlilerinin yaşamlarının da risk altında olduğunu belirten Observer, ''Bu durum, savaş sonrasında Irak'ın çok daha güvenli bir ülke olacağını savunan Bush ile Blair'i çok zor durumda bırakacak'' dedi. 
     
</TEXT>
</DOC>
