<DOC>
<DOCNO> 157628 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/19/son/sondun32.html </URL>
<DATE> 2003/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyaz Saray'dan Arafat'a yaylım ateşi... 
</HEADLINE>
<TEXT>

     Beyaz Saray sözcüsü Ari Fleischer, Filistin lideri Yaser Arafat'ın İsraillilerle Filistinliler arasında barışa ulaşılması için ''hiçbir zaman yararlı bir rol oynamadığını'' savundu. 
     Sözcü Fleischer, düzenlediği basın toplantısında, ''Arafat hiçbir zaman yararlı bir rol oynamadı. Şu anda ne tür bir rol oynadığını bilmiyorum, ama geçmişte hiç yardımı dokunmadı'' diye konuştu. 
     İsraillilerin Arafat'ı barış sürecini sabote etmekle suçlamasıyla ilgili bir soru üzerine Fleischer, ''ABD Başkanı George Bush, Filistin Başbakanı Mahmud Abbas'ın bir reformcu olduğunu düşünmeye devam ediyor'' dedi ve barış sürecinin devam edebilmesi için bütün tarafların şiddete son vermesi gerektiğini söyledi. 
     
</TEXT>
</DOC>
