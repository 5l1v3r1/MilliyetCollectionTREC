<DOC>
<DOCNO> 175046 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/11/son/sonspo04.html </URL>
<DATE> 2003/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Özberk Elektrikler kesildi, motivasyonumuz bozuldu... 
</HEADLINE>
<TEXT>

     Diyarbakırspor Teknik Direkötürü Sakıp Özberk, Galatasaray maçında elektriklerin kesilmesinin motivasyonlarını bozduğunu söyledi. 
     Sakıp Özberk, Galatasaray maçında ilk 5 dakika Galatasaray'ın üstünlüğünün olduğunu belirterek, daha sonra toparlanarak oyunu dengelediklerini bildirdi. Bunun hemen sonrasında da golü bulduklarını ifade eden Özberk, ''Golden sonra devre boyunca çok daha iyi ataklar yaptık, oyunun kontrolü ve hakimi bizdik'' dedi. 
     Özberk, şöyle devam etti 
     ''Galatasaray, ikinci yarıya değişiklik yaparak girdi ve devre başında attığı golle oyunu dengeledi. Bunun hemen ardından elektriklerin kesilmesi motivasyon ve konsantremizi bozdu. Ancak Galatasaray'ın motivasyonu ise seyircisinin tezahüratlarıyla bozulmadı. İkinci yarıda ilk 15 dakika iyi oyanayamadık. Ancak buna rağmen, yakaladığımız gol pozisyonları vardı, bunları değerlendiremedik. Ligde görülüyor ki, gol atmak zorundasınız. Ne kadar iyi oynarsanız oynayın gol atamayınca sıkıntılar büyüyor.'' Özberk, Galatasaray maçının sezonun ilk karşılaşması olduğunu belirterek, yeni transferlerden Bakadal'ın 1 haftalık geçmişi olduğunu ve Cem Beceren ile Ümit'in de yeni transfer edildiğini bildirdi. 
     Özberk, ''Zaten takımda 15 futbolcumuz yeni. Bu gelen arkadaşların da motivasyonuyla çok güzel başarılara imza atacağız. İyi takımız ve daha iyi olduğumuzu göstereceğiz. Biraz sabırlı olmak lazım'' dedi. 
     
</TEXT>
</DOC>
