<DOC>
<DOCNO> 186834 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/06/son/sonspo30.html </URL>
<DATE> 2003/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Milne İki takım da kazanacak, Ada'daki haberlere inanmıyorum 
</HEADLINE>
<TEXT>

     Uzun yıllar Beşiktaş'ı çalıştıran ve şampiyonluklar yaşayan teknik direktör Gordon Milne, Türkiye-İngiltere maçı öncesinde İstanbul'a geldi. 
     Atatürk Havalimanı'nda basın mensuplarına açıklama yapan Milne, ''Bu karşılaşma Avrupa Şampiyonası'na katılacak takımı belirlese de ben iki takımında sonuçta bu başarıyı yakalayacağına inanıyorum. Doğru ve iyi bir maç olsun. İki ülkenin de kazanacağını düşünüyorum'' dedi. 
     Milne, futbolun kardeşlik ve dostluk olduğunu da vurgulayarak, ''İngiltere'de yayınlanan hiçbir habere inanmıyorum. Bu bir savaş değil, spordur. Yanlış aktarılan konular var. Türk futbolu çok büyük bir gelişme gösterdi ve dünya stantardlarına ulaştı'' diye konuştu. 
     Türkiye'de 9 yıl geçirdiğini de dile getiren Milne, Beşiktaş'ın da çok iyi performans gösterdiğini belirtip, açıklamasını Türkçe olarak ''Tekrar İstanbul'da olduğum için çok mutluyum'' diye tamamladı. 
     Öte yandan, milli takımın lejyoner futbolcuları Emre Belözoğlu, Ümit Davala, Tayfun, Yıldıray Baştürk ve Nihat Kahveci de İstanbul'a geldi. 
     
</TEXT>
</DOC>
