<DOC>
<DOCNO> 168474 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/10/son/sondun21.html </URL>
<DATE> 2003/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Norveçliler'in yüzde 6-7'si bir hafta iç çamaşırı değiştirmiyor 
</HEADLINE>
<TEXT>

     Norveç'te yapılan bir araştırmada, erkeklerin yüzde 7'si ve kadınların yüzde 6'sinin bir hafta aynı iç çamaşırını kullandığı ortaya çıktı. 
     ACNielsen Enstitüsü tarafından yapılan, yaklaşık 1000 kişinin katıldığı araştırmanın sonuçlarına göre, Norveçlilerin yüzde 65'i iç çamaşırını her gün değiştiriyor. Günde iki kez iç çamaşırı değiştirenler, halkın yüzde 4'ünü oluşturuyor. 
     Araştırmada, haftada 2-3 kez iç çamaşırı değiştirenlerin oranının yüzde 11, 4-6 kez değiştirenlerin oranının da yüzde 18 olduğu ortaya çıktı. 
     İç çamaşırını her gün değiştirenlerin yüzde 73'ü 18-30 yaşları, sık değiştirmeyenlerin büyük bölümü 41-50 yaşları arasında. 
     Araştırmaya göre, bekarlar evlilerle kıyaslandığında iç çamaşırlarını daha düzenli olarak değiştiriyor. Norveçlilerin iç çamaşırlarını değiştirme sıklığının, eğitim düzeyleriyle ters orantılı olduğu da belirlendi. 
     
</TEXT>
</DOC>
