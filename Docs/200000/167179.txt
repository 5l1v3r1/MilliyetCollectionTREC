<DOC>
<DOCNO> 167179 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/04/magazin/amag.html </URL>
<DATE> 2003/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
DUDU iki günde 1 milyon sattı 
</HEADLINE>
<TEXT>

Tarkan, yeni 'single'ına gelen eleştirilere karşı satış rakamlarıyla konuştu 'Siparişlere yetişemiyoruz' dedi 
     İLKNUR GÜLMEZ 

     DUDU'NUN klip çekimi için kamera karşısına geçen Tarkan, 800 bin adet basılan single'ına 250 bin de yeni sipariş geldiğini açıkladı. Korsana rağmen satışların iki günde 1 milyonu bulduğunu anlatan Tarkan, "İstanbul Plak, şiparişlere albüm yetiştirmekte zorlanıyormuş. Bu çok heyecan verici" diye konuştu. 
     TARKAN, single hakkındaki eleştirileri de şöyle yanıtladı "Dudu, iddia edildiği gibi iki ayda, baştan savma yapılmadı. Ben 7 aydır bu albümle yaşıyorum. Günde 18 saat çalışarak, hiç uyumadan yaptık. Hiçbir işimi baştan savma yapmadım. Eleştirilere açığım. Hangi albümüm için eleştiri almadım ki... Benim şarkılarım belki hemen algılanmıyor ama dinledikçe demleniyor." 
     
Otobüste klip çekimi      Yönetmenliğini Umur Turagay'ın yaptığı 'Dudu' kilibinin çekimleri, dün, Eyüp'te Mercedes 302 marka eski bir halk otobüsünün içinde başladı. Tarkan, sıcak havaya, otobüsün içinde yanan spot lambalarının da eklenmesiyle bir hayli ter döktü. Tarkan, serinlemek için Land Rover cipine binerken gömleği set ekibince kurutuldu. 
     

</TEXT>
</DOC>
