<DOC>
<DOCNO> 153592 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/30/son/sontur12.html </URL>
<DATE> 2003/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Balıklar acıyı hissedebiliyor... 
</HEADLINE>
<TEXT>

     İngiliz bilim adamları, balıkların da diğer canlılar gibi acıyı hissedebildiklerine dair bazı ön bulgular elde ettiler. 
     BBC'nin internet sitesinde yer alan habere göre, Edinburg Üniversitesi ile Roslin Enstitüsü bilim adamlarınca yapılan araştırmada, gökkuşağı alabalıklarının başında, zarar verici uyarıma tepki veren bölge bulundu. 
     Bilim adamlarının, ayrıca balıklarda, acı veren şeylere karşı ortaya çıkan belirli tepkiler gözledikleri kaydedildi. 
     Araştırma grubuna başkanlık eden Dr. Lynne Sneddon, alabalıklara kimyasal, termal ve mekanik uyarıcılar vererek, tepkilerini kaydettiklerini, bunun sonucunda da alabalığın başında ve yüzünde 58 sinir tespit ettiklerini söyledi. 
     Balıkların acı veren uyarımlara yönelik tepkilerinin refleks olmadığı belirtiliyor. 
     




</TEXT>
</DOC>
