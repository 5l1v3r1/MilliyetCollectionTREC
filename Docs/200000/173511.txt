<DOC>
<DOCNO> 173511 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/04/son/sonspo02.html </URL>
<DATE> 2003/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Lav Gençlerbirliği bizden daha iyiydi.. 
</HEADLINE>
<TEXT>

     Türkiye Spor Yazarları Derneği TSYD Ankara Şubesi tarafından düzenlenen futbol turnuvasının finalinde Ankaragücü'nü 2-0 yenen Gençlerbirliği'nde teknik direktör Ersun Yanal, kupayı kazandıkları için mutlu olduklarını söyledi. 
     Yanal, lig öncesi son sınavı verdiklerini belirterek, ''İyi bir oyun ortaya koyduk. Kazandığımız için mutluyuz. İlerleyen günlerde daha iyi olacağız'' dedi. 
     Ankaragücü Teknik Direktörü Tevfik Lav da maçtan sonra yaptığı açıklamada, Gençlerbirliği'nin kendilerinden daha iyi oynadığını belirterek, ''Biz iyi değildik. Gençlerbirliği daha iyiydi. Direksiyon rakipteydi. Futbolcularımda yorgunluk vardı. Bu turnuva son sınav değil. Lige hazır olup olmadığımızı göreceksiniz. İlerde daha iyi olacağız. Benim adım Tevfik Lav ise iyi olacağımıza o kadar eminim'' diye konuştu. 
     
</TEXT>
</DOC>
