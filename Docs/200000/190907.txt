<DOC>
<DOCNO> 190907 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/24/yasam/yas01.html </URL>
<DATE> 2003/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
'Atılacak' kalp hayat kurtardı 
</HEADLINE>
<TEXT>

   Salih Derelioğlu, bir Hollandalı turistin kalbiyle hayata döndü. Onun atılacak 'hurda' kalbi de, üç yaşındaki Ali'ye can verdi... 
      NESRİN COŞKUN İzmir DHA 
   
   İnanılmaz bir kalp nakli trafiğiyle bir cana karşılık iki can kurtarıldı. 
   Her şey, eşi Wilme ile Türkiye'de tatil yapan Hollandalı turist Wilhelm Jacobus'un Muğla Dalyan'da beyin kanaması sonucu ölmesi ve kalbinin bağışlanması ile başladı. Jacobus'un kalbi, bir yıldır kalp bekleyen ve 'Kalp bulunur da yol parası bulup İzmir'e dönemezsem' korkusuyla, Dokuz Eylül Üniversitesi DEÜ Hastanesi'nden ayrılmayan Salih Derelioğlu'na 19 hayat verdi. 
   Yapılan kalp nakliyle Demircioğlu ikinci yaşama başlamanın sevincini yaşarken, çöpe atıldığını sandığı kalbinin parçaları da bir çocuğu kurtardı. 
   
   Doğuştan hastaydı 
   Demircioğlu'nun kalbinin, akciğerle arasındaki bağlantıyı sağlayan kapaklı damar parçaları, Sernaz - Bedran Aydın çiftinin üç yaşındaki oğlu Ali'ye nakledildi. 
   Doğuştan kalp - akciğer arasındaki damarı bulunmadığı için bir aylıkken ameliyatla şant takılan geçici olarak kol damarından akciğere kan verilmesi Ali, Demircioğlu'nun 'hurda kalbinden damar nakli'yle hayata döndü. 
   
   
</TEXT>
</DOC>
