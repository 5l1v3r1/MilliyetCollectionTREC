<DOC>
<DOCNO> 166576 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/01/son/sondun10.html </URL>
<DATE> 2003/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Nobel'li şair Heaney Eminem, sözel enerji sahibi... 
</HEADLINE>
<TEXT>

     Nobel ödüllü İrlandalı şair Seamus Heaney, Amerikalı rapçi Eminem'in ''sözel enerji sahibi'' olduğunu söyledi. 
     Nobel Edebiyat ödülünü 1995 yılında alan Heaney, Daily Telegraph gazetesine yaptığı açıklamada, şarkılarında homoseksüelleri kınayan ve kadın düşmanı olarak anılan Eminem'in, etrafına yeni nesli çevreleyen bir enerji yaydığını belirtti. 
     Daha önce Oxford Üniversitesi'nde profesörlük yapan Heaney, bugün Eminem'in Bob Dylan ve John Lennon gibi popüler kültürde öne çıkan bir karakter olduğunu ifade ederek, ünlü rapçinin sadece yıkıcı tavrı değil, şarkı sözleriyle yaydığı enerjiyle bunu başardığını kaydetti. 
     Eminem, bu yıl ''8 Mile'' filminin şarkısı ''Lose Yourself'' ile en iyi film müziği dalında Oscar ödülü kazanmıştı. 
     
</TEXT>
</DOC>
