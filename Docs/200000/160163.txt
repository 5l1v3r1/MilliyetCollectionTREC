<DOC>
<DOCNO> 160163 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/31/son/sondun19.html </URL>
<DATE> 2003/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Doktorlar şaşkın 2,5 yaşındaki kız regl görüyor... 
</HEADLINE>
<TEXT>

     Bulgaristan'da 2,5 yaşındaki bir kız çocuğunun hormonal gelişimi sonucu doğurgan hale geldiği bildirildi. 
     Filibe kentindeki Sveti Georgi hastanesinde tedavi altına alınan çocuğun bir süre önce regl görmeye başladığı ve hormonal dengesinin yetişkin bir kadınla aynı olduğu açıklandı. 
     Hastanenin başhekimi Dr. Evgeni Ganev, karşılaştıkları olayın son derece ilginç olduğunu belirtti ve ''Çağımızda hızlanan gelişim süreci kapsamında bazen 8 yaşındaki kız çocukları adet görmeye başlıyor. Ancak 30 aylık bir çocuğun adet gördüğünü tespit etmek bizi gerçekten çok şaşırttı'' diye konuştu. 
     Çocuğun hormonal dengesinin dışında sağlık durumunun son derece iyi olduğunu belirten Dr. Ganev, çocuğun fiziksel açıdan yaşıtlarına göre biraz daha gelişmiş ve zihinsel gelişiminin normal olduğunu söyledi. 
     Hastanede çeşitli testlere tabi tutulan çocuğun hormonal dengesinin düzeltilmesi için oldukça uzun sürecek bir tedavi uygulanacağı bildirildi. 
     
</TEXT>
</DOC>
