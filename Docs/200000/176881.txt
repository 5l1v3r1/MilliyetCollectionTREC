<DOC>
<DOCNO> 176881 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/20/spor/spo03.html </URL>
<DATE> 2003/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Değişim rüzg rı 
</HEADLINE>
<TEXT>

   Galatasaray'da aralık ayında yapılması planlanan kongre öncesinde çalışmalar başladı. Özhan Canaydın'ın yönetimde büyük bir revizyon planladığı öğrenildi 
      CÜNEYT KARAKAYA 

   
   Kulisten taşanlar 
   GALATASARAY camiasında sıkça konuşulan revizyon giderek şekil kazanıyor. Aralık ayında yapılması planlanan kongrede Başkan Özhan Canaydın'ın bazı yöneticilerle yollarını ayırmasına kesin gözüyle bakılıyor. Kulisten sızan iddialara göre Ali Dürüst, Alp Yalman, Özer Saracoğlu, Niyazi Yelkencioğlu, Ahmet Raif Ünüvar, Derya Taşdelenler ve Bikem Ardakoç yeni dönemde görev alamayacak. 
   
   Gizli toplantılar 
   CANAYDIN'IN yeni listesini belirlemek için bir dizi toplantılar yaptığı da iddia edildi. Galatasaray Başkanı'nın seçildiği günden bu yana en çok güvendiği isimler arasında yer alan Temel Aksoy, Özkan Olcay, Refik Arkan ve Şükrü Ergün ile sık sık buluştuğu bildirildi. Özhan Canaydın'ın zaman zaman genç üyelerle de buluşarak, önerileri dinlediği vurgulandı. 
   
   Ümit Karan'a operasyon    GALATASARAY'IN başarılı isimlerinden Ümit Karan dün Bakırköy Acıbadem Hastanesi'nde bıçak altına yattı. İki kasığından da ameliyat olan golcü oyuncunun yaklaşık iki ay Sarı - Kırmızılı formadan uzak kalacağı bildirildi. Ümit Karan'ın düz koşulara ise üç hafta sonra başlayacağı açıklandı. Fatih Terim ve arkadaşları Ümit'i ameliyat sonrası ziyaret etti. 
   
   Teste girdiler    GAZİANTEP galibiyetiyle moral bulan Galatasaray, Bursaspor maçının hazırlıklarına dün yaptığı iki antrenmanla başladı. Sarı - Kırmızılılar, sağlık heyetinin hazırladığı özel bir testten geçti. Genellikle sezon başı ve sezon ortasında uygulanan sürpriz dayanıklılık testini Cihan ve Orhan Ak birinci sırada tamamladı. PAF takımı için transfer edilen Macar Daniel de testteki, performansıyla sınıfı geçti. 
   MİLLİ takımlara giden oyuncuların yanı sıra yabancılardan Mondragon, Batista, De Boer, Tamas ve Lukunku'nun yer almadığı çalışmaya, sakatlığı süren Arif de katılmadı. Uzun süredir takımdan ayrı kalan Baliç ile Abdullah dün takımla çalıştılar fakat çift kalede yer almadılar. Cim-Bom, bugün 18.00'de Olimpiyat Stadı'nda PAF takımı ile maç yapacak. 
   
   Mladenov'un itirafı    'En kötü günlerimiz' 
   ŞAMPİYONLAR Ligi 3. ön eleme rövanşında Galatasaray ile oynayacağı maçın hazırlıklarını sürdüren CSKA Sofya'nın tur umudu yok. Bulgar ekibinin teknik direktörü Mladenov, İstanbul'da aldıkları 3 - 0'lık yenilginin ardından k bus dolu günlerin başladığını söyledi. Bu arada taraftarlar Mladenov'un ön adı Stoyço'yu "Üçlü" veya "Üç yiyen" anlamına gelen "Troyço" olarak değiştirdi. 
   
   Güvenlik artırılıyor 
   BULGARİSTAN polisinin önümüzdeki çarşamba günü oynanacak olan rövanş maçı için özel güvenlik tedbirleri alacağı bildirildi. Borisova Gradina Stadı'nda maç öncesi ve sonrasında bin 200 polis, 12 atlı vardiya ve uyuşturucu bulmak üzere eğitilmiş 10 köpeğin görev yapacağı açıklandı. Maçı Bulgaristan Cumhurbaşkanı Georgi Pirvanov'un izleyeceği de bildirildi. 
   
   
</TEXT>
</DOC>
