<DOC>
<DOCNO> 159233 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/27/son/soneko05.html </URL>
<DATE> 2003/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Steve Ballmer, 1 milyar dolarlık Microsoft hissesi sattı 
</HEADLINE>
<TEXT>

     Microsoft firmasının yönetim kurulu başkanı Steve Ballmer, elinde bulunan şirket hisselerinin yaklaşık 1 milyar dolarlık kısmını sattı. 
     Hisse senetleri ve tahvil komisyonu tarafından yapılan açıklamaya göre, Ballmer'in talimatıyla satılan senetlerin toplam değeri 946 milyon dolardan fazla ediyor. 
     Ballmer, 1991 yılında da 25.2 milyon dolarlık Microsoft hissesi satmıştı. O tarihten bu yana Ballmer ilk kez satış yaptı. 
     
     AÇIKLAMA YAPMA İHTİYACI DUYDU 
     Ballmer, satışla ilgili olarak yaptığı açıklamada, ''Her ne kadar bu kişisel ve finansal bir sorunsa da, herhangi bir karışıklığı önlemek için Microsoft firmasının, kişilerin yaşamını değiştiren teknolojisine ve firmanın geleceğine güvenimin tam olduğunu belirtmek isterim'' dedi. 
     Microsoft yetkilileri ise ''Ballmer'ın hisse senetlerini, portföyünü çeşitlendirmek amacıyla sattığını'' söylediler. 
     Ballmer'in 39.3 milyon adet hisse sattığı, ancak elinde daha 431.6 milyon adet hisse bulunduğu ifade edildi. Ballmer, firmanın kurucusu ve başkanı Bill Gates'ten sonra en çok Microsoft hissesine sahip kişi. 
     Bill Gates'in elinde ise 1 milyardan fazla hisse olduğu bildiriliyor. Microsoft hisselerinin adedi borsada 24.22 dolardan işlem görüyor. 
     
</TEXT>
</DOC>
