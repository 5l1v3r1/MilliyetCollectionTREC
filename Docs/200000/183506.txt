<DOC>
<DOCNO> 183506 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/20/guncel/gun07.html </URL>
<DATE> 2003/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
'İşkence' iddiaları yeni değil.... 
</HEADLINE>
<TEXT>

      
   13 Aralık 1999'da İstanbul DGM tarafından aranan Osman Sancaktar adlı firariyi, teslim olmak istediği halde gözaltına almadığı için görevi kötüye kullandığı iddiasıyla hakkında 10 ay kesinleşmiş hapis ve bir yıl memuriyetten men cezası çıktı. Ancak ceza ertelendi. 
   Hakkındaki işkence iddialarını 2001'de Adıyaman Milletvekili Mahmut Göksu Meclis'e taşıdı ve yazılı soru önergesinde "işkence ile ismi özdeşleşen" tabirini kullandı. Saçan da bu ifade üzerine Göksu hakkında beş milyar lira manevi tazminat isteğinde bulundu. Organize Suçlarla Mücadele Şube Müdürü iken adı hayali ihracata ilişkin yürütülen "Örümcek Ağı" soruşturmasına da karıştı. Operasyonun kilit ismi Erol Kohen'den rüşvet aldığı öne sürüldü ve İstanbul Emniyet Müdürlüğü Mali Şube Müdürü Ayhan Mimaroğlu ile birlikte Ankara DGM Savcısı Hamza Keleş'e ifade verdi. Olaydan sonra İstanbul Emniyet Müdürlüğü Organize Suçlarla Mücadele Şube Müdürlüğü görevinden alındı. Görevden alındığı gün arkadaşlarına yazdığı "veda mektubu" nu inceleyen müfettişler, Saçan'ın disiplin yönünden 12 ay kıdem durdurma, adli yönden ise 1 - 3 yıl arası hapisle cezalandırılmasını istedi. 
   
   
   
</TEXT>
</DOC>
