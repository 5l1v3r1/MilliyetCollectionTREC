<DOC>
<DOCNO> 152341 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/25/son/soneko10.html </URL>
<DATE> 2003/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
9. Uluslararası Otomobil Fuarı, 2.5 yıl sonra kapılarını açtı... 
</HEADLINE>
<TEXT>

     Auto Show Fuarı 2,5 yıl aradan sonra otomobilseverlere kapılarını bugün açtı. İstanbul Dünya Ticaret Merkezi'nde CNR Expo bu yıl 9'uncusu düzenlenen fuar, kriz nedeniyle 2001 yılında, erken seçim nedeniyle de 2002 yılında ertelenmişti. Fuarda çok sayıda model, Türkiye'de ilk kez karşımıza çıkacak. 100'e yakın firmanın katılımcıları arasında yer alacağı ve 5 holde 50 bin metrekarelik alanda düzenlenen fuarı yaklaşık 500 bin kişinin ziyaret etmesi bekleniyor. 2000 yılında gerçekleştirilen son fuarı 280 bin kişi gezmişti. 
     4 Mayıs'a kadar sürecek olan 9. Uluslararası Otomobil Fuarı'na Auto Show 2003 , Mercedes, BMW, Hyundai, Volkswagen, Toyota, Tofaş, Ford, Ferrari, Volvo, Nissan, Alfa Romeo, Chrysler, Opel, Saab, Daewoo, Dacia, Daihatsu, Jaguar, Mazda, Peugeot, Porsche, Renault, Rover, Seat, Skoda, Subaru, Suzuki, Kia, Audi, MG gibi markalar geniş ürün yelpazesiyle katılıyor. İzleme fırsatı bulabilen otomobil tutkunları, bu birbirinden güzel otomobilleri görmekle kalmayıp, sektördeki son gelişmelerden de haberdar olabilecekler. 
     9. Uluslararası Otomobil Fuarı, alan büyüklüğü itibarıyla dünyanın ikinci büyük otomobil fuarı konumunda bulunuyor. 

FUAR BİLGİLERİ 

     Ziyaret tarihleri 25 Nisan 2003 - 4 Mayıs 2003 tarihleri arası 
Ziyaret saatleri Hafta içi 11 00 - 21 00, Hafta sonu 12 00 - 22 00 saatleri arası 
Giriş ücreti Hafta içi 5 milyon, hafta sonu 7.5 milyon lira 
NOT 20 dakikayı geçen otopark için de 5 milyon lira ücret alınıyor 


     
</TEXT>
</DOC>
