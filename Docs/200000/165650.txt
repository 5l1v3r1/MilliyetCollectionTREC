<DOC>
<DOCNO> 165650 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/26/son/sonspo30.html </URL>
<DATE> 2003/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayan atlet Pamela Chep chumba'ya 2 yıl ceza geliyor 
</HEADLINE>
<TEXT>

     Kenya Atletizm Federasyonu Başkanı Isaiah Kiplagat, Dünya Kros Şampiyonası'nda kendisine yapılan test sonuçları pozitif çıkan Kenyalı bayan atlet Pamela Chepchumba'ya 2 yıl uluslararası müsabakalardan men cezası verileceğini söyledi. 
     Kiplagat, salı günü yapılacak toplantıda cezanın resmen verileceğini belirterek, A testinden sonra B testinin sonuçlarını da IAAF'den Uluslararası Amatör Atletizm Federasyonu aldıklarını, ceza için tereddüte gerek olmadığını, çünkü kuralların açık olduğunu belirtti. 
     Mart ayında Lozan'da yapılan Dünya Kros Şampiyonası'nda 24 yaşındaki Chepchumba, 8 kilometrelik yarışı 6. sırada bitirmişti. 
     Kenyalı yetkililer, geçen ay ilk test sonucunun pozitif gelmesi üzerine Pamela Chepchumba'yı uluslararası yarışmalardan men etmiş, ancak genç atlet, durumunun kesinlik kazanması için 2. test sonuçlarının beklenmesini istemişti. 
     Kiplagat, 2. testin 10 Haziran'da İsviçre'de yapıldığını söyledi. 
     
</TEXT>
</DOC>
