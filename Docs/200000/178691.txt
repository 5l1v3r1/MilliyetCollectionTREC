<DOC>
<DOCNO> 178691 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/28/son/soneko06.html </URL>
<DATE> 2003/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Emlak Vergisi genel tebliği yayımlandı... 
</HEADLINE>
<TEXT>

     Maliye Bakanlığı ile Bayındırlık ve İskan Bakanlığı, 2004 yılında uygulanacak bina metrekare normal inşaat maliyet bedellerini belirledi. 
     Resmi Gazete'de yayımlanan Emlak Vergisi Kanunu Genel Tebliği ile çelik ve betonarme kargas, kagır, ahşap, taş duvarlı ve gecekondu tarzı binalar ile diğer basit binaların metrekare normal inşaat maliyet bedelleri, 22 ana sınıf itibariyle tespit edildi. 
     Buna göre, yeni yılda mesken olarak ve lüks inşaat halinde gerçekleştirilen çelik karkas binalarda ortalama metrekare maliyet 670 milyon 62 bin lira, betonarme karkas binalarda 408 milyon 218 bin lira olacak. 
     Bu rakam meskenlerde 1. sınıf inşaatlar için 445 milyon 579 bin lira ile 350 milyon 944 bin lira, 2. sınıf inşaatlar için 298 milyon 898 bin lira ile 228 milyon 940 bin lira, 3. sınıf inşaatlar için de 202 milyon 647 bin lira ile 114 milyon 702 bin lira arasında uygulanacak. 
     Gecekondu tarzı binaların ortalama metrekare maliyet bedeli 3. sınıf inşaatlarda 40 milyon 436 bin lira, basit inşaatlarda ise 20 milyon 601 bin lira seviyesinde bulunacak. 
     
</TEXT>
</DOC>
