<DOC>
<DOCNO> 175621 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/14/spor/yguven.html </URL>
<DATE> 2003/08/14/ </DATE>
<TIME>  </TIME>
<AUTHOR> Ercan GÜVEN  </AUTHOR>
<HEADLINE>
Fenerbahçe'nin figüranları 
</HEADLINE>
<TEXT>

      
   Söz konusu Fenerbahçe olduğunda bana bir fikir söyleyin ki, yapay dekorlar arasındaki "figüranların" saçma repliklerinden öteye bir anlam taşısın ve oyunun senaryosunu etkileyip başrol oyuncularının kulaklarına ulaşsın .. 
   Ne mümkün .. Herkes figüran, her şey dekor Fenerbahçe'de. 
   Hepimiz... Siz, ben, Daum, gruplar, yöneticiler, futbolcular, o stat, o stadda oynanan maçlar ve her maçtan sonra İstanbul'da, Bodrum'da yapılan toplantılar. 
   Bir tek "acı" gerçek var 
   Fenerbahçe'nin en tepesindeki kavga, tatsızlık, huzursuzluk. 
   Fenerbahçeli vatandaşlar, - şimdilik - Sayın Daum'un öğrettiği Alman atasözündeki gibi, "Huzursuzluk durumunda ilk ödevlerini yapıp, sakin oluyorlar" Lakin nereye kadar .. 
   Bu, sonu gelmeyen yaprak dökümü ile bitmeyen bir sonbahar sanki. En güçlü anında kafana yıldırım düşmesini beklemek gibi... Her temiz sayfa açtığında "Acaba babam ne der " endişesi... İşkilli ve ikircikli. 
   Kim bilir, belki de yukardan bakıldığında hayli eğlenceli. 
   Deli miyim 
   Koşullar böyle olduğunda, yuvarlak bir topun peşindeki on bir adamın performansından ve onların kulübedeki akıl hocasından yola çıkarak yapılacak analizlerin, buza yazı yazmaktan bir farkı kalmıyor Fenerbahçe için. 
   Diyelim ki, İstanbulspor maçının ilk yarısındaki 8 gol pozisyonu da golle sonuçlandı "Fenerbahçe'de mutlu günler başladı" cümlesini kurabilir miyim 
   Trabzon'dan olası bir galibiyetle dönecek Fenerbahçelilere "Şöyle arkanıza yaslanın rahatınıza bakın" önerisinde bulunabilir miyim 
   Ben deli miyim 
   Rusya'daki ticari rekabet bir uzlaşmaya bağlanmadıkça Fenerbahçe'ye rahat huzur olmadığını bilmez miyim .. 
   Yeşilçam muhabbetleri 
   Bizler madem ki "büyük oyun"un figüranlarıyız Yeşilçam kahvehanelerindeki muhabbetleri tekrarlamalıyız 
   Daum'un hataları dört mü, yedi mi, yoksa on mu 
   Forvet Tuncay sol kanada mahkum mu 
   Hooijdonk'a orta geldi mi gelmedi mi 
   Aurellio ile Erhan'ın yeri çizgi mi 
   Fenerbahçe kalesi boş mu 
   Alex geliyor mu 
   Daum panikliyor mu 
   Lider yok mu 
   Bu soruların tümü doğru... Ama normal koşullarda 
   Başkanının tepesinde Demokles'in kılıcı sallanan ve başkanının en büyük uğraşı ticari ve sportif rakibi eski başkanın yeniden başkanlığa gelmesine fırsat vermemek olan bir Fenerbahçe'de değil... 
   Berbat bir oyun 
   Bu Fenerbahçe'de "nihai amaç" iki başrol oyuncusuna hizmet etmektir... Öyle ki, "yüz bin"lik kümeler halinde telaffuz edilen ve kulübe özverileri arasında "bir başkanı göreve çağırmak, diğer başkanın yolda peşine takılmak" gibi ekstralar da bulunan taraftar bile önemli değildir. 
   Hatta yeni sezonun ilk maçında sevgisi ile takımı boğduğu iddia edilmiştir Fenerbahçe tribünlerinin. Teknik heyete göre, yeni transferler Şükrü Saraçoğlu atmosferinden şaşırmıştır .. 
   Kabahat 55 bin seyircidedir. Hani şu gişelere 1 trilyonu aşkın nakit bırakıp alt kattaki Fenerium mağazasından 200 milyarlık forma alan seyirci var ya Hani bir tek küfür etmeyen, hakeme ilişmeyen, rakibi alkışlayan taraftar... Onlar baskı yapmıştır futbolculara 
   Daha neyi tartışıyoruz Fenerbahçe'de. 
   Tepedeki gerilim, kofraları patlatmış, tesisat tutuşmuş, çatı yanıyor... 
   Figüranlar rüzgara karşı ağlıyor. 
   TSYD Balosunda Sayın Murat Özaydınlı, Sayın Ali Şen ile aynı masaya oturmayı reddediyor. Sayın Ali Şen'in, Sayın Aziz Yıldırım hakkındaki "gıyabi beyanlarından" dolayı Sayın Özhan Canaydın ortamı terk ediyor... 
   Herhangi bir takımın sağ beki ile sol açığı arasında, halef selef iki başkan arasındakilerin yarısı yaşansa "bu sezon işi bitti bu takımın" der miyiz, demez miyiz 
   Fenerbahçe'nin figüranları olarak hepimiz berbat bir oyunun içindeyiz. 
   
   Enke'yi kim yıktı 
   Fenerbahçe'de sezona kusursuz başlayan tek unsur tribünler oldu. Müthiş bir sevgi... Hüsran ve inanılmaz bir sağduyu... 
   Yine de minik bir "hata" buldular tribünlerde 
   "Neden dalga geçtiler sanki Enke ile" 
   Bu kusursa, Fenerbahçe seyircisi kusurluydu. Peki, canlı yayında "Rüştü'nün dönmesini ister misiniz" diye soran Faik Çetiner'e Daum ne dedi 
   "Hemen bu gece" 
   Hangisi daha çok yıkmıştır Enke'yi 
   Dalga geçilmek mi, gerçek mi 
   
   Lucescu'nun hatası    Lucescu'nun sırrı "denge" de... 
   Başarıda mütevazı, zorluklarda sabırlı, insani ilişkilerde anlayışlı ve toleranslı. "İşler yolunda giderken böyle davranmak kolay" demeyin yapamayanlar da var dı . 
   Rumen Hoca'nın bu insancıl kişiliği yüzünden kendisinde hata bulmakta zorlananlar, mecburen iradesi dışında olumsuzluklar arıyorlar 
   "Horluyor, tiki var, ayakları kokuyor, korkak" Vs... 
   Ben de aradım buldum bir tane .. 
   "İlhan Mansız'ı sonuna kadar beklerim" dedi ya kendisini teknik direktörleri hakkında açıklama yapan Fenerbahçe yönetim kuruluna benzettim. 
   Lucescu'yu güvenilmez buluyorum. 
   
   Özrü kabahatinden büyük    Trabzonsporlu Yattara, golden sonra rakip tribünlere göbek atınca kırmızı kartla doğru soyunma odasına... 
   Samet Aybaba'yı dinledim, özrü kabahatinden büyük "yabancı, yeni gelmiş, ne bilsin" diyor. 
   Yabancı bir futbolcuya sahada ve sosyal yaşamında kolaylıklar sağlayacak bilgileri vermek kime düşüyor... Hakeme mi sayın Aybaba 
   
   Togay ağabey    Rahmetli Sinan Erdem'in bıraktığı noktadan, hiçbir yere sapmadan olimpiyat ve olimpizm ruhu yolunda olanca küresel saygınlığıyla yürüyeceğini kanıtladı Türkiye Milli Olimpiyat Komitesi Yönetim Kurulu. 
   Ve yeni başkanını buldu. 
   Bayrak, Togay ağabeyde Bayatlı ... 
   Sadece kartvizitini yazsam köşemin yetmeyeceği sevgili başkanımızı anlatmak haddimize değil ama şu kadarını söyleyeyim Togay ağabeyin imzası olan bir işten geri dönüş yoktur... 
   Kendisi 16 yıl önce nikah şahidimdi de... 
   Hayırlı ve uğurlu olması dileği ile. 
   
   Marie-Antoinette Belediyeciliği    Bizim Moda'da Modalılar'ın, esnafın, şoförün, hatta Kadıköy Belediyesi'nin muhalefetine karşın İstanbul Büyükşehir Belediyesi zorla tramvay döşüyor. 
   Orada, Olimpiyat Stadı raylı sistem diye inliyor. 
   Marie Antoinette'in ruhu şad olsun tok adama bedava ekmek, "açım" diyene pasta tavsiye etmek bu olsa gerek. 
   
      
   
</TEXT>
</DOC>
