<DOC>
<DOCNO> 159436 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/28/son/sondun13.html </URL>
<DATE> 2003/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Cezayir yine sallandı.. 
</HEADLINE>
<TEXT>

     Cezayir'de bu sabah meydana gelen depremin büyüklüğünün Richter ölçeğine göre 5.2 olduğu bildirildi. 
     Devlet radyosu, depremin herhangi bir kayıp ya da hasara yol açmadığını duyurdu. 
     Radyo, bu sabahki depremin geçen Çarşamba günü meydana gelen 6.8 büyüklüğündeki ana şokun artçısı olduğunu belirterek, bu sarsıntının merkez üssünün de büyük depremin meydana geldiği bölge olduğunu kaydetti. 
     Geçen Çarşamba günü meydana gelen depremde 2217 kişi ölmüş, 9000 kişi yaralanmıştı. 
     Bu depremin ardından 1000 kadar artçı şok meydana gelmiş, dün akşam da 5.8 büyüklüğünde bir deprem kaydedilmişti. 
     
</TEXT>
</DOC>
