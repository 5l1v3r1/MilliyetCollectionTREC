<DOC>
<DOCNO> 189221 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/17/yazar/akyol.html </URL>
<DATE> 2003/10/17/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Solsuz demokrasi 
</HEADLINE>
<TEXT>

   
   MODERN toplumlarda siyaset esas itibariyle merkez sağ muhafazakar, liberal ve merkez sol sosyalist, sosyal demokrat akımlara dayanıyor. Türkiye'de ise "sosyal demokrat" solun zayıflığı, "yöneten demokrasi" konusunda öyle bir zaaf yaratıyor ki, tümüyle Türkiye zarar görüyor. 
   Askeri müdahalelerin, koalisyonlarda kaybedilen yılların bir sebebi Türkiye'de iktidarın düzenli seçimlerde merkez sağ ve merkez sol arasında el değiştirememesidir. 
   İngiltere'de Muhafazakarlar 16 yıl iktidarda kalıyor bu 16 yıl içinde İşçi Partisi çok sürünüyor sonunda parti ideolojisinde ve kadrosunda yeni şartlara göre değişiklik yapıyor ve Tony Blair'in "Üçüncü Yol"u ile sol, iki seçimdir iktidardadır. Perişanlık sırası Muhafazakarlardadır. 
   Almanya ve Fransa'da da benzer tablolar... 
   
   BİZ bu tür sağlıklı nöbetleşmeyi yapamıyoruz. Tarihsel olarak bizde solun 'devlet' denilen "kurumsal iktidar"la bütünleşmiş olması, buna karşılık sağın geniş halk kitlelerini temsil etmesi hem dengesizlik yaratıyor hem "atanmışlar"la "seçilmişler" arasında adeta 'genetik' bir sürtüşmeye yol açıyor. 
   DP, AP, ANAP ve şimdi AKP'nin temsil ettiği "seçilmiş iktidar" ile ordu, yargı dahil, "kurumsal iktidar" arasındaki gerilimler... 
   Örneklerden bir tanesi 1970'lerde Ecevit "Türkiye'de yargı devrimcilerin elindedir" diye siyaset yaparken, AP ile yargı arasında kavgalar yaşanıyordu 
   Türkiye'nin "yöneten demokrasi"ye kavuşması için, "kurumsal iktidar"ın "tarafsız" nötr hale gelmesi, solun da devlete değil halka dayanarak sağ ile rekabet edebilir bir tabana ulaşması gerekiyor. 
   CHP bu bakımdan bütün Türkiye için önemli... 
   
   CHP bütün tarihinde bir defa halktan "seçilmiş iktidar" sayılabilecek oranda oy aldı 1970'lerde Ecevit'in önderliğindeki "Ortanın Solu" hareketi Aydın hareketi olarak başladı, Tek Parti mirasıyla hesaplaştı. Getirdiği yeni kavramlar ve kadrolar partinin halk nazarındaki "devletlu" imajını değiştirdi, yüzde 42 oy aldı. 
   CHP büyüdükçe sivil ve toplumsal küçüldükçe resmi ve kurumsal bir parti olur. 
   CHP şimdi 'resmi ve kurumsal' reflekslerle "büyüyememe" sorununu derinleştiriyor 
   İstanbul belediye seçimlerinin "Atatürkçülükle karşıtları arasında geçeceği" şeklindeki korkunç iddia Birleştirici olması gereken kavramları ayırımcı hale getirmek 
   Baykal'ın "Anadolu solu" kavramı ne oldu 
   Kemal Derviş'in önerdiği "sosyal liberal sentez, Kemalizmle sosyal demokrasinin sentezi" gibi ufuk açıcı kavramlara gösterilen öfke 
   "Ortanın solu" işlenmiş bir sol yenilenme hareketiydi, şimdi tek ciddi katılımlı tartışma yok, kavramlara öfke var 
   CHP kavram dağarcığını daralttıkça, geniş kitlelerden daha da koparak 'resmi ve kurumsal' bir alan darlığına sıkışacağını görmüyor galiba 
   Kişiliğine ve birikimine çok saygı duyduğum Erol Tuncer'in adaylığı, CHP'de gerçek "sosyal demokrasi"ye dönüşmek için bir dinamizm getirirse bundan bütün Türkiye çok şey kazanır. 
   
      
   
   
</TEXT>
</DOC>
