<DOC>
<DOCNO> 199790 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/04/son/sonspo04.html </URL>
<DATE> 2003/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Barcelona şokta Valdes 5 yedi, Rüştü kaleye... 
</HEADLINE>
<TEXT>

     İSPANYA Ligi'nde önümüzdeki hafta sonunda oynanacak Real Madrid derbisinde kaleyi Rüştü koruyacak. 
     Dün gece oynanan Malaga maçında 5-1'lik hezimet sonucun ardından şehir karıştı, çileden çıkan taraftarlar gösteri yapıp kulübü taşladılar. Kaleci Valdes'in maçta yediği gollerin neredeyse tamamında hatalı olması üzerine teknik direktör Rijkaard'ı sinirlendirdi ve Hollandalı teknik adam bugünkü antrenmanda Rüştü ile özel olarak ilgilendi. 
     Öte yandan, Tayfun'un 90 dakika forma giydiği maçta ise Espanyol kendi evinde Osasuna'ya 1-0 yenildi. 
     
     Ocak bekleniyor, Chelsea yanaşmıyor... 

     Ronaldinho, Quaresma ve Marquez gibi yıldızları kadrosuna dahil etmesine rağmen başarıyı yakalayamayan Barcelona, ocak ayında transfer atağına kalkacak. 
     Rüştü’nün takımı Barcelona ocak ayında açılacak transfer döneminde kadrosunu güçlendirmeyi planlıyor. İspanya Ligi’nde üç haftadır galibiyet yüzü görmeyen ve zirveden uzaklaşan Bordo-Mavililer, Chelsea’nin Hollandalı gölcüsü Jimmy Floyd Hasselbaink’le görüşmelere başladı. Siyahi yıldızın da bu transfere sıcak baktığı öğrenilirken, İngiliz ekibinin başkanı Roman Abramovich’in Hollandalı futbolcuyu takımdan göndermek istemediği ifade edildi. 
     
     Owen da listede 

     Patrick Kluivert’la yollarını ayırmak isteyen teknik direktör Frank Rijkaard, Hasselbaink’in transferinin gerçekleşmemesi halinde ise Liverpool’lu Michael Owen’ı gündeme alacak. Ekonomik sıkıntı içinde bulunan Barcelona’da Ocak ayında yapılacak bütün tranfserleri başkan Juan Laporta’nın cebinden karşılayacağı ifade edildi. Öte yandan bu haftasonu oynanacak Real Madrid maçında Brezilyalı süperstar Ronaldinho’nun oynamayacağı açıklandı. 

     
</TEXT>
</DOC>
