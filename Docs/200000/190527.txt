<DOC>
<DOCNO> 190527 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/22/son/sontur14.html </URL>
<DATE> 2003/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Hırsızlar için bağladığı köpeği de çaldılar .. 
</HEADLINE>
<TEXT>

     Konya'da işyeri iki kez soyulan esnafın, hırsızlara önlem olarak dükkan önüne bağladığı kangal köpeği de çalındı. 
     Edinilen bilgiye göre, Konya Marangozlar Sanayii'ndeki esnaflar, işyerlerine dadanan hırsızlarla baş edemeyince çareyi, dükkanlarının kapısına bekçi köpeği bağlamakta buldu. 
     Aynı yöntemle hırsızlardan korunmayı amaçlayan esnaf Savaş Belkuyu, bu sabah işyerine geldiğinde köpeğinin yerinde olmadığı fark etti. 
     Daha önce de hırsızların iki kez işyerine girdiğini ve atölyede bulunan iş makinelerinden bir kısmını çaldığını ifade eden Belkuyu, ''Kangal köpeğini kapıya bağladıktan sonra bir süre rahat etmiştim. Ancak hırsızlar şimdi de kendilerine karşı önlem olarak bağladığım köpeğimi çaldılar'' dedi. 
     Köpeği çalan hırsızların bu kez işyerine girmediklerini belirten Belkuyu, ''Hırsızlık olayları, benim gibi işyerine köpek bağlayan komşularımı da tedirgin ediyor. bekçi köpeğini bile çalma cesaretini gösteren hırsızlara karşı ne yapacağımızı bilemiyoruz'' diye konuştu. 
     
</TEXT>
</DOC>
