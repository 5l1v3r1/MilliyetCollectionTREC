<DOC>
<DOCNO> 173954 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/06/son/soneko13.html </URL>
<DATE> 2003/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
KKTC... Temmuz'da fiyatlar yüzde 2 geriledi... 
</HEADLINE>
<TEXT>

     KKTC'de Temmuz ayı Tüketici Fiyatları Genel Endeksi, Haziran ayına göre yüzde 2'lik düşüş gösterdi. 
     KKTC Devlet Planlama Örgütü'nden yapılan açıklamaya göre, Temmuz ayı Tüketici Fiyatları Genel Endeksi bir önceki yılın Aralık ayına göre yüzde 6.9 ve bir önceki yılın aynı ayına göre de yüzde 19.5 artış gösterdi. 
     Açıklamaya göre, gıda ve alkolsüz içecekler Temmuz ayında önceki aya göre yüzde 1.6, konut, su, elektrik, gaz ve diğer yakıtlar, mobilya, ev aletleri ve ev bakım hizmetleri yüzde 0.2 ve haberleşme yüzde 0.1 düşüş gösterdi. 
     Alkollü İçecekler, tütün, giyim, ayakkabı, sağlık, ulaştırma, eğlence ve kültür, eğitim ve çeşitli mal ile hizmetlerde artış olmazken, lokanta ve otellerdeki fiyat artışı da yüzde 0.1 olarak belirlendi. 
     
</TEXT>
</DOC>
