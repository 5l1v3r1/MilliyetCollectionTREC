<DOC>
<DOCNO> 152814 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/27/son/sonspo14.html </URL>
<DATE> 2003/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
2002'de dünyanın en fazla kazanan futbolcusu Zidane oldu... 
</HEADLINE>
<TEXT>

     İtalya'nın ünlü spor gazetesi La Gazzetta dello Sport tarafından yapılan bir araştırmada, 2002 yılında dünyanın en fazla kazanan futbolcusunun Real Madrid'te oynayan Fransız Zinedine Zidane olduğu açıklandı. 
     Gazetenin bugün yayınladığı araştırmasında, 30 yaşındaki Zidane'nin 2002-2003 sezonununda kulübü Real Madrid'ten 6.8 milyon Euro maaş, sponsorlarından 6.8 milyon Euro Adidas, Ford, Volvic, Canal ve ödüllerden 400 bin Euro ile toplam 13.6 milyon Euro kazandığı belirtildi. 
     2002 yılının verilerine göre, yılda 10.3 milyon Euro ile Manchester United takımında oynayan İngiliz David Beckham, Zidane'nin ardından en fazla kazananlar arasında 2. sırayı alırken, geçen yıl Roma'da bu sezonun ikinci yarısından itibaren İnter'de oynayan Arjantinli Gabriel Batistuta 3. 10.1 milyon Euro , 2002'de İnter formasını giydikten sonra bu sezon Real Madrid'e transfer olan Brezilyalı Ronaldo 4. 9.22 milyon Euro , İnter'in yıldız futbolcusu Christian Vieri ise 5. 8.91 milyon Euro oldu. 
     Bu arada Kulübü Manchester United'tan sezon başına 3 milyon Euro kazanan Beckham'ın sponsoru olduğu veya reklamlarına çıktığı Adidas, Pepsi, Sony Play Station, Police ve Mark Spencer'dan bir yılda 6.8 milyon Euro gelir elde etmesi dikkat çekti. 
     Öte yandan İtalyanların dünyaca ünlü hakemi Pier Luigi Collina'nın hakem olarak sezon başına toplam maaşının 200 bin Euro olduğu, 2002 yılında sadece sponsorları Adidas, Lorenz ve Tele 'dan 150 bin Euro kazandığı bildirildi. 
     





</TEXT>
</DOC>
