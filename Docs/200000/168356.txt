<DOC>
<DOCNO> 168356 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/09/son/sontur34.html </URL>
<DATE> 2003/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Hizbullah tetikçisi tutuklandı... 
</HEADLINE>
<TEXT>

     Öldürülen İslamcı yazar Konca Kuriş'in kaçırılması ile çok sayıda kişinin öldürülmesi olayına karıştığı iddia edilen ''Hizbullah terör örgütü üyesi ve infazcısı'' Zübeyir Timur, tutuklanarak cezaevine gönderildi. 
     Hizbullah terör örgütü üyesi olmak, adam kaçırmak ve infaz etmek suçlarından aranırken Konya Emniyet Müdürlüğü ile yapılan ortak çalışma sonucunda yakalanan Zübeyir Timur'un, Mersin Emniyet Müdürlüğü'ndeki sorgulaması tamamlandı. 
     Terör örgütüne üye olmak, özgeçmiş raporu vermek, adam kaçırmak, aralarında İslamcı yazar konca Kuriş'in de bulunduğu çok sayıda kişinin öldürülmesi olayına karışmak, örgüte ait silahları saklamak ve sahte nüfus cüzdanı kullanmak suçlarından hakkında evrak düzenlenen Zübeyir Timur, geniş güvenlik önlemleri altında adliyeye sevk edildi. 
     Cumhuriyet Savcılığı'nda ifadesi alındıktan sonra nöbetçi mahkemeye çıkarılan sanık Zübeyir Timur, tutuklanarak cezaevine gönderildi. 
     
</TEXT>
</DOC>
