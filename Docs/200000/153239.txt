<DOC>
<DOCNO> 153239 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/29/son/soneko08.html </URL>
<DATE> 2003/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
GAP barajları darphane gibi... 
</HEADLINE>
<TEXT>

     Güneydoğu Anadolu Projesi GAP kapsamındaki barajlar adeta darphane gibi çalışıyor. Bu barajların açılışlarından 2002 yılı sonuna kadar, yaklaşık 11.8 milyar dolarlık enerji elde edildi. 
     Enterkonnekte sisteme giren hidroelektrik enerjinin önemli bir bölümü, Karakaya ve Atatürk Hidroelektrik Santralleri HES ile Aralık 1999 ve 2000 yıllarında işletmeye alınan Kralkızı, Karkamış Dicle ve Birecik HES tarafından sağlanıyor. 
     Tesislerin açılışından 2002 yılı sonuna kadar üretilen yaklaşık 11.8 milyar dolar değerindeki toplam 196 milyar kilovatsaatlik kWh enerji, 37.9 milyar metreküp doğalgaz veya 49 milyon ton fuel oile eşdeğer bulunuyor. 
     Türkiye'nin 2002 yılı itibariyle ürettiği 33.7 milyar kWh'lık hidrolik enerji içinde GAP yaklaşık 12.4 kWh'lık hidrolik üretimiyle yüzde 36.8'lik bir paya sahip bulunuyor. 
     
     2002 YILINDA ÜRETİLEN ENERJİ 
     Bu arada parasal olarak ifade edildiğinde GAP'ta 2002 yılında üretilen enerjinin karşılığı, 743.5 milyon doları buluyor. 
     Aynı dönemde Türkiye'nin 129 milyar kwh'lık toplam enerji üretimi Termik ve hidrolik içinde GAP'ın payı ise yüzde 9.6 oldu. 
     




</TEXT>
</DOC>
