<DOC>
<DOCNO> 180028 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/03/son/soneko26.html </URL>
<DATE> 2003/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Sana, Türkiye'de 50. yılını kutluyor... 
</HEADLINE>
<TEXT>

     Unilever Türkiye'nin ''amiral gemisi'' olarak nitelendirilen margarin markası Sana, Türkiye'de 50. yılını kutluyor. 
     Sana'nın 50. yılı nedeniyle düzenlenen toplantıda konuşan Unilever Türkiye Yönetim Kurulu Başkanı İzzet Karaca, geçmiş 50 yılda olduğu gibi gelecekte de lezzet deyince akla Sana geleceğinden emin olduklarını söyledi. 
     Sana'nın Unilever Türkiye'nin 'amiral gemisi' olduğunu belirten Karaca, ''Sana, en çok satan markası olduğu Unilever için yaşayan bir efsaneyi ifade ediyor'' diye konuştu. 
     Karaca, bugüne kadar 10 milyar paket Sana üretildiğini belirterek, bu markanın 2001 yılındaki krizin etkisiyle yüzde 12'lik daralan bir pazarda yüzde 2 büyümeyi başardığını ve bu yıl da aynı hızla büyümesine devam ettiğini kaydetti. 
     Unilever Türkiye Gıda Kategorisi Direktörü ve Kurumsal Sözcüsü Hakan Behlil de Sana'yı geliştirirken ve yenilerken hep tüketicilerine başvurduklarını vurguladı. 
     Behlil, tüketicilerine ''100-150 yıl sonra Sana'yı nerede görmek istediklerini'' sorduklarında, ''Bugünkü gibi sofra kültürümüzün merkezinde'' cevabını aldıklarını belirterek, herkesin sana ile kişisel bir bağının oluştuğunu anlattı. 
     Bu arada Sana'nın, ''Yaşasın Yemek Yemek'' sloganını taşıyan yeni reklam filmi de gösterime girdi. 
     
</TEXT>
</DOC>
