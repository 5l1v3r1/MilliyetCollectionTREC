<DOC>
<DOCNO> 166964 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/03/guncel/gun01.html </URL>
<DATE> 2003/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Peruklu öğrencinin diploması generalden 
</HEADLINE>
<TEXT>

Meram Tıp Fakültesi'nin mezuniyet törenine perukla katılan türbanlı öğrencilerden biri, diplomasını Tuğgeneral Erdal Akpınar'dan aldı... 
     KEREM PULGAT DHA 

     Mezuniyet törenleri birbirini izlerken, türban üstü perukla diploma alan öğrenci manzaraları da sürekli tekrarlanıyor. Türbanlı öğrenciler son olarak Selçuk Üniversitesi Meram Tıp Fakültesi'nin mezuniyet törenine perukla katılmak zorunda kaldı. Öğrenciler daha önceki törenlerde olduğu gibi bu kez de diplomaları perukla aldı ama hatıra fotoğrafları çekilirken türbanla objektiflere gülümsedi. Yalnız bu törende diğerlerinden farklı olarak peruklu bir öğrenci, diplomasını Tuğgeneral Erdal Akpınar'ın elinden aldı. 
     
     KOMUTANLAR DA VARDI 
     Alaaddin Keykubat Kampusu Süleyman Demirel Kültür Merkezi'ndeki töreni Rektör Prof. Dr. Abdurrahman Kutlu'nun yanı sıra Garnizon Komutanı Tümgeneral Ali Nihat Özeyranlı, 3. Ana Jet Üs Komutanı Tuğgeneral Osman Yıldırım ile Jandarma Bölge Komutanı Akpınar da izledi. Törenin yapıldığı salona perukla giren türbanlı öğrenciler, İstiklal Marşı'nı okuyup "Hipokrat Yemini" etti. Dekan Prof. Dr. Uğur Erongun, öğrencilere seslenirken sert mesajlar verdi. 
     
     DEKANDAN KARAMSAR TABLO 
     Bazı kesimlerin ciddi devlet anlayışını yok etme çabasında olduğunu savunan Erongun, "Sizlere güzel mesajlar vermek isterdim ama yapamıyorum. Son yılların siyasi, kültürel ve ekonomik tablosunda yaşamaya başlayınca kimlerin nasıl hata yaptığını sorgulamaya mahk m bir nesil olduğunuzu anlayacaksınız" dedi. 
     

</TEXT>
</DOC>
