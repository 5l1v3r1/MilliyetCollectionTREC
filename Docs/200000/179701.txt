<DOC>
<DOCNO> 179701 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/02/yasam/yas05.html </URL>
<DATE> 2003/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Kellik yaşı 20'lere düştü 
</HEADLINE>
<TEXT>

   30 - 35 yaşlarında başlayan erkek tipi kelliğin 18 - 20'li yaşlara, hatta ergenlere indiğini belirten uzmanlar, "Bunda sınav stresi de etkili" diyor 
      AYŞEGÜL AYDOĞAN İSTANBUL 
   
   ORTA yaş sonrası erkeklerin k busu olan saç dökülmesi, artık 20'li yaşlarda hatta ergenlerde görülmeye başladı. "Bunda sınav ve ders stresi de etkili" diyen dermatolog Dr. Ülkü Çağlayan, "Saç kaybı özellikle gençlerde anksiyete, içe kapanıklık, hatta aile içi çatışmalara yol açar" dedi. 
   
   Kadınlar da dertli 
   ÇOĞUNLUKLA erkeklerin sorunu olarak gündeme gelen saç dökülmesinin kadınları da etkilediğini kaydeden Çağlayan, şöyle dedi "Androgenetik tip erkek tipi saç dökülmesi kadınlarda da görülüyor. Son araştırmalar stresten başka sigara ve güneş ışınlarının UV da saç köklerini zayıflattığını gösterdi." 
   
   Erkek tipi hormonlar 
   "GENETİK olarak erkek tipi hormonlar testosteron saç köklerini daha çok etkiliyor. Onları zayıflatıp incelterek erken yaşlarda büyüme süreçlerini kısaltıyor, yavaş yavaş dökülmelerine yol açıyor. Kadınlarda da saç dökülmesi anne ve teyzede varsa 20'li yaşlarda başlayabiliyor." 
   
   Diğer faktörler 
   AĞIR diyet yapan kadınlarda saç dökülmesinin daha sık görüldüğüne işaret eden Çağlayan, şöyle devam etti "Kadınlarda anemi kansızlık ve östrojen eksikliği, çocuklarda çinko eksikliği saç dökülmesi nedeni. Üreme fonksiyonlarındaki bozukluklar, depresyon, tiroid hastalıkları diğer faktörler." 
   
   Tehlike çanları çalıyor    Günde 100 tel saç dökülmesi normal. Sabah kalkınca yastığın üzeri tamamen doluysa, yıkadıktan sonra küvet, lavabo doluyorsa bu bir tehlike sinyali.Gün içinde omuzlarında sürekli dökülmüş saç buluyorsa normal dışı dökülmedir.Başın tepesi git gide ince saçlarla kaplanıyor, saç derisi görülmeye başlıyorsa bir uzmana başvurmak gerekir. 
   
</TEXT>
</DOC>
