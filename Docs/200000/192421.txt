<DOC>
<DOCNO> 192421 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/31/son/sondun07.html </URL>
<DATE> 2003/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de bugün seçim olsa Bush yine Başkan... 
</HEADLINE>
<TEXT>

     Amerikalı seçmenlerin yüzde 44'ü, bugün seçimler yapılsa ABD Başkanı George Bush'un ikinci kez zaferini ilan edeceğini düşünüyor. 
     FOX News kanalının yaptığı kamuoyu yoklamasına göre, seçmenlerin yüzde 44'ü yeniden Bush'a oy vereceğini söylerken, Demokrat Parti adayına oy vereceklerin oranı yüzde 38'i geçmiyor. 
     Erkek seçmenlerin yüzde 47'si Bush'tan yana tavır koyarken, kadın seçmenler arasında bu oran yüzde 42 olarak görülüyor. 
     Seçimleri Bush'un kazanacağını düşünenlerin oranı yüzde 44'ü bulurken, yüzde 33'ü aksini düşünüyor. Seçmenlerin yüzde 22'si ise bu konuda kararsız görünüyor. 
     ''Bush 2004 seçimlerini kaybeder'' diyen Demokratların oranı yüzde 57 iken, Bush'un kazanacağına inanan Cumhuriyetçilerin oranı yüzde 72'yi buluyor. Bu oran, geçen Mayıs ayında yüzde 85 idi. 
     
     BUSH KAYBEDERSE NEDEN KAYBEDER 
     ABD'de seçmenlerin yüzde 43'ü, ''Bush seçimi kaybederse bu Irak savaşı yüzünden olur'' diye düşünüyor. 
     Başarısızlıktan ekonominin sorumlu olacağını savunanların oranı yüzde 31, ''Bush kişiliği ve karakteri yüzünden seçimi kaybeder'' diyenlerin oranı ise yüzde 11 olarak görülüyor. 
     Bush'un yaptıklarını beğenenlerin oranı yüzde 'ü bulurken, seçmenlerin yüzde 37'si ise ABD Başkanı'nın faaliyetlerini beğenmiyor. 
     
</TEXT>
</DOC>
