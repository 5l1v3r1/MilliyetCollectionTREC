<DOC>
<DOCNO> 157010 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/16/yasam/yas01.html </URL>
<DATE> 2003/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
O demlendi’ polis delirdi 
</HEADLINE>
<TEXT>

210 promil alkollü ve iki lastiği patlak halde otomobil kullanan Adem Görül, polisi görüp kapıları kilitleyince karakola çekiciyle gitti 
     MUSTAFA KURTARAN İstanbul 

     İki lastiği patlak, 34 TG 1210 plakalı otomobiliyle dün saat 02.00 sıralarında TEM bağlantı yolu Bayrampaşa mevkiine gelen 34 yaşındaki Adem Görül, polisler tarafından durduruldu. Belge ve alkol kontrolü yapmak isteyen trafik polisleri, otomobilin kapılarını kilitleyen Görül’ü dışarı çıkaramadı. 
     Polisler, otomobili, direksiyonundaki Görül’le birlikte çekiciye koyarak Bayrampaşa Merkez Karakolu bahçesine götürdü. Ancak Görül, karakol önünde de otomobilden çıkmamakta ısrar etti. Oto teybini sonuna kadar açan Görül, müzik eşliğinde dans etmeye de çalıştı. Kapı kilidini tel yardımıyla açan polisler, Görül’ü çıkarmayı başardı. 
     Gıda pazarlamacılığı yapan Görül’ün 210 promil alkollü olduğu belirlendi. Olaydan saatler sonra bile kendine gelemeyen Görül’ün ehliyetine el konuldu. 
     

</TEXT>
</DOC>
