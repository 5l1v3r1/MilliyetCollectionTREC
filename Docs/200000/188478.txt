<DOC>
<DOCNO> 188478 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/14/yasam/yas04.html </URL>
<DATE> 2003/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Şişmanlık, sigara gibi tehdit ediyor 
</HEADLINE>
<TEXT>

   Kardiyoloji Derneği Başkanı Prof. Ali Oto, "Şişmanlık da sigara gibi kalp damar hastalıklarında önemli etken" dedi 
   AHU COŞKUN 
Antalya 
   
   Sempozyumda konuştu 
   ANTALYA'DA düzenlenen Ulusal Kardiyoloji Kongresi'nde Novartis ilaç firmasının sempozyumunda konuşan Kardiyoloji Derneği Başkanı Prof. Dr. Ali Oto, obezitenin sigara gibi salgın hale gelerek sağlığımızı tehdit ettiğini söyledi. Obezitenin ülkemizde Batı tipi beslenme nedeniyle yaygınlaştığını belirten Prof. Dr. Oto, "Şişmanlığın, sigara gibi kalp damar hastalıklarında önemli etken olduğu bilinmektedir" dedi. 
   
   İkinci defa kalp krizi riski 
   KALP ve damar hastalıklarından Türkiye'de yılda 150 bin kişinin öldüğünü belirten Oto, "Önlem alınmadıkça bu sayı 10 yılda iki katına çıkacak" diye konuştu. Kalp krizi geçirmiş hastaların yüzde 50'sinin tekrar kriz geçirme riski bulunduğunu belirten Oto, "Vailant çalışmasıyla hipertansiyon tedavisinde kullanılan 'valsartan' etken maddesiyle ikinci defa kalp krizi geçirme riskinin yüzde 35'e düşürülmesi hedefleniyor" diye konuştu. 
   
   
</TEXT>
</DOC>
