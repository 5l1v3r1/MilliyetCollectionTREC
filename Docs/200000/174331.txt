<DOC>
<DOCNO> 174331 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/07/son/sontur23.html </URL>
<DATE> 2003/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizli'de zincirleme facia Beş ölü, üç yaralı 
</HEADLINE>
<TEXT>

     RAMAZAN ÇETİN Denizli DHA 

Denizli'de önceki gece meydana gelen zincirleme trafik kazasında beş kişi öldü, üç kişi de ağır yaralandı. 
     Halit Öztürk 19 yönetimindeki 20 UA 239 plakalı otomobil, önceki gece 24.00 sıralarında Denizli - Ankara karayolunun 21. kilometresinde Raziye Çolak'a 80 çarptı. Kazada kalça kemiği kırılan Çolak, Öztürk tarafından Bekilli Sağlık Ocağı'na götürüldü. Ancak ilk müdahalenin ardından doktorlar Çolak'ın Denizli Devlet Hastanesi'ne sevk edilmesine karar verdi. Bunun üzerine Öztürk, üniversite öğrencisi kuzeni Ahmet Öztürk 19 , arkadaşı Ali Osman Altıntaş 19 ve Çolak'ın oğlu Halil Çolak'ı 48 yanına alarak yola çıktı. Ancak Altıntaş'ın kullandığı otomobil Kocabaş yakınlarında, karşı yönden gelen ve hatalı sollama yaptığı belirtilen Alpay Em 25 yönetimindeki 20 AS 247 plakalı otomobille çarpıştı. Kaza sonucu Altıntaş, Raziye Çolak, oğlu Halil Çolak, Alpay Em ile Em'in otomobilinde bulunan Osman Kaya 19 öldü. Ağır yaralanan Ahmet Öztürk, Halit Öztürk ve Bülent Çiçek de Denizli Devlet Hastanesi'ne kaldırıldı. Hurdaya dönen otomobillerin içinde kalan yaralı ve ölüler, kurtarma ekiplerince kesici aletler kullanılarak çıkarıldı. Em'e ait otomobilde de bir tüfek, bir tabanca ve ekmek bıçağı bulundu. 
     Yetkililer kazanın, Em'in Adnan Kodak yönetimindeki 20 AU 136 plakalı otomobili hatalı sollaması nedeniyle meydana geldiğini belirledi. Kodak'ın kullandığı otomobilin de çarpışan iki otomobile çarptığı, ancak araçtakilerin yara almadığı ifade edildi. 
     
     Bir kaza da Bolu'da 
     Ankara - Bolu il sınırında meydana gelen bir başka kazada da üç kişi öldü, dört kişi yaralandı. Sürücüsünün kimliği belirlenemeyen 34 ZP 4122 plakalı otomobil Ankara'dan İstanbul'a giderken Cankurtaran mevkiinde, sürücünün direksiyon hakimiyetini kaybetmesi sonucu bariyerlere çarparak takla attı. Kaza sonucu kimlikleri belirlenemeyen üç kişi ölürken, dört yaralı Gerede ve Ankara'daki hastanelere kaldırıldı. 
     
</TEXT>
</DOC>
