<DOC>
<DOCNO> 172939 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/01/yazar/akyol.html </URL>
<DATE> 2003/08/01/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
YÖK böyle devam edemez 
</HEADLINE>
<TEXT>

   
   GEÇEN gün YÖK toplantısının sonunda nasıl bir bildiri yazılacağı tartışılıyor. Kemal Gürüz'ün istediği gibi politik savaşçı bir bildiri mi, yoksa çözümüne dönük yapıcı bir bildiri mi 
   YÖK üyelerinin çoğunluğu Gürüz'ün tavrına katılmıyor, "eleştirel ama hükümetle diyaloğa açık" bir bildiri yazılmasını istiyor. 
   Sonunda Bener Cordan, Aybar Ertepınar ve Burhan Şenetalar, bu üç " kil adam" bildiriye son şeklini veriyor. 
   Yemek sırasında metni gören Kemal Gürüz'ün tepkisi 
   - Ben bunu imzalamam Sade suya tirit bir bildiri olmuş 
   Gürüz bildiriye "tuzaklarla dolu hükümet tasarısı" gibi lafların konulmasını istiyor "Cumhuriyet ilkeleri" terimiyle yetinmiyor, "laik" kelimesinin eklenmesini istiyor. Hükümete, Meclis'e ateş püskürüyor... 
   Fakat Kurul, sağduyudan ayrılmıyor. 
   
   ÜNİVERSİTE meselesi son derece karmaşık, muğlak ve 'teknik' bir konudur. 
   Gürüz ise savaş psikolojisiyle ak - kara cepheleşmesi yaratmaya çalışıyor. 
   Sağduyulu YÖK üyeleri "diyaloğu reddetmeyelim, hükümete eleştiri ve tekliflerimizi bildirelim" deyince Gürüz sinirleniyor 
   - Ben kitabını yazdım, alıp okusunlar 
   Önceki YÖK toplantısını kapatırken Gürüz diyor ki 
   - Hadi, eylülde görüşürüz 
   YÖK üyelerinden Tevfik Altınok'un tepkisi 
   - Olur mu Sayın Başkan Türkiye YÖK yasasını tartışıyor, siz YÖK'ün toplantısını eylüle atıyorsunuz 
   Gürüz'ün cevabı 
   - Bu rezil tasarının nesini görüşeceğiz " 
   Ama YÖK üyeleri ısrar ettiği için önceki gün toplantı yapıldı ve sağduyu ağır bastı 
   Bener Cordan'ın önerdiği "yasama yetkisi parlamentonundur" ifadesi YÖK bildirisine girdi. Tasarı eleştirildi ama üniversitelerin görüş bildirmesi ve bunların dikkate alınması gerektiği belirtildi. 
   Halbuki Gürüz üniversitelerin görüş bildirmesini fiilen yasaklamıştı. 
   
   AŞIRMACILIK intihal sorunu gündeme geldiğinde Gürüz'ün tepkisi 
   - İstanbul Üniversitesi'ne dokunmayın 
   Niye bir Bülent Tanör, bir Alev Erkilet en ağır haksızlıklara uğrar da Kemal Alemdaroğlu böylesine imtiyazlıdır 
   YÖK'ü bu kadar tartışma konusu haline getirip yıpratan asıl faktör bu tavırlarda ortaya çıkan yandaş kayırma, politik tarafgirlik, aşırı hiyerarşik ve otoriter sistem gibi tutum ve yapılardır. 
   MGK'ya varıncaya kadar ciddi bir liberalleşme süreci yaşayan Türkiye'de YÖK, 12 Eyül'ün kurduğu oligarşik ve merkeziyetçi yapısıyla devam edemez. 
   Bilimlerde bile birçok teorilerin çatıştığı çağımızda, 'sosyal' ve 'politik' dahil pek çok yönleri olan üniversite konusunda 'tek doğru' hiç yoktur. Önce şuna karar verilmeli Bağnazlık ve savaş mı, yoksa diyalog ve uzlaşma mı 
   Bağnazlığa kapılmayı reddeden YÖK'ün yeni açılımı ile, Milli Eğitim Bakanı Hüseyin Çelik'in diyaloğa son derecede önem veren tavrı ortaya iyi bir yasa çıkarabilir. Tartışmayı asgariye, mutabakatı azamiye çıkaran, ideoloji ve yandaşlığı değil, akademik kriterleri baş köşeye oturtan, geniş çerçeveli bir yasa... 
   
      
   
</TEXT>
</DOC>
