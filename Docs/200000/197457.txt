<DOC>
<DOCNO> 197457 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/23/son/sonspo07.html </URL>
<DATE> 2003/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Halter Şampiyonası'nda takım halinde 2. olduk... 
</HEADLINE>
<TEXT>

     Dünya 73. Erkekler ve 16. Bayanlar Büyükler Halter Şampiyonası'nda Türkiye, takım halinde erkeklerde 2., bayanlarda da 9. sırayı aldı. 
     Kanada'nın Vancouver kentinde 9 gün süren ve bu sabaha karşı yapılan erkekler artı 105 kilo müsabakasıyla sona eren şampiyonada Türkiye, erkeklerde 3 altın, 4 gümüş ve 5 bronz, bayanlarda da 4 bronz olmak üzere toplam 3 altın, 4 gümüş ve 9 bronz madalya elde etti ve madalya klasmanında 3. oldu. 
     50 ülkenin yer aldığı erkeklerde Çin Halk Cumhuriyeti, 0 puanla takım birinciliğini elde ederken, Türkiye 500, 3. olan Rusya ise 463 puan topladı. 
     43 ülkenin mücadele ettiği bayanlarda da Çin Halk Cumhuriyeti, 558 puanla ilk sırayı kimseye kaptırmadı. Bayanlarda ikinciliği 425 puanla Tayland, üçüncülüğü de 408 puanla Bulgaristan aldı. 9. olan Türkiye ise 274 puanda kaldı. 
     Genel madalya klasmanında da ilk sırayı alan Çin Halk Cumhuriyeti, 21 altın, 7 gümüş ve 4 bronz, ikinci olan İran da 4 altın ve 1 bronz madalya elde etti. 
     Türkiye, takım halinde ilk 6 sırada yer aldığı erkeklerde, 2004 Atina Olimpiyat Oyunları'na tam takım olarak katılma hakkını kazandı. 
     
</TEXT>
</DOC>
