<DOC>
<DOCNO> 160129 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/31/yazar/akyol.html </URL>
<DATE> 2003/05/31/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Her apartmana bir mescit 
</HEADLINE>
<TEXT>

     İrtica hep "sinsi" değil midir Yine "sinsi" bir oyun var 
     İrtica paranoyası içindeki resmi ve sivil çevreler buna hemen inandı. Çünkü bu haber zihinlerin içindeki "sinsi irtica" şablonuna uyuyor 
     "Uyanık bekçiler" bu oyuna geçit vermemeli .. 
     İyi de, zihnimizin dışındaki olguları araştırıp incelemek gerekmez mi 
     Bir örnek olay Alanya'ya yerleşmiş 6 - 7 bin kadar yaşlı Alman var. Orayı sevmişler, Akdeniz'in sıcaklığı, maviliği, yeşilliği... Sevilmez mi 
     İbadet edecek yerleri yok. Oturdukları apartmanlarda ufak kiliseler oluşturmuşlar. Birkaç defa polis basmış "gizli ayin yapılıyor" diye 
     Laik devlet niye ayinle, ibadetle uğraşır O ayrı bir problem... Konuyla ilgili bir düzenleme gerekmiyor mu 
     
     İMAR Kanunu'nun 10. maddesinde değişiklik yapılarak "cami" yerine "ibadet yeri" terimi getiriliyor. Artık imar planlarında cami, cemevi, kilise ve havra için de yer tahsis edilebilecek belli şartlarla... 
     Ayrıca, cami açmak müftülük iznine bağlı idi, şimdi cami dahil, her türlü ibadet yeri açmak için kaymakam veya validen izin alma şartı getiriliyor Yine belli şartlarla... 
     Peki "apartmanlarda..." lafı nereden çıkıyor Alanya örneğindeki birkaç olaya çözüm getirmek için... 
     Elbette apartmanda mescit, cemevi, havra açmak isteyenler de çıkabilir. Bütün bunlar şu şartlara bağlanıyor 
     1 İhtiyaç olacak. 
     2 Kat malikleri kurulu veya bina sahibi onaylayacak. 
     3 İmar planında tadilat yapılacak Belediye Meclisleri 
     4 Vali veya kaymakam izin verecek 
     Bu şartlardan biri olmazsa, cami de, kilise de açamazsın 
     Yetki tamamen seküler kamu kurumlarının eline veriliyor. İtiraz halinde son sözü Danıştay söyleyecek 
     
     İRTİCA sanılan bu düzenleme aslında laikliğe daha uygun Çünkü, kamu otoritesini bütün itikatlar karşısında daha "tarafsız" hale getiriyor. Yetkiyi müftülük gibi din bir idare makamından alıp, vatandaşlara, çok partili belediye meclislerine, mülki amirlere, bakanlığa, itiraz halinde yargıya veriyor 
     Mescit de, başka ibadet yerleri de aynı imkana ve denetime tabi oluyor. 
     Laikliğe daha uygun bir düzenlemenin "irtica" sanılmasının sebebi "önyargı"dır. 
     Araştırma ve incelemeye, objektif bilgiye ihtiyaç duymadan, önyargılarımız bir "mürşit" gibi bizi yönlendirebiliyor 
     Zihnimizin dışındaki karmaşık olguları, zihnimizin içindeki bir şablona uyduğu takdirde doğru sanmak, maddi olgularla test edip sorgulama ihtiyacı duymamak... Bu bir iskolastiktir 
     Her iskolastik gibi "resmi iskolastik" de Türkiye'nin ayak bağıdır. 
     "Gelişmiş ülke" olmak istiyorsak kültürel ve itikadi bakımdan da "çoğulcu" hale gelmeyi içimize sindirmek zorundayız Fransa'da kaç cami var Fransa Fransızlığını kaybetmiyor. 
     Türkiye'nin elbette Türk ve Müslüman karakteri devam edecektir. Hatta dışa açılma ve kültürel çeşitlenme Türk kültürünü zenginleştirmektedir, ileride daha da zenginleştirecektir. 
     Netice AB yoluna devam... 
     
     

</TEXT>
</DOC>
