<DOC>
<DOCNO> 159772 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/29/son/sonspo17.html </URL>
<DATE> 2003/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabırsız Altay... 
</HEADLINE>
<TEXT>

     Birinci Süper Futbol Ligi'nde kalma mücadelesi veren Altay'da, kulüp başkanı Ahmet Taşpınar, sabırsızlıkla İstanbulspor maçını beklediklerini söyledi. 
     Ahmet Taşpınar, siyah-beyazlı ekibin İstanbul'da Riva Tesisleri'nde İstanbulspor maçı hazırlıklarını sürdürdüğünü bildirdi. 
     İstanbulspor ile yapacakları maçtan 3 puan beklediklerini kaydeden Taşpınar, şöyle konuştu 
     ''Sezon boyunca sarfettiğimiz emeğin karşılığını, İstanbulspor maçının sonrasında alacağız. Rakiplerimizin ne yapacağına değil, kendimize bakıyoruz. Tek hedefimiz galibiyet. İstanbulspor'u yenip, ligde kalacağımıza eminim. İzmir'e Birinci Süper Lig takımı olarak döneceğiz. Futbolcularımızın inancı bizi böyle konuşturuyor. Sabırsızlıkla maç saatini bekliyoruz.'' Ligde kalma mücadelesi veren takımların taraftarlarının İstanbulspor'u desteklemek üzere Güngören Belediye Stadı'na gelebileceklerini de belirten Taşpınar, taraftarlarına sağduyulu olma çağrısında bulunarak, ''Emniyete güvenlik tedbirlerinin alınması için gerekli müracaatı yaptık'' diye konuştu. 
     
</TEXT>
</DOC>
