<DOC>
<DOCNO> 172072 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/28/yasam/yas08.html </URL>
<DATE> 2003/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Parçalanmış bir ceset daha 
</HEADLINE>
<TEXT>

Önceki gün bulunan parçalanmış cesetin ardından bugün de Gaziosmanpaşa'da bacakları kesilmiş bir kadın ceseti bulundu 
     GÜRKAN AKGÜNEŞ İstanbul 

     Azerbaycan uyruklu Hicrat Topçu'nun 30 cesedinin önceki gün parçalar halinde bulunmasının ardından dün benzer bir cinayet daha ortaya çıkarıldı. Gaziosmanpaşa'da bacakları kesilmiş bir kadın cesedi bulundu. 
     Sultançiftliği Uğur Mumcu Mahallesi 2246. Sokak'taki bir arsada battaniyeye sarılıp bir çuvalın içine konulan ceseti gören vatandaşlar, durumu polise bildirdi. 
     
     Öldürülüp arsaya atılmış 
     Polislerce yapılan incelemede, bacakları kalçasından düzgün bir şekilde kesilen, vücudunun büyük bölümü çıplak olan cesedin, 30 - 35 yaşlarındaki bir kadına ait olduğu belirlendi. Başka bir yerde öldürüldükten sonra arsaya atıldığı sanılan kadının cesedi, ilk incelemelerin tamamlanmasından sonra Adli Tıp Kurumu'na kaldırıldı. 
     Zeytinburnu Nuripaşa Mahallesi Zübeyde Hanım Caddesi'nde de tren raylarıyla yolu birbirinden ayıran duvarın yanında, bir poşet içinde kafası ile bacakları kesilmiş kadın cesedi görülmüştü. 
     Azerbaycan uyruklu Hicrat Topçu'ya 30 ait olduğu anlaşılan cesede ait baş, Zeytinburnu Et Balık Kurumu önündeki tren raylarının yanında bulunmuştu. 
     Aynı gün Gaziosmanpaşa Karadeniz Mahallesi TEM Otoyolu kenarında da iki kesik bacak daha bulundu. 
     Kesik bacakların iki kadından kime ait olduğu ise Adli Tıp'ta yapılacak incelemenin ardından belirlenecek. 
     
     Olaylar bağlantılı mı 
     İki olay arasında bağlantı olabileceği ihtimalini değerlendiren polis, soruşturma başlattı. Ard arda işlenen 2 cinayet, İstanbul'da paniğe neden olan testereli katili akıllara getirdi. 2000-2002 yıllarında çeşitli semtlerde çoğunluğu kadın 12 kişiye ait kesik bacaklar bulunmuş, bunlardan sadece ikisinin kime ait olduğu teşhis edilebilmişti. 
     
     
     

</TEXT>
</DOC>
