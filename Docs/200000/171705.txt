<DOC>
<DOCNO> 171705 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/26/ekonomi/eko11.html </URL>
<DATE> 2003/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
'Şeker fabrikasının arsası fuar olacak' 
</HEADLINE>
<TEXT>

   EVRİM ERGİN 
   
   Sanayi ve Ticaret Bakanı Ali Coşkun'un Türkiye Odalar ve Borsalar Birliği'ne TOBB verileceğini açıkladığı Ankara Şeker Fabrikası'na ait arazide üniversitenin yanı sıra büyük bir fuar alanı kurulacak. 
   TOBB Başkanı Rifat Hisarcıklıoğlu, 700 dönüme yakın bir arazinin Ankara Ticaret Odası, Ankara Sanayi Odası ve Ankara Borsası'na verilerek burada dünyadaki büyük fuar ve kongre merkezlerinin eşdeğeri bir yer yapılmasının düşünüldüğünü söyledi. Almanya'da Hannover kentinin fuarcılıktan yılda 1 milyar dolara yakın gelir sağladığına dikkat çeken Hisarcıklıoğlu, "Ankara'da da bu büyüklükte bir fuar merkezi kurmayı planlıyoruz. Ancak henüz konuyla ilgili somut bir proje ve teklif gelmedi. Onun için sadece tasarlıyoruz" diye konuştu. 
   Hisarcıklıoğlu, arazinin 700 dönümlük kısmının da üniversite yapılmak üzere TOBEV'e verilmesinin gündemde olduğunu söyledi. 
   
   
</TEXT>
</DOC>
