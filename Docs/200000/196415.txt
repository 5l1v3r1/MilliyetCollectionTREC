<DOC>
<DOCNO> 196415 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/18/son/sontur14.html </URL>
<DATE> 2003/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Yağmurlu sıcak havalar .. 
</HEADLINE>
<TEXT>

     Türkiye, yeni bir yağışlı havanın etkisine giriyor. Karadeniz ve Güney Doğu Anadolu yağmurlu, Doğu Anadolu kar yağışlı. Yağışlara karşın hava sıcaklığı artacak. 
     Devlet Meteoroloji İşleri Genel Müdürlüğü'nün verdiği bilgiye göre, bugün yurdun kuzeybatı kesimleri öğleden sonra Balkanlar üzerinden gelen yeni bir yağışlı hava kütlesinin etkisine girecek. Marmara'nın doğusu ve Batı Karadeniz bölgelerinde yağmur görülecek. Hava sıcaklığı bütün yurtta 1-2 derece daha artacak. 
     Önümüzdeki 3 gün hava durumu şöyle olacak 
     
     Çarşamba 

     İç Anadolu ve Doğu Anadolu'nun kuzeyinde kar yağışı bekleniyor. Batı Marmara, Kıyı Ege ve Antalya çevresi parçalı bulutlu, diğer tüm bölgelerimizde sağanak yağmur görülecek. 
     
     Perşembe 

     Doğu Karadeniz'de etkili yağış beklenirken, Kuzey Doğu Anadolu Bölgesi'nde kar yağışı sürecek. Diğer bölgelerimiz açık. 
     
     Cuma 

     Perşembe günü etkisini gösteren hava sistemi devam edecek. Akdeniz ve Güney Doğu Anadolu'da güneş yüzünü gösterecek. 
     
     DİĞER HABERLER... 

     
</TEXT>
</DOC>
