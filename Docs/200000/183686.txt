<DOC>
<DOCNO> 183686 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/21/spor/aspo.html </URL>
<DATE> 2003/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
DİKKAT DÜNYA BİZİ GÖZETLİYOR 
</HEADLINE>
<TEXT>

   Türkiye bugün Atatürk Olimpiyat Stadı'nda büyük bir sınav verecek. Derbi için ülkemize akın eden yabancı medyanın Türkiye - İngiltere maçı öncesi en ufak olayı abartacağını unutmayalım, sağduyulu davranalım 
      
   Ada takipte 
   DÜNYANIN sayılı rekabeti arasında gösterilen Galatasaray - Fenerbahçe derbisi yine tüm dikkatleri üzerine topladı. Başta İngilizler olmak üzere Japon, Alman, Yunan, İspanyol ve Hollandalı toplam 24 gazeteci bu dev karşılaşmaya haftalar öncesinden akredite yaptırdı. Özellikle Ada medyası yaklaşan Türkiye - İngiltere maçı nedeniyle derbiye büyük önem veriyor. Sadece İngiliz devlet televizyonu BBC dört elemanını gönderiyor. 
   
   Pusuda bekliyorlar 
   ATATÜRK Olimpiyat Stadı'na bugün gidecek iki takım taraftarlarına büyük iş düşecek. UEFA'nın da yakın takibe aldığı derbide yaşanacak en ufak tatsızlığın faturasını Türkiye'nin ağır ödeyebileceğini gözden kaçırmayalım. Dostluğu, kardeşliği, fair - play'i artık hatırlayalım, 2004 Avrupa Futbol Şampiyonası'nın yolunu bile bile kapamayalım. Adeta pusuda bekleyen İngiliz medyasına aradığı şansı tanımayalım. 
   
   Olimpiyat'ta karnaval    Galatasaray ile Fenerbahçe 10 yıl sonra gündüz maçına çıkacak, Olimpiyat Stadı'nda kozlarını paylaşacak. Derbide Muhittin Boşat düdük çalacak 
   Başkanların karnesi 
   CİM - BOM, Özhan Canaydın'ın kulüp başkanlığı döneminde, Fenerbahçe ile 3. kez karşılaşacak. Canaydın ilk maçında Kadıköy'de 6-0'lık bir yenilgi tatmış, ikinci karşılaşmada ise takımı 2-0 kazanmıştı. Aziz Yıldırım döneminde Fenerbahçe, Galatasaray ile 14 kez karşı karşıya gelirken, 4 galibiyet, 5 yenilgi ve 5 beraberlik elde etti. 21 gol attı, 22 gol yedi. 
   
   Bu kez kuş uçmayacak    Geniş önlemler 
   İSTANBUL Emniyeti derbi için geniş güvenlik önlemleri aldı. Stat çevresinde oluşturulacak barikatlarda, stada girecek taraftarlar sıkı üst aramalarının ardından tribünlerdeki yerlerine oturabilecek. Yaklaşık 5 bin polisin görev yapacağı karşılaşmada atlı ve eğitilmiş köpekli özel güvenlik görevlileri de yer alacak. Sayılarının 300'ün üzerinde olduğu bildirilen bu güvenlik görevlileri hem saha, hem de saha dışında bulunacak. 
   
   Kağıt bardaklar 
   KARŞILAŞMANIN bitiminde staddan hangi takım taraftarlarının önce çıkacağı ise maçın sonucuna göre belirlenecek. Atatürk Olimpiyat Stadı'nda 4 bin Fenerbahçeli yer alabilecek. Bu taraftarlar Anadolu yakasında Kadıköy Salıpazarı, Avrupa yakasında da Zeytinburnu Abdi İpekçi Spor Salonu önünden otobüslerle toplu olarak stada getirilecek. Stat büfelerinde sahaya atılması mümkün olmayan kağıt ve benzeri bardaklar kullanılacak. 
   
   Ezeli rekabetin tarihçesi Galatasaray - Fenerbahçe TÜRÜ O G B M A Y İst. Ligleri 81 24 24 33 104 127 İst. Kupası 4 1 1 2 6 6 İst. Şildi 3 1 - 2 3 5 Milli Küme 18 3 7 8 20 26 Başbakanlık 3 - 1 2 3 5 Türkiye Ligi 90 27 30 33 93 112 Spor Toto 2 - 2 - 2 2 Fed Türk.Kp. 23 11 9 3 37 29 Cum. Kupası 3 1 1 1 5 3 TSYD Kupası 34 11 10 13 46 53 Atatürk Kp. 1 - - 1 1 3 Donanma Kp. 5 - 4 1 5 6 Özel 76 29 19 28 110 102 RESMİ 267 79 89 99 325 377 ÖZEL 76 29 19 28 110 102 1. Lİg 90 27 30 33 93 112 TOPLAM 343 108 108 127 435 479 Eylül maçları 20 7 7 6 19 24 
   
   G.Saray - F.Bahçe maçları 10 değişik stadda oynandı    İNÖNÜ 130 
   FENERBAHÇE 103 
   ALİ SAMİ YEN 38 
   TAKSİM 36 
   ŞEREF 20 
   ANKARA 19 MAYIS 12 
   ANKARAGÜCÜ 1 
   İZMİR ATATÜRK 1 
   OFFENBACH 1 
   FRANKFURT 1 
   NOT Union Clup ve İttihatspor sahaları da F.BAHÇE STADI olarak alınmıştır. 
   
   344. Galatasaray - Fenerbahçe derbisinde, Cim - Bom'un elde ettiği 108, Fenerbahçe'nin ulaştığı 127 galibiyette, 15'er farklı skor ortaya çıktı. 
   108 beraberlikte ise 5 farklı sonuca ulaşıldı. 
   Serhat'ın Galatasaray derbilerinde 3 golü var. 
   Hakan Şükür'ün Fenerbahçe derbilerinde 6 golü var. 
   
   
</TEXT>
</DOC>
