<DOC>
<DOCNO> 157658 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/19/son/sonspo15.html </URL>
<DATE> 2003/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakırspor Fenerbahçe maçına 1 puan için çıkacak... 
</HEADLINE>
<TEXT>

     Diyarbakırspor Teknik Direktörü Ümit Kayıhan, Fenerbahçe maçından alacakları 1 puanla rahatlayacaklarını söyledi. 
     Kayıhan, hafta sonu deplasmanda Fenerbahçe ile yapacakları maçın hazırlıklarına başladıklarını belirterek, son haftalarda aldıkları başarısız sonuçları Fenerbahçe maçından puan çıkararak telafi edeceklerini bildirdi. 
     Diyarbakırspor'un ligin bitmesine az bir süre kala tüm olumsuzluklara rağmen ligde kalmayı başaracağına inandığını ifade eden Kayıhan, şunları söyledi 
     ''Fenerbahçe maçı hazırlıklarına başladık. Takımda sakat ve cezalı oyuncumuz bulunmuyor. Üst üste alınan yenilgiler futbolcularımı olumsuz yönde etkiledi. Fenerbahçe maçından alacağımız 1 puan bizi rahatlatacaktır. Herşeye rağmen ligde kalmayı başaracağız. Futbolcularımıza güveniyorum'' 
     
</TEXT>
</DOC>
