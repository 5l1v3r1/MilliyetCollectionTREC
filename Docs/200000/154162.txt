<DOC>
<DOCNO> 154162 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/03/spor/spo05.html </URL>
<DATE> 2003/05/03/ </DATE>
<TIME>  </TIME>
<AUTHOR> BİTTİ  </AUTHOR>
<HEADLINE>
KİM KAPACAK 
</HEADLINE>
<TEXT>

Trabzon'dan Aurelio, Antep'ten İbrahim, Gençler'den El Saka ile Ahmet Hassan, transferin gözdesi... 
     Paylaşılamıyorlar 
     BOSMAN kuralları nedeniyle, sözleşmesi biten futbolcuların sezon sonunda serbest kalması, kulüplerin erken harekete geçmesine neden oldu. Özellikle Süper Lig'de bu sezon başarılı bir performans ortaya koyan Trabzonspor'dan Aurelio, Gaziantep'ten İbrahim, Gençlerbirliği'nden Ahmet Hassan ile El Saka, transferin yıldızı oldu. Dört futbolcu da şampiyonluk için mücadele verecek olan kulüpler tarafından paylaşılamıyor. 
     
     Müthiş düello 
     TRABZONSPOR, Sambacı'yı elinden kaçırmamak için çırpınırken, Gençlerbirliği ile Fenerbahçe de peşinde. Başkent ekibinin Başkanı, Aurelio'nun kendisiyle sözleşme imzaladığını ve 1 milyon dolar ceza maddesi bulunduğunu iddia etti. Ahmet Hassan ise üç büyük kulüp tarafından paylaşılamazken, El Saka için de Galatasaray, Fenerbahçe ve Trabzon sıraya girdi. Gaziantepli İbrahim için de üç büyük kulüp müthiş bir savaş veriyor. 
     


SPOR 





























</TEXT>
</DOC>
