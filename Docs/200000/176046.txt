<DOC>
<DOCNO> 176046 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/16/guncel/gun01.html </URL>
<DATE> 2003/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Türbanlıları Hollywood artistlerine benzetti 
</HEADLINE>
<TEXT>

   ABD'li din felsefesi uzmanı Prof. Matthew, türbanlılar için "Bağlayış stilleri değişik. Özellikle boynun arkasından çevirerek bağladıkları başörtüleri bana, 1960'larda Chevrolet'lerin direksiyonuna oturmuş, havalı Hollywood artistlerini hatırlattı" dedi 
      ŞÜKRAN PAKKAN İstanbul 

   
   ABD'li din felsefesi uzmanı Prof. Bruce Matthew, kendisine "Neden daha önce İstanbul'a gelmedim " diye sorduğunu belirterek, "Dünyanın başka neresinde bu kadar hoş ve bakımlı türbanlı kadınlar görebilirim, bilmiyorum" dedi. 21. Dünya Felsefe Kongresi'ne katılan Matthew, gazetemize şu değerlendirmelerde bulundu "Kadınlar, sadece İslamiyette ikinci sınıf vatandaş muamelesi görmüyor. Aşırı Hıristiyanlar da eşlerine 'Evde otur, dışarı çıkma, açık giyinme, çalışma' diyor. Herkesin Allah önünde eşit olduğu düzeni, önce evlerde, oradan da toplumda uygulayacağız. Burası, İslam ülkesi gibi değil, ancak yine de birçok türbanlı var. Ama türbanlı New York'ta yok mu Lobi faaliyetlerinin son derece güçlü olduğunu söyleyebilirim. Bizde birçok okul, güne dua ile başlar, yemeklerde dua okunur." 
   
   Hem kapalılar hem güzeller 
   "İstanbul'da 1960'lardan fırlamış gibi, güzel, eşarplı kadınlarla karşılaştım. Dünyanın başka neresinde bu kadar hoş ve bakımlı türbanlı kadınlar görebilirim, bilmiyorum. Türbanları bağlayış stilleri son derece değişik. Özellikle boynun arkasından çevirerek bağladıkları başörtüleri bana, 60'larda Chevrolet'lerin sürücü koltuğuna oturmuş, havalı Hollywood artistlerini hatırlattı. Bu kadar güzel olmayı ve dikkat çekmeyi, saçlarını kapatmaya rağmen başarabilmek bir mucize. Çarşaflıları da gördüm. Din insanı bu kadar kısıtlamamalı." 
   
   'Korkma ordu var' diyorlar 
   "ABD'deki fundemantalistler çok daha güçlü. Çünkü sivri noktaları daha fazla. Ancak, sizde ordunun gücü var. Bunun yerini bizde hükümet dolduruyor. Türkiye ne zaman bir şeriat tehlikesi olsa, Türk arkadaşlarım bana 'Korkma, ordu var' diyor. Peki, New York'ta fundemantalistler devrim yapsa, karşısına ideolojik kimliği bu kadar güçlü çıkarabileceğimiz bir ordu var mı " 
   
   
</TEXT>
</DOC>
