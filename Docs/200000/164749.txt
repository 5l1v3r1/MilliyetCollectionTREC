<DOC>
<DOCNO> 164749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/22/son/soneko09.html </URL>
<DATE> 2003/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Batman'da ilk çok ortaklı fabrika kuruluyor... 
</HEADLINE>
<TEXT>

     Kollektif yatırımın bulunmadığı ve işsizliğin yoğun olarak yaşandığı Batman'da ilk kez 10 ortaklı bir fabrika kurulacak. 
     Biraraya gelen işadamları Ferhat Nasıroğlu, Sabih Ataç, Salih Yıldız, M. Can Ortaboy, Osman İltem, Hasan Ekmen, Nedim Nasıroğlu, Ömer Özok, Metin Bağcı ve Hayati Öztürk geçen yıl alt yapı çalışmalarına başlanılan Batman Organize Sanayi Bölgesi'nde ortaklaşa alçı fabrikası kurmayı kararlaştırdılar. 
     Organize Sanayi Bölgesi'nde 40 bin metrekare arsa satın alan işadamları, 15 trilyon liraya mal olacak ve toplam 150 kişinin istihdam edileceği fabrikanın yapımına gelecek ay başlayacaklar. 
     İşadamı Ferhat Nasıroğlu, Batman'da örnek teşkil edecek bir yatırım yapmak amacıyla alçı fabrikasının yapımına karar verdiklerini belirterek, şöyle dedi 
     ''Kentimizin ve bölgemizin sanayi alanında gelişmemesinin bir nedeni de sermayenin biraraya gelmemesidir. Çünkü, işadamları biraraya gelmeyince bireysel sermayelerde büyük yatırımlar için yetersiz kalıyor. Bu fabrika Batman'ın ilk çok ortaklı yatırımı olacak. Umarızki diğer yatırımcılar için bu fabrika kıvılcım olur ve onlarda biraraya gelirler. Bu fabrikanın yapımından sonra başka alanlarda da yatırım yapmaya karar verdik. Bunun için araştırmalarımız sürüyor. Fabrikanın temelini 20 Temmuz'da Başbakan Recep Tayyip Erdoğan tarafından atılacak. Fabrika bir yıl içerisinde üretime geçecek.'' 
     
</TEXT>
</DOC>
