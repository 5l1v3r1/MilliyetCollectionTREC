<DOC>
<DOCNO> 155917 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/11/spor/spo15.html </URL>
<DATE> 2003/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu... 
</HEADLINE>
<TEXT>

     YASİR KAYA 

Christian patladı      GALATASARAY'DA bekleneni veremeyen Christian yeni takımı Gremio'yu, Libertadores Kupası'nda çeyrek finale taşıdı. Güney Amerika'nın Şampiyonlar Ligi olan Libertadores'ta, Gremio'nun Paraguay ekibi Olimpia'yı 3 - 0 yendiği maçta Christian iki gol birden attı. 
     
Lennon'a saldırı      TÜRKİYE'DE olduğu gibi Avrupa liglerinde de sona yaklaşıldıkça gerilim artıyor. İskoçya'da Celtic'in, Motherwell'ı 4 - 0 yendiği maçtan sonra futbolculardan Neil Lennon saldırıya uğradı. Koyu Katolik olan Lennon arabasıyla kırmızı ışıkta durduğu sırada, önce mezhep farklılığını ön plana çıkaran sözlerle taciz edildi, ardından hırpalandı. 
     
En yaşlı futbolcu      PROFESYONEL takımda forma giyen en yaşlı oyuncu rekoru kırıldı. İngiltere'de 4. lige eşdeğer olan Konferans Ligi'nde yer alan Doncaster Rovers'in 52 yaşındaki Başkanı John Ryan 4 - 2 kazandıkları Hereford maçında son üç dakika oynadı. Ryan, "3 dakika boyunca topa hiç dokunamadım, sadece koştum" dedi. 
     

</TEXT>
</DOC>
