<DOC>
<DOCNO> 176516 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/18/son/sonspo10.html </URL>
<DATE> 2003/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankaragücü'nde moraller düzeldi... 
</HEADLINE>
<TEXT>

     Ligin 2. haftasında evinde Samsunspor karşısında 2 farklı galip gelerek haftayı 3 puanla kapatan Ankaragücü'nde moraller düzeldi. 
     Kulüp basın sözcüsü Recep Uzelli, ''İyi oynamamamıza rağmen ilk hafta aldığımız yenilgiden sonra bu maç büyük önem kazanmıştı. Galip gelmeyi bildik. Futbolcularımızın verdiği mücadele ve alınteri takdire değerdi'' dedi. 
     Diğer takımların taraftarlarına örnek bir davranış sergileyen taraftarlarına da teşekkür eden Uzelli, ''Galibiyetlerimizde onların payı büyüktür. Bu sezon yönetim, teknik kadro, futbolcu ve taraftar bütünleşmesini en üst düzeye çıkardık, ligdeki hedefimiz üst sıralardır'' diye konuştu. 
     Öte yandan basında çıkan bazı talihsiz açıklamaların bulunduğunu ve bunlar hakkında gerekli yasal işlemlerin başlamış olduğuna değinen Uzelli, sözlerine şöyle tamamladı 
     ''Bu kulübün 100 yıllık bir tarihi ve kültürü vardır, bu havaya alışamayanlar kendi kendine tasfiye olurlar. Müstafi yönetici, bu sıhhatli solumayı yapamadığı için kendi kendini tasfiye etmiştir.'' 
     
</TEXT>
</DOC>
