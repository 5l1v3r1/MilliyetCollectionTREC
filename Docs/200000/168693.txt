<DOC>
<DOCNO> 168693 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/11/yazar/zbirand.html </URL>
<DATE> 2003/07/11/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
YÖK'Ü ERTELEMEK DOĞRU BİR ADIM 
</HEADLINE>
<TEXT>

     Galiba rahat battı 
     Tam, rüzgar hükümetten yana esiyor, AKP'nin son yaklaşımlarının kamuoyunda prim yapmaya başladığı konuşuluyordu ki, ortaya birden bire YÖK yasası çıktı. 
     Bundan daha zamansız, daha gereksiz bir tasarı hamlesi düşünülemez. 
     Bekleyemez miydi Gelecek sezon gündeme getirilse, ne kaybedilirdi 
     Gelecek yıla kadar daha geniş bir diyalog kurulup, Üniversitelerin de görüşleri alınıp harekete geçilemez miydi Tasarı kamuoyuna daha iyi anlatılıp destek elde edilip veya gereken ince ayarlar gerçekleştirildikten sonra adım atılamaz mıydı 
     Seçilen zamana bakın... 
     AB'ye uyum yasalarının en duyarlı konuları DGM'lerin kaldırılması- MGK'nın yeniden yapılandırılması gibi kapsayan bölümlerin en hararetle tartışıldığı... 
     Kürt sorununun hem bölgede, hem de Türkiye'de birden bire kaynatılmaya başlandığı... 
     ABD ile ilişkilerin darbe üstüne darbe yediği... 
     Türk Silahlı Kuvvetlerinde gerilimin arttığı bir dönemde, bütün bunlar yetmiyormuş gibi bir de YÖK yasası getiriliyor. 
     Kamuoyu kimin haklı kimin haksız olduğunu anlayamıyor. Yasa tasarısında içine sindiremediği maddelerin adeta kaçırılarak yasalaştırılmak istendiği izlenimine kapılıyor. Üniversiteler arası kurulun eleştirileri mantıklı görülüyor. Hükümetten kimse çıkıp bunları halka anlatmak lütfunda dahi bulunmuyor. Sonuçta kendimizi gerilim dolu bir ortamda buluyoruz. 
     Yine soruyorum Ne gerek var Beklenemez mi Rahat mı battı kardeşim 
     Daha iki gün önce AKP'nin ne kadar akıllı adımlar attığından söz ediyorduk. Gerektiğinde geri çekilmeyi bildiğini, bundan dolayı kompleks duymadığını yazıyorduk. 
     
     MİLLİ EĞİTİM BAKANI DOĞRU OLANI YAPTI 
     Allahtan Milli Eğitim Bakanı durumu gördü ve erteleme kararı aldı. Böylece gereksiz bir gerginlik engellenebildi. Geri adım atmaktan kompleks duymadı. Hem toplumu rahatlattı, hem de partisinin yıpranmasını engelledi. 
     Genelde beklenen, AKP'nin YÖK konusunu prestij sorununa dönüştürmesi ve yakaladığı rüzgarla tasarıyı geçirmesiydi. AKP bu tuzağa düşmedi. Yine akıllı bir karar aldı ve işi gelecek döneme bıraktı. 
     Tabii şimdi insan sormak ister... 
     Beyefendiler kafanızda daha geniş bir tartışma ve diyalog vardı da, neden şimdiye kadar bunu yapmadınız 
     Neden kamuoyunu tartıştırmadınız 
     Neden rektörlerin görüşlerini daha geniş almadınız 
     Neden kamuoyuna bol bilgi vermediniz 
     Amerika ve Avrupa'ya bakın, en zor yasaları kamuoyunda mümkün olduğunca tartıştırırlar, bol bilgi verirler ve bu şekilde işi kolaylaştırırlar. Bizdeki gibi " ben yaptım oldu" yaklaşımı ile değil. Zira, hazırladığınız yasa ne kadar ideal olursa olsun, iyi anlatılmadığı, iyi tarışılmadığı sürece, benimsenemez. 
     Neyse, zararın neresinden dönülse kardır. AKP doğru bir adım atmış oldu. 
     
HER YIL AYNI KAVGAYI MI VERECEĞİZ      Artık bıkkınlık verdi... 
     Heryıl Türkiye defalarca takla atıyor ve Amerikan kongresi veya başka bir yerde Ermeni Soykırım iddialarının resmileşmemesi için amansız bir çaba harcıyor. Bu konu adeta Demokles'in kılıcı gibi başımızda sallandırılıyor. 
     Bu baskıdan bu şekilde kurtulamayız. 
     Dikkat edin, her gelişmeden sonra ayaklanır, sayısız toplantılar yapılır ve karşı propagada kararları alırız. Büyük sözler söylenir, alevli konuşmalar yapılır, fonlar ayrılır. 
     Aradan bir süre geçince, bütün bu çalışmalar unutulur. Yine olduğumuz gibi yolumuza devam ederiz. 
     Sorarım size, şimdiye kadar devlet olsun, Sivil Toplum Örgütleri olsun kaç tane proje yapıldı Televizyon programları planlandı, konferanslar düzenlenecekti. Bunlardan kaçı gerçekleşti 
     Yüzlercesinden sadece 1-2'si yapıldı, diğerleri unutuldu, gitti. 
     Bu şekilde devam edemeyiz. 
     Türkiye Cumhuriyeti artık genel politikasını saptamak ve bunu ciddi şekilde uygulamak zorunda. Artık televizyon propagandaları veya konferanslarla bu baskılardan kurtulmak güçtür. Televizyon programları ve konferanslar da düzenlenmeli, ancak artık işin daha da temeline inmek ve politik bir tutum saptamak gerekmektedir. 
     Türkiye, Soykırım ile suçlanamaz. Karşılıklı, üzücü olaylar yaşanmış kan dökülmüştür. Buna göre hareket edip, haklılığımızı anlatmamız şarttır. 
     Eğer bunu gerçekleştiremezsek, eninde sonunda Soykırım iddialarının resmileştiğini görürüz. Kendi düşen de ağlamaz. 
     
Bu yazı, Posta Gazetesinde ve aynı gün Hürriyet Gazetesinin tüm dış yayınlarında, Hürriyet internet sitesinde www.hurriyetim.com.tr Milliyet internet sitesinde www.milliyet.com.tr ve Daily News ekibi tarafından tercüme edildikten sonra hem ana gazetede, hem de Daily News internet sitesinde www.turkishdailynews.com.tr yayınlanmaktadır.      
     
     

</TEXT>
</DOC>
