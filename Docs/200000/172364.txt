<DOC>
<DOCNO> 172364 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/29/son/sonspo06.html </URL>
<DATE> 2003/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Allum Bucker Konyaspor'da... 
</HEADLINE>
<TEXT>

     Konyaspor, İstanbulsporlu kaleci Allum Bucker ile anlaştı. 
     Basın Sözcüsü İbrahim Kaplan, hazırlık maçlarında beklenen performansı gösteremeyen Kelemen ile yollarını ayırdıktan sonra kaleci arayışlarına hız verdiklerini anımsattı. 
     Daha önce de görüştükleri kaleci Allum Bucker ile yeniden temasa geçtiklerini belirten Kaplan, ''Allum Bucker ile anlaşmaya vardık. Ancak, İstanbulspor ile mukavelesi devam ettiğinden son sözü yöneticiler söyleyecek. İstanbulspor yöneticileri ile masaya oturup anlaşacağımıza inanıyorum'' dedi. 
     Bu arada, sol kanat için getirilen Belçikalı Hail Dermans'ın halen denendiğini ifade eden Kaplan, ''Lig başlayana kadar denemeyi düşünüyoruz. Teknik heyet Dermans hakkında olumlu rapor verirse alırız. Kendisi de yeşil- beyaz formayı giymeyi çok istiyor'' diye konuştu. 
     
</TEXT>
</DOC>
