<DOC>
<DOCNO> 150359 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/17/spor/spo15.html </URL>
<DATE> 2003/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

Boksta 6 galibiyet      18. Uluslararası Ahmet Cömert Boks Turnuvası'nın ikinci gününde ringe çıkan sporcularımız 6 galibiyet, 9 yenilgi aldı. Erkekler 48'de Atagün Yalçınkaya, 54'te Selçuk Aydın, Sedat Taşçı, Muhammet Çat, 81'de Yıldırım Tarhan, bayanlarda ise 54 kiloda Aylin Yıldırım rakiplerini yenerek tur atladılar. Turnuvaya bugün yapılacak maçlarla devam edilecek. 
     
Açlık grevi      VÜCUT Geliştirme ve Fitness Federasyonu Başkanı Eryetiş Kurtaral, Kültürpark'ta işlettiği spor salonundan çıkarılmasını protesto etmek için Cumhuriyet Meydanı'nda açlık grevine başladı. Kurtaral, Belediye Başkanı Ahmet Piriştina ile görüşemeyince ödüllerini kapıya koyarak protestosunu sürdürdü. 
     
Dünya turu      YASİR KAYA 

     Beckham Real'e 
     REAL Madrid'in David Beckham'ı istediği artık sır değil. Beckham'ın takım arkadaşı Ricardo'nun açıklamaları transferin bitmek üzere olduğunu kanıtlıyor. Beckham'ın kendisine İspanya hakkında çok soru sormaya başladığını söyleyen Ricardo, çocukları için Madrid'deki okulları araştırdığını söyledi. 
     
     Kahn'dan rehber 
     FUTBOL anılarını yazmak ve kitap çıkarmak artık çok moda. Böyle bir teklif de Alman Milli Takımı'nın kalecisi Kahn'a götürüldü. Kahn, yayın evine ilginç bir öneri sundu. Gece hayatı ve evli olmasına rağmen, bir barmaidle yaşadığı ilişkiyle gündeme gelen tecrübeli kaleci, Münih'in gece kulüpleriyle ilgili rehber hazırlayabileceğini söyledi. 
     
     Gözyaşına 4 maç ceza 
     ŞİLİ Futbol Federasyonu, eşi benzeri görülmemiş bir cezayla tarihe geçti. Deportes takımının oyuncusu Rodrigo Riep, Antofagasta ile oynanan maçta hakemin gösterdiği sarı karta önce itiraz etti, ardından hüngür hüngür ağlamaya başladı. Rodrigo'ya federasyon 4 maç ceza verdi. Cezanın gördüğü kart nedeniyle değil, hakeme itirazı ve ağlaması sebebiyle verildiği belirtildi. 
     
     Futbol gündemi 

</TEXT>
</DOC>
