<DOC>
<DOCNO> 180659 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/06/spor/bbas.html </URL>
<DATE> 2003/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
UKRAYNA'YA DEV YUMRUK 77-69 
</HEADLINE>
<TEXT>

   Milli Takımımız, ecel terleri döktüğü maçı son çeyrekteki müthiş oyunuyla çevirdi 
      
   İlk yarıda tutuktuk 
   AY-YILDIZLI ekibimiz İsveç'in Boras kentinde oynadığı 2003 Avrupa Basketbol Şampiyonası D Grubu'ndaki ilk maçında Ukrayna'yı son periyodda aştı, turnuvaya galibiyetle başladı. İlk yarıda hem savunmada hem de hücumda ağır kalan, skor üretmekte zorlanan Millilerimiz, devreyi 10 sayı farkla yenik kapadı. Bu yarıda Mirsad'ın sayıları Milli Takım'ı ayakta tuttu. 
   
   Rakip Yunanistan 
   ÜÇÜNCÜ periyoddan itibaren Ömer ve Ender'in hızlandırdığı oyunda savunmada canlanan, arayı kapamaya çalışan 12 Dev Adam, 27.58'de ilk kez öne geçti 52 - 50 . Son çeyreğin başında yine bocalayan ekibimiz, Mehmet, Hidayet ve İbrahim'in devreye girmesiyle rahatlayarak, sonuca gitti. Milli Takım, bugün TSİ 22.00'de Yunanistan ile karşılaşacak. 
   
   Ölümüne oynayın    Coach Aydın Örs, ilk yarının ardından ateşleyici bir konuşma yaparak, millilerden tüm güçlerini ortaya koymalarını istedi 
   A Milli Takımımız'ın Coachu Aydın Örs, Ukrayna karşısında ilk yarıda takımının kötü oyunu karşısında büyük bir şaşkınlık yaşadı. Örs, "Yaklaşık iki aydır yaptığımız hazırlıkların hiçbirini sahaya yansıtamayınca şoke oldum. Ancak ikinci yarı öncesinde soyunma odasında oyuncularıma 'Çıkın, sahada ölümüne oynayın. Yensek de, yenilsek de elinizden ne geliyorsa yapın' dedim" diye konuştu. 
   TECRÜBELİ teknik adam, ikinci yarıdaki oyundan ise memnun olduğunu söyledi. Örs, "Turnuva şimdi başlıyor. Yunanistan karşısında böyle olmayacak" yorumunu yaptı. Öte yandan Ay - Yıldızlı ekibimizde dünkü maçın yıldızı Detroit Pistons forması giyen Mehmet Okur oldu. Karşılaşmayı 19 sayı, 6 ribaund ile tamamlayan yıldız oyuncu, değerlendirme sonunda 'En Değerli Oyuncu' ödülünü aldı. 
   
   Çirkin saldırı    UKRAYNA maçı sonrası Yunanistan maçını izleyen ve ardından yemek yemek için kaldıkları otelin yakınındaki restorana giden milli oyuncularımız Kaya Peker ve Kerem Gönlüm yolda bölücülerin saldırısına uğradı. Millilerimizi önce sözle taciz eden bölücüler ardından bıçak çekerek basketbolcularımıza saldırdı. Restorana sığınan oyuncularımız olaydan yara almadan kurtulurken daha sonra güvenlik güçlerinin koruması altında otele gitti. 
   
   İstatistik    UKRAYNA OYUNCU TS 2S 3S SA R Rayevsky 4 0 2 - 4 4 2 Drozdov 13 2 2 3 4 0 2 6 Khryapa 12 3 11 0 3 6 6 7 Okunsky 10 5 9 - 0 2 3 Lokmanchuk 10 3 6 1 4 1 1 6 Lebedyev 5 1 4 1 1 - 2 Moskalenko 4 1 2 - 2 4 3 Yevstratenko 6 0 2 2 7 - 2 Botichev 2 1 4 - 0 2 - Khizhnyak 3 1 1 - 1 2 1 TOPLAM 69 17 43 7 19 14 23 32 
   
   TÜRKİYE OYUNCU TS 2S 3S SA R Kerem - 0 2 - - 2 Hidayet 11 4 9 1 2 - 8 Mirsad 17 6 11 1 4 2 3 8 İbrahim 12 1 3 2 4 4 4 1 Mehmet 19 6 12 1 3 4 7 6 Ender 3 0 1 1 1 - 1 Kaya 4 2 4 - - 4 Haluk 4 2 2 0 3 - 3 Ömer 7 2 3 1 1 - 1 TOPLAM 77 23 47 7 18 10 14 34 
   
   1.PERİYOT 23 - 18 Ukrayna , 2.PERİYOT 42 - 32 Ukrayna , 3.PERİYOT 54 - 52 Türkiye , MAÇ SKORU 77 - 69 Türkiye 
   HAKEMLER Richard Stokes İngiltere , Jens Staudenmayer Almanya 
   
   Maçtan notlar 
   Joe Dumars da izledi 
   NBA'DE Mehmet Okur'un forma giydiği Detroit Pistons'ın Başkanı Joe Dumars ile genel menajer Jon Lemmond de İsveç'in Boras kentine geldiler. Dumars ve Lemmond, Türkiye - Ukrayna maçını izledi. İkilinin, Boras'taki maçların tamamına gelecek, sonra da Stockholm'e geçerek çeyrek finali takip edecek. 
   
   Türkler salonda 
   UKRAYNA karşısında tribünleri dolduran bin dolayında vatandaşımız da Ay - Yıldızlı ekibimize destek verdi. İsveç'in Göteborg ve Stockholm kentlerindeki Türk dernekleri ve basketbol federasyonunun ortaklaşa organizasyonuyla Boras'a akın eden Türkler, küçük kente de renk kattılar. 
   
   Demirel'den tepki 
   BASKETBOL Federasyonu Başkanı Turgay Demirel, FIBA'nın Yunanlı başkanı Vassilakopoulos'un Boras'a gelerek Yunanistan'ın karşılaşmalarını izleyecek olmasına tepki gösterdi. Demirel, bu durumun hakemler üzerinde baskı yaratacağına dikkat çekti, "Bu hiç de yakışık almayan bir durum" diye konuştu. 
   
   Şener İsveç'te 
   MİLLİ takımın yıldız basketbolcularından İbrahim Kutluay'ın kız arkadaşı olan manken Demet Şener de karşılaşmayı izledi. Şener, tribünde İbrahim Kutluay'ın babası Burhanettin Kutluay ve kız kardeşi Özlem ile birlikte hem İbrahim'e, hem de milli takıma tezahüratlarıyla destek verdi. 
   
      Yunanistan son nefeste 77-76    Hırvatistan'ı bitime üç saniye kala devirdiler Ay-Yıldızlı ekibimizin ardından ikinciliğe yerleştiler 
   MİLLİ Takımı'mızın yer aldığı D Grubu'nda oynanan ve nefesleri kesen diğer maçta Yunanistan, Hırvatistan'ı sonanda devirdi. Maçı baştan sona önde götüren Hırvatistan karşısında oyunu bırakmayan Yunan ekibi bitime üç saniye kala Charisis'in basketiyle galibiyeti buldu. 
   
   Maçın karnesi 
   HAKEMLER Sami Bachar İsrail , Arinis Ozols Letonya 
   YUNANİSTAN Chatzivrettas 8 14, Papalukas 5 4, Papanikalau 6 8, Fotsis 7 12, Tsakalidis 6 8, Diamantidis 3 , Sigalas 5 5, Alvertis 5 6, Ntikoudis 4 3, Charisis 7 5, Rentzias 8 12, Kakiouzis 3 
   HIRVATİSTAN Prkacin 8 18, Planinic 6 6, Giricek 8 15, Perincic 3 , Zizic 5 6, Mulaomerovic 6 9, Popovic 6 8, Nicevic 5 4, Mamic 4 4, Bagaric 5 6, Skelin 3 
   1.PERİYOT 26 - 22 Hırvatistan , 2.PERİYOT 47 - 38 Hırvatistan , 3.PERİYOT 61 - 54 Hırvatistan , MAÇ SKORU 77 - 76 Yunanistan 
   BEŞ FAUL Bagaric 35.54 
   
   Günün programı 
   17.00 Bosna Hersek - Slovenya A Grubu 
   15.00 Letonya - Almanya 
   B Grubu 
   18.00 İsrail - Litvanya B Grubu 
   19.30 İtalya - Fransa A Grubu 
   19.00 Rusya - İspanya C Grubu 
   19.00 Hırvatistan - Ukrayna D Grubu 
   22.00 İsveç - Sırbistan Karadağ C Grubu 
   
   
</TEXT>
</DOC>
