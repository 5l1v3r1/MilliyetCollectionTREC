<DOC>
<DOCNO> 175902 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/15/son/sondun32.html </URL>
<DATE> 2003/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Talabani Irak'ta Türk askeri istemiyoruz 
</HEADLINE>
<TEXT>

     Irak Kürdistan Yurtseverler Birliği IKYB lideri Celal Talabani, Irak'a daha çok yabancı asker gönderilmesini kabul ettiğini, ancak komşu ülkelerden Irak'a asker gönderilmesine karşı olduğunu söyledi. 
     Talabani, Japonya'nın başkenti Tokyo'da Dışişleri Bakanı Yoriko Kawaguchi ve hükümet genel sekreteri Yasuo Fukuda ile görüşmesinden sonra yaptığı açıklamada, Irak'ta insani ve yeniden yapılandırma görevleriyle konuşlandırılacak Japon birliğine atıfta bulundu ve ''Iraklılar, Japon askerlerinin gelmesinden memnun olacaktır. Biz Irak'ta daha çok uluslararası güç görmek istiyoruz'' dedi. 
     Irak'ta kurulan geçici hükümet konseyinin üyesi olan Talabani, ''Ancak Türk ordusunun varlığına karşıyız'' ifadesini kullandı. 
     Talabani, halen Irak'ın kuzeyinde bulunan 3 bin kadar Türk askerinin ''yeterli'' olduğunu kaydetti ve ''Irak'ta komşu ülkelerin askerlerini görmek istemiyoruz. Sadece Türk değil, İranlı, Kuveytli ya da başka komşu ülke askeri görmek istemiyoruz'' diye konuştu. 

     
</TEXT>
</DOC>
