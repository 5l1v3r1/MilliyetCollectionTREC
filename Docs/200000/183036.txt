<DOC>
<DOCNO> 183036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/18/magazin/amag.html </URL>
<DATE> 2003/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
'Avşar'ın jönü olmak isterim' 
</HEADLINE>
<TEXT>

   Oyunculukta 'İsteyene koçluk yaparım' diyecek kadar iddialı olan Emre Altuğ'un hayalleri arasında, Hülya Avşar'la bir filmde oynamak da var 
      İLKNUR GÜLMEZ 
   
   KANAL D'NİN yeni gençlik dizisi 'Lise Defteri'nde tekerlekli sandalyeye mahk m, 'Kerim' isimli bir öğrenciyi canlandıran Emre Altuğ, konserler ve dizi çekimleri nedeniyle 5 kilo verip, 66 kiloya düştüğünü söyledi. Altuğ, bu yoğun çalışma temposu arasında sorularımızı yanıtladı... 
   
   Tekerlekli sandalye ile oynamak zor mu    Tabii ki zor. Diziye başlamadan birkaç hafta önce çalışmaya başladım. Evde ve sette hep tekerlekli sandalye ile hareket ettim. Sadece kol hareket ettiği için bayağı kas yaptım. Son dönemde oyuncu olmayıp bu işe başlayan kişilerin, 'oyuncu koçu' tuttuğunu duyuyorum. İyi iş yapmaları için koç eşliğinde çalışmaları, onlar için büyük avantaj. 12 yıl tiyatro ve konservatuvar eğitimi aldım koça ihtiyacım yok. Ama, isteyene koçluk yapabilirim. 
   
   Çalışmak istediğiniz oyuncular kimler    Birlikte oynamak istediğim isimler arasında Nurgül Yeşilçay, Başak Köklükaya, Sanem Çelik, Ozan Güven, Ruhi Sarı ve Kerem Atabeyoğlu var. Hülya Avşar'la da bir filmde oynamayı çok isterim. Jön eksikliği hissediyor olsa da illa ki onun karşısında jön oynamak zorunda değilim. Ama isterse, o eksikliği kapatmak için de elimden geleni yaparım. 
   
   Didem Uzel'den sonra adınız 'çapkın'a çıktı. Ama siz o ilişkileri yalanladınız. Şimdi gerçekten kimse yok mu hayatınızda    Didem'le dört yıl güzel bir beraberlik yaşadık ama bitti. Şimdi yoğun bir iş hayatım var. Özel ve sosyal hayatım kalmadı. Yeni bir ilişki istiyor muyum 'Hayır', bu sıralar değil. Ben öyle arka arkaya bir ilişki bağlayan bir adam değilim. 'Aman bir ilişki bitti, hayatımdaki bu eksikliği tamamlayayım, bu boşluğu kapatayım' diye düşünmem. Bu boşluğu mümkün mertebe kendimle ve işimle kapatırım. Şu anda antenlerim kapalı. Kendimi hazır hissettikten sonra belki antenlerimi açarım. 
   
   
</TEXT>
</DOC>
