<DOC>
<DOCNO> 150639 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/18/yasam/yas03.html </URL>
<DATE> 2003/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
'Ona direnemedik' 
</HEADLINE>
<TEXT>

Kocaeli'nde arkadaşlarının ilaçla uyutup üç gün boyunca tecavüz ettiği iki sevgiliden şok ifadeler Hissettik ama karşı koyacak gücü bulamadık... 
     BAHAR KAYMAKÇI, ORHAN UZUN Kocaeli DHA 

     Kocaeli'de çeşitli suçlardan sabıkalı Osman Döken'in üç gün boyunca uyuşturucu vererek tecavüz ettiği iki sevgili, dehşet dolu saatleri anlattı. Karabaş Mahallesi'ndeki evinde Döken'in 40 tecavüz ettiği C.Ç. 20 ifadesinde şöyle dedi 
     "Döken'le tanışıyordum. 14 Nisan akşamı kız arkadaşım S. ile buluştum. Ailesiyle sorunu olduğunu söyledi. Döken'de kalabileceğimizi söyledim. Eve gidip sohbet ettik. Döken, 'Belim çok ağrıyor. Para verin krem alıp geleyim' dedi. 5 milyon lira verdim. 20 dakika sonra döndü. Ağrı kesici bulduğunu söyleyip, 'Siz de alın' dedi. Rahat uyumak için birer tane aldık. Sonra kötü oldum. Bir ilaç daha verdi. Sonra yatağa yatırdı, çırılçıplak soydu. Tecavüzü hatırlıyorum. Müdahale edecek gücü kendimde bulamadım." 
     Kız arkadaşı S.Ş. 20 de, aynı haptan içtikten sonra kendisini kötü hissettiğini kaydederek, "Beni yatağa yatırdı. Üstümdeki herşeyi çıkardı. Müdahale edecek gücü bulamadım. Defalarca tecavüz etti" dedi. Ş'nin, Döken'in kendisiyle ters ilişki kurduğu iddiasını da, doktor raporları doğruladı. 
     
     Aileleri iki genci 'kaçırdı' 
     Gençlerin yakınlarınca hastanelik olana kadar dövülen Döken ise, "Ben onlara yatak açtım ve misafir ettim. Sonra birileri gelip beni dövdü" diyerek iddiaları reddetti. Döken tutuklanarak cezaevine gönderilirken, hala şokta olan gençler, aileleri tarafından bilinmeyen bir yere götürüldü. 
     


YAŞAM 






















</TEXT>
</DOC>
