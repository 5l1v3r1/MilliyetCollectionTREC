<DOC>
<DOCNO> 169603 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/15/son/sontur17.html </URL>
<DATE> 2003/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Kurtarmak istediği oğluyla birlikte boğuldu... 
</HEADLINE>
<TEXT>

     Bilecik'in Pazaryeri İlçesi'nde, balık avladıkları dereye düşen çocuğunu kurtarmak için suya giren baba, oğluyla birlikte akıntıya kapılarak boğuldu. 
     Ahmetler Köyü imamı Orhan Buran 34 , oğlu Furkan Buran 10 ile balık avlamak için Sorgun Deresi'ne gitti. 
     Şükraniye-Bakdemir köyleri arasında balık avlayan Orhan Buran, oğlu Furkan'ın dengesini kaybederek suya düştüğünü fark etti. Yüzme bilmeyen Orhan Buran, oğlunu kurtarmak için suya atladı. Baba-oğul, akıntının etkisiyle boğuldu. 
     Orhan ve Furkan Burhan'ın cesetleri, hayvan otlatan çobanlar tarafından bulundu. Baba ve oğlunun cesedi, ihbar üzerine olay yerine gelen güvenlik güçlerinin incelemesinin ardından Pazaryeri Sağlık Ocağı'na gönderildi. 
     
</TEXT>
</DOC>
