<DOC>
<DOCNO> 191875 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/28/son/sonspo31.html </URL>
<DATE> 2003/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'de kriz Aşık'tan istifa sinyali... 
</HEADLINE>
<TEXT>

     Erkekler Birinci Basketbol Ligi'nde istediği sonuçları alamayan Fenerbahçe'de, şube sorunlu günler yaşıyor. 
     Basketbol Şube Sorumlusu Murat Aşık, son 1,5 yılda bu görevi yaparken gerçekten çok yıprandığını dile getirerek, ''Pazartesi günü görevden affımı isteyebilirim, yıprandığımı düşünüyorum'' dedi. 
     Kulüpte amatör şubelerden Mahmut Uslu'nun sorumlu olduğunu hatırlatan Murat Aşık, ''Başkanımız Aziz Yıldırım ile bugün görüştüm. Ancak netleşen bir şey yok. Pazar günü Tofaş ile oynayacağız. Mahmut bey yurtdışında olduğu için henüz bir karar vermedik. Ancak, karşılaşma sonrasında her şey netlik kazanır'' diye konuştu. 
     Aşık, Tofaş maçının olumlu ya da olumsuz sonuçlanmasının, alınacak kararda etken olmayacağını sözlerine ekledi. 
     
</TEXT>
</DOC>
