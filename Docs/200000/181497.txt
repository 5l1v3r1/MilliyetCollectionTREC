<DOC>
<DOCNO> 181497 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/10/son/soneko20.html </URL>
<DATE> 2003/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
The Banker, Türkiye'nin en iyi bankasını seçti Akbank 
</HEADLINE>
<TEXT>

     The Banker Dergisi, Akbank'ı Türkiye'nin en iyi bankası seçti. 
     Dünyanın etkin bankacılık dergilerinden biri olan The Banker, Eylül 2003 sayısında, bankaya bu ödülü yüksek sermaye yeterlilik rasyosu, problemli kredi oranının düşüklüğü, öz sermaye karlılığının yüksek oluşu, kredi kartları ve yatırım fonları pazarında sağladığı yüksek pazar payı artışına bağlı olarak verdiğini duyurdu. 
     Dergide, önceki yıllarda yaşanan krizin etkilerinin bankacılık sistemi de dahil olmak üzere Türkiye'deki iş yapış şekillerine yön verdiğine işaret edilerek, 2002'nin Türk bankacılık sektörü için yeniden yapılanma yılı olduğu, yerel pazarda Akbank'ın karlılık ve büyümesini sürdürerek, sunduğu hizmetlerle kendini sektördeki diğer bankalardan farklı bir noktada konumlandırdığı vurgulandı. 
     Dünyaca ünlü finans dergilerinden Euromoney de geçen Temmuz sayısında Akbank'ı 5. kez Türkiye'nin en iyi bankası seçmişti. 
     
</TEXT>
</DOC>
