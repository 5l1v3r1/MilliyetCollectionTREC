<DOC>
<DOCNO> 187122 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/07/son/sontur40.html </URL>
<DATE> 2003/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan 2-3 tane firemiz var... 
</HEADLINE>
<TEXT>

     AK Parti Genel Başkanı ve Başbakan Recep Tayyip Erdoğan, Irak'a asker gönderilmesine ilişkin Başbakanlık Tezkeresi'nin kabul edilmesini, ''Temenni ederdik ki, hiç olmasın ama 2-3 fire var'' diye değerlendirdi. 
     Erdoğan, Irak'a asker gönderilmesine ilişkin Başbakanlık Tezkeresi'nin TBMM Genel Kurulu'nda kabul edilmesinin ardından kuliste gazetecilerin sorularını yanıtladı. Erdoğan, TBMM'nin 1 yıl zaman sınırlamasıyla TBMM'ye izin verdiğini kaydederek, ''Hükümet bundan sonraki tasarrufunu gelişmelere göre, değerlendirmelerini TSK ile yapmak suretiyle gerçekleştirecektir'' dedi. 
     Bir gazetecinin ''böyle bir sonucu bekliyor muydunuz '' sorusu üzerine de Erdoğan, ''Biliyorsunuz, bizim grup 367 kişi...3 arkadaşımız rahatsızlığı sebebiyle yoktu, birleşimi yöneten arkadaşımız ve Meclis Başkanı var. Temenni ederdik ki, hiç olmasın ama 2-3 fire var'' karşılığını verdi. 
     Erdoğan, TBMM Genel Kurulu'nda görüşmeler sürerken, Irak Geçici Hükümet Konseyi'nin açıklamasını hatırlatan bir gazeteciye, ''Şu anda Dışişleri'nin bize verdiği bilgiye göre, bunun gerçekle alakası yok'' dedi. 
     
</TEXT>
</DOC>
