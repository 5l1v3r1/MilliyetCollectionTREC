<DOC>
<DOCNO> 150909 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/19/spor/spo02.html </URL>
<DATE> 2003/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Güney’den sürpriz neşter 
</HEADLINE>
<TEXT>

Ceyhun ve Hakan, Beşiktaş derbisinin kadrosuna alınmadı. Ceyhun’un, hocasının talimatlarına uymadığı gerekçesiyle, Hakan Bayraktar’ın da özel sorunları nedeniyle arkadaşlarından ayrı kalacağı öğrenildi 
     YALÇIN TÜRK 

     Rebrov yetişmedi 
     FENERBAHÇE’DE Beşiktaş derbisi öncesinde ilginç gelişme... Teknik koordinatör Tamer Güney, Denizlispor maçında ilk 11’de yer verdiği Ceyhun ile Hakan’ı 18 kişilik kadroya almadı. Ceyhun’un verilen görevi yapmadığı, Hakan’ın ise özel sorunları nedeniyle kadro dışı kaldığı öğrenildi. Ayrıca sakatlıkları devam eden Rebrov, Kerim ve İsmail de dev karşılaşmada forma giyemeyecek. 
     
     Nedeni bencillik 
     DENİZLİ karşılaşması öncesinde futbolculara talimatlarını veren Teknik Koordinatör Tamer Güney, oyuncularının ne yapması gerektiğini tek tek sıralamıştı. Güney, frikiklerde de hangi konumdan, kimin kullanması gerektiğini de belirtmişti. Ancak Ceyhun, bu talimatlara uymak yerine hepsini kullanmaya kalkınca, tecrübeli teknik adam bu futbolcuyu kadroya almayarak cezalandırdı. 
     
Serhat’a yüz yok      FUTBOL Şube Sorumlusu Sadettin Saran ile görüşen Serhat’ın babası ve menajeri Pravitz, genç futbolcunun dönmek istediğini söyledi, sakatlığının sürdüğünü açıkladı. Yaptığı hareketten dolayı Serhat’ın tepki aldığını belirten Saran, "Konuyu yönetime götüreceğim ama arkadaşlar dönüşüne sıcak bakmıyor" dedi. 
     
Gösterin kendinizi’      YUSUF KOBAL 

     "Panik, kuşku yok" 
     BEŞİKTAŞ maçının futbolcular açısından büyük bir fırsat olduğuna dikkat çeken Fenerbahçe Teknik Koordinatörü Tamer Güney, "Bu maçtan sonra Fenerbahçe’yi ön plana çıkaracak maç serisi azalıyor. Oyuncular profesyonel ise kendini bu maçta gösterir" dedi. UEFA hesapları yaptıklarını belirten Sarı - Lacivertliler’in Teknik Koordinatörü, "Panik yok, kuşku yok, UEFA yolunda akılcı bir hesap içindeyiz" ifadesini kullandı. 
     
     "Toparlanıyoruz" 
     BU karşılaşmanın şampiyonluğu belirleyen bir kriter olmadığına da dikkat çeken Güney, "Tansiyonu buna göre ayarlamakta yarar var" yorumunu yaptı. Göreve gelmeden önce kadroda bir erime süreci bulunduğunu da belirten Tamer hoca, "Şimdi futbolcuların yeniden toparlandığını görüyoruz. Yönetime vereceğimiz rapor, gelecek sezonun şekillenmesine yol açacak. Transferler de buna göre belirlenecek" dedi. 
     
Fenerbahçeliler Özel Markalar’da      HÜSEYİN YAVUZ 

     FENERBAHÇELİ futbolcular, CNR Dünya Ticaret Merkezi’ndeki Özel Markalar Fuarı’nı gezdi, yönetici Mehmet Karasu’nun sahibi olduğu firmanın standını ziyaret etti. "Akademi Grup" standında Karasu’dan şirket hakkında bilgiler alan Ceyhun, Kemal, Semih, Tuncay, Johnson, Ümit ve Erhan’a Sarı - Lacivertliler de ilgi gösterdi. 
     
Yıldırım ziyaret      Gürtuna ile görüştü 
     SARI - Lacivertliler’in Başkanı Aziz Yıldırım, İstanbul Büyükşehir Belediye Başkanı Ali Müfit Gürtuna’yı ziyaret etti. Yıldırım, Gürtuna ile stat sorunuyla ilgili neler yapılabileceğini görüşmek için geldiğini belirtti. Büyükşehir Belediye Başkanı ise, tribün anarşisini çözebilmek için Yıldırım ile birlikte taraftarın arasında maç izlemek istediğini ifade etti. 
     
     Erdoğan açıklaması 
     DAHA sonra Özel Markalar Fuarı’nda yöneticisi Mehmet Karasu’nun standını ziyaret eden Yıldırım, burada Başbakan Recep Tayyip Erdoğan ile yaptığı görüşme konusunu aydınlattı. Erdoğan ile sadece Fenerbahçe Stadı’nın tapusunu almak için yardım istediğini vurgulayan Aziz Yıldırım, "Bu görüşmeyle ilgili yanlış yorumlar yapıldı. Bu da her iki tarafı zor duruma düşürüyor" dedi. 
     
İşi sıkı tutuyorlar      DEV derbiye saatler kala Beşiktaş cephesinde tansiyon yükselirken, Fenerbahçe ise hazırlıklarını büyük bir ciddiyet içinde sürdürüyor. Samandıra Tesisleri’nde sabah yapılan antrenmanda Kartal karşısında uygulanacak taktiği deneyen Sarı - Lacivertliler, bu akşam da idman yapıp, kampa girecek. Hasta olduğu için çalışamayan Fatih tesislerde tedavi olurken, sol arka adalesinde zorlanma olan Rebrov takımdan ayrı koşu yaptı. Sakatlığı geçen Mirkoviç’in arkadaşlarıyla birlikte çift kalede yer alması, teknik heyeti memnun ederken, Sarı - Lacivertli takım bugün de bir moral yemeği yiyecek. Teknik kadro ve futbolculara Futbol Şube Sorumlusu Sadettin Saran eşlik edecek. 
     


SPOR 




























</TEXT>
</DOC>
