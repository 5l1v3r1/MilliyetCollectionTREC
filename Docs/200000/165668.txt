<DOC>
<DOCNO> 165668 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/26/son/sontur02.html </URL>
<DATE> 2003/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Alacaklarına karşılık çocuk kaçırdılar 
</HEADLINE>
<TEXT>

     Samsun'da, Yaşar Taç'tan 3 milyar lira alacağı olan Halit Arınık ve Sedat Evlak, ödeme gecikince çocuk kaçırdı. Taç'ın 13 yaşındaki oğlu K.T.'yi kaçıranlardan Arınık çocukla birlikte Çorum Otogarı'nda otobüs beklerken yakalandı. 
     Çiftlik mahallesinde, 6 gün önce meydana gelen olayda, Yaşar Taç'tan 3 milyar lira alacakları olduğu ileri sürülen Sedat Evlak ve Halit Arınık, 13 yaşındaki K.T.'yi kaçırdı. Daha sonra baba Yaşar Taç'ı telefonla arayarak çocuğuna karşılık alacakları parayı isteyen Halit Arınık, Çorum Otogarı'nda K.T. ile birlikte otobüs beklerken yakalandı. Arınık çıkarıldığı nöbetçi mahkeme tarafından tutuklanırken, küçük çocuk da ailesine teslim edildi. Firari zanlı Sedat Evlak'ın ise yakalanmasına çalışılıyor. 
     
</TEXT>
</DOC>
