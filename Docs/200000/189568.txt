<DOC>
<DOCNO> 189568 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/18/son/sontur21.html </URL>
<DATE> 2003/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan, yurda döndü 
</HEADLINE>
<TEXT>

     Başbakan Recep Tayyip Erdoğan, özel uçak ATA ile saat 20.00'de Saraybosna'dan İstanbul'a geldi. 
     Erdoğan'ı, Atatürk Havalimanı'nda İstanbul Valisi Muammer Güler, Büyükşehir Belediye Başkanı Ali Müfit Gürtuna, Emniyet Müdürü Celalettin Cerrah ve öteki yetkililer karşıladı. 
     Başbakan Erdoğan ile birlikte eşi Emine Erdoğan ve Devlet Bakanı Mehmet Aydın da İstanbul'a geldi. 
     Erdoğan, 15 Ekim'de çıktığı yurtdışı gezisinin ilk ayağında, AB zirvesi ve Hükümetlerarası Konferans için Brüksel'e gitti. 
     Belçika'dan İspanya'ya geçen Başbakan Erdoğan, İspanya'nın doğusundaki Mallorca adasında düzenlenen Formentor Forumu'na onur konuğu olarak katıldı. 
     Mallorca'dan ayrılan Başbakan Erdoğan, İstanbul'a gelmeden önce Bosna-Hersek'e geçerek, tedavi gören Bosna-Hersek eski Cumhurbaşkanı Aliya İzzetbegoviç'i ziyaret etti. 
     
</TEXT>
</DOC>
