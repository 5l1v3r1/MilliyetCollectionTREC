<DOC>
<DOCNO> 156067 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/12/siyaset/siy03.html </URL>
<DATE> 2003/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Düşük gelirli illere vergi müjdesi 
</HEADLINE>
<TEXT>

Erdoğan, kişi başına 1500 doların altında gelir düşen illere vergi muafiyeti, SSK prim indirimi ve arazi tahsisinde kolaylıklar sağlanacağını müjdeledi... 
     ÖNDER YILMAZ Siirt 

     Başbakan Recep Tayyip Erdoğan, Doğu ve Güneydoğu'da yatırım teşvikini sağlamak için çözüm arayacaklarını belirterek, "Artık işadamları buralarda yatırım için koşarak gelecek. Gerekli desteği vereceğiz. Kişi başı geliri 1500 doların altında olan illerde vergi muafiyeti sağlayacağız. SSK primlerini indireceğiz. Arazi tahsisatında kolaylıklar yapacağız" diye konuştu. Siirt'in yol ve su sorununu çözeceklerini dile getiren Erdoğan, duble yol çalışmasını Siirt - Kurtalan arasında başlattıklarını vurguladı. Şirvan'da maden işletmelerinin tamamlanacağını dile getiren Erdoğan, doğu ve güneydoğuya yatırım seferberliğini başlatmış olacağız" dedi. 
     
     'BORÇ BULMAK DA MARİFET' 
     Hükümetin kaynak arayışını sürdüreceğini vurgulayan Erdoğan, "Ocaktan beri 43 milyar dolar borç ödedik. Borçlanarak ödedik. Bir yerden borç bulup ödemek de bir maharet. Çünkü kredibilitesi tükenmiş bir ülkeyiz" diye konuştu. En kısa sürede Siirt Havaalanı'nı açmak için girişimde bulunacağını söyleyen Erdoğan, bölgenin turistik yeri olan Tillo'da şöyle konuştu "Siirt halkının insanca yaşaması için suyu, yolu bütün imk nları vereceğiz. Burada eşsiz tarihi eserler de var. Bu eserleri yeniden ayağa kaldırmamız gerekiyor. Turizm deyip geçmeyin dünya inanç turizmden çok para kazanıyor. Biz de altyapı var, ama uygulama yok. Artık kültür değerlerini de turizmi de değerlendireceğiz." 
     
21 ilin geliri sınırın altında      Kişi başına geliri 1500 doların altında olan illerin çoğu Doğu ve Güneydoğu Anadolu'da bulunuyor. Devlet İstatistik Enstitüsü'nün 2000 verilerine göre, toplam 21 ilin 10'u Doğu Anadolu'da, beşi de Güneydoğu Anadolu'da yer alıyor. Sözkonusu 21 il ve kişi başına düşen gelir dolar olarak şöyle Gümüşhane 1491 , Erzurum 1452 , Aksaray 1427 , Siirt 1399 , Ordu 1375 , Bartın 1355 , Bayburt 1308 , Şanlıurfa 1301 , Yozgat 1250 , Adıyaman 1250 , Iğdır 1168 , Mardin 1151 , Kars 1134 , Hakkari 1122 , Van 1118 , Bingöl 1065 , Ardahan 1058 , Bitlis 883 , Şırnak 830 , Ağrı 824 , Muş 725 , Türkiye ortalaması 2941. Kaynak DİE 2000 yılı sonuçları. 2002'de illere göre değil, Türkiye ortalamasını açıkladı. Buna göre kişi başına düşen gelir 2 bin 584 dolar. 
     
Erdoğan da Siirt'in yolunu açtı      Başbakan Tayyip Erdoğan, Siirt'e teşekkür ziyaretinde bulundu. Siirt'in Kurtalan ilçesinde 35 yıl önce yapılan afet konutlarının tapularını dağıtan Erdoğan, doğu kentlerinin de batıdakilerle aynı seviyede kalkınması gerektiğine dikkat çekerek, "İnsanlarımız arasında herhangi bir ayrım yapan yönetim anlayışını ayaklar altına almak lazım. Artık bu ayrımcılık bitmiştir. Bunun bu çağda yeri olamaz" diye konuştu. 
     
     'KRİZDEN ÇIKIYORUZ' 
     Siirt - Kozluk duble yolu açılışını gerçekleştiren Erdoğan, "Sevgili hemşerilerim" diye başladığı konuşmasında şunları söyledi "Sözümün eri olduğumu göstermek için buradayım. Siz demokrasinin, hukukun, adaletin, yollarını açtınız. Biz de sizin yolunuzu açıyoruz. Siz eskimiş siyaseti tasfiye ettiniz. 'Ankara sesimizi duymuyor' dediniz, işte duydu. Bütün zorluklara rağmen Türkiye gemisi gelin gibi süzülmeye başlamış, rotasına girmiştir. Dört bir koldan Türkiye'yi krizden çıkarıyoruz. Devletle vatandaş arasındaki mesafe kapanacak." 
     
'CHP ANLAMIYOR Kİ'      Erdoğan, CHP Genel Başkanı Deniz Baykal'ı eleştirirken de, hükümetin kaynak arayışlarının baltalanmak istendiğini savundu. Erdoğan, "Orman vasfını kaybetmiş arazileri satmak istiyoruz. CHP karşı çıkıyor. Anlamadığı için karşı çıkıyor. Vergi barışı için de 'toplayamazsınız' demişlerdi. Dediklerinin on katı para topladık. Hükümetin uygulamalarının ulaştığı yere bunların hayali bile ulaşamaz" diye konuştu. 
     

</TEXT>
</DOC>
