<DOC>
<DOCNO> 174722 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/09/son/sontur25.html </URL>
<DATE> 2003/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Ürdün Prensi Hasan Bodrum'da... 
</HEADLINE>
<TEXT>

     Ürdün Kralı Abdullah'ın amcası Prens Hasan Bin Tallal, eşi Prenses Sarvad, oğulları ve akrabalarıyla tatil için Bodrum'a geldi. 
     Prens Hasan Bin Tallal, beraberinde 23 kişiyle geldiği Bodrum'da, yoğun güvenlik önlemleriyle korundu. Bodrum Marina'dan mavi yolculuğa çıkan Prens Hasan ve beraberindekilerin dönüş tarihi açıklanmadı. Mizana yatçılık tarafından organize edilen gezinin, Göcek ve civarındaki koylarda olacağı belirtildi. 
     Geçen yıllarda da 3 kez Bodrum'a gelen Prens'in, Bodrum'un koylarına hayran kaldığı ve bu yılki tatilini 15 güne çıkarttığı öğrenildi. 
     Araçtan indikten sonra gazetecilerle sohbet eden Prens Hasan Bin Tallal, ''Sizleri gördüğüme sevindim'' dedi. 
     Ayağı bandajlı olan prensin, ayağını İtalya'daki tatili sırasında kırdığı, tedavisinin Bodrum'da da devam edeceği belirtildi. 
     
</TEXT>
</DOC>
