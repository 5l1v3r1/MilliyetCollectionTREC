<DOC>
<DOCNO> 199819 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/04/son/sonspo34.html </URL>
<DATE> 2003/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş, moral arıyor 
</HEADLINE>
<TEXT>

     Beşiktaş, ligde yarın sahasında Adanaspor ile yapacağı maçın hazırlıklarını bu akşam gerçekleştireceği antrenmanla tamamlayacak. 
     Siyah-beyazlılar, yarın yapacakları Adanaspor maçını kazanarak FC Chelsea maçı öncesi moral bulmayı amaçlıyor. Ligde son 4 maçında 1 galibiyet ve 3 beraberlik alan Beşiktaş, Adanaspor'u yenerek galibiyet serisine yeniden başlamayı hedefliyor. 
     Beşiktaş, Adanaspor maçı için bugün öğleden sonra kampa girdi. 
     Beşiktaş'ta, cezası biten Zago'nun yarınki karşılaşmada forma giymesi beklenirken, hafif sakatlıkları bulunan Giunti ve Kaan Dobra'nın oynamayacağı bildirildi. 
     FC Chelsea maçı öncesi teknik direktör Mircea Lucescu'nun İlhan ve Sergen gibi futbolcuları dinlendirmesi bekleniyor. 
     Bu arada Rumen çalıştırıcının Adanaspor karşısında kalede Ramazan'a şans verip, Cordoba'ya dinlendirebileceği öğrenildi. 
     Beşiktaş'ın Adanaspor maçına Ramazan, Zago, Ronaldo, Emre Ahmet Yıldırım , Okan, Tayfur, Tümer, Pancu, İbrahim, Ahmed Hassan, Sinan İlhan muhtemel 11'iyle çıkması bekleniyor. 
     2 takım arasındaki karşılaşma yarın saat 20.00'de BJK İnönü Stadı'nda yapılacak. Lig TV'nin naklen vereceği karşılaşmayı, hakem Ünsal Çimen yönetecek. 
     
</TEXT>
</DOC>
