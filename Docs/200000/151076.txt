<DOC>
<DOCNO> 151076 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/20/dunya/dun01.html </URL>
<DATE> 2003/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
KALDI 49 K ĞIT 
</HEADLINE>
<TEXT>
'Kupa 10' ve 'Karo 8' yakalandı 
Saddam döneminin Maliye Bakanı El Azzavi ile Askeri Sanayileşme Bakanı Molla Huveyş, Bağdat'ta ele geçti 
     ABD'nin üzerinde Irak'ta arananların resimlerini basarak askerlere dağıttığı 55 k ğıtlık iskambil destesinde karo sekizli olarak yer alan Saddam döneminin Maliye Bakanı ve Başbakan Yardımcısı olan Hikmet İbrahim El Azzavi, Irak polisince yakalandı. Destes de kupa onlusu olarak yer alan Başbakan Yardımcısı ve Askeri Sanayileşme Bakanı Abdültevab Molla Huveyş'in de önceki gün yakalandığı öne sürüldü. 55 kişilik aranan listesinde yer alan El Azzavi ile Huveyş'in yakalanmasıyla, geriye 49 kişi kaldı. Katar'daki Amerikan Merkez Komutanlığı'ndan yapılan açıklamada, 55 kişilik arananlar listesinde bulunan El Azzavi'nin, önceki gün Bağdat'taki ABD güçlerine teslim edildiğini ve halen ABD 1. Deniz Piyade Tümeni'nin gözetiminde olduğu bildirildi. Molla Huveyş'in de önceki gün ele geçtiği öne sürüldü. Görgü tanıkları, "Kupa Onlusu" Molla Huveyş'in başkentin Adamiye bölgesinde yakalandığını söyledi. 
     Şu ana kadar, aranan 55 kişiden El Azzavi, Molla Huveyş, Saddam'ın üvey kardeşleri Barzan İbrahim Hasan El Tikriti ve Vatban İbrahim Hasan El Tikriti ile Saddam'ın bilim danışmanı Amir Hammudi El Saadi yakalandı. Baas Partisi'nin liderlerinden Semir El Aziz El Necm de dün ABD'lilere teslim edilmişti. 
     
     


DÜNYA 














</TEXT>
</DOC>
