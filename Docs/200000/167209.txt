<DOC>
<DOCNO> 167209 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/04/spor/spo07a.html </URL>
<DATE> 2003/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İNGİLİZ YAYGARASI 
</HEADLINE>
<TEXT>

UEFA Disiplin Komitesi'nin, Türkiye-Makedonya maçıyla ilgili dün yaptığı toplantı öncesi Ada medyası yine ortalığı ayağa kaldırdı, saha cezası verilmesini istedi 
     Mirror yazdı 
     İNGİLİZ basını, Makedonya maçında sahaya atılan ve futbolcuları isabet alan yabancı maddeler nedeniyle rapor edilen Milli Takım'a ceza verilmesi için yaylım ateşini dün de sürdürdü. UEFA Disiplin Komitesi'ni, konuyla ilgili dün yapılan ve açıklamanın bugüne bırakıldığı toplantı öncesi etkilemek isteyen Ada gazeteleri saha cezası istediler. Daily Mirror gazetesi, "Türkiye inceleniyor" başlıklı haberinde UEFA'nın karar aşamasına geldiğini yazdı. 
     
     "İnsaflı olun" 
     DAİLY Mirror, UEFA'nın, 11 Ekim'de Türkiye'de oynanacak Türkiye - İngiltere Avrupa Şampiyonası Eleme Grubunu'nun en kritik maçının seyircisiz oynatılması kararını alabileceğini de ileri sürdü. Bu arada Daily Express gazetesi, Alpay'ın konuyla ilgili "Biraz insaflı olun. İngilizler ceza aldığı diye bize de ceza verilmesi hiç adil olmaz. Üstelik böyle bir karar, maç öncesi bizi daha da hırslandırır" görüşlerine yer verdi. 
     

</TEXT>
</DOC>
