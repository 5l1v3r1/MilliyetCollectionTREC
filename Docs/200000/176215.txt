<DOC>
<DOCNO> 176215 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/17/magazin/yazdud.html </URL>
<DATE> 2003/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Özcan Deniz'in büyük intikamı 
</HEADLINE>
<TEXT>

   Etiler Akmerkez, Profilo, İş Kuleleri, Tepe Nautilus, Olivium, Mayadrom ve Mayadrom Uptown, Carousel işte İstanbul'un dev alışveriş merkezleri... 
   
      
   Bugün farklı bir konuyla geleyim istedim sayfalarımıza. İstanbul denilen metropol, dünyadaki benzerleriyle boy ölçüşebilecek dev alışveriş merkezleriyle de tanınıyor artık. Kent dışında yaşayan, hatta İstanbul'da olduğu halde bile buralara gidemeyen çok insan var. Gitmek isteyenleri, bu merkezlerin kimlere ait olduklarını merak edenleri bilgilendirmek istedim bu kez. Birlikte gezelim mi 
   
      Mirror'da yemek İstanbul 4. Levent'te    'Akıllı Bina' teknolojisinin Türkiye'deki en son örneği İş Kuleleri Kompleksi. 181 metre ile Türkiye ve Avrupa'nın en yüksek binası olan yerde, Türkiye İş Bankası'nın genel müdürlük ana yapısı ve 3 dev ofis kulesi yer alıyor. Paşabahçe, Mudo, Batik, D R, Divan, Burger King, Marche Mövenpick bu binada. Cüneyt Kurt, Necdet Göral ve Gürhan Ersin'in sahibi olduğu, sosyetenin göz bebeği İtalyan restoranlarından biri haline gelen Mirror da burada. Binada kuaför, sinema, bilardo ve bowling oynayabileceğiniz alanlar bile düşünülmüş. 25 mağazalık 2 katlı bir alışveriş merkezi. Alt kattaki food court bölümünde Divan, Olive Restaurant gibi tanınmış restoranlar bulunuyor. Üst katta ise Bisse, Mudo, ETS gibi firmaların mağazaları var. Modern oditoryumu ve bir sergi salonunu içine alan İş Sanat Kültür Merkezi, İstanbul'un kültür ve sanat yaşamına renk katıyor. Telefon numarası 0212 316 10 15. Anadolu yakasında yeralan Tepe Nautilus, 2002 yılında Acıbadem'de açıldı. Tepe Grubu tarafından 49 yıllığına yap-işlet-devret modeliyle kiralandı. Adını, deniz altında gelişmiş, biyolojik hayatın başladığı çağlarda deve boyutlarıyla yaşamış, günümüzde paleontologların ilgisini çeken Nautiluslar'dan alıyor. Tepe Nautilus'ta 1400 koltuk kapasiteli 16 kafe ve restoran, bebek bakım hizmeti, sağlık odası, 8 salonlu Cinemax, bowling salonu ve otopark bulunuyor. Ziyaretçi profili 16-55 yaş arası genç, kadın ve erkeklerden oluşuyor. Bu alışveriş merkezinde Değirmen Cafe, Starbucks Cafe, Özsüt, Sultanahmet Köftecisi, Tepe Fast Food, Divan Kafeterya, Kentucky Fried Chicken, Burger King gibi yemek yenecek mekanlar hizmet veriyor. Telefon numarası 0216 339 39 29. 
   
      Bakırköy'den Mecidiyeköy'e renkli bir dünya    Bakırköy'de bulunan bir diğer komleks olan Carousel Alışveriş ve Yaşam Merkezi, Baymer Turizm ve Yatırım AŞ. tarafından işletilmekte. 1995 yılından beri hizmet veriyor. Toplam 105 adet mağaza var içinde kadın ve erkek giyim için 33, çocuk giyim için 9, deri giyim ve ayyakkabı için 8, ev eşyaları için 3, mücevherat-kitap için 7 mağaza bulunuyor. Fotoğrafçı, terzi, sinema, play planet'de cabası. Carousel'in en alt katında hiper market olarak Migros, oyuncak merkezi olarak da Toys'R'us var. Benetton, Fahri Kuz Optik, Divarese, Adidas, Atalar, Abbate gibi mağazalar Carousel'de birer şube açmışlar. Alışverişten yorulan ve acıkanlar, üst kattaki fast food bölümünden yararlanabilirler. Bu bölümde Dönerce, Burger King, Mc Donalds, Kentucky Fried Chicken, Mado, Donut Wafel, Arby's gibi restoran ve kafeler var. Carousel'de 15 katlı, genel amaçlı bir de özel hastane hizmet veriyor. Carousel'in çeşitli semtlere ücretsiz servisi mevcut. Telefon numarası 0212 570 84 34. Mecidiyeköy'deki Profilo Alışveriş Merkezi Türkiye'nin ve sosyetenin saygın ailelerinden Kamhiler tarafından inşa edilmiş. İçinde tüm ihtiyaçlarınızı karşılayabileceğiniz 192 adet mağaza bulunuyor. Otoparkı, 7 sinema salonu, 2 tiyatro salonu, çocuk kulübü, bilardo salonu ve 3500 kişilik oturma kapasitesi olan bir yemek bölümü var. Remzi Kitabevi, Beymen Business, Damat Tween, Tommy Hillfiger, Mango, Mudo Store, Polo Garage, Koton, Nine West mağazalardan sadece birkaçı. Profilo Alışveriş Merkezi'nin 3. katındaki Emmim Restaurant, Domino's Pizza, Pizza Hut, Dunkin' Donuts, Elit İnci Profiterol, Bufetta Sausage Bar, Great Hong Kong Restaurant karın doyurmak için uygun seçenekler. Gezerken soluklanmak için de Sade Kahve ve Cafe Georgetown, Okafe, Amazon Cafe, Tribeca ideal. Telefon numarası 0212 246 44 00. 
   
      Ünlü markaların indirimli fiyatları    Üsküdar Altunizade'deki Capitol Alışveriş Merkezi 1993'ten beri Anadolu yakasında oturanların uğrak yeri. Capitol Alışveriş Hizmetleri AŞ. tarafından yönetiliyor. Merkezde Boss Saat ve Optik, Beymen Club, Dünya Gençlik Merkezi, More More, Zeki Triko, Tekin Acar, Vakko, Vepa Sport, Lacoste gibi giyim ve kozmetik mağazalarının dışında Sultanahmet Köftecisi, İkbal, İkiler Et Lokantası, Mac Renzi Cafe ve Restaurant, Mado, Arby's gibi yemek bölümü de var. Sinema ve otopark da mevcut. Telefon numarası 0216 651 33 33. Gelelim İstanbul'un ilk outlet center'ı olan Olivium Outlet Center'a. Adını, Latince'de zeytin anlamına gelen olive ve topluluk anlamına gelen 'um'un birleşmesinden almış. 2000 yılında kurulan merkez Zeytinburnu'da. Toplam 106 mağazanın bulunduğu bir alışveriş merkezi. Bünyesinde 6 adet sinema salonu, D R ve Gima bulunuyor. Ana mağazalar Smart ve Mudo. Bir de büyük bowling salonu var. Buradaki mağazalarda tanınmış markaların ürünlerini fabrika satış fiyatlarına almak mümkün Koton, Hotiç, Mavi Jeans, Avo, Marks Spencer gibi kadın, erkek ve çocuk giyimi içeren mağazaların yanı sıra ev eşyalarının satıldığı yerler var. Alışveriş sonrası dinlenmek için Olivium'un en üst katında bulunan yemek bölümünü tercih edebilirsiniz. Köfte Piyaz, Okafe, Pideci, Kumpir ve Salata Evi, Edo Cafe, Cafe Hitchcock'u önerebilirim. Telefon numarası 0212 547 74 53. 
   
      Ünlülerin gözdesi Akmerkez    İstanbul'un en yeni alışveriş merkezi Metrocity 1. Levent'te. KoçEce Grup tarafından kiralanmış. Yönetim Kurulu Başkanı Muammer Ağım, Başkan Yardımcısı ise Necmettin Öztemir. Merkezde yer alan 130'dan fazla mağaza giyimden ev eşyasına, gıdadan kozmetiğe kadar geniş bir yelpazede. Merkezde Nine West, Moşi Moşi, Network, Dufy, Stefanel, Kiğılı gibi giyim mağazalarının yanı sıra Trio Kuaför, Sevil Parfümeri, İngilizler'in kraliyet markası Kangol, Kütahya Porselen gibi aksesuvara yönelik mekanlar. Yorulduğunuzda ya da acıktığınızda soluğu, dünyaca ünlü kahve markası Starbucks, Gloria Jeans Cafe, Bilaksik, İsot Lahmacun, Salads Sandwiches, Özsüt ve Hindievi gibi kafe ve restoranlarda alabilirsiniz. Telefon numarası 0212 282 49 51. Etiler-Ulus arasında yer alan Akmerkez ise sanat, sosyete ve podyum dünyasının ünlülerinin adeta uğrak yeri. Özellikle Turgut Reyhan'ın yöneticiliğini yaptığı Vakkorama'da, Esin Maraşlıoğlu'nun butiğinde, Turan Babataş'ın 'Biz Bize'sinde hemen her gün renkli isimlerle karşılaşabilirsiniz. Akkök, Tekfen ve İstikbal gruplarının bir alışveriş merkezi kurma girişimi, bu dev kompleksi ortaya çıkarmış. Dört kattan oluşuyor. Ayrıca içinde 14 ve 17 katlı ofisler, Seda Sayan'ın da oturduğu 24 katlı bir residence ve toplam 246 adet mağaza bulunuyor. Ayda 1-1.5 milyon kişi tarafından ziyaret ediliyor. Kadın giyiminde Zara, Beymen, Home Store, Derin, MNG, erkek giyiminde de Ravelli, Dockers, Cacharel, Mc Reniz Euroline, Bisse gibi mağazalar var. Gilan, Sait Koç, Tektaş, Solitaire gibi mücevher ve aksesuvar satan mağazalar da katlar arasında dağıtılmış. Akmerkez AFM Sinemaları, sinemaseverler için düşünülmüş. Sinema öncesi veya sonrası birşeyler yemek isterseniz Küçük Ev, Tez Balık, sosyetenin gözde İtalyan lokantası Papermoon, Schloztzsky's Deli, S Brasseria ve Arby's tercih edebileceğiniz mekanlar. Telefon numarası 0212 282 01 70. Mayadrom, Etiler'de bulunan bir başka alışveriş merkezi. Orada alışveriş, zevkli ve konforlu. Mayadrom Gift ve Gourmet, Beauty Center, Home Center gibi bölümlerden oluşuyor. Merkezde Remzi Kitabevi, Yargıcı, La Pella, Katia İç giyim gibi mağazaların yanı sıra Mori Sushi, Memor's Wine Bar, Burger King, Bistrott Restoran gibi mekanlar da var. Telefon numarası 0212 352 31 22. Yine Etiler'de yer alan Mayadrom Uptown'da da Emre Ergani, Ayşe San Erdem, Esra Özsüer, Oğuz Şenol gibi sosyetenin ünlü isimlerinin mağazaları bulunuyor. Müşteri ihtiyacı doğrultusunda keyifli ve zevkli bir alışveriş ortamının yaratıldığı, hızlı, farklı, kaliteli servisin ön planda tutulduğu bir merkez olarak düşünülen Mayadrom Uptown 4 kattan oluşuyor. Giriş katının adı Dreams. Bu katta parfümeri, dekorasyon, optik üzerine olan mağazalar ve farklı konsepte sahip dükkanlar bulunuyor. Patisserie, bar ve kafeler de cabası. Trends adı verilen ikinci katta ise kadın ve erkek giyim markalarına yer verilmiş Diesel, Replay, E-play, Desa, Just Leo gibi markaları bulabilirsiniz. Strett katı ise daha genç gruba yönelik. Guess, Mis Sixty, AFM Sinemaları ve özgün mönüye sahip Deep Cafe bu katta. Trends katında da Trends Restaurant var. Tabii alışveriş yapmak isteyenler için kurulan Gima'yı da unutmayın. Annesinin 20 yıldır, Mecidiye Antik'de sürdürdüğü antikacılığı meslek edinen Ayşe San Erdem'in buradaki mağazasında küçük hediyelik objeler var. Fiyatları çok uygun. Mayadromlar'ın patronu Nuri Özsüer'in eşi Esra Hanım'ın Mag adlı mağazasında ise modern mobilyaları bulabilirsiniz. Telefon numarası 0212 352 31 71. Efendim, yazımı bir dedikoduyla noktalamak istiyorum bugün. Bildiğiniz üzere son bir yılın starı Özcan Deniz, 'Asmalı Konak' filminin New York'taki çekimlerine eski sevgilisi olan manken Ebru Destan'ı da götürmüştü. Döndükten sonra Ebru aşkın yeniden başladığını ilan ederken İstanbul'a dönen Özcan "Bitmiş ilişkilerin üzerine gitmek beni yoruyor" diye kestirip atmıştı. Yani Ebru'yu ortada bırakmıştı. Duyumlarıma göre Özcan geçmişin intikamını almış böyle yaparak. Çünkü en zor döneminde Ebru ona sırtını dönmüş. Evet, bugünlük de bu kadar. Kalın sağlıcakla, en kötü gününüz benimkinden iyi olsun efendim. 
   
      
   
</TEXT>
</DOC>
