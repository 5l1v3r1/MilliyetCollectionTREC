<DOC>
<DOCNO> 199090 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/01/son/sontur10.html </URL>
<DATE> 2003/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuzenler bıçaklarla kavga etti, 2 ölü, 2 yaralı... 
</HEADLINE>
<TEXT>

     Şanlıurfa'nın Siverek İlçesi'nde aralarında husumet olduğu bildirilen kuzenlerin bıçaklı kavgasında 2 kişi öldü, 2 kişi ağır yaralandı. 
     A.A muhabirinin aldığı bilgiye göre, Cuma Satlan 56 , oğlu İhsan Satlan 25 ile aralarında kız alıp verme ve kan davası nedeniyle husumet olduğu bildirilen kuzenleri Hasan Satlan ve Ayhan Satlan ile Cumhuriyet Caddesi'nde karşılaşarak tartışmaya başladı. 
     Tartışma kısa sürede büyüyerek taşlı ve sopalı kavgaya dönüştü. Bu sırada bıçaklarını çıkaran taraflar birbirlerine saldırdılar. 
     Kavgada ağır yaralanan Cuma, İhsan, Hasan ve Ayhan Satlan, Siverek Devlet Hastanesi'ne götürüldü. Cuma ve oğlu İhsan Satlan, müdahaleye rağmen kurtarılamadı, Hasan ve Ayhan Satlan Diyarbakır'a sevk edildi. 
     Olayla ilgili soruşturmanın sürdürüldüğü bildirildi. 
     
</TEXT>
</DOC>
