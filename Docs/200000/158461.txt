<DOC>
<DOCNO> 158461 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/23/son/soneko08.html </URL>
<DATE> 2003/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüzmen İki kere aynı hatayı yapmak başka türlü adlandırılır 
</HEADLINE>
<TEXT>

     Devlet Bakanı Kürşad Tüzmen, döviz kurundaki düşüşe ilişkin, ''ihracatçımızın şu anda bağırması ve canının yanması gayet açık'' dedi. 
     Tüzmen, Kanada Devlet Bakanı Gar Knutson ile ikili görüşmesi sırasında, gazetecilerin döviz kuruna ilişkin sorularını yanıtladı. 
     Bir gazetecinin, ''Merkez Bankası'nın müdahalelerine rağmen dolardaki düşüşün sürdüğünü'' hatırlatması üzerine, Tüzmen şunları kaydetti 
     ''Geçmişte bir takım tecrübeler yaşadık, hatayı herkes yapar ama aynı hatayı iki kere yapmamak lazım. Çünkü o başka türlü adlandırılıyor. İki kere aynı hatayı yapmak başka türlü adlandırılır.'' ''Hata mı yapılıyor '' şeklindeki soruya karşılık Bakan Tüzmen, şöyle devam etti 
     ''Yani geçmişteki tecrübelerimiz, erken uyarı sinyallerini gösteriyor. Benim amacım burada ciddi ihracat ve ithalat oranını bulmaktır. Yani ihracatın ithalatı karşılama oranı, benim için önemlidir. Bu oran aşağı doğru giderse, bizi ileride sıkıntıya sokabilir. İhracatçının şu anda bağırması, canının yanması gayet açık.'' 
     ''DAHA ÖNCEDEN ÖNLEM ALINSA İDİ İYİ OLURDU'' 
     Tüzmen, kur açısından daha önceden önlem alınmasının daha iyi olabileceğini ifade ederken, ''ancak gelinen noktada her şeyin dengeye kavuşacağına inanıyorum. Sıkıntı olacağını zannetmiyorum. Arkadaşlarımız bu konuda özveri ile çalışıyorlar. Çok fazla sıkıntı yaratmadan, geçmişteki tecrübelerimize dayanarak bugünlerin rahatlıkla geçirileceğine inanıyorum'' şeklinde konuştu. 
     
</TEXT>
</DOC>
