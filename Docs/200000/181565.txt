<DOC>
<DOCNO> 181565 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/11/ekonomi/eko02.html </URL>
<DATE> 2003/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İmar hesabında 7.5 katrilyon açık 
</HEADLINE>
<TEXT>

   Hazine'deki hesaplar, İmarzedeler için en fazla 800 trilyonu nakit toplam 2.5 katrilyon ödenebileceğini gösteriyor. Aksi halde bütçe dengeleri altüst olacak 
      AHMET ERHAN ÇELİK Ankara 
   
   El konulan İmar Bankası'nda mudilere mevduatlarının ne kadarının ödenebileceği h l belirsizliğini koruyor. Fikri egzersizlere başlayan Hazine bürokrasisine göre, bütçe olanakları dikkate alındığında, İmar'da mevduatını kaybedenlere yapılabilecek ödeme tutarı, bir bölümü nakit olmak üzere 2.5 katrilyon lirayı geçemeyecek. İmarzedelerin toplam alacakları ise, karşılıksız açılan Hazine bonosu hesapları da dikkate alındığında 10 katrilyon lirayla ifade ediliyor. 
   İmarbank'a el koyan Tasarruf Mevduatı Sigorta Fonu'ndaki TMSF batık bankaların tek finansörü durumundaki Hazine'de gergin ve meraklı bekleyiş devam ediyor. TMSF, İmar mudileri için ödeme planını belirlemek üzere halen Hazine'ye başvuruda bulunamadı. 
   
   2 katrilyonu devlet tahvili olacak 
   İmarzedelere para ödenebilmesi için işin adının konulacağı yer durumunda olan Hazine'den yetkililer, toplam ödemenin yaklaşık 2 katrilyon liralık kısmının devlet tahvili şeklinde olacağını belirttiler. Ümitsiz durumdaki bonozedelerin geleceği ise çıkarılacak özel yasaya bağlandı. Hükümet ve Meclis, bonozedeler için özel ödeme yasası çıkarmazsa Hazine de harekete geçemeyecek. Hazine'ye göre devlet iç borçlanma senetleri sigorta kapsamında olmadığı için, İmar bonozedeleri "dolandırılmış yatırımcılar" durumunda kalacaklar. Bonozedelerin tek umudu, Kanal D'de yayınlanan Teke Tek programında "kimsenin mağdur edilmeyeceğini" açıklayan Başbakan Tayyip Erdoğan'ın sözleri. 
   
   Hazine'nin hesabı    Ödemeye bütçe engeli Hazine, Bütçe Yasası'na göre, ödeneklerin yüzde 2'si oranında özel tertip tahvil çıkararak el konulan bankada parası batanlara ödeme yapabiliyor. Yüzde 2'lik limit 2.8 katrilyon lira anlamına geliyor. Hazine bu miktarın 300 trilyon lirasını daha önce TMSF'ye aktardı. Geriye 2.5 katrilyon lira kaldı.Nakit sorunu Hazine, TMSF'ye verdiği tahvilleri erken ödeme yoluyla nakde dönüştürebiliyor. İmarzedelerin alacakları nakit para bu mekanizmayla yaratılacak. Nakde dönüştürülebilecek miktar ise Hazine yetkililerinin ifadesiyle "sıkarak en fazla 800 - 900 trilyon lira" olabilir. Bu rakam, İmar Bankası'nın resmi mevduat kayıtlarında görünen 750 trilyon liranın biraz üzerini karşılayabiliyor. Resmi mevduatın nakit olarak ödenmesi, kalan bölümün devlet kağıdı biçiminde çeşitli vadelere yayılması formülü konuşuluyor.Faizlere İmar tehdidi Hazine prensip olarak İmarzedelerin parasını ödemek için ek borçlanma yapmaktan kaçınacak. 800 - 900 trilyon liralık nakit ödemenin ek borçlanmayla karşılanmasının faizleri en az bir puan artıracağı ve Hazine'nin aynı miktarda zarara gireceği belirlendi.TMSF'de para sınırlı Bankalardan sigorta primi toplayan TMSF'nin kasasında 600 trilyona yakın para bulunuyor. Kasadaki paranın tamamının nakit ödemede kullanılması diğer banka mudileri açısından hakkaniyetli değil. TMSF de nakit paranın ne kadarının İmarzedelere ödeneceğini henüz belirleyemedi.Merkez Bankası katı davranacak TMSF, Hazine'den alacağı tahvilleri kullanarak Merkez'den nakit avans alabiliyor. Bugüne kadar TMSF ile Merkez arasında temas olmadı. Merkez, programı sekteye uğratacak hiçbir talebi kabul etmemekten yana. 
   
</TEXT>
</DOC>
