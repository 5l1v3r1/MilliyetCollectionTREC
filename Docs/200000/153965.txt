<DOC>
<DOCNO> 153965 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/02/son/sondun14.html </URL>
<DATE> 2003/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Bulgaristan'da hayat kadınlarına seyyar sağlık hizmeti.. 
</HEADLINE>
<TEXT>

     Bulgaristan'da gelişmiş modern cihazlarla donatılmış özel bir ambulansın, özellikle otoyollarda faaliyet gösteren hayat kadınlarına sağlık hizmeti vereceği bildirildi. 
     Bulgaristan Uyuşturucu Bağımlılıkları Merkezi tarafından organize edilen yeni uygulamayla, ambulansta görevli sağlık ekibi, hayat kadınlarına özellikle cinsel hastalıklar konularında bilgi verecek ve korunma yollarını anlatacak. Sağlık ekibi, ayrıca hayat kadınlarını periyodik olarak cinsel hastalık kontrolünden geçirecek ve hasta olduğu tespit edilenlere ücretsiz tedavi uygulanacak. 
     Bulgaristan Uyuşturucu Bağımlılıkları Merkez Müdürü Doktor Georgi Vasilev, Bulgaristan'da hayat kadınlarının sayısının 5 bin civarında olduğunu, her iki hayat kadınından birinin uyuşturucu kullandığını açıkladı. 
     Yapılan araştırmalara göre, özellikle otoyollarda faaliyet gösteren hayat kadınları, günde ortalama 6-8 kez müşterileriyle cinsel ilişkiliye giriyor, ancak sağlık kurallarına riayet etmiyor. Uzmanlar, bu şekilde faaliyet gösteren hayat kadınlarında hastalık riskinin yüzde 80 olduğunu belirtiyor. 
     




</TEXT>
</DOC>
