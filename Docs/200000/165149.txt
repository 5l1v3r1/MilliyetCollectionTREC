<DOC>
<DOCNO> 165149 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/24/son/soneko05.html </URL>
<DATE> 2003/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Türkiye'nin, Ortadoğu'da büyük potansiyeli var 
</HEADLINE>
<TEXT>

     ABD'nin ekonomi ve ticaretten sorumlu Dışişleri Bakan Yardımcısı Alan Larson, Türkiye'nin, Ortadoğu'da büyük potansiyeli olduğunu söyledi. 
     Larson, Dünya Ekonomik Forumu Olağanüstü Toplantısı çerçevesinde bulunduğu Amman'da, A.A muhabirine yaptığı açıklamada, Türkiye'nin Irak başta olmak üzere, Ortadoğu bölgesinde büyük ticari potansiyeli bulunduğunu ve bu potansiyelin çok iyi değerlendirmesi gerektiğini ifade etti. 
     Türkiye'nin yapısal reformlarda kaydadeğer ilerlemeler kaydettiğine de işaret eden Larson, bu reformların ekonomik istikrar açısından önemli olduğunu bildirdi. 
     
     IMF İLE İLİŞKİLER 
     Bu arada IMF ile uygulanmakta olan programın önemine dikkati çeken Larson, IMF programına uymanın, uluslararası piyasalar açısından önemli olduğunu vurguladı. 
     Uygulamaların takvime göre yapılmasının büyük önem taşıdığına dikkati çeken Larson, 5. Gözden Geçirme'nin tamamlanmasının da, uygulamadaki kararlılılık açısından önemli olduğunu ifade etti. 
     Amerikalı yetkililer de, Irak'ın petrol ihracat miktarının artması ve savaş öncesi dondurulmuş mali varlıkların serbest bırakılmasıyla oluşacak gelirinin altyapı yatırımlarına harcanacağını, bu ihalelerin de, bölgede en donanımlı olan Türk işadamlarınca gerçekleştirilebileceğini vurguladılar. 
     
</TEXT>
</DOC>
