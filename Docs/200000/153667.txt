<DOC>
<DOCNO> 153667 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/01/yasam/yas02.html </URL>
<DATE> 2003/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD, Türkiye'nin tatil sahasına talip 
</HEADLINE>
<TEXT>

Bir dönem ABD'ye üslerini açmakta nazlanan Türkiye'nin 'tatil başkenti' Bodrum'da özel çekim yapan Sports Illustrated, "Sahilleri harika" dedi 
     ALİ EYÜBOĞLU 

     Amerikan askerlerinin Irak halkını özgürlüklerine kavuşturmak için bölgede operasyon yaptığı günlerde Amerika'nın dünyaca ünlü dergisi Sports Illustrated de Bodrum'a çıkarma yaptı. Bridget Hall, Marisa Miller ve Sarah O'Hara adlı üç mankeni Türkiye'ye getiren sektörün dünyada en çok satan prestijli dergisi, son sayısında "Türkiye'nin en büyük eğlence ve dinlence yeri" dediği Bodrum'da çektiği birbirinden güzel ve çarpıcı fotoğraflara 17 sayfa yer ayırdı. 
     
     MIDNIGHT ESPRESSO 
     Sport Illustrated, mankenlerin mayo ve bikinili pozlarını "Egzotik yerler Türkiye'de sizi bekliyor" başlığı ile yayımladı. Muhabir Bob Roe, Türkiye ve Bodrum izlenimlerini ise 'Midnight Ekspres'e nazire yaparcana "Midnight Espresso" başlığıyla kaleme aldı. Muhabir, Irak savaşı sırasında ABD'ye üslerini açmakta nazlanan Türkiye'nin mükemmel sahillerini, keyifli diskolarını ve dolar sever ekonomisini ABD'ye açmaya hazır olduğunu yazdı. 
     
     METRESLE TATİL 
     Bodrum Sualtı Arkeoloji Müzesi'nin Ege'den çıkmış hazinelerle bezeli olduğu vurgulanan dergide, "Müzedeki 'Sualtı müzemiz su altında değildir' tabelası Bodrum'da ne kadar alkol tüketildiğini ispatladı" denildi. Efes'in de önerildiği dergide, ekibin konakladığı Bodrum'daki Ada Otel'in erkeklerin metresleriyle tatil yapabilecekleri ideal yer olduğu yazıldı. 
     


YAŞAM 
















</TEXT>
</DOC>
