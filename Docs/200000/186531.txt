<DOC>
<DOCNO> 186531 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/05/siyaset/siy02.html </URL>
<DATE> 2003/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Meclis kreşine AKP operasyonu 
</HEADLINE>
<TEXT>

   0-6 yaşındaki çocukların tuvaletlerine kapı takılacak. Bakıcılar ise "Ne yaptıklarını kontrol edemeyiz" diyorlar 
      GÜNSELİ ÖNAL Ankara 

   
   TBMM'nin 0 - 6 yaş grubundaki çocukların alındığı kreşinde dikkat çeken yeni düzenlemelere gidiliyor. Bakıcıların çocukların ne yaptığını görebilmesi için sadece paravanla birbirinden ayrılan tuvaletlere kapı takılıyor. 
   Çocuğunu almaya gelen bir milletvekili, kapısız tuvaletleri görünce tepki gösterdi. Milletvekili bu nedenle çocuğu tuvalete girdiğinde kapıda bir görevlinin durmasını, diğerlerinin sonra alınmasını istedi. 
   TBMM Destek Hizmetleri Daire Başkanı Hüseyin Gülsün ise öğretmen, uzman ve bakıcılarla yaptığı toplantıda, "Sizler Türk, Müslüman, muhafazak r bir toplumda hizmet veriyorsunuz. İyi birer Türk erkeği ve çocuklarına iyi bakan anneler yetiştireceksiniz" dedi. 
   
   KONTROL KALMAZ 
   Kapı takıldığında çocukların tuvalette ne yaptığını kontrol edemediklerini anlatan görevlilerse şunları söyledi "Bazen içeriye birkaç çocuk birden giriyor. Birbirlerine cinsel organlarını gösteriyorlar. Oyuncaklarını deliğe düşürdükleri için tuvalet de tıkanabiliyor. Bazen de kapalı yerde ne olduğunu merak ettiklerinden eğilip aşağıdan bakıyorlar. Kapı açık olduğunda ne yaptıklarını izleyebiliyoruz." 
   
   
</TEXT>
</DOC>
