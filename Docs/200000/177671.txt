<DOC>
<DOCNO> 177671 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/23/son/sonspo11.html </URL>
<DATE> 2003/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
F-1'de İtalyan pilot Fisichella, Sauber adına yarışacak 
</HEADLINE>
<TEXT>

     Formula 1 yarışlarının ünlü pilotu İtalyan Giancarlo Fisichella, gelecek sezon Sauber adına yarışacak. 
     İsviçre firması Sauber'in başkanı Peter Sauber, şu anda Jordan adına yarışan 30 yaşındaki Giancarlo Fisichella'nın kendileriyle 2 yıllık sözleşme imzalamayı kabul ettiğini açıkladı. 
     Sauber, Macaristan Grand Prix'si nedeniyle bulunduğu Budapeşte'de yaptığı açıklamada, yıllardır Fisichella'nın yarışlarını izlediğini belirterek, onun Formula 1'in en iyi sürücülerinden biri olduğunu söyledi. 
     Sauber, İtalyan pilotun yalnızca hızlı olmadığını, çok iyi bir mücadele gücüne sahip bulunduğunu ve her durumda yarışı bırakmadığını bildirdi. 
     Sauber, Giancarlo Fisichella ile önceden iletişim halinde olduklarını ve gelecek yıl İtalyan pilotla yarışacakları için çok mutluğu olduğunu söyledi. 
     
</TEXT>
</DOC>
