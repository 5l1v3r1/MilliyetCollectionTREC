<DOC>
<DOCNO> 178323 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/27/guncel/gun02.html </URL>
<DATE> 2003/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
'Asıl sorun zenginler' 
</HEADLINE>
<TEXT>

   Prof. Franz Radermacher'a göre çatışmalar Kuzey ülkelerinin yoksul dünyanın kaynaklarını sömürmesinden kaynaklanıyor 
      AYŞEGÜL AYDOĞAN, AYÇA ATAY İstanbul 

   
   Lütfi Kırdar Kongre Merkezi'nde devam eden Uluslararası Grup Psikoterapileri Kongresi'nde konuşan Ulm Üniversitesi Matematik ve Yapay Zek Profesörü Franz Radermacher, "Dünya için asıl sorun yaratanlar, zenginler" dedi. 
   Küreselleşen dünyada insanların birbirleriyle empati kurmadığını söyleyen Radermacher, "Bir araya gelen insanların her zaman ilk tepkileri 'Ben haklıyım, karşımdaki haksız' oluyor. Bir noktada birleşmeleri empatiyle mümkün. Beynin yapabileceği en büyük yeti, empati" dedi. 
   Günümüzdeki savaş ve çatışmalarının nedeninin kültür ve din olmadığını söyleyen Radermacher, "zengin" olarak nitelediği Kuzey ülkelerini, yoksul dünyanın kaynaklarını sömürmekle suçladı. 2050'de dünya nüfusunun 10 milyar olmasının beklendiğini hatırlatan Radermacher, "Bugün dünya nüfusunun refah içinde olan yüzde 12'si kaynakların yüzde 80'ini kullanıyor. Bu oran daha da artacak. Bizim refahımız başkalarının yoksulluğuna bağlı. Onlardan 100 yıl çalmış gibiyiz" dedi. 
   
   Çalarsan barışı bozarsın 
   Tüm sorunların "kaynakların adil kullanılmamasından" ileri geldiğini belirten Radermacher, "Eğer insanların her şeyini çalarsanız barışı bozarsanız. Kültürel farklılıklar ve çatışma olarak görülen mesele, temelinde özgürlük ve adalete dayanıyor. Böyle giderse her türlü diktatöryel rejimle karşı karşıya kalacağız. 11 Eylül'ü, Irak Savaşı'nı yaşadık. Batı dünyası bile savaşın haklılığı konusunda karar vermiş değil. İnsanlar Müslümanlarla Batı dünyası arasında çatışma olduğunu sanıyor" diye konuştu. Radermacher, "Müslüman Arap dünyasının matematik, astronomi ve tıbba inanılmaz katkıları var. Burası benim için kutsal bir yer" dedi. 
   
   
</TEXT>
</DOC>
