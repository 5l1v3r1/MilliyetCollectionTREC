<DOC>
<DOCNO> 183566 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/20/yazar/pulur.html </URL>
<DATE> 2003/09/20/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Kaşınma işaretleri .. 
</HEADLINE>
<TEXT>

   
   BİZ, "etmeyin eylemeyin bunlar değişmez, takiyye yapıyorlar " deyince, bazıları ateş püskürmese bile, kaşlarını çatıyorlardı 
   "Değiştiler, değişiyorlar, kafalarınızdaki bu kalıpları kırın, tabuları devirin " 
   Oysa, bizim inancımız tamdı, bırakın kasetlerdeki konuşmaları, bırakın camilerin niçin kışlaya, minarelerin niçin süngüye, kubbelerin niçin miğfere benzetildiğini, bir cümle bile yeter artardı 
   "Demokrasi bizim için amaç değil, araçtır " 
   Demokrasiyi iktidara gelmek için, araç diye kullanacaksın sonra da amacına ulaşacaksın... 
   Geçenlerde, Yargıtay Başkanı, din ve vicdan özgürlüğü perdesi altında "Din devleti amaçlayanlar var " deyince nasıl da parladılar, hatırlasanıza... 
   "Niye, bu şiddet, niye bu celal " diye düşünmediniz mi 
   
   LAKİN, "Bunlar değişti " diyenlerde de, giderek bir tereddüt belirdi galiba, kendi kendilerine "Acaba " sorusunu sorup, duraksadıkları belli... 
   "Bunlar değişti " diyenlerin başta gelen iyi niyetlilerinden biri "Son zamanlarda gereksiz bazı konuların kaşınmaya başladığına dair işaretler artıyor" diyordu. 
   Şimdilik bunlar "işaret fişeği", hele arkadan "45'lik toplar" endahta, atışa başlasın asıl vaveyla o zaman kopacak... 
   
   PEKİ, neymiş bizim iyi niyetlileri bu kadar kuşkulandıran, işkillendiren şeyler 
   Türk Ceza Kanunu'nda yapılan bazı değişiklikler, AKP'nin gerçek hedefi konusunda soru işaretleri uyandırıyormuş 
   Onun için, dikkatli olunmalıymış, AKP'nin toplumla ve devletin kurumlarıyla sağlam bir kontrat imzalaması gerekli deneme süresi henüz dolmamış... 
   İyi niyetlilerin başı, nezaketinden "Aklınızı başınıza devşirin " demiyor da... 
   
   HİKAYEYİ bilenleriniz vardır... 
   Kadın geziden dönen kocasına olan bitenleri anlatıyormuş... 
   "Bir adam otobüste bana yanaştı, indim peşime takıldı, apartmana girdim, yanı başımda..." 
   Kadın ne dese, kocası "Dur bakalım n'olacak " diye karşılık veriyormuş 
   "Dairenin kapısını açtım içeri girdim, adam peşimde, yatak odasına geçtim, adam peşimde, soyunup yatağa girdim, adam da peşimde..." 
   Kocası yine "Dur bakalım, n'olacak " diyince kadın dayanamamış 
   "Olanlar oldu be adam " 
   Şimdiki halde bazıları "Dur bakalım n'olacak " diye beklemedeler. 
   Beklesinler 
   Biz de bekliyoruz, lakin bir farkla biz "Dur bakalım n'olacak " diyenlerden değiliz. 
   
      
   
</TEXT>
</DOC>
