<DOC>
<DOCNO> 192173 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/30/son/sondun01.html </URL>
<DATE> 2003/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
California yangınları için yağmur duası .. 
</HEADLINE>
<TEXT>

     Amerikalı Müslümanlar, California'nın güneyinde etkili olan yangınlara karşı yağmur duasına çıkmayı önerdiler. 
     ABD'deki Müslüman nüfusun en güçlü derneği olarak kabul edilen CAIR'den yapılan yazılı açıklamada, California'daki bütün cami ve İslami merkezlerde cuma günü yağmur duası düzenleneceği belirtilirken, inancı ne olursa olsun herkes yangınların son bulması için dua etmeye çağrıldı ve bununla ''yangını söndürebilmek için sarfedilen çabalara ruhani bir boyut katmanın amaçlandığı'' belirtildi. 
     Açıklamada, ''Belki de mübarek Ramazan ayındaki bu ruhani çaba, her gün canlarını tehlikeye atarak alevlerle mücadele eden itfaiyecilerin cesaretine bir artı katar'' denildi. 
     California'daki dev yangında yarım milyon dönüm alan tahrip oldu, 1500 ev yandı ve 15 kişi de hayatını kaybetti. 
     
</TEXT>
</DOC>
