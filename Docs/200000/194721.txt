<DOC>
<DOCNO> 194721 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/11/yasam/yas11.html </URL>
<DATE> 2003/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Vahşet zanlıları yakalandı 
</HEADLINE>
<TEXT>

   Antalya Manavgat'ta 2 Alman turist ile Türk arkadaşını vahşice öldüren zanlılar gözaltına alındı 
   
   Antalya'da kaybolduktan 22 gün sonra toprağa gömülü cesetleri bulunan iki Alman kadın turistle Türk erkek arkadaşlarının katil zanlıları yakalandı. Zanlılardan Kudret Kaptan'ın 33 turistlerin araç kiraladığı şirkette çalıştığı, Gündoğan Tansel'in 24 ise rehberlik yaptığı bildirildi. Almanya'da avukatlık yapan Anja Höfken 34 ile Sebine Bader 43 , nisanda bisikletle çıktıkları Avrupa turunun ardından 14 Ekim'de Antalya'ya geldi. İki kadın turist, 17 Ekim'de tanıştıkları Erdoğan Özdoğan 40 ile Köprülü Kanyon'a gitti ve o tarihten itibaren kendilerinden haber alınamadı. 7 Kasım'da Kepez Mevkii'nde AKUT ekipleri tarafından toprağa gömülü cesetleri bulunan üç kurbanın cesetleri İstanbul Adli Tıp Kurumu'na gönderildi. 
   Jandarma tarafından dün yakalanan 2 zanlıdan Kaptan'ın, Bader ve Höfken'in Antalya Kaleiçi'nde otomobil kiraladıkları şirkette çalıştığı, Tansel'in ise rehberlik yaptığı bildirildi. İlk bilgilere göre Kaptan ve Tansel'in Alman turistleri paraları için öldürdüğü belirtildi. 
   Olaydan sonra iki Alman kadının hesaplarından 5000 euro para çekildiği belirlenirken, Özdoğan'ın neden öldürüldüğü konusunda bilgi verilmedi. Zanlılara bugün olay yerinde tatbikat yaptırılacak. 
   
   
</TEXT>
</DOC>
