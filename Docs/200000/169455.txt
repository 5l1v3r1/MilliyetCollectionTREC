<DOC>
<DOCNO> 169455 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/15/spor/bvol.html </URL>
<DATE> 2003/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Aile boyu transfer 
</HEADLINE>
<TEXT>

Eczacıbaşı, dünyanın en iyi smaçörlerinden Hırvat Ruzic’i kadrosuna dahil etti. Barbara Ruzic’in babası Ivıca Jelic de takımın antrenörü oldu 
     VOLEYBOLDA geçtiğimiz yılın şampiyonu Eczacıbaşı süper bir transfere daha imza attı. Dünyanın en iyi smaçörlerinden Hırvat sporcu Barbara Ruzic Jelic dün Mavi - Beyazlı kulüp ile sözleşme yaptı. Basketbolcu eşi Tomislav’a İstanbul’da kulüp bulunamadığı için iki yıldır geciken transfer, Tomislav’ın Beşiktaş ile anlaşması üzerine gerçekleşti. 
     BARBARA’NIN babası Ivıca Jelic ise Eczacıbaşı antrenörü oldu. Ivıca’nın yardımcılığını Alper Erdoğuş yapacak. Barbara, "Kendimi iyi hissetmeseydim gelmezdim. İddialı olduğumu maçlarda göreceksiniz" dedi. Ivıca Jelic de "Milli takım kampları nedeniyle takımın bir kısmını kasetlerle tanıyacağım. Şampiyonlar Ligi öncesi gerçek gücümüzü buluruz" diye konuştu. 
     

</TEXT>
</DOC>
