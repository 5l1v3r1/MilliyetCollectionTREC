<DOC>
<DOCNO> 166140 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/29/spor/spo07.html </URL>
<DATE> 2003/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Schumi geçildi 
</HEADLINE>
<TEXT>

Formula 1’in iddialı pilotlarından Kimi Raikonnen, şampiyonluktaki iddialı rakibi Michael Schumacher’i kendi evinde solladı, bugünkü Almanya’daki Grand Prix’ye ilk sırada başlama hakkı kazandı 
     Kariyerinde ilk kez 
     FORMULA 1’de Almanya’nın Nürburgring pistindeki dokuzuncu Grand Prix öncesi pole pozisyonu Finli sürücü Kimi Raikonnen aldı. Önceki gün yapılan ilk sıralama turunda birinciliğe oturan Raikonnen, McLaren otomobiliyle dün de ikinci sıralama turu sonunda 1.31.523 ile ilk sırayı alarak bugünkü Grand Prix’ye ilk sırada başlama hakkını kazandı. Raikonnen böylece kariyerinde ilk kez bir Grand Prix’ye pole pozisyonda başlama şansını yakaladı. 
     
     Hayranlarını üzdü 
     DÜNYA Şampiyonası’nın Avrupa’daki on ayağından beşincisi olan Nürburgring’deki yarışta tüm dikkatler Alman pilot Michael Schumacher’in üzerindeydi. Ancak Schumacher, kendisini izlemeye gelen 130 bin hayranına dev yarış öncesi istediğini veremedi. Ferrari pilotu Schumacher, 1.31.555 ile ikinciliği alırken, kardeşi Ralf ise Williams otomobiliyle 1.31.619 ile üçüncü sırada başlamaya hak kazandı. Kolombiyalı Montoya da 1.31.765 ile dördüncü oldu. 
     
SIRALAMA SONUÇLARI 1.Kimi Raikkonen Fin. 1.31.523 2.Michael Schumacher Alm. 1 31.555 3.Ralf Schumacher Alm. 1 31.619 4.J.Pablo Montoya Kol. 1 31.765 5.Rubens Barrichello Bre. 1 31.780 6.Jarno Trulli İta. 1 31.976 7.Olivier Panis Fra. 1.32.350 8.Fernando Alonso İsp. 1 32.424 9.David Coulthard İng. 1 32.742 10.Cristiano da Matta Bre. 1 32.949      
     

</TEXT>
</DOC>
