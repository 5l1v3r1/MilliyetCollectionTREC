<DOC>
<DOCNO> 155910 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/11/spor/spo01.html </URL>
<DATE> 2003/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş için 
</HEADLINE>
<TEXT>

Menajer Sinan Engin, son günlerde yoğunlaşan eleştirilere sert yanıtlar verdi, "Takımımın hakkını koruyorum. Bize inanmıyorlar ama şampiyon olacağız" dedi 
     'Düşman yapmayın' 
     SPOR kamuoyunda son günlerde en çok konuşulan isimlerden olan Beşiktaş menajeri Sinan Engin, sessizliğini bozdu. Yazılan ağır yazılara tepki gösteren Engin, "Beni Galatasaray'ın önüne atıyorlar. Düşman yapmaya çalışıyorlar. Fatih Terim'i ne kadar sevdiğimi bilirler. Hep de örnek alırım. Eleştirilerin yapıcı olması gerekir. Yazılarda kesinlikle taraf tutulmamalı" diye konuştu. 
     
     'Nedenleri açık' 
     ENGİN, kendisine bir yol çizdiğini ve bunun Beşiktaş'ın menfaatlerini korumak olduğunu açıkladı. Beşiktaş menajeri şunları söyledi "Bize inanmıyorlar ama şampiyon olacağız. Bakalım o zaman ne yapacaklar Yüz yüze geldiğimizde ne diyecekler Bir haksızlığa uğradıysak neden sessiz kalalım. Beşiktaş'a karşı alınan yanlış kararlara tabii ki tepki göstereceğim." 
     
İlhan kızdı      SAKATLIKLARI nedeniyle takımdan uzak kalan İlhan Mansız ve Daniel Pancu Adanaspor maçıyla birlikte sahalara dönüş yaptı. İkinci yarının başlarında Lucescu tarafından oyundan alınan İlhan, büyük şaşkınlık yaşadı. Yıldız futbolcu, kenara giderken uzun bir süre Lucescu'nun yüzüne imalı bir şekilde baktı. 
     
Göze çarpanlar      Cordoba Zorlu maçtan üç puanın çıkarılmasında yaptığı kurtarışlarla büyük rol oynadı. 
     Zago Sertlikten uzaktı ve rakibe geçit vermedi, riske girmedi. Yardımlaşması ön plandaydı. 
     Ronaldo Savunmasını adeta bir orkestra şefi gibi yönetti. Ölü toplarda ileri çıkarak ofansa destek verdi. 
     Ahmet Yıldırım Maçı sıfır hatayla tamamladı. Topla çıkışları ve pasları çok iyiydi. 
     Sergen Kritik maçta iki penaltı kullandı. Birini gole çevirdi, ikincisini ise kaleciye bıraktı. 
     Cafer 90 dakika süreyle takımını ayağa kaldıran, Beşiktaş'ın savunmasını hırpalayan isimdi. 
     

</TEXT>
</DOC>
