<DOC>
<DOCNO> 166830 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/02/son/sondun38.html </URL>
<DATE> 2003/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
DEHAP Genel Başkanı Avrupa Parlamentosu'nda... 
</HEADLINE>
<TEXT>

     Demokratik Halk Partisi DEHAP Genel Başkanı Tuncer Bakırhan, Avrupa Parlamentosu'nun, Türkiye'de demokratikleşme yolunda atılan adımları desteklemesi gerektiğini bildirdi. 
     Bakırhan, Avrupa Parlamentosu'ndaki temaslarıyla ilgili olarak düzenlediği basın toplantısında, Strasbourg'a Türkiye'yi şikayet etmek için değil, Türkiye'deki gelişmeler hakkında bilgi vermek için geldiğini söyledi. 
     Partisinin Türkiye'nin AB üyeliğine tam destek verdiğini ifade eden Bakırhan, AB uyum paketleri hakkında Avrupalı parlamenterlere görüşlerini aktardığını belirtti. 
     Reformları olumlu bulduklarını ifade eden Bakırhan, ancak uygulamadaki bazı eksikliklere dikkat çektiklerini kaydetti. 
     Bakırhan bugün ayrıca Avrupa Parlamentosu Başkanı Pat Cox'la Türkiye-AB ilişkileri konusunda bir görüşme yaptı. 
     
</TEXT>
</DOC>
