<DOC>
<DOCNO> 165802 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/27/son/sondun06.html </URL>
<DATE> 2003/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de zengin, daha zengin oluyor... 
</HEADLINE>
<TEXT>

     ABD'de 1992-2000 yılları arasında zenginlerin varlıklarını daha da artırdıkları bildirildi. 
     Amerikan İç Gelir ve Vergi Dairesi IRS tarafından yayınlanan rapora göre, ülkede ilk 400'e giren vergi rekortmenlerinin 2000 yılında toplam gelirleri 70 milyar dolara ulaştı. 1992'de en zengin 400 vergi mükellefinin gelirlerinin toplamı 19 milyar dolardı. 
     2000 yılında en zengin 400 mükellefinin ortalama gelirleri 173,9 milyon dolar olduğu ortaya çıkarken, 1992'de ortalama gelir 46,8 milyon dolar olarak hesaplanmıştı. 
     Raporda, 9 yıllık dönemde 400 vergi rekortmeni listesindeki en yoksulun gelirinin 24,4 milyon dolardan 86,8 milyona çıkarak 3'e katlandığı belirtildi. 
     ABD'de ilk 400'e giren vergi rekortmenlerinin 2000 yılında gelirlerinin yüzde 22,3'ünü vergilendirdikleri, bu oranın 1992'de 26,4 olduğu açıklanan raporda, ülkedeki en zengin 400 vergi mükellefinin 1992'de ABD'nin milli hasılasının yüzde 0,52'sini oluştururken, bunun 2000'de yüzde 1,09'a çıktığı kaydedildi. 
     
</TEXT>
</DOC>
