<DOC>
<DOCNO> 155517 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/09/yasam/ayas.html </URL>
<DATE> 2003/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
730 yıllık efsane bir kitapla çöktü 
</HEADLINE>
<TEXT>

Mevl n Müzesi'nde dik duran sandukanın sırrı çözüldü 'Ayağa kalkan sanduka Mevlana'nın babasının değil.' Ancak bu gerçek turizmcileri üzdü 
     KEREM PULGAT Konya DHA 

     Mevl n Müzesi Müdürü Dr. Erdoğan Erol'un sekiz yıllık araştırmaları sonucu yayımladığı "Mevl n gelince babası ayağa kalktı mı" adlı kitabıyla bir efsaneye açıklık getirdi. 
     Erol, Mevlana'nın türbesinde babasını ayağa kalkmış gibi gösteren sandukanın Mevlana'nın eski sandukası olduğunu, işçiliği değerli olması ve yer darlığı nedeniyle dik bırakıldığını kaydetti. Turizmciler ise bu gerçeğin bölge turizmine zarar vereceğini söyledi. 
     Söylentiye göre Mevl n 1273'te ölünce babasının yanında toprağa verildi, bu sırada ona saygı ifadesi olarak babası Sultan Bahaeddin Veled'in sandukası ayağa kalktı. 
     Dr. Erdoğan Erol ise kitabında bu sandukanın Selçuklular döneminde yapılan Mevlana'nın eski sandukası olduğunu belirtti. 
     
     'Yapmayın beyler' 
     Erol, 1312'de ölen Mevl n 'nın oğlu Sultan Veled'in de babasının yanında toprağa verildiğini ancak Kanuni Sultan Süleyman'ın Mevl n ve oğlu için tek sanduka yapılmasını istediğini kaydetti. Mermer sandukanın 1565'te yerleştirildiğini, işçiliği değerli ahşap sandukanın da atılmayarak babasının başına dik olarak yerleştirildiğini kaydetti. 
     Selçuk Üniversitesi İlahiyat Fakültesi Öğretim Üyesi Prof.Dr. Orhan Çeker, müzenin bu rivayet için ziyaret edildiğini vurgularken, yetkililerin sessiz kalmasını eleştirdi. 
     Türkiye Seyahat Acenteleri Birliği Bölge Yürütme Kurulu Başkanı Bekir Şahiner de, bu gerçeğin turizme zarar vereceğini iddia etti. 
     

</TEXT>
</DOC>
