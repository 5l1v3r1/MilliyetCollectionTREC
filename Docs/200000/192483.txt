<DOC>
<DOCNO> 192483 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/31/son/soneko28.html </URL>
<DATE> 2003/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya ekonomisi, silahlı çatışmalardan korunmanın yollarını arıyor 
</HEADLINE>
<TEXT>

     Türkiye'nin de üyesi bulunduğu Uluslararası Para Fonu IMF , silahlı çatışmalar ve diğer önemli siyasi şoklar karşısında, dünya ekonomisinin rayından çıkmasının önlenmesi amacıyla, global bir erken uyarı sistemi geliştirmeyi istiyor. 
     IMF İcra Direktörü Horst Köhler'in Birleşmiş Milletler Genel Kurulu'nun Milenyum Zirvesi'nde belirlenen yoksullukla mücadele hedeflerinde ilerlemenin değerlendirildiği toplantısındaki konuşmasında, böyle bir sistemi geliştirebilirlerse gerçekten memnuniyet duyacağını bildirdi. 
     Köhler, bu fikrin IMF'nin kriz yönetimi ve global ekonomik sistemdeki hassasiyetleri, zayıflıkları mümkün erken olduğunca erken saptama çabalarının parçası olduğunu belirtti. 
     Köhler, silahlı çatışmaların her zaman sürpriz olduğunu ve bu konuda bir şeylerin değişmesi gerektiğini düşündüğünü kaydetti. 
     Köhler, ''Genelde, geçen üç yıldaki öngörülemeyen şoklar karşısında, çalışmamızın, uluslararası mali sistemde bariz esnekliğe katkıda bulunduğuna inanıyorum'' dedi. Köhler, IMF'nin Brezilya'daki pozitif ilerlemeye de katkıda bulunduğunu ekledi. 
     
</TEXT>
</DOC>
