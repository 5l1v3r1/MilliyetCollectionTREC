<DOC>
<DOCNO> 167738 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/07/siyaset/siy04.html </URL>
<DATE> 2003/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
MİT Müsteşarlığı'na asker mi, sivil mi 
</HEADLINE>
<TEXT>

     Serpil ÇEVİKCAN 

     Ankara'da bugünlerde en çok konuşulan konulardan biri yeni MİT Müsteşarının kim olacağı Üst düzey komuta kademesinin büyük ölçüde değişeceği Yüksek Askeri Şura kararları kadar önemli olan bu stratejik atama için en güçlü adayın, aylardır ismi konuşulan Ankara Garnizon Komutanı Korgeneral Kemal Yıldız olduğu kaydediliyor. Korgeneral Yıldız'ın MİT Müsteşarlığı yolunun Ağustos Şurası'nda emekliye ayrılarak açılacağı belirtiliyor. Devletin üst düzeyinde "nitelikli bir istihbaratçı" olarak tanımlanan Korgeneral Yıldız, aynı zamanda eski Özel Harp Dairesi Başkanı ve Van Asayiş Kolordu Komutanı. İleri derecede yabancı dil avantajına da sahip olan Yıldız'ın bu görev için adı stratejik noktalarda bir süredir konuşuluyor. MİT için konuşulan ikinci isim ise Mehmet Eymür. Korgeneral Yıldız'a göre şansı daha az gösterilen Eymür'ün ABD'den Türkiye'ye dönme sebebininin "hak aramaktan çok" bu göreve hazırlanmak için olduğu kaydediliyor. 
     

</TEXT>
</DOC>
