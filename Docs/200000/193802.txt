<DOC>
<DOCNO> 193802 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/06/son/sonspo13.html </URL>
<DATE> 2003/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Mehmet'ten 10 sayı, Detroit galip 
</HEADLINE>
<TEXT>

     ABD Profesyonel Basketbol Ligi'nde NBA 2. hafta mücadelesine, bu sabaha karşı yapılan 10 maçla devam edildi. 
     Merkez Grubu'nda zirve mücadelesi veren takımlardan Detroit Pistons, sahasında Atlantik Grubu'nda averajla 2. sırada bulunan Boston Celtics'i yenerek, üstüste 3. galibiyetini aldı. 
     Karşılaşmada Pistons'da 22 dakika forma giyen ve 10 sayı kaydeden Mehmet Okur, 9 ribaunt 4 hücum-5 savunma aldı ve 2 de asist yaptı. Okur, 3 sayılık atışlarda 1'de 0, 2 sayılık atışlarda 7'de 3 ve serbest atışlarda da 5'de 4'lük isabet tutturdu. 
     Detroit Pistons'da Chauncey Billups, 27 sayı ve 6 ribaunt, Richard Hamilton, 16 sayı ve 8 ribaunt, Tayshaun Prince de 14 sayı ve 5 ribauntluk performanslarıyla takımlarını galibiyete taşıdılar. 
     Boston Celtics'de ise Paul Pierce, 20 sayı, 7 ribaunt ve 10 asist, Vin Baker, 20 sayı, 6 ribaunt ve 4 top çalma, Raif LaFrentz de 12 sayı ve 7 ribauntla oynamalarına karşın takımlarını yenilgiden kurtaramadılar. 
     Orlando Magic de sahasında Chicago Bulls'a yenilerek, 5. maçında 4. yenilgisini aldı. 
     Karşılaşmada Magic'de, ilk kez bir resmi maçta forma giyen Gürcü asıllı Türk vatandaşı Zaza Pachulia, 16 dakika sahada kaldı ve bu sürede 7 sayı, 6 ribaunt 2 hücum-4 savunma , 2 top çalma ve 1 blokla oynadı. Pachulia, 2 sayılık atışlarda 5'de 3, serbest atışlarda da 2'de 1 isabet buldu. 
     Takımda yıldız oyuncu Tracy McGrady, 23 sayı, 6 ribaunt ve 5 asist, Tyronn Lue 19 sayı, Juwan Howard, 14 sayı ve 9 ribaunt, Drew Gooden da 13 sayı ve 7 ribauntluk performans gösterdi. 
     Konuk ekipte ise Cemal Crawford, 29 sayı, 6 ribaunt ve 8 asist, Donyell Marshall, 25 sayı ve 11 ribaunt, Tyson Chandler da 22 sayı ve 9 ribauntla galibiyetin mimarları oldular. 
     Lige yarın sabaha karşı yapılacak 3 maçla devam edilecek. Günün önemli maçında, geçen sezonun şampiyonu San Antonio Spurs, sahasında şampiyonluğun en büyük adayı olarak gösterilen Los Angeles Lakers'ı ağırlayacak. 
     
</TEXT>
</DOC>
