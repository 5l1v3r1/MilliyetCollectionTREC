<DOC>
<DOCNO> 167266 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/04/son/sondun23.html </URL>
<DATE> 2003/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Cameron Diaz'ı 'sivilce' bastı 
</HEADLINE>
<TEXT>

     ''Charlie'nin Meleği'' filminin güzel yıldızı Cameron Diaz'a nazar değdi. Ünlü aktris, bütün yüzünü kaplayan sivilceler yüzünden kabus gibi günler geçiriyor. 
     Internetteki ''peoplenews'' sitesinin haberine göre, Cameron Diaz, geçtiğimiz günlerde Londra'da yapılan ''Charlie'nin Melekleri'' filminin prömiyerine az daha katılamıyordu. 
     Yapımcıların sivilceli bir yüzle fotoğraflanmasını istemediği güzel yıldız, makyaj hileleriyle gecede boy gösterdi. Cilt sorunlarını saklamayan ve basın önünde de zaman zaman konu eden Diaz, sivilcelerinin stres nedeniyle zaman zaman neredeyse tüm yüzünü kaplayacak hale gelmesinden şikayetçi. 
     Sivilce sorununun önüne geçemeyen Cameron Diaz, Ocak ayında Leonardo DiCaprio ve Daniel Day Lewis ile birlikte rol aldığı ''New York Çeteleri-Gangs of New York'' filminin Londra'daki prömiyerine de cilt problemleri yüzünden katılamamıştı. 
     
</TEXT>
</DOC>
