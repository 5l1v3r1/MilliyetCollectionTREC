<DOC>
<DOCNO> 184483 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/25/yasam/yas01.html </URL>
<DATE> 2003/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Ayasofya haberimiz Atina'da yankılandı 
</HEADLINE>
<TEXT>

   Milliyet'in ikon, İncil ve tarihi eserlerin Ayasofya'da çürümeye terk edildiği yönündeki haberi, Yunanistan'da da büyük ses getirdi... 
      YORGO KIRBAKİ Atina 
   
   Milliyet'in Ayasofya'nın depolarında 500'den fazla ikon, İncil ve tarihi eserin çürümeye terk edildiğine ilişkin haberi, Yunanistan'ın başkenti Atina'da yankı uyandırdı. 
   
   Venizelos ilgileniyor 
   Yunan gazeteleri, Milliyet'in haberine geniş yer verirken, Etnos gazetesi birinci sayfadan, "Ayasofya'nın hazinelerine paha biçilmez tahribat" başlığını kullandı. Ta Nea gazetesi de, "Ayasofya'nın ikonları tahrip oluyor" dedi. 
   Bu arada Yunanistan Kültür Bakanlığı da, devreye girmeye hazırlanıyor. Bakanlık tarafından yapılan açıklamada, Kültür Bakanı Evangelos Venizelos'un, Türk Kültür Bakanlığı'nı arayarak, bu eserlerin kurtarılması için her türlü yardıma hazır olduklarını söyleyeceği belirtildi. 
   
   
</TEXT>
</DOC>
