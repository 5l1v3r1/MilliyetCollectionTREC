<DOC>
<DOCNO> 179703 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/02/yasam/yas07.html </URL>
<DATE> 2003/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa'da 1000 gurbetçi köpek 
</HEADLINE>
<TEXT>

   Türkiye'de sakat oldukları için sokağa atılan sahipsiz köpekleri hayvanseverler, ceplerinden yurtdışına aile yanına gönderiyor 
      GÜLAY FIRAT İstanbul 
   
   Kalsa, uyutulacaktı 
   KAZADA bir bacağı kopan Marco ölümü bekliyordu, Alman Annette Schiffer'in sevgisiyle hayata bağlandı. Peggy bir köpek barınağında bulunduğunda kör ve sahipsizdi. Daha da kötüsü uyutulmak isteniyordu. Şimdi Hollanda'daki ailesinin yanında çok mutlu. Kemerburgaz çöplüğünde bulunduğunda Diana ölmek üzereydi, şimdi Almanya'da, sahibi Feger'in kollarında sefa sürüyor. 
   
   Almanya ve Hollanda 
   SAHİPSİZ Hayvanları Koruma Derneği, Sokak Hayvanlarını Yaşatma ve Koruma Derneği, Evsiz Hayvanları ve Doğayı Koruma Derneği, son 5 yıldır sahipsiz ve sakat köpekleri toplayıp kendi ceplerinden Avrupalı ailelerin yanına yerleştiriyor. Özellikle hayvanların uyutulmadığı Almanya ve Hollanda tercih ediliyor. Üç derneğin Avrupalı ailelerin yanına gönderdikleri köpek sayısı yaklaşık 1000. 
   
   
</TEXT>
</DOC>
