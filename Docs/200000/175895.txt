<DOC>
<DOCNO> 175895 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/15/son/sondun25.html </URL>
<DATE> 2003/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
"Yıldız Aranıyor" yarışmasının galibi Kesici ilk CD'sini dolduruyor 
</HEADLINE>
<TEXT>

     Alman özel televizyon kanalı SAT.1 tarafından düzenlenen ''Star Search'' Yıldız aranıyor yarışmasını kazanarak bir anda üne kavuşan Martin Kesici 30 , ilk CD'sini dolduruyor. 
     B.Z gazetesi, babası Türk, annesi Alman olan Martin'in, bazı televizyon programları ve video çekimlerinin yanı sıra ilk albümünü hazırlamak amacıyla Stuttgart kentindeki kayıt stüdyolarına gittiğini yazdı. 
     Martin'in menajerlerinin, ''Ünlü olmaya alışması gerekiyor. Ne de olsa bir gecede ünlü oldu, ancak yaptığı işten büyük zevk alıyor'' şeklinde konuştukları belirtildi. 
     Martin'in, kendi sevdiği müziği yaptığı ve kendi bestelerini seslendirdiği ifade edilen haberde, albümünün piyasaya ne zaman çıkacağınınsa henüz belli olmadığı kaydedildi. 
     
</TEXT>
</DOC>
