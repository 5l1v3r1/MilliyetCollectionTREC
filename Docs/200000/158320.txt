<DOC>
<DOCNO> 158320 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/22/son/sontur16.html </URL>
<DATE> 2003/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Yağmur geliyor... 
</HEADLINE>
<TEXT>

     Yurdun batı kesimleri yarın Orta Akdeniz üzerinden gelen yeni bir yağışlı havanın etkisi altına giriyor. Yağışlar, 24 Mayıs Cumartesi günü Ege ve Batı Akdeniz'de, 25 Mayıs Pazar günü ise Marmara'nın doğusu ve Batı Karadeniz'de etkili olacak. 
     Devlet Meteoroloji İşleri Genel Müdürlüğü'nden yapılan ''Meteorolojik Uyarı''ya göre, yurdun batı kesimleri yarın Orta Akdeniz'den gelen yeni bir yağışlı havanın etkisine girecek. 
     Buna göre, yarın, Marmara'nın batısı ve Kıyı Ege'de başlayacak sağanak ve gök gürültülü sağanak yağışlar, Cumartesi günü Marmara, Ege, Batı Akdeniz ve İç Anadolu'nun batısında görülecek. 
     Yağışlar Pazar günü, batı ve orta bölgelerde, yeni haftanın ilk günlerinde kuzey, iç ve doğu kesimlerde devam edecek. 
     Hava sıcaklıkları ise yağışlarla birlikte, Cumartesi günü batı bölgelerde, Pazar günü kuzey ve iç kesimlerde 5-7 derece azalacak. 
     Sağanak yağışların Cumartesi günü Ege ve Batı Akdeniz'de, Pazar günü, Marmara'nın Doğusu ve Batı Karadeniz'de yer yer etkili olması beklendiğinden, ilgililerin ve vatandaşların tedbirli olmaları istendi. 
     
</TEXT>
</DOC>
