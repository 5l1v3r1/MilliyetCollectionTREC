<DOC>
<DOCNO> 161129 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/05/siyaset/siy04.html </URL>
<DATE> 2003/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
'Masada Kuran-ı Kerim var, Annan Planı yok' 
</HEADLINE>
<TEXT>

     KKTC Cumhurbaşkanı Rauf Denktaş, Avrupa Birliği Komisyonu'nun Kıbrıslı Türklere yönelik açıkladığı ekonomik paketin olduğu haliyle kabul edilemeyeceğini belirterek, paketin, Kıbrıs Türklerini "Rum şapkası altına sokma eğiliminin bir devamı olduğunu" söyledi. Denktaş, "Netice, Rum tarafının dediği gibi, bizi Rum hükümetinin kanalından, Rum hükümetinin imzasından, mühründen, limanından geçiren bir yaklaşımsa bu açılım değil, bu yardım değil" dedi. Bir soru üzerine, AB yetkilisinden en kısa sürede yanıt istediklerini ifade eden Denktaş, "Bugünlerde AB'nin Genişlemeden Sorumlu Üyesi Gunter Verheugen de geliyor. O da 'Annan Planı masadadır' diyerek geliyor, öyle anlaşılıyor. Bizim masada, gördüğünüz gibi Kuran - ı Kerim var, bazı belgeler var ama Annan Planı yok burda" diye konuştu. 
     

</TEXT>
</DOC>
