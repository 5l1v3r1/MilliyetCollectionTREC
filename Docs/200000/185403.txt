<DOC>
<DOCNO> 185403 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/29/son/sontur37.html </URL>
<DATE> 2003/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
YSK Şu ana kadar herhangi bir başvuru yok 
</HEADLINE>
<TEXT>

     Yüksek Seçim Kurulu YSK , DEHAP yöneticilerinin mahkumiyeti kararının onanmasının ardından Kurul'a herhangi bir başvurunun intikal etmediğini belirterek, bir başvuru olduğu takdirde gereken değerlendirmenin yapılacağını bildirdi. 
     YSK'dan konuyla ilgili olarak akşam saatlerinde yazılı bir açıklama yapıldı. 
     Açıklamada, DEHAP yöneticileriyle ilgili Ankara 2. Ceza Mahkemesi tarafından verilen kararın, Yargıtay 6. Ceza Dairesi tarafından onandığının basından öğrenildiği kaydedildi. 
     YSK'ya, bu konuda herhangi bir başvurunun intikal etmediği belirtilen açıklamada, Kurul'a bir başvuru olduğu takdirde gereken değerlendirmenin yapılacağı ifade edildi. 
     
</TEXT>
</DOC>
