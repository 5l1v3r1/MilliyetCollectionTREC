<DOC>
<DOCNO> 191507 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/27/spor/spo03.html </URL>
<DATE> 2003/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kral'ın hedefi 300 
</HEADLINE>
<TEXT>

   Samsun karşısında 200. golünü bulan Hakan Şükür, "Yüz gol daha atıp, futbol yaşantıma son vermeyi düşünüyorum" diye konuştu. Sarı - Kırmızılı futbolcu, kendisine yardımcı olan arkadaşlarına da teşekkür etti 
      HALİL ÖZER 

   
   Gurur tablosu 
   SAMSUNSPOR maçının 63. dakikası... Hakan Şükür'ün enfes golü, Karadeniz ekibinin ağlarına giderken, Kral ligdeki 200. golüne imzasını atıyor, Galatasaray da çok önemli bir üç puan buluyordu. Bunun gururunu ve sevincini yaşayan Sarı - Kırmızılı futbolcu, bu konuda kendisine yardımcı olan arkadaşlarının da unutulmaması gerektiğini belirtip, onlara teşekkür etti. 
   
   'Son yıllarımdayım' 
   200 golün sahibi bir oyuncu olarak anılmanın mükemmel bir duygu olduğunu söyleyen Hakan Şükür, bundan sonra hedefinin atabildiği kadar gol atmak olduğunu ifade etti. Şükür, "Tabiri caizse artık futbolumun son yıllarını yaşıyorum. Belki üç, dört sezon daha futbol oynarım. Kimbilir 300. golü atınca futbolu bırakır ve Türkiye'de bir ilki gerçekleştiririm" diye konuştu. 
   
   Sabri umudu    ERHAN TELLİ 

   Durmak yok 
   CİM-BOM, Samsunspor maçının ardından Beşiktaş derbisinin hazırlıklarına başladı. Teknik Direktör Fatih Terim yönetiminde, Florya Metin Oktay Tesisleri'nde gerçekleştirilen antrenmanda, 90 dakika forma giyenler rejenerasyon yenilenme çalışması yaptı. Ümit Karan, ilk bölümdeki koşunun ardından tesislere geçerken, sakatlıkları süren Volkan ve Sabri ise idmana katılmadı. 
   
   Şişlik indi 
   SABRİ'NİN cuma günkü derbiye yetişmesi için sağlık ekibi seferber oldu. Kulüp doktoru Serhan Kurtulmuş, Olympiakos maçında sakatlanan futbolcunun iyileşme döneminin hızlı geçtiğini, kesin durumunun birkaç gün içinde belli olacağını ifade etti. Sabri'nin ayağındaki şişliğin büyük ölçüde geçtiği, bugün antrenmana çıkarak kendisini deneyeceği öğrenildi. 
   
   Almanya yolcuları    GALATASARAY, Yıldıray'da son noktayı koymak için bu hafta Almanya'ya gidiyor. Bayer Leverkusen ile prensipte anlaşan Galatasaraylılar, Yıldıray'a da imza attırmak için yoğun bir çaba harcayacak. Başarılı oyuncuyu ocak ayında renklerine bağlamak isteyen Sarı-Kırmızılılar'ı oldukça zorlu bir görüşme bekliyor. Bu arada Trabzonsporlu Gökdeniz'e de teklif yapıldığı iddia edildi. 
   
   Florya'da meltem havası    BİR süreden beri Galatasaray'da ki gergin ortam, yerini olumlu bir havaya bıraktı. Fenerbahçe maçındaki penaltı olayından sonra yönetimin birlik içine hareket etmesi, Beşiktaş 2. Başkanı Hüsnü Güreli'nin yaptığı açıklamanın ardından Refik Arkan ve Özer Saraçoğlu'nun birlikte tepki göstermesi takdir topladı. Bundan sonra da her olayda birlikte hareket edecek yönetimin bu tavrı, en çok Terim'i mutlu ediyor. 
   
   
</TEXT>
</DOC>
