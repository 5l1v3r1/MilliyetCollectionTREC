<DOC>
<DOCNO> 151554 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/22/son/sondun04.html </URL>
<DATE> 2003/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
AOL'nin malvarlıklarını satacağı öne sürüldü... 
</HEADLINE>
<TEXT>

     Çok borcu bulunan dünyanın en büyük internet hizmeti sağlayan kuruluşu America on Line'ın AOL yakında önemli malvarlıklarının bir kısmını satışa çıkaracağı öne sürüldü. 
     Bu yoldaki iddia AOL'ı yakından izleyen yatırım bankası Merrill Lynch analistlerinden Jessica Reif Cohen tarafından ortaya atıldı. Cohen, AOL'ın satmayı planladığı varlıkların listesini şöyle açıkladı 
     -''Comedy Central'' kanalı hisselerinin yüzde 50'si. Bu hisselerin değerinin 1 milyar dolar olduğu bildiriliyor. 
     -600-700 milyon dolar değerinde olan ''Sports Teams'' hisseleri. 
     -Kitap yayın grubu. Bu grubun değerinin de 350 milyon dolar olduğu belirtildi. 
     AOL-Time Warner grubu bir süredir, ''Comedy Central''in hisselerini satmak için Viacom İnc. adlı kuruluşla temas halindeydi. 
     AOL kısa süre önce toplamı 29 milyar doları bulan borçlarını azaltmak için yeni yöntemlere başvuracağını açıklamıştı. Şirket, abonelerinin güvenini kazanmak ve abone sayısını arttırmak için de çaba harcıyor. 
     Bu arada AOL hisselerinin borsada 36 sent değer kazanarak 12.96 dolara yükseldiği belirtildi. 
     





</TEXT>
</DOC>
