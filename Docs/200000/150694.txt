<DOC>
<DOCNO> 150694 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/18/son/sondun31.html </URL>
<DATE> 2003/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
KLM hostesleri Playboy için sıraya girdi 
</HEADLINE>
<TEXT>

     Hollanda'da erkek magazin dergisi Playboy'un çıplak resim çektirmek ve söyleşi yapmak için verdiği ilana, Hollanda Kraliyet Havayolları KLM'den 19 hostes başvurdu. 
     Playboy, kısa bir süre önce günlük gazetelere ilan vererek, KLM hostesleri arasından, uçakta ve dışarıda çıplak poz verecek ve söyleşi yapacak güzel kızlar aradığını duyurmuştu. 
     Derginin ilanı, ''KLM'in ekonomik açıdan yaşadığı güç dönemde güzellikleriniz onu yeniden canlandırsın'' sloganı altında verilmiş ve hostesler çıplak poz vermeye çağrılmıştı. 
     Playboy'un Genel Yayın Yönetmeni Paul Koopal, KLM hostesleri arasından tahmin ettiklerinden daha çok yanıt aldıklarını ve bunun kendilerini sevindirdiğini belirtti. 
     Koopal, başvurular arasından ''en güzel'' ve ''en hoş'' hostesi seçerek, söyleşiyi derginin Haziran'da yayımlanacak sayısına yetiştireceklerini bildirdi. 
     





</TEXT>
</DOC>
