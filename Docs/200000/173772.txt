<DOC>
<DOCNO> 173772 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/05/son/sonspo26.html </URL>
<DATE> 2003/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Ahmet Dursun Lige bomba gibi düşeceğiz.. 
</HEADLINE>
<TEXT>

     Beşiktaşlı futbolcu Ahmet Dursun, takım olarak yeni sezona hazır olduklarını kaydederek, ''Lige bomba gibi düşeceğiz ve geçen sezon olduğu gibi rakiplerimize korku salacağız'' dedi. 
     Siyah-beyazlı futbolcu, kendisine ait, ''www.ahmetdursun.org'' adlı internet sitesinde yaptığı açıklamada, ''Zorlu maç trafiğine giriyoruz. Büyük maratonun başlamasına artık saatler kaldı. Takım olarak yeni sezona hazırız. Lige bomba gibi düşeceğiz ve geçtiğimiz sezon olduğu gibi rakiplerimize korku salacağız'' diye konuştu. 
     Geçen sezon lig başlamadan önce takım olarak bir söz verdiklerini ve de 100. yılda şampiyonluğu kimseye bırakmayacaklarını garanti ettiklerini hatırlatan Ahmet, ''Şimdi ben yine takım arkadaşlarım adına şunun sözünü verebilirim Avrupa kupalarında hasretini çektiğimiz büyük başarılar bu sene gelecek ve ülkemizin göğsünü kabartacağız'' diye konuştu. 
     Yıldız futbolcu, bu sezon Beşiktaşlı taraftarların bambaşka bir Ahmet Dursun izleyeceklerini savunarak, şunları kaydetti 
     ''Geçen 2 sezon, sezon öncesi hazırlık kamplarına sakatlığım ve de birtakım şanssızlıklar nedeniyle katılmamış ve takım arkadaşlarımdan yüzde 50 daha geride başlamıştım. Bir futbolcu için hazırlık kampı çok önemli. Burada güç depolarsınız ve eksikliklerinizi giderirsiniz. Tatilde almış olduğunuz kiloları ve de hamlığı burada atarsınız. Allah'a çok şükür bu yıl bu hazırlık kampını ufak tefek sakatlıklarla çok iyi bir şekilde atlattım ve kendimi çok hazır hissediyorum. Geçen sezondan en az yüzde 50 daha iyi olacağım. Herkes süper Beşiktaş'ı ve onun golcü futbolcusu Ahmet Dursun'u izlemeye hazır olsun.'' Ayrıca, önceki günlerde yaptığı bir televizyon röportajını televizyonda izlerken kendisinin bile şaşkınlıktan küçük dilini yuttuğunu anlatan Ahmet, ''Bir an için, 'Ben hakikaten bunu mu dedim ' diye kendime sordum. Röportajı yapan arkadaş gerçekten çok yetenekliymiş. Yaptığı ufak bir montaj oyunuyla birkaç kelimemi atarak, bir anlamda haberinin boyutunu değiştirmiş. Buna kızılır mı, yoksa tebrik mi edilir bilemiyorum'' deyerek tepki gösterdi. 
     
</TEXT>
</DOC>
