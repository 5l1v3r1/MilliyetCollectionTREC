<DOC>
<DOCNO> 156977 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/16/guncel/gun11.html </URL>
<DATE> 2003/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Trenler nema’ yüzünden durdu 
</HEADLINE>
<TEXT>

     TAHSİN AKSU İstanbul 

     TCDD çalışanları, zorunlu tasarruf anaparalarının eksik ödendiği gerekçesiyle viziteye çıkma eylemi yaptı. Bu nedenle banliyö ve şehirlerarası tren seferleri öğle saatlerine kadar yapılamadı. Zor durumda kalan vatandaşlardan bazıları, eyleme tepki göstererek görevlilerle tartıştı. Vatandaşlardan özür dileyen TCDD çalışanları ise demokratik bir eylem yaptıklarını, kimseyi mağdur etmek istemediklerini söyledi. 
     
     SORUŞTURMA AÇILACAK 
     TCDD Koordinasyon Sorumlusu Tuncay Gürdal, eylemin Sirkeci Garı’nda iş bırakma, Haydarpaşa Garı’nda da toplu vizite şeklinde gerçekleştiğini belirterek, eyleme katılanlar hakkında Teftiş Kurulu’nca idari soruşturma açılacağını söyledi. Eyleme katılanların isimlerinin tespit edilmesine çalışıldığını ifade eden Gürdal, "Bu kişiler hakkında çalışma hürriyetini kısıtlamak’ ve görevini terk etmekten’ savcılığa suç duyurusunda bulunulacak" dedi. 

</TEXT>
</DOC>
