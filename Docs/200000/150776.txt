<DOC>
<DOCNO> 150776 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/18/son/sonspo16.html </URL>
<DATE> 2003/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Adanaspor'da kader maçı... Hedef Altay'ı yenmek... 
</HEADLINE>
<TEXT>

     Adanaspor, hafta sonunda yapacağı Altay karşılaşmasında galibiyete koşullandı. 
     Adanaspor Kulübü İdari Menajeri Erdoğan Yılmaz, karşılaşmanın her iki takım açısından da çok önemli olduğunu vurgulayarak, ''Altay maçı kaderimizi belirleyecek'' dedi. 
     Eksikleri sorun yapmadıklarını belirten Erdoğan, şunları kaydetti 
     ''Altay maçının ligdeki kaderimizi belirlemede önemli bir yeri var. Bu maçta 3 puan dışında bir sonuç düşünemiyoruz. Rakibimizin de konumu bizden çok farklı değil. Altay'ı yenerek rakiplerimizle puan farkını açmak ve rahatlamak istiyoruz. Elimize geçen fırsatı iyi değerlendirmemiz gerekiyor. Taraftarlarımızdan tribünleri doldurarak bizleri desteklemelerini istiyoruz.'' Bu arada antrenmanda sakatlanarak adalesinde yırtık oluşan Gökmen ile Timko ve Pachola'nın, Altay karşılaşmasında forma giyemeyeceği bildirildi. 
     Altay maçının bilet fiyatları da açıklandı. Buna göre fiyatların kapalı üst tribün için 10, alt tribün için 7.5, maraton tribünü için 5, kale arkası tribünü için 2.5, konuk takım kale arkası tribünü için ise 5 milyon lira olduğu ve bilet satışlarına 20 Nisan Pazar günü başlanacağı kaydedildi. 
     





</TEXT>
</DOC>
