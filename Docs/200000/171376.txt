<DOC>
<DOCNO> 171376 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/24/son/sondun35.html </URL>
<DATE> 2003/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Kim Milyoner Olmak İster'de hile yapan Binbaşı ordudan atıldı 
</HEADLINE>
<TEXT>

     İngiltere'de ''Kim Milyoner Olmak İster'' isimli televizyon yarışma programında suç ortağının öksürüğüne göre işaret alarak 1 milyon sterlin kazanan yarışmacı Binbaşı Charles Ingram, ordudan atıldı. 
     Savunma Bakanlığı sözcüsü, mahkemenin, Charles Ingram ve suç ortağı Tecwen Wittock'u toplam 25 bin sterlin para cezası ve tecilli 30 ay hapis cezalarına çarptırdığını hatırlatarak, Binbaşı Ingram'ın Ağustos sonuna kadar ordu kadrosundan ayrılmasının istendiğini bildirdi. 
     Üç çocuklu binbaşınıN eşi de, kocası gibi 15 bin sterlin para cezası ve 18 ay tecilli hapis cezasına çarptırıldı. 
     ''Öksürük işaretli'' yarışma programı, Eylül 2001'de düzenlenmişti. Program görevlileri, seyirci tarafındaki öksürüklerden kuşkulanınca, ödülün verilmesinin askıya alınmasına karar verilmişti. 
     Kraliyet İstihkam Birliği mensubu olarak Bosna Barış Gücü'nde de görev yapan Binbaşı Ingram 39 , ''Ordudan erken ayrılacağım için çok üzgünüm'' demek zorunda kaldı. 
     
</TEXT>
</DOC>
