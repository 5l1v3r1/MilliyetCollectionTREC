<DOC>
<DOCNO> 182543 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/16/ekonomi/eko05.html </URL>
<DATE> 2003/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadınlara yapı marketi sevdirdi 
</HEADLINE>
<TEXT>

   25'nci kuruluş yılını Atina'da kutlayan Praktiker Yapı Market, Türkiye'de cinsiyete göre ürün sunumuna geçiyor 
      ITIR ILGAZ Atina 
   
   Praktiker Yapı Market dünyada 25'inci yılını, Türkiye'ye gelişinin ise beşinci yılını Atina'da kutladı. 'Müşteriye göre' mağaza felsefesiyle dünyadaki en başarılı Praktiker olan Praktiker Hellas'ın ev sahipliğiyle yapılan kutlama kapsamında, Praktiker Türkiye Genel Müdürü Werner Müller, Praktiker Yunanistan Genel Müdürü Selalmazidis Ioannis ve Metro Grup Türkiye Temsilcisi Nurdan Tümlek bir basın toplantısı düzenlendi. 
   Müller, Türkiye'de hedef kitlelerinin özellikle kadın müşteriler olduğunu söyledi. Mutfak çeşitleri, mutfak ürünlerinde, ve ev dekorasyon malzemelerine ağırlık verdiklerini kaydeden Müller, yakında Güneşli'de açılacak yeni yapı markette, cinsiyetlere göre ürün sunumu yapacaklarını söyledi. 
   
   'Hazır' seviyoruz 
   Müller, "Praktiker'in felsefesi olan 'Kendin Yap', Türkiye'de çok fazla uygulanmıyor. O nedenle genelde hazır ürünler satıyoruz" dedi. Praktiker Hellas Genel Müdürü Ioannis de "Yunanistan'da da 'kendin yap' felsefesinden hoşlanılmıyor. Bu felsefe Kuzey Avrupa ülkelerinde çok beğeniliyor. Biz de daha çok hazır eşya satıyoruz" diye konuştu. 
   Praktiker'in bağlı olduğu Alman sermayeli Metro Grup'un Türkiye Temsilcisi Nurdan Tümlek de Metro Group'un diğer ülkelerdeki mağazalarında da Türk malı satıldığını ve 600 milyon dolarlık ihracat gerçekleştirdiklerini belirtti. 
   
   
</TEXT>
</DOC>
