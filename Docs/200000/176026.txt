<DOC>
<DOCNO> 176026 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/16/dunya/dun02.html </URL>
<DATE> 2003/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Basra'da saldırı 1 İngiliz öldü 
</HEADLINE>
<TEXT>

      DIŞ HABERLER SERVİSİ 

   
   İngiltere Savunma Bakanlığı, Irak'ın Basra kenti yakınlarında dün İngiliz askeri ambulansına düzenlenen saldırıda bir İngiliz askerinin öldüğünü, ikisinin de yaralandığını açıkladı. Ambulansın, yol üzerinde bulunan bir bombanın hedefi olduğu belirtildi. Kuveyt'in resmi ajansı Kuna ise, saldırıda iki İngiliz askerinin öldüğünü, ikisinin de yaralandığını öne sürdü. 
   Balad kasabası yakınlarında da dün sabah bir konvoya roketle düzenlenen saldırıda, iki Amerikan askeri ile üç Iraklı yaralandı. Amerikan 4. Piyade Tümeni'nden Albay William MacDonald, saldırganların yakalanamadığı açıkladı. MacDonald, ayrıca devrik lider Saddam Hüseyin'i yakalamak amacıyla Tikrit çevresinde yapılan operasyonlarda, 14 Iraklının gözaltına alındığını söyledi. Bir Amerikan AH - 64 Apache helikopteri de, önceki gece arıza nedeniyle acil iniş yaptı, helikopterdeki 2 pilot yaralandı. 
   
   Resim ABD'li subay milis güçlere katılacak bir genci sağlık kontrolünden geçiriyor.    
</TEXT>
</DOC>
