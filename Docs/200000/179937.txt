<DOC>
<DOCNO> 179937 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/03/spor/spo03.html </URL>
<DATE> 2003/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
99 çeşit sorun 
</HEADLINE>
<TEXT>

   Galatasaray'da stat projesi için h l para yok, yıkım yok. Proje belli değil, kimin yapacağı soru işareti. Taraftarın Mecidiyeköy'e geri dönüşü uzun yıllar alacak gibi 
      HALİL ÖZER 

   
   Galatasaray'da Ali Sami Yen Stadı'nın yeniden inşaası karanlık bir dönemece girerken yönetim bu konuda tek bir adım atmayı bile başaramadı. Eski stadı yıkma çalışmaları göstermelik olarak başlamasına rağmen şu ana kadar sadece bir kaç koltuk sökülmesi dikkati çekti. Stad için gelmesi beklenen 99 milyon dolarlık kredi de şu anda tam bir çıkmazda. 
   Kredi için kongre toplanmasına ve teminat için üyelerden okey alınmasına rağmen kredi h l Galatasaray kasasına girmedi. Kongre sırasında başkanın, gelecek olan paranın ABD'de yatacağı bankanın ismini vermesi dikkati çekmişti. Ancak bu ismi verir vermez camia bu bankayı araştırdı. Ve araştırma sonucunda ABD'de böyle bir bankaya rastlanmadı. Kongre sonrasında ise yönetimden para konusunda hiç bir açıklama gelmedi. Ayrıca başkanın yeni bir kredi işareti vermesi soru işaretleri yarattı. İlk krediye çok güvenen ve garanti gören Canaydın'ın birden neden yeni kredi arayışları içinde olduğu da anlaşılmadı. Ve 128 kişinin katıldığı kongrede bir tek kişi de Canaydın'a bunu sormadı. Belli ki Canaydın'ın da bu konuda bazı sıkıntıları ve yeni duyumları var. Bir diğer ilginç konu da özellikle kredinin 100 milyon dolar değilde, neden 99 milyon dolar olduğu konusunda yapılan araştırmalar. Bu yöndeki tüm incelemeler bazı tehlikeli adresleri ve iddiaları ortaya çıkarıyor. Eğer Galatasaray bu krediden vazgeçerse yeni stadın yapımı yine uzayacak. Çünkü Başkan Özhan Canaydın son kredinin geleceğini ocak ayında kongre üyelerine bildirmişti. Aradan aylar geçmesine rağmen bu kredi h l yok. Yeni kredi için de çalışma yapılırsa neresinden bakarsanız bakın bir yıl daha süre geçecek. 
   Stadı ise kimin yapacağı h l belli değil. Ancak daha önce Faruk Süren yönetimi sırasında Galatasaray anfisinde yapılan törenle Tekfen şirketi ihaleyi kazanmıştı. Ancak şu anda yönetim bu anlaşmayı yok sayıyor. Bu şirketin belediyelerle arasında bazı sorunlar bulunması da Galatasaray'ı frenliyor. 
   Para yok, yıkım yok, ne zaman yıkılacağı ve ne kadar sürede yıkılacağı bilinmiyor, proje belli değil, kimin yapacağı soru işareti. Yeni Ali Sami Yen'in yolu h l karanlık. Tüm bu sorunların aşılması varsayılırsa Galatasaray'ın yeni stadına taşınması 4 yılı aşkın bir süreyi geçecek. O yüzden Galatasaray taraftarının Olimpiyat Stadı'na iyice yerleşip Mecidiyeköy'deki mutlu günleri şimdilik hafızalarda yaşatması gerekiyor. Ve önümüzdeki yıllarda Galatasaray Olimpiyat Stadı'nı sürekli kullanmak için başvurursa da hiç şaşırmayın. 
   
   Kritik Eylül    ERHAN TELLİ 

   LİGİN ilk 4 haftasında, 3 galibiyet ve bir beraberlikle toplam 10 puan toplayan, ön eleme turunda ise CSKA Sofya'yı iki maçta da yenerek Şampiyonlar Ligi'ne yükselen Galatasaray'ı zor günler bekliyor. Eylül ayının ikinci yarısından itibaren üst üste oynayacağı maçlarla yoğun bir maç trafiğinin içine girecek olan Sarı - Kırmızılılar, 15 gün içinde 5 önemli 90 dakika oynayacak. 
   ÖNCELİKLE, 14 Eylül'de Konya deplasmanına çıkacak olan Galatasaray, bu maçın hemen ardından 17 Eylül'de Torino'da oynayacağı Juventus maçı ile Şampiyonlar Ligi'ne "merhaba" diyecek. Ardından 21 Eylül'de ezeli rakibi Fenerbahçe'yi konuk edecek. 28 Eylül'de Adana'da ter dökecek olan Sarı - Kırmızılılar, yine üç gün sonra Real Sodciedad ile evinde karşılaşacak. 
   
   Aslan, Petre'yi aldı National kurtuldu    PETRE'NİN Galatasaray'a transferi National Bükreş'e ilaç gibi geldi. Bu futbolcuyu 1 milyon dolara pazarlayan Rumen kulübü, maddi sıkıntısından büyük ölçüde kurtuldu. Bonservis bedelini aralık ayında alacak olan National'in Başkanı Gino Iorgulscu, temkinli konuşarak, "Eğer ödeme yapılmazsa futbolcumuzu hemen geriye çekeriz" dedi. Cim - Bom'un diğer Rumeni Bratu ise şaşırdığını söyleyerek, "Son dakikada İstanbul'a gideceğimi hiç ummuyordum" ifadesini kullandı. 
   
   UEFA'dan 30 bin frank ceza    CİM - BOM taraftarının, CSKA Sofya ile İstanbul'da oynadığı maçta sahaya yabancı ve yanıcı madde atması pahalıya maloldu. UEFA, bu nedenle Sarı - Kırmızılı kulübe 30 bin İsviçre Frangı yaklaşık 30 milyar lira ceza verdi. Disiplin Komitesi ayrıca Vardar'ı 60, Porto'yu 50, Real Madrid ile Manchester United'ı da 30'ar bin İsviçre Frangı ile cezalandırdı. 
   
   Galatasaray atağa kalktı    ULUSLARARASI Futbol Tarihi ve İstatistikleri Federasyonu'nun IFFHS Ağustos ayı dünya sıralamasında Beşiktaş 35. sırada yer alırken, Galatasaray da 34 basamak atlayıp, 105.'likten 71.'liğe yükseldi. Cim - Bom uzun bir zaman sonra ilk 100 takım içine girebildi. Üç sıra yükselen Fenerbahçe 86.5 puanla Malatyaspor ile 176. sırayı paylaştı. 
   
   
</TEXT>
</DOC>
