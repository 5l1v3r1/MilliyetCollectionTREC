<DOC>
<DOCNO> 197101 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/21/son/sontur23.html </URL>
<DATE> 2003/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Levent ve Beyoğlu'nda yollar kapalı, trafik sıkışık... 
</HEADLINE>
<TEXT>

     Beyoğlu ve Levent'te meydana gelen patlamaların ardından olay yerlerindeki çalışmalar ve incelemeler devam ediyor. Patlamaların gerçekleştiği yerlere giden bazı yolların trafiğe kapatılması, trafik yoğunluğunun her zamankinden daha fazla artmasına neden oldu. 
     Beyoğlu'nda bulunan İngiltere'nin İstanbul Başkonsolosluğu'na yönelik bombalı saldırının ardından olay yerindeki çalışmalar tüm hızıyla sürüyor. Konsoloslukta ve çevresinde enkaz kaldırma çalışmaları devam ederken, çevrede bulunan ve ağır hasar gören binalardan hasar tespit çalışmaları devam ediyor. Bazı televizyon kanalları konsolosluk çevresinde ve Galatasaray Meydanı'nda canlı yayın araçlarını hazır bekletiyor. Öte yandan, dün GSM hatlarında patlamanın ardından yaşanan yoğunluk nedeniyle Aycell ve Telsim'in mobil araçlarının gezici baz istasyonu kurduğu görüldü. İstiklal Caddesi üzerinde yoğun güvenlik önlemi alan polis, caddeyi yaya trafiğine açtı. Öte yandan, Beyoğlu, Taksim ve Gümüşsuyu'na bazı caddelerin ve sokakların trafiğe kapatılması nedeniyle sabah saatlerinde trafiğin yoğunlaşmasına neden oldu. Almanya'nın İstanbul Başkonsololuğu'nun ve bazı ülke konsoloslukların bulunduğu Gümüşsuyu Caddesi ise araç trafiğine kapatıldı. Cadde üzerinde kalkan Taksim-Beşiktaş dolmuşları geliş ve gidişlerine ara sokaklardan yapmaya çalışıyor. 
     
     20 TARİHİ BİNA HASAR GÖRDÜ 
     Beyoğlu Belediye Başkanı Kadir Topbaş, patlamadan ilk belirlemelere göre 38 binanın etkilendiğini belirtirken, patlamanın ardından çevredeki bazı binaların hasar gördüğünü söyledi. Binalardan 25'inin tarihi eser olduğu tespit saptandığını kaydeden Topbaş, bu binalardan 6'sının ağır hasarlı, 22'sinin ise hasarlı olduğunu dile getirdi. 
     İstanbul Teknik Üniversitesi ile ortak çalışma yürüttüklerini ifade eden Topbaş, Neve Şalom Sinagogu'nun bulunduğu Büyük Hendek Caddesi'nde geçen ay yapılan bir çalışmada, cumartesi günleri 08.00-10.00 saatleri arasında 2 bin 940 kişinin geçiş yaptığının, hafta içi de 4 bin 20 kişinin geçtiğinin belirlendiğini bildirdi. 
     
     LEVENT'TEKİ ÇALIŞMALAR DA DEVAM EDİYOR 
     Levent'te bulunan HSBC Bank Genel Müdürlüğü binasında bulunan çevresinde enkaz kaldırma çalışmaları sürüyor. 
     Büyükdere Caddesi'nde trafik Levent-Beşiktaş yönünde tek yönlü olarak çalışırken, Beşiktaş ve Mecidiyeköy'den Levent yönüne gidecek sürücüler ise alternatif yolları yönlendiriliyor. 
     
</TEXT>
</DOC>
