<DOC>
<DOCNO> 197311 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/22/son/sontur19.html </URL>
<DATE> 2003/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Atatürk Havalimanı'nda bayram tatili yoğunluğu yaşanıyor... 
</HEADLINE>
<TEXT>

     Ramazan Bayramı tatili için yurtdışına gitmek üzere Atatürk Havalimanı'na gelen çok sayıda yolcu, kuyrukların oluşmasına yol açtı. 
     Sabah erken saatlerden itibaren havalimanına gelen tatilciler, pasaport ve check-in bankolarında uzun kuyruklar oluşturdu. 
     Bayram tatilini yurtdışında geçireceklerin en çok tercih ettikleri yerlerin başında Dubai, Prag, Paris, Sharm El Shei, Zürih, Roma, Tunus, KKTC, Marakeş, Maldives, Luxor ve Budapeşte geliyor. Yurtiçini yeğleyenlerin büyük bölümü ise Antalya, İzmir ve Bodrum'a tatile gidiyor. 
     Bu arada Türk Hava Yolları THY , bayram tatili nedeniyle artan yolcu talebini karşılamak üzere, bugünden itibaren 30 Kasım'a kadar 69'u dış hat, 80'si de iç hat olmak üzere toplam 149 ilave ve charter sefer koydu. 
     Atatürk Havalimanı Dış Hatlar işletmecesi TAV da, tatilcilerin rahat, stressiz ve güvenli bir yolculuğa başlamaları için terminaldeki cihazları takviye etti ve görevli personel sayısını artırdı. 
     
</TEXT>
</DOC>
