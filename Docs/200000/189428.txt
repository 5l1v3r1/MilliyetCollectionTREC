<DOC>
<DOCNO> 189428 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/18/siyaset/siy03.html </URL>
<DATE> 2003/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Kıbrıs'a jet seçmen 
</HEADLINE>
<TEXT>

   SEFA KARAHASAN Lefkoşa 

   
   KKTC'de, 14 Aralık seçimlerinde kimlerin oy kullanma hakkına sahip olduğu sorusu hükümetle muhalefet arasında sert tartışmalara neden oldu. 
   Hükümetin seçimler yaklaşırken, 15 günde 4 bine yakın kişiyi vatandaş yapıp yeni seçmen yaratmasına muhalefet sert tepki gösterdi. 
   Muhalefet liderleri, seçmen sayısının hükümetçe 145 bine çıkarılacağını iddia ederek, "Esas kavga, 30 Eylül - 15 Ekim arasında KKTC vatandaşı yapılanların seçmen listesine eklenmesiyle çıkacak" dedi. Yüksek Seçim Kurulu YSK , 19 Eylül'de seçmen sayısını 137 bin 500 kişi olarak açıklarken, bu sayıyı 15 Ekim'de 140 bin 832 olarak bildirdi. YSK'nın açıkladığı rakamlar, hükümetin 15 günde 3 bin 332 kişiyi vatandaş ve seçmen yaptığını ortaya çıkardı. Buna göre, günde 222 kişi, saatte 9 kişi KKTC vatandaşı ve seçmeni oldu. 
   Bu arada, Kıbrıslı Türklerin Avrupa Parlamentosu AP seçimlerinde oy kullanabileceği belirtildi. Güney Kıbrıs Hükümet Sözcüsü Kypros Chrysostomides, Kıbrıslı Türklerin önümüzdeki AP seçimlerinde oy kullanabil-meleri için altyapı çalışmalarının son aşamaya geldiğini söyledi. 
   
   
</TEXT>
</DOC>
