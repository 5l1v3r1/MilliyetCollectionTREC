<DOC>
<DOCNO> 166931 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/02/son/sontur36.html </URL>
<DATE> 2003/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Arazi anlaşmazlığı kanlı bitti 3 ölü... 
</HEADLINE>
<TEXT>

     Şanlıurfa'nın Hilvan İlçesi'nde, iki aile arasında arazi anlaşmazlığı nedeniyle çıktığı bildirilen silahlı çatışmada, ağır yaralanan bir kişinin ölmesiyle ölü sayısı 3'e yükseldi. 
     ''Paydaş'' ve ''Ağız'' aileleri arasında, Diyarbakır yolundaki Paydaş ailesine ait akaryakıt istasyonunda, arazi anlaşmazlığı nedeniyle tartışma çıktı. 
     Tartışma kısa sürede büyüyerek önce taşlı sopalı, daha sonra silahlı kavgaya dönüştü. Kavga sırasında Ahmet Ağız 45 , belindeki tabancayı çıkartarak Mustafa Paydaş'ı 50 yaraladı. Bunun üzerine Paydaşlar da tabancayla Ahmet Ağız ve Sait Ağız'ı 47 öldürdüler. 
     Ağır yaralanan Mustafa Paydaş, kaldırıldığı Şanlıurfa Devlet Hastanesi'nde müdahaleye rağmen kurtarılamadı. 
     Bu arada, İl Emniyet Müdürlüğü ve İl Jandarma Komutanlığı'na bağlı ekipler, Şanlıurfa Devlet Hastanesi'ne gelen hasta yakınlarının olası bir çatışmasını önlemek için yoğun güvenlik önlemi aldı. Ekipler, hastane girişindeki kontrol noktalarında arama yapıp, Acil Servis girişine de hasta ve görevli olmayan kişilerin girişine izin vermedi. Paydaş'ın bazı yakınları ise ölüm haberi üzerine fenalık geçirdi. 
     
</TEXT>
</DOC>
