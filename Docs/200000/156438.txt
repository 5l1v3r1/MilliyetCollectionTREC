<DOC>
<DOCNO> 156438 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/13/son/sonspo24.html </URL>
<DATE> 2003/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe hocasını arıyor... 
</HEADLINE>
<TEXT>

     Teknik direktör arayışlarını sürdüren Fenerbahçe Kulübü, şu anda hiç kimseyle kesin anlaşma sağlanmadığını bildirdi. 
     Kulübün resmi internet sitesinde yapılan açıklamada, medyada son günlerde teknik direktör arayışları konusunda varsayımlar üzerine bir çok haber yapıldığı belirtilerek, ''Kulübümüzün yeni sezonda takımı çalıştıracak isim ile ilgili olarak çalışmaları ve görüşmeleri sürmektedir. Şu an için kesin anlaşma sağlanan bir teknik direktör bulunmamaktadır'' denildi. 
     Bu arada, ertelenen Fenerbahçe Kulübü Yönetim Kurulu toplantısının, bir teknik direktörle kesin anlaşma sağlandıktan sonra yapılacağı bildirildi. 
     
</TEXT>
</DOC>
