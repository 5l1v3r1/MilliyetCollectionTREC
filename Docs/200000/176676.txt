<DOC>
<DOCNO> 176676 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/19/son/sondun02.html </URL>
<DATE> 2003/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
"Uzak", sonbaharda New York'luları büyüleyecek... 
</HEADLINE>
<TEXT>

     Nuri Bilge Ceylan'ın 'Uzak'' filmi, sonbaharda Lincoln Center'da düzenlenecek New York Film Festivali'ne katılacak. 
     New York'un sonbaharda adeta Cannes'ı andıracağı, bu yıl Cannes'da beğeni toplayan filmlerin pek çoğunun New York'ta gösterileceği belirtildi. Bunlar arasında, Cannes'da Altın Palmiye alan ''Fil'' ve Büyük Jüri Ödülü ile En İyi Erkek Oyuncu ödüllerini toplayan ''Uzak'' başta geliyor. 
     Festival, 3-19 Ekim tarihlerinde yapılacak. 
     ABD'deki bir lisede meydana gelen silahlı saldırı olayını konu alan ve sinema oyuncuları yerine olayı yaşamış gerçek öğrencilerin rol aldığı ''Good Will Hunting'' ile başrollerini Nicole Kidman, Lauren Bacall ve Stellan Skarsgard'in paylaştığı ''Dogville'' de festivalin ilgi odaklarını oluşturuyor. 
     Diğer filmler arasında Claude Chabrol'un ''Şeytanın Çiçeği'' Fransa , Marco Bellocchio'nun ''Günaydın Gece'' İtalya , Jan Jakub Kolski'nin ''Pornografi'' Polonya , Jacques Doillon'un ''Raja'' Fransız-Fas ortak yapımı , Rithy Panh'in ''S21 Kızıl Kmerlerin Ölüm Makinesi'' Fransız-Kamboçya ortak yapımı ve Fevzi Bin Saidi'nin ''Bin Ay'' Fransız-Fas ortak yapımı bulunuyor. 
     
</TEXT>
</DOC>
