<DOC>
<DOCNO> 163503 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/16/son/sonspo08.html </URL>
<DATE> 2003/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Konyaspor'da transfer rüzgarı... 
</HEADLINE>
<TEXT>

     Birinci Süper Lig'in yeni takımlarından Konyaspor, dış transferde 3 futbolcu ile anlaştı. 
     Basın sözcüsü İbrahim Kaplan, transfer çalışmalarının aralıksız sürdüğünü ve Süper Lig'de kalıcı olmak için güçlü bir takım kurmayı hedeflediklerini söyledi. 
     İç transferi büyük ölçüde tamamladıktan sonra dış transfere yöneldiklerini belirten Kaplan, dış transferde 3 futbolcu ile anlaşma imzaladıklarını ifade etti. 
     Kaplan, Kayserisporlu forvet Tayfun ve orta saha oyuncusu Zafer ile 2 yıllığına anlaşma imzaladıklarını vurgulayarak, ''Kayserispor'a Faruk ve İlker'in yanı sıra bir miktar para vererek bu futbolcuları alacağız'' dedi. 
     Takımın hücum gücüne katkı sağlayacağına inandıkları Erzurumsporlu Okan Çebi'yi de 3 yıllığına renklerine bağladıklarını bildiren Kaplan, ''Teknik heyetin verdiği rapor doğrultusunda bazı futbolcular ile görüşmelerimiz sürüyor. Bütçemize uygun futbolcular alarak takımdaki eksiklikleri gidermeyi hedefliyoruz'' diye konuştu. 
     
</TEXT>
</DOC>
