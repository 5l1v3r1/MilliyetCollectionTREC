<DOC>
<DOCNO> 175052 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/11/son/sonspo10.html </URL>
<DATE> 2003/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadıköy'de 245 dakikadır gol sesi yok... 
</HEADLINE>
<TEXT>

     Birinci Süper Lig'de 2003-2004 sezonunun ilk maçını İstanbulspor karşısında 3 farklı yenilgiyle gol atamadan geride bırakan Fenerbahçe, geçen sezonki özlemlerini gideremedi. 
     Birinci Süper Lig'de Fenerbahçe Şükrü Saracoğlu Stadı'nda en son golünü geçen sezonun 31. haftasında Kocaelispor'a atan sarı-lacivertli takım, ligde 245 dakikadır gol atamıyor. 
     Son golünü Kocaelispor maçının 25. dakikasında Tuncay ile atan Fenerbahçe, bu maçın ardından 33. hafta Diyarbakırspor maçını golsüz tamamlamıştı. 
     
     4 MAÇTIR GALİBİYET YOK 
     Geçen sezon yaşadığı olumsuzlukları unutturmak için lige iyi bir başlangıç yapmak isteyen, ancak İstanbulspor yenilgisiyle düş kırıklığı yaratan Fenerbahçe, Birinci Süper Lig'de 4 maçtır galip gelemiyor. 
     Ligdeki son galibiyetini 33. haftada Kocaelispor karşısında 1-0'lık skorla elde eden sarı-lacivertli ekip, bu maçın ardından 32. haftada İstanbulspor'a 2-0 yenilirken, 33. hafta Diyarbakırspor ile 0-0, son haftada da Göztepe ile 1-1 berabere kalmıştı. 
     Sarı-lacivertliler, İstanbulspor yenilgisiyle ligde galip gelemediği maç sayısını 4'a çıkardı. 
     
</TEXT>
</DOC>
