<DOC>
<DOCNO> 170156 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/18/yazar/akyol.html </URL>
<DATE> 2003/07/18/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Anadolu’da bir şeyler oluyor 
</HEADLINE>
<TEXT>

     Dün kendisiyle konuştuk, şunu söylüyor 
     - Yazdığınız doğru. Anadolu’da gerçekten bir şeyler oluyor. Artık ÖSS sınavlarında Anadolu’dan çok sayıda başarılı öğrenci üniversitelere giriyor, öğrenci kompozisyonu değişiyor... 
     Eskiden daha ziyade elit’lerin çocukları üniversiteye giderdi. Şimdi Anadolu’dan çok sayıda yoksul öğrenci, hem de yüksek puanlı üniversitelere akıyor 
     Ergüder diyor ki 
     - Hatta BÜ’de barınma, gıda, kitap gibi ihtiyaçlarını bile karşılayamayan epey öğrencimiz oldu. Biz de yeni burs ve yurt politikaları geliştirdik. 
     Robert Kolej’de Anadolu çocukları Değişimin tipik bir tablosu 
     
     PROF. Ergüder ile sohbetimizde, bu büyük değişimin sebeplerini de konuştuk Eğitimin yaygınlaşması, kentleşme ve piyasa ekonomisi gibi dinamiklerle Anadolu’nun dünyaya bakışının değişmesi... 
     Ve kültürel boyut Yeni nesiller Anadolu’ dediğimizde akla gelen değerleri de getiriyor ve aynı zamanda dönüştürüyorlar Ana eğilimlerde otoriterlikten liberalleşmeye, katılıktan hoşgörüye doğru bir eğilim var. 
     "Yüksek Öğretim Komiserliği"nin ideolojik dogmatizmine karşı, renkli, hoşgörülü, hürriyetçi nesiller geliyor Anadolu’dan 
     "Eskiden yoktu bunlar." Çünkü, eskiden "kenaröda duran Anadolu’, şimdi eğitim ve piyasa ekonomisi kanallarından "merkez"e geliyor Artık "merkez" de, "kenar" da eskisi gibi olamaz İç içe geçiyorlar, karşılıklı etkileniyorlar Türkiye gerçek anlamda modern yeni bir sentez yoğuruyor. 
     
     YÖK konusunda Ergüder’in söyledikleri 
     - Maalesef ülkemizde bu konudaki tartışmalar başka bir çağda yapılıyor gibi. Ne yeni yasa teklifi, ne de bugünkü statüko dünyada ve ülkemizde yükseköğretim hayatında yaşanan değişimleri yansıtıyor... 
     Yeni tasarının da tabii eksikleri ve yanlışları vardır. Ama YÖK’ün muhafızlığını yaptığı "statüko" artık Türkiye’ye dar geliyor. 
     Dünyada üniversiteler ademi merkeziyete, profesyonel yönetimlere, kaynak üretimine yönelirken, biz hala "merkezci" sistemi yürütebilir miyiz 
     Bugünkü üniversite öğrencileri yarın iş, fikir, sanat ve siyaset hayatında Türkiye’nin elitleri olacak. Buna paralel olarak elit’imizin terkibi de değişiyor "Resm öden "toplumsal"a doğru... 
     Bunu çok önemseyen ve olumlu bulan Ergüder, direktörü olduğu "İstanbul Politikalar Merkezi"nde eğitim hayatımızdaki bu değişimi ve "eğitim politikaları"nı bilimsel olarak incelemekte olduklarını söyledi. 
     
     NOT Dünkü Sabah gazetesi Finans sayfasında, Demir Halk adlı bankanın Dışbank-Hollanda’yı satın alması için "AKP yönetimini ikna etmek" amacıyla görüşmeler yaptığımı yazmış Kim veya kimlerle, nerede, ne zaman konuşmuşum Meslek ahlakını ve habercilik ilkelerini ayaklar altına alan, tümüyle iğrenç bir yalandır bu. Yazanı ve yazdırtanları ispata çağırıyorum. İspat etmezlerse bunun şerefsiz bir yalan olduğu kamuoyunda tescil edilecektir. İspat hakkı tanıyarak mahkemeye de başvuruyorum. Herkes hakkında kararı yargı verecektir T. A. 
     
     

</TEXT>
</DOC>
