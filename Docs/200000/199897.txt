<DOC>
<DOCNO> 199897 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/05/magazin/mag01.html </URL>
<DATE> 2003/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
'Alişan Memişan hiç fark etmez ' 
</HEADLINE>
<TEXT>

   Kızı ile Alişan'ın ilişkisinden kumara, Stelyo Pipis ile ortaklığından 'başarısının sırrı'na kadar biz sorduk, Mehmet Ali Erbil yanıtladı 
      Deniz Altuntaş 
   
   Sağlık kontrolü için gittiği Londra'dan önceki gün dönen Mehmet Ali Erbil, ayağının tozuyla yazın Bodrum'da açtığı MaliBar'ın İstanbul Levent'teki kışlığının açılışını yaptı. Erbil, açılışın ardından son günlerde kendisiyle ilgili konulardaki sorularımızı yanıtladı... 
   Stelyo Pipis'le 14 yıl süren ortaklığınız bitti. Yeni menajeriniz kim 
   Stelyo'yla iş ortaklığımız bitti ama dostluğumuz sürüyor. Ayrılma kararı zor oldu. Asistanımı değiştirdim. Menajerim yok. Artık daha dingin, az stresli bir ortam istiyorum. O yüzden şirketi kapattık. Stelyo da ister istemez beni çok işe yolluyordu. Çok çalışıyorduk. Daha az yorulmak için 'menajer istemiyorum' dedim. O da anlayış gösterdi. İleride yine çalışabiliriz. Biz akraba gibiyiz. 
   Yeni bir sayfa mı açtınız 
   Bundan sonra Stelyo, şirket, aşırı lüks ve kumar olmayacak. Zaten öyle eskisi gibi de oynamıyorum. Hiçbir zaman kumarda büyük para kaybetmedim. Kumar için hiçbir şey satmadım. Altın vuruş yapmadım yani. 
   'Şansa Dansa' devam edecek mi 
   Kanal D ile 'Şansa Dansa' için Ramazan boyunca anlaşmıştık. Yarışma tuttu. Kanal D yarışmanın devamını istedi. 'Şansa Dansa' haftanın beş günü sürecek. Yarışmada yoruluyorum, o yüzden 'Büyümüş de Küçülmüş' dizisini bırakacağım. 'Şansa Dansa' dışında iki üç haftada bir Kıbrıs'a gideceğim. 
   Yaptığınız her iş neden beğeniliyor 
   Kendini kabul ettirebilmek, önemli faktör. İnsanın yıldız ışığının olması gerek. Bu ışık bende var. İnsanların üzerinde özel bir kredim olduğuna inanıyorum. Yaptığım esprileri, hareketleri başkası yapsa iki günde piyasadan silinirdi. Benim yaptığım esprileri insanlar 25 yıldır kabulleniyor, bana yakıştırıyor. İnsanlar içtenliğime inandı. 
   Kızınız Sezin'in sevgilisi Alişan'la h l mesafeli misiniz 
   Alişan'la Sezin şu an arkadaşlık sürecinde. Evlilik konumuna gelmek kolay değil. Kızım zaten okuyor. 1.5 yılı var. Okulunu bitirmeden böyle şeyleri düşünmesi için çok erken. Alişan olmuş, Memişan olmuş önemli değil. Önemli olan kızımın mutluluğu. Evliliğine niye karşı çıkayım Kızımın sevdiği birisiyle evlenmesini isterim. Baştan ünlü biriyle evlenmemesi yönünde uyarılarımız oldu. Ama gönül engel tanımıyor. Onun da samimiyetine inanırsak destek oluruz. Alişan gayet efendi, dürüst. Şu ana kadar bir yanlışını görmedim. 
   "Arkadaşız" dediğiniz Tuğba Coşkun'la ilişkinizde bir gelişme var mı 
   H l sadece arkadaşız. Kolay kolay sevgili olunmuyor. Aşka üfleyerek bakıyorum. 
   
   
   
   
</TEXT>
</DOC>
