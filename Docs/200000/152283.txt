<DOC>
<DOCNO> 152283 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/25/son/sondun02.html </URL>
<DATE> 2003/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD doğruladı ''Tarık Aziz teslim oldu..'' 
</HEADLINE>
<TEXT>

     Katar'daki Amerikan Merkez Komutanlığı, Saddam yönetiminin en önemli isimlerinden biri olan eski Irak Başbakan Birinci Yardımcısı Tarık Aziz'in teslim olduğunu açıkladı. 
     Amerikan Merkez Komutanlığı sözcüsü Teğmen Yvonne Lukson, Aziz'in dün gece koalisyon güçlerine teslim olduğunu söyledi. Lukson, Aziz'in nerede teslim olduğunu belirtmedi. 
     Amerikan ABC Televizyonu, Pentegon'a dayanarak, Tarık Aziz'in bir süredir Amerikalı yetkililerle teslim olma koşulları üzerinde müzakere yürüttüğünü ve görüşmelerin sonuca bağlanmasının ardından teslim olduğunu bildirdi. 
     1936 Musul doğumlu Tarık Aziz, Saddam'dan sonra Irak'ın en önemli yetkilisi olarak kabul ediliyordu. Tarık Aziz, hükümetteki tek Hıristiyan üye olarak da biliniyordu. 
     Aziz'in teslim olmasıyla Saddam çevresindeki çemberi böylece iyice darlamış oluyor. ABD'nin hazırladığı 55 kişilik listede yer alan Tarık Aziz, iskambil destesinin de "maça sekizlisi"ydi. Böylece ABD'nin eline geçenlerin sayısı 12'ye yükselirken, destede 43 k ğıt kaldı. Bir süre önce Aziz'in Türkiye'den sığınma talebi istediği iddaları da ortaya atılmıştı. 
     





</TEXT>
</DOC>
