<DOC>
<DOCNO> 187901 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/11/guncel/gunz1.html </URL>
<DATE> 2003/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... kısa... 
</HEADLINE>
<TEXT>

   
   Alman turist rafting kurbanı 
   MuĞla'da Alternatif Turizm Seyahat Acentesi tarafından dün Dalaman Çayı'nda düzenlenen rafting sırasında Mathias Freiorich'in 25 bulunduğu bot, kayalara çarptı. Akıntıya kapılarak kaybolan Alman turistin cesedi, Akköprü Barajı yakınlarında bir kayalıkta sıkışmış olarak bulundu. 
   
   Hatalı sollama faciayla bitti 
   Ümranİye'de hatalı sollama facia getirdi. Şile yönüne giden Mustafa Ayhan, kamyonetiyle Ömerli Mevkii'nde hatalı sollama yaptı ve karşı yönden gelen Selahattin Gözüberk'in kullandığı kamyonla çarpıştı. Ayhan olay yerinde hayatını kaybederken, üç kişi de yaralandı. 
   
   Turizmci genç kalbinden bıçaklandı 
   ANTALYA Serik'te, turizmci Mehmet Özgür, aralarında husumet bulunan İsa Mert tarafından kalbinden bıçaklanarak öldürüldü. Dün pazaryerinde başlayan tartışma kavgaya dönüştü. Bıçağını çeken ve Özgür'ü öldüren Mert, maktülün arkadaşı İsa Armağan tarafından sırtından yaralandı. 
   
   Gemi, batmaktan son anda kurtuldu 
   İstanbul Boğazı'nın 80 mil açığında önceki gün batma tehlikesi geçiren Kursan 1 adlı geminin imdat çağrısı üzerine, bölgeden geçmekte olan Rıza Sunay adlı gemi, Kursan'ı ve ikisi Türk üç personeli kurtardı. SAR 3 acil müdahale botu da kurtarılan personeli İstanbul'a getirdi. 
   
   Belediye hastaneleri Sağlık Bakanlığı'nın 
   SAĞLIK Bakanı Recep Akdağ ile İstanbul Büyükşehir Belediye Başkanı Ali Müfit Gürtuna'nın imzaladığı bir protokolle Zeynep Kamil, Haseki, Deri ve Zührevi Hastalıkları Hastanesi Sağlık Bakanlığı'na devredildi. Devir nedeniyle dün akşam Swissotel'de bir tören düzenlendi. 
   
   
</TEXT>
</DOC>
