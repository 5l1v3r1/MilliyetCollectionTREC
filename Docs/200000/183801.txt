<DOC>
<DOCNO> 183801 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/22/dunya/dun01.html </URL>
<DATE> 2003/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Üç ABD askeri daha öldü 
</HEADLINE>
<TEXT>

      REUTERS 

   
   Tikrit'te bir eve baskına hazırlanan Amerikan askerleri... Irak'ta Amerikan askerlerinin denetimindeki Ebu Garip Cezaevi'ne düzenlenen saldırıda 2 Amerikan askeri polisi öldü, 13 kişi de yaralandı. Amerikan askeri sözcüsü, Bağdat'ın batısında bulunan Ebu Garip Cezaevi'ne önceki gece yerel saatle 22.00 civarında 2 havan topunun atıldığı bir saldırı düzenlendiğini söyledi. Sözcü, 800. Askeri Polis Birliği'nden 2 askerin öldüğünü, 13 kişinin yaralandığını açıkladığı olayda, cezaevindeki mahk mlardan yaralanan olmadığı belirtildi. Son saldırıyla birlikte ABD Başkanı George W. Bush'un Irak'ta savaşın bittiğini açıkladığı 1 Mayıs'tan bu yana düzenlenen saldırılarda ölen Amerikan askeri sayısı 164'e yükseldi. Bağdat'ın batısındaki Ramadi'de ise, önceki gece bir askeri araca düzenlenen saldırıda, bir ABD askeri öldü. 
   
   
</TEXT>
</DOC>
