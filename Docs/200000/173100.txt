<DOC>
<DOCNO> 173100 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/02/guncel/gun10.html </URL>
<DATE> 2003/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Her keseye uygun üniversite olanağı 
</HEADLINE>
<TEXT>

   Yurtdışında eğitim konusunda İngiltere ilk sıralarda yer alıyor. Avustralya'da ise daha uygun bir ücret karşılığında öğrenim görebilirsiniz 
   Yurtdışında Eğitim Fırtsatını Kaçırmayın 
Sibel Kahraman 

   
   Eğitiminize yurtdışında devam etmeye karar verdiniz. Ama ne yapacağınızı bilmiyorsunuz. Görmediğiniz bir ülkeye, başka bir kültüre gideceksiniz. Kafanızda onlarca soru var. Soruların yanıtlarını bu yazı dizisinde bulacak ve doğru karar verme aşamasına geleceksiniz... 
   Dünya Bankası verilerine göre yurtdışında öğrenim gören 50 bin Türk genci var. Türkiye, yurtdışında öğrencisi bulunan ülkeler sıralamasında da on birinci... 
   
   8 bin gencin üniversite tercihi İngiltere    Her yıl 8 - 10 bin genç İngiltere'yi lisans eğitimi almak, yaz ve dil okullarında okumak için seçiyor. Siz de İngiltere'de üniversite eğitimi almaya karar verdiniz ancak ne yapacağınızı bilmiyorsunuz... Öğrenmek istediklerinizi sizin için sorduk. HİT Uluslararası Eğitim Genel Müdürü Dr. Şehrazat Sarıdereli yanıtladı 
   
   Doğru bilgiyi nereden alabilirim 
   Ankara, İstanbul ve İzmir'de ofisi bulunan ve İngiltere'nin diğer ülkelerle kültür ilişkilerini yürüten British Council'dan alınabilir. Tel 0212 327 27 00 Ayrıca birçok danışmanlık firması da yardımcı olacaktır. 
   Üniversite öğrenimi için şartlar neler 
   Direkt üniversiteye başlayabilmeniz için İngilizce seviyeniz en az 6.0, üniversite öncesi bir yıl hazırlığa gidebilmeniz için de en az 5.0 IELTS Kelime ve deyim bilgisini, İngilizceyi doğru kullanma, okuyup anlama yeteneğini ölçen ve British Council'ın yaptığı bir sınav olmalı. Lise mezuniyet not ortalamasının da 5 üzerinden en az 2.5 olması gerekiyor. Elbette çok popüler ve tercih edilen okullar için not ortalamasının 5 üzerinden en az 4 - 4.5 olması şartı aranıyor. 
   İngilizce seviyem yeterli değilse ne yapabilirim 
   Dil kursuna gitmeniz gerekiyor. Bunun süresi de sizin İngilizce seviyenize bağlı olarak değişiyor. 
   Dil kurslarının ücretleri ne kadar 
   Şehre ve programa göre değişiyor. Örneğin, Regent Dil Kursu'nun altı aylık programı, aile yanı oda konaklama, sabah ve akşam yemekleri dahil 3 bin 750 sterlin. 
   İstediğim üniversiteye lise not ortalamam yetmiyorsa ne yapabilirim 
   Hemen hemen her ortalamaya uygun üniversite var. Ancak sizin lise not ortalamanız 2.5 istediğiniz üniversitenin şartı 3.5 ise foundation adı verilen bir yıllık üniversite hazırlık programını okuyup ortalamanızı yükselterek bu üniversiteye devam edebilirsiniz. 
   Foundation ücreti ne kadar 
   Bir yıllığı ortalama 6 bin sterlin. Örneğin Londra'da bulunan Hertfordshire Üniversitesi'nin hazırlık programı 6 bin 400 sterlin. 
   Üniversite süresi ve ücreti ne kadar 
   Üniversiteye direkt başlayan öğrenciler için 3 yıl. Yıllık 6 bin ile 10 bin sterlin arasında değişiyor. 
   Northumbria Üniversitesi yıllık 6 bin 500 sterlin. Londra'da bulunan Hertfordshire Üniversitesi'nde ise yıllık 7 bin 600 sterlin, 3 bin sterlin yurt, 3 bin sterlin yemek ve diğer giderlerle toplam 13 bin 600 sterlin. 
   Southampton Institute 6 bin 500 sterlin, University of Glamorgan 7 bin 500 sterlin London Metropolitan University 8 bin sterlin 
   Okurken çalışma imk nı var mı 
   6 ay veya üzeri bir programa dil veya üniversite katılan öğrenciler part-time olarak haftada en fazla 20 saat çalışabilirler. Bunun karşılığında da ortalama 100 - 160 sterlin kazanabilirler. 
   İngiltere'de hangi bölümler gözde 
   İşletme, hukuk, iletişim, medya, gemi mühendisliği başta olmak üzere farklı mühendislik bölümleri. 
   Öğrenci nerelerde konaklayabilir 
   Aile yanında, üniversite yurtlarında veya öğrenci hostellerinde kalabilirler. Aile yanında ortalama haftalık 75 sterlin. Yurtlar 9 aylık 2 bin 500 sterlin. Hosteller haftalık 60 sterlin. Sterlin 2 milyon 298 bin lira - dünkü kur 
   
   Avustralya'da yarım gün çalışma izni    Her yıl Türkiye'den ortalama 350 genç öğrenim için Avustralya'ya gidiyor. . Avustralya'da yükseköğrenimi Alternatif Yurtdışı Eğitim Danışmanlığı Müdürü İzzet Aslantatar'a sorduk 
   Avustralya'da öğrenim görmek isteyenler nereden bilgi alabilirler 
   Yurtdışı eğitim danışmanlığı şirketlerinden ve Avustralya Konsolosluğu'ndan bilgi edinebilirler. Tel 0212 257 70 50 . http www.uluslararasiegitim.com, www.egitimplus.com adreslerine de bakılabilir. 
   Neden Avustralya 
   Fiyatların nispeten düşük oluşu, kuzey yarıküredeki ülkelere göre alternatif başlangıç tarihleri, part - time çalışma izni, az sayıda ve kaliteli YÖK tarafından tanınan devlet okullarında eğitim gibi pek çok neden bulunuyor. 
   Başvuru yapılan üniversiteye hemen başlanabilir mi 
   Çok başarılıysanız, İngilizceniz yeterli, notlarınız çok yüksekse bu mümkün. 
   Değilsem... 
   Öncelikle dil kursu, ardından bir yıl öğrenim göreceğiniz alandaki temel konuları almak için hazırlık okumanız gerekiyor. Sonra 3 yıllık öğrenimine başlayabilirsiniz. 
   İngilizce bilgisinin kaç olması gerekiyor 
   IELTS 5.0 TOEFL 500 civarı. 
   Dil kursları ne kadar 
   Amerika ve İngiltere ile kıyaslandığında daha ekonomik. Avustralya'da öğrenci vizesi alarak dil eğitimi yapabilmek için en az 24 haftalık bir programa kayıt olmanız gerekiyor. Okul ücretleri 24 haftalık süre için 5 - 8 bin Avustralya Doları arasında değişiyor. Örneğin ACCESS Language Center, haftada 25 ders, okul ücreti 5 bin 610 Avustralya Doları, aile yanında konaklama ücreti haftalık 210 Avustralya Doları. Kangan Batman Institute of TAFE, haftada 25 ders, okul ücreti 5 bin 760 Avustralya Doları, aile yanında konaklama ücreti haftalık 200 Avustralya Doları 
   Hazırlık ücretleri ne kadar 
   12 bin Avustralya doları civarında. n Avustralya'da üniversite öğrenimi ortalama olarak ne kadar tutuyor 
   Yıllık 11 bin ile 14 bin Avustralya Doları arasında. Örneğin University of Western Sydney'in okul ücreti bölümlerine göre 11 bin - 16 bin Avustralya Doları arasında değişiyor. 
   Akademik yıl ne zaman başlıyor 
   Genellikle şubat sonu, martın ilk haftası başlar ve kasım ayına kadar devam eder. 
   Öğrencilerin çalışma imk nı var mı 
   Haftada yirmi saate kadar part-time, tatillerde ise full-time çalışma hakları var. 
   Konaklama giderleri ne kadar 
   Aile Yanı Konaklama yarım pansiyon aylık 550 - 800 Avustralya Doları, yurtta konaklama aylık 400 - 480 Avustralya Doları, apartman aylık 600 - 850 Avustralya Doları. Avustralya Doları 928 bin 698 lira - dünkü kur 
   
   Denkliğe dikkat    Adayların, Yükseköğretim Kurulu'nun Denklik Bürosu'na dilekçeyle başvurarak, gidecekleri üniversitenin veya programın denkliğinin tanınıp tanınmadığı konusunda bilgi almaları şart.Çünkü, alacakları diplomaların Türkiye'de tanınabilmesi için YÖK'ün denkliği gerekiyor. YÖK, bazı üniversiteler ile aracı kuruluşların "kampanyalarla adaylara cazip imk nlar sunduklarına" işaret ederek, denkliği doğrulatmadan adım atmayın diyor. 
   
   Bazı danışmanlık şirketleri    Alternatif Yurtdışı Eğitim Danışmanlığı 0212 292 43 26 
   HİT Uluslararası Eğitim 
   Danışmanlık 0212 296 40 00 
   Akademiks Eğitim 
   Danışmanlık 0212 325 16 56 
   Asba Eğitim Danışmanlık 
   0216 358 89 19 
   Bilmerk Yurtdışı Danışmanlık 
   0212 230 48 49 
   Atlas Eğitim Danışmanlık 
   0212 249 53 10 
   İdealist Eğitim Danışmanlık 
   0216 346 83 24 
   Akademi Yurtdışı Eğitim Danışmanlık 0212 236 11 81 
   
   
   
</TEXT>
</DOC>
