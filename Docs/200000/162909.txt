<DOC>
<DOCNO> 162909 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/13/son/sondun22.html </URL>
<DATE> 2003/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Bira içenler "zeki ve güzel" oluyor... 
</HEADLINE>
<TEXT>

     Viyana'da yapılan tıp sempozyumuna sunulan bilimsel bir araştırma raporunda, bira içenlerin ''zeki ve güzel oldukları'' açıklandı. 
     Düzenli olarak bira içen kadın ve erkekler arasında yapılan araştırmada, bira içenlerin zeka oranında erkeklerde yüzde 3,3, kadınlarda ise yüzde 2,5 oranında artış görüldüğü bildirildi. 
     Avusturya'nın Graz kentindeki eyalet sinir kliniğinde görevli profesör Manfred Walzl, sağlıklı yaşam üzerine yaptığı 3 bin araştırmada, ''sağlıklı yaşamın temel taşlarının, düzenli ve dengeli beslenme, düzenli spor yapmak, kiloya dikkat etmek ve aspirin almak'' olduğunu belirtirken, ''aspirin yerine bira içilmesinin de aynı etkiyi yaptığını'' söyledi. 
     Prof. Walzl, yaptığı araştırmalarda, biradaki fosforik asidin hücreleri yenileyerek cildi güzelleştirdiğine tanık olduğunu belirtti. 
     Sempozyumda, ''biranın göbek yaptığı'' yolundaki tartışmalara da yanıt veren Prof. Walzl, ''göbek bağlamanın, kanı düzenleyen sistemdeki genetik bir hatadan kaynaklandığını'' söyledi. 
     Prof. Walzl, bira içerken aşırıya kaçmamak gerektiğini, günde toplam bir litre bira içmenin karaciğer için tehlikesiz olduğunu kaydetti. 
     
</TEXT>
</DOC>
