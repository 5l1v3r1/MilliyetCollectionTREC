<DOC>
<DOCNO> 194754 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/11/son/sondun16.html </URL>
<DATE> 2003/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya'da Peggy cinayeti sil baştan... 
</HEADLINE>
<TEXT>

     Almanya'da, 9 yaşındaki Peggy Knobloch adlı kıza tecavüz ettiği ve daha sonra öldürdüğü gerekçesiyle Ulvi K'nın 25 yargılanmasına Hof Eyalet Mahkemesi'nde yeniden başlandı. 
     Yargıç Georg Hornig, mahkeme heyeti üyelerinin belirlenmesinde meydana gelen hata nedeniyle, daha önce yapılan 5 duruşmanın iptal edildiğini, yargılanma sürecinin baştan başlayacağını açıklamıştı. 
     Savcılık, babası Türk, annesi Alman olan Ulvi K'yı, Peggy'ye tecavüz etmek, bunun ortaya çıkmaması için çocuğu öldürmek ve daha önce yaklaşık 20 kıza cinsel tacizde bulunmakla suçluyor. 
     Ulvi K'nın, 1996 yılından bu yana Lichtenberg kasabasında 20 kıza cinsel tacizde bulunduğu tahmin ediliyor. 
     Ulvi K'nın, 7 Mayıs 2001'de öldürmekle suçlandığı Peggy'nin cesedi bugüne kadar bulunamadı. Ulvi K, 2001 yılının Ağustos ayında tutuklandığında Peggy'yi öldürdüğünü itiraf etmiş, daha sonra ifadesini reddetmişti. 
     Ulvi K, ilk ifadesinde, Peggy'yi öldürdüğünü daha sonra babasının küçük kızın cesedini ortadan kaldırdığını söylemişti. 
     
</TEXT>
</DOC>
