<DOC>
<DOCNO> 154719 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/06/siyaset/siy03.html </URL>
<DATE> 2003/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan, Avrupa Günü'nde Kıbrıs'ta 
</HEADLINE>
<TEXT>

Denktaş'ın "AB'yi Kıbrıs'ta darbe planlamakla suçladığı" mektubuna Erdoğan, 9 Mayıs'ta adaya giderek yanıt verecek 
     UTKU ÇAKIRÖZER Ankara 

     Başbakan Recep Tayyip Erdoğan, KKTC Cumhurbaşkanı Rauf Denktaş'ın, "AB'yi Kıbrıs'ta darbe girişimlerini desteklemekle suçladığı" mektubuna, Avrupa Günü olan 9 Mayıs'ta adaya giderek yanıt verecek. 
     Denktaş'ın 14 Nisan'da yazdığı ve Erdoğan'ı ulusal davada görevini yapmaya çağıran sert mektubuna rağmen, hükümet farklı bir politika izledi. "Müzakereler yoluyla çözüm"de kararlı olan Dışişleri Bakanı Abdullah Gül, hükümetin, "Kıbrıs'ta iki tarafın açılımları yoluyla güven sağlandıktan sonra kalıcı barış için müzakerelerin yeniden başlaması" görüşünü dile getirdi. 
     Gül'ün 3 Mayıs'ta Meis'te yapılan AB toplantısına giderken, "Ambargolar karşılıklı kalkmalı. Biz de Güney Kıbrıs Rum Kesimi gemilerinin limanlara girişine izin verebiliriz" yönündeki açıklamasını da, AB ve Yunanistan memnuniyetle karşıladı. 
     Denktaş'a muhalif CTP lideri Mehmet Ali Talat ise, AB'yi suçlayan Denktaş'a "paranoya" eleştirisi yöneltti. 
     
     Yeni adım hazırlığı 
     Erdoğan'ın da, bu gelişmelerin ardından şu açılımlardan birkaçını gündeme getirebileceği kaydedildi 

</TEXT>
</DOC>
