<DOC>
<DOCNO> 189699 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/19/son/sonspo11.html </URL>
<DATE> 2003/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Blatter Milli futbolcular centilmen olsun 
</HEADLINE>
<TEXT>

     FIFA Başkanı Joseph Blatter, uluslararası düzeye gelmiş milli futbolcuların, disiplinsiz ve spor ahlakına aykırı davranışlarda bulunmalarını istedi. 
     Joseph Blatter, Katar'ın başkenti Doha'da yapılan FIFA Olağanüstü Kongresi'ndeki konuşmasında, genel olarak tüm futbolculara bu uyarıyı yaparken İngiliz futbolcuların, Rio Ferdinand'ın kadro dışı kalmasını protesto etmek için Türkiye ile yapacakları maça çıkmama hazırlıklarını kastederek, bu tür olayların kötü örnek oluşturduğunu söyledi. 
     Blatter, bu tür olayların sürmesi durumunda kötü sonuçların doğacağını belirterek, ''Futbolcular, profesyonelce davranmadığı sürece milli takıma seçilme şansını kaybedebilirler'' dedi. 
     Blatter, icra komitesinin, milli takımda disiplinsiz ve saygısızca davranışlarda bulunan futbolcular için bazı kararlar alabileceğini söyledi. 
     
</TEXT>
</DOC>
