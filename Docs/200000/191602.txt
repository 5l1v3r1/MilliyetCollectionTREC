<DOC>
<DOCNO> 191602 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/27/son/soneko31.html </URL>
<DATE> 2003/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Dev birleşme...Bank of America, FleetBoston Financal'i satın alıyor 
</HEADLINE>
<TEXT>

     ABD'nin üçüncü büyük bankası Bank of America, yedinci büyük bankası FleetBoston Financial şirketini menkul kıymetler borsasında, 47 milyar dolara satın alıyor. 
     Banka, böylece ABD'nin ikinci büyük bankası haline gelecek. 
     Taraflar arasında, FleetBoston Financial şirketinin satın alınmasına ilişkin sürdürülen görüşmelerde anlaşma sağlandı. 
     Her iki finans kuruluşu tarafından yapılan açıklamaya göre, Bank of America'nın FleetBoston Finansal şirketini satın alması ile oluşacak yeni şirket, ABD'nin en büyük tüketici bankalarından biri haline gelecek. 
     Açıklamada, oluşacak yeni şirketin ABD ve 34 ülkede 33 milyon müşteri ile 2.5 milyon işadamına seslenecek. 
     Her iki finans kuruluşunun yönetim kurulu tarafından onaylanan birleşme anlaşması, hissedarlar tarafından da kabul görmesi gerekiyor. 
     Her iki bankanın birleşmesiyle oluşacak 19 kişilik Direktörler Kurulu'nda 12 üye Bank of America'dan, 7 üye de FleetBoston Financial şirketinden oluşacak. Yeni şirketin CEO'su Yürütme Kurulu Başkanı Bank of America'nın Yönetim Kurulu Başkanı Kenneth Lewis olacak. 
     ABD'nin en büyük bankalarından olan Bank of America'nın 737 milyar dolar varlığı ve 409 milyar dolar da mevduatı elinde bulundururken, FleetBoston 196 milyar dolar varlığı kontrol ediyor. 
     Yaklaşık 180 bin çalışanı olacak yeni şirketin birleşmesi 2004 yılının ilk yarısında tamamlanacak. Birleşme sonucu banka, varlıklarda Citigroup'un ardından ikinci sıraya yerleşecek. 
     
</TEXT>
</DOC>
