<DOC>
<DOCNO> 197058 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/21/son/sonspo06.html </URL>
<DATE> 2003/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Daum Türk milletinin acısını kalbimin derinlerinde paylaşıyorum 
</HEADLINE>
<TEXT>

     Fenerbahçe Teknik Direktörü Christoph Daum, İstanbul'da dün meydana gelen bombalı saldırılar nedeniyle üzüntülü olduğunu söyledi. 
     Christoph Daum, Fenerbahçe Kulübü'nün resmi internet sitesinde yaptığı açıklamada, yaşanan olaylar nedeniyle çok üzgün olduğunu vurgulayarak, ''Türk milletinin acısını kalbimin derinlerinde paylaşıyorum'' ifadesini kullandı. 
     Alman çalıştırıcı, 21. yüzyılda barışın tüm dünyaya egemen olması gerekirken, terörün hala gündemde olmasının, masum insanların ölmesinin üzüntü verici ve trajik olduğunu vurgulayarak, şunları kaydetti 
     ''Terörün herhangi bir geçerli sebebi olacağına inanmıyorum. Bu konuda tüm dünyanın güçbirliği içinde olması gerektiğini düşünüyorum. Barış içinde, mutlu bir dünyanın hayalini kuruyor, ölenlere ve ailelerine başsağlığı, yaralılara acil şifalar diliyorum.'' 
     
</TEXT>
</DOC>
