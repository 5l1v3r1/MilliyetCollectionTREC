<DOC>
<DOCNO> 189065 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/16/son/soneko35.html </URL>
<DATE> 2003/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Fitch, Turkcell'in notunu teyit etti... 
</HEADLINE>
<TEXT>

     Uluslararası kredi derecelendirme kuruluşu Fitch Ratings, Turkcell İletişim Hizmetleri A.Ş.'nin garantisiz döviz ve TL cinsinden kredi notlarını, sırasıyla B ve B olarak bugün teyid etti. 
     Fitch'den yapılan açıklamaya göre, Turkcell'in kredi derecesi görünümü pozitifte. Fitch ayrıca, Turkcell'in garantili özel amaçlı finansman aracı Cellco Finance N.V'nin Cellco mevcut kredi notlarını da teyid etti. 
     Fitch, Turkcell'in kredi notlarını ve Pozitif Görünüm tespitini, Türkiye'de makroekonomik iyileşmelere dayandırdı. Fitch'in açıklamasında, Turkcell'in kredi profilinde makroekonomik trendlerin esas itici güç olduğu belirtildi. 
     Değerlendirmede, ''bu kredi derecelendirmesi, ihtiyatlı mali politikalar, maliyet kontrol önlemleri ile borç ödemesi ve likiditeye verilen kanıtlanmış önemi de yansıtıyor'' denildi. 
     Fitch Ratings, Türkiye'nin kredi notunu 25 Eylül'de B-'den B'ye yükseltikten sonra, dokuz Türk şirketinin de uzun vadeli döviz cinsinden kredi derecelerini de yükseltmişti. 
     Turkcell'in uzun vadeli TL cinsinden kredi notu da B'den B 'ya yükseltilmiş, Görünüm de İstikrarlı'dan Pozitif'e çevrilmişti. 
     
</TEXT>
</DOC>
