<DOC>
<DOCNO> 160327 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/01/yazar/yilmaz.html </URL>
<DATE> 2003/06/01/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Güler'in ekibi Mavi Akım sanıkları 
</HEADLINE>
<TEXT>

     Devlet Güvenlik Mahkemesi DGM Savcısı Cengiz Köksal, 57. hükümet döneminde Mavi Akım dosyasını açmıştı. Botaş ve ilgili kurumları kapsayan kamyonlar dolusu belge incelemeye alındı. Davalar sürüyor... 
     Soruşturma kapsamında yurt dışına çıkma yasağı getirilen Mavi Akım sanığı Botaş Genel Müdürü Gökhan Yardım, görevden alındı. Yardım'ın beraberinde, Nadir Bıyıkoğlu da Botaş Yönetim Kurulu Üyesi olarak yargılandı. 
     Öte yandan İran gazı ile ilgili olarak Doğalgaz Daire Başkanı Ayşe İnkaya'ya da, Botaş'ı 54 milyon dolar zarara uğratmaktan soruşturma açıldı. 
     Şimdi gelişmelere bakalım... 
     Mavi Akım anlaşmasını "Türkiye'ye kazık" olarak yorumlayan Enerji Bakanı Hilmi Güler'in müşaviri, yargılanan bürokrat Gökhan Yardım. 
     Ötke yandan Bıyıkoğlu Botaş Genel Müdür Yardımcısı, İnkaya Doğalgaz Daire Başkanı olarak geri döndü. 
     
     15 milyar dolar hibe 
     Anlamadığım, devletin hırsızlığı teşhis ettikten sonra, hırsızı nasıl bulamadığı 
     Mavi Akım dosyasında bugün kadar girilmedik bir başka konu daha açıldı. O da Mavi Akım'dan gelen doğalgazın fiyatını belirleyen formülün Kükürt oranı yüzde 3.5 olan bölümde, payda sabit 0 olacağına 1 yazılmış yanlış olduğu... 
     Ruslar'ın ileri sürdüğü bu tezi, kurduğu şirketlerle yeni doğalgaz anlaşmalarından pay almayı hedefleyen Ali Şen de destekliyor ve Güler'i bu konuda ikna ediyor. 
     Olayın ortaya çıkışı şöyle... 
     Mavi Akım'dan ilk doğalgaz teslimi bu yılın Şubat ayında yapıldı. Ruslar Mart ayında faturayı görünce, formüle itiraz ediyorlar ve diyorlar ki "Mavi Akım formülü yanlış, bize, bin metreküpte 33 dolar eksik ödüyorsunuz. Bu uygulamadan vazgeçmezseniz tahkime gideriz..." 
     Bildacı "Gazprom ve Botaş mevcut formül üzerinde anlaşmış, Meclis onaylamış, İtalyanlar bu formüle dayanarak 3 milyar dolar kredi açmış, değiştirmem hukuki olmaz " diye tutturuyor. Güler, Bildacı'yı görevden alınıyor. 
     Bu formül doğru mu, yanlış mı kim bilecek Uluslararası doğalgaz anlaşmaları hakkında bilgisi olanlar. Benim yok. 
     
     Turusgaz böyleymiş 
     İşin zor tarafını kestirebiliyorum. Güler, Meclis'e formül değişikliği paketini getirirse, bunun Türkiye'ye 25 yıllık maliyetinin Yılda 16 milyar metreküp doğalgaz alındığında 15 - 20 milyar dolar olacağını anlatmak zorunda kalacak. 
     O nedenle Ruslar ile fiyat indirimi üzerinde proje geliştirmek zorunda. 
     Formül meselesinde garip yanlar yok değil. Örneğin Rus gazını Bulgaristan sınırından teslim alan şirket Turusgaz kurulduğunda, Mavi Akım'da geçerli olan formül kabul ediliyor, sonra vazgeçiliyor. Niye 
     Nijerya, Cezayir ve İran doğalgazında da Türkiye, Ruslar'ın talep ettiği formülü uyguluyor, tek istisna Mavi Akım'da. İddia edilen o ki Mavi Akım'da uygulanan "yanlış formül", Turusgaz anlaşmasından kopye edilmiş. Turusgaz durumun farkına varıp değiştirmiş, Mavi Akım korumuş. 
     16 Haziran'da Ruslar ile anlaşmaya hazırlanan hükümet, Mavi Akım formülünü değiştirmeye hazırlanıyor. İşe bakın, Ruslar'a bin metreküp doğalgaz için ödediğimiz 120 doları pahalı bulurken, formül değişikliği ile bunun 30 - 35 dolar üzerinde ödemeyi kabul edeceğiz 
     
     

</TEXT>
</DOC>
