<DOC>
<DOCNO> 156822 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/15/son/sondun27.html </URL>
<DATE> 2003/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Küreselleşme karşıtlarının bir sonraki hedefi Selanik.. 
</HEADLINE>
<TEXT>

     Küreselleşme karşıtları, ABD'nin Irak işgalinden sonraki ilk güç gösterilerini, Haziran'da Selanik'te düzenlenecek AB zirvesi sırasında yapacaklarını bildirdiler. 
     Yunan eylemci Petros Konstantinou, ''Binlerce masum Iraklının ölüm emrini veren ve ondan sonra da birbirlerine gülümseyip deniz kenarında fotoğraf çektiren bu insanlara karşı gösteri yapacağız'' dedi. 
     Konstantinou, 21 Haziran'da yapılacak gösteriye yüzbinlerce göstericinin katılmasını beklediklerini söyledi. 
     Gösterilerden çekinen AB dönem başkanı Yunanistan, zirvenin toplantı yerini, Selanik'e 80 kilometre uzaklıktaki Halkidiki yarımadasında bulunan Porto Carras Oteli'ne taşıdı. 
     Halkidiki adasının coğrafi yapısı nedeniyle kolaylıkla korunacağı ve göstericilerin zirve yerine yaklaşmasının imkansız olacağı belirtiliyor. 
     Bir polis yetkilisi, 20-21 Haziran'daki zirve sırasında 7 bin polisin görev yapacağını belirterek, ''Kimse zirveye yaklaşamaz, bir sinek bile'' dedi. 
     
</TEXT>
</DOC>
