<DOC>
<DOCNO> 166017 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/28/yazar/pulur.html </URL>
<DATE> 2003/06/28/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Ne var bunda şaşacak 
</HEADLINE>
<TEXT>

     15 bin imama kadro vermek de, bunun son halkası... 
     Vay efendim bu ne demek oluyor 
     "15 bin imam kadrosu rejimin teminatıymış" diye imalı başlıklar "Şimdi imam olmak varmış" diye dalga geçmeler... 
     
     PEKİ, affedersiniz ama, ne bekliyordunuz 
     Adam siyasi hayatının sonuna kadar takiye yapacak değil ya 
     Zaten öyle yaparsa sonu gelir, onu oraya getirenler ondan "Selanik’te Atatürk’ün evini ziyaret etmesini" beklemiyor ki 
     Ya ne bekliyor 
     Din kurallarına, şeriata dayalı devlet beklenen bu... 
     Üstelik, bunu hiç söylemeden, gizleyerek iktidara gelmediler ki 
     
     BUYURUN size ispatı... 
     14 Temmuz 1996’da Nilgün Cerrahoğlu’nun, Tayyip Erdoğan’la yaptığı, Milliyet’te yayımlanan söyleşi... 
     Cerrahoğlu soruyor 
     "Abdullah Gül’le yaptığım konuşmada, iktidara geldiğimiz zaman, İslama aykırı kanunlar kalkacak, demişti... Böyle mi olacak " 
     
     YANİ, şu günlerde, Tayyip Erdoğan’a göre daha liberal, daha yumuşak sanılan Abdullah Gül de, o zaman böyle diyordu. 
     Neyse geçelim cevaba 
     "Refah Partisi din değildir, eşittir İslam değildir. Ama referansı İslamdır. Referansımıza ters hiçbir şey yapmak ve yaşamak istemiyoruz." 
     Soru 
     "Referansınıza ters kanun kalkacak mı " 
     "Tabii kanunları da insanlar yapar " 
     
     BUNLARI söyleyen ve "Biz diyoruz ki, demokrasi bir araçtır, amaç değildir" diyenden, bugün neler bekleniyordu ki, şimdi 15 bin imam kadrosu için kıyamet koparılıyor 
     Anlamak mümkün değil 
     Mümkün de insanın söylemeye dili varmıyor. 
     Hele hele "Adamlar artık değişti " diyenlere... 
     
     DEĞİŞİYORLAR, değişiyorlar, hele hedeflerindeki her şeyi, her kurumu Avrupa’nın tarifiyle, biçimlendirip, pişirip bir kıvama getirsinler, Amerika’nın istediği "demokratik şeriat devleti"ni kursunlar... 
     Siz, değişimi o zaman görün 
     Sabredin, 2007’ye kadar bekleyin... 
     Tayyip Erdoğan’ın cumhurbaşkanlığına görürsünüz inşallah 
     Bunun da gizli kapaklı yanı yok 
     "Cumhurbaşkanının imam - hatipli olacağı günler yakındır" diyenin kim olduğunu bilmiyor musunuz 
     O halde öğrenin Tayyip Erdoğan 
     
     DÜZELTME - Sayın Ahmet Turan Alkan’ın gönderdiği bir düzeltmeyi aynen yayımlıyoruz 
     "25 Haziran tarihli yazınızda müntakim kelimesinin anlamını, intikam olarak vermişsiniz herhalde bir zühul eseri olsa gerek. Kelimenin asıl manası intikam alan demektir esma - i hüsna dandır ve Allah’ın sıfatlarından biridir. Özellikle gençlerin yanlış öğrenmesine sebebiyet vermemek için tashih edersiniz diye ümid ettiğim için bu önemsiz tashihi göndermek ihtiyacı hissettim. 
     Selam ederim." 
     Sayın Ahmet Turan Alkan’ın, düzeltmesini yayımlayarak, ümidini boşa çıkarmadığımızı sanıyoruz. 
     
     

</TEXT>
</DOC>
