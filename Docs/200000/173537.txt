<DOC>
<DOCNO> 173537 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/04/son/sontur02.html </URL>
<DATE> 2003/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Bodrum'da fuhuş çetesine baskın 
</HEADLINE>
<TEXT>

     Sezer ŞAHİNDAŞ BODRUM Muğla , DHA 
     

BODRUM'da kadınları tehdit ile fuhuş yaptırdıkları önesürülen çetenin 7 elemanı yakalandı. Jandarmaya kadın pazarlamaya çalışırken suçüstü yakalanan sanıklar tutuklandı. 
     Fuhuş çetesi, Bodrum'a turist olarak gelen Azerbaycanlı Elinur Kazmılı ile Viktoria Çelik'in dört gün önce bıçakla yaralanıp Devlet Hastanesi'ne kaldırılması ile ortaya çıkarıldı. Kazmılı ve Çelik ifadelerinde iki yıldır çete tarafından ölümle tehdit edilerek zorla fuhuşa sürüklendiklerini, Yılmaz Yamaner tarafından bıçaklandıklarını belirterek jandarmadan kurtarılmalarını istedi. 
     Bunun üzerine jandarma, kadınları tehditle fuhuşa sürüklediği belirtilen kişilerle bağlantı kurdu. Bodrum Emniyet Müdürlüğü binası yakınında Reisoğlu Halilefendi sokakta bir evde sivil jandarma görevlilerine 500 milyon lira karşılığında 18 yaşından küçük Gürcü T.Y. ile Türk S.R. ve A.D.'yi kızları pazarlarken suçüstü yakalanan 36 yaşındaki Yılmaz Yamaner 29 yaşındaki Oğuzhan Kaya, 26 yaşındaik Timuçin Çavuş, 24 yaşındaik Ahmet Mahmut Şeker gözaltına alındı. 
     Operasyonu Konacık Beldesi'nde sürdüren jandarma buradada da suç ortakları olduğu öne sürülen 30 yaşındaki Sedat Büyükgüral, 25 yaşındaki Mehmet Berberoğlu ve 28 yaşındaki Gökhan Kara'yı yakaladı. Operasyonda ruhsatsız bir tabanca ve 2 bıçak ele geçirildi. 
     Yapılan sorgulamada ve elegeçen telefon kayıtlarının incelenmesinde Bodrum, Milas, Yatağan ve Marmaris'te, aralarında Azerbaycan, Rus, Gürcü ve Ukraynalı'nın bulunduğu 30 kadını pazarladıkları önesürülen sanıklar çıkarıldıkları mahkemece tutuklandı. Sanıkların adam öldürme, yaralama ve ruhsatsız silah taşımak suçlarından sabıkaları olduğu belirtildi. 
     Elinur Kazmılı, jandarmaya verdiği ifadede, çalışmak için Bodrum'a geldiklerini söyleyerek, "Arkadaşlarımla iki yıl önce Bodrum'daki tatil köylerine çalışmaya gelmiştik. Yılmaz Yamaner ile tanıştıktan sonra birlikte yaşamaya başladık. Ancak o bir ay sonra beni ölümle tehdit ederek başka erkeklere satmaya başladı. Ben ve arkadaşlarım silah tehdidi ve öldürülme korkusu içinde aylarca işkence görerek fuhuşa sürüklendik. Hayatımız kabusa dönüşmüştü. Bizi fuhuş çetesinin elinden kurtaran jandarmaya teşekkür ediyoruz'' dedi. 
     
</TEXT>
</DOC>
