<DOC>
<DOCNO> 192149 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/30/yasam/yas06.html </URL>
<DATE> 2003/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Mavi Tren minibüs ezdi 
</HEADLINE>
<TEXT>

   HİLMİ DUYAR Balıkesir DHA 
   
   Yurdun çeşitli bölgelerinde dün meydana gelen trafik kazalarında 7 kişi öldü, biri ağır 59 kişi de yaralandı. 
   Kazalardan birine, Ankara - İzmir seferini yapan makinistler Doğan Uğurlu ve Yaşar Tan yönetimindeki Mavi Tren de karıştı. Mavi Tren, dün sabaha karşı 04.30'da Balıkesir'in Gündoğan Mahallesi'ndeki hemzemin geçitte, bir servis minibüsüne çarptı. Kazada minibüs şoförüyle palet fabrikasında çalışan üç işçi can verdi, dokuz kişi de yaralandı. Diğer kazalar ise şöyle 
   Lüks Diyarbakır'a ait otobüs Malatya Darende yakınlarında devrildi, biri Japon 6 yolcu yaralandı.Uykusuz araç kullanan Alpay Budak 27 , Manisa Gelenbe yakınlarında zincirleme kazaya yol açtı. Budak ile birlikte üç kişi öldü, 27 kişi de yaralandı.TAG otoyolu Kavşaklar'da kaza yapan kamyondan yayılan kurufasulyelerin neden olduğu zincirleme kazada da otomobilde sıkışan Şaban Köylüoğlu 38 , Selahattin Çiftçioğlu 40 ve Mustafa Gül 43 öldü, yedi kişi de yaralandı.Yozgat Sorgun yakınlarında buzlanma nedeniyle şarampole devrilen otobüsün yolcularından soyadı belirlenemeyen Gülten 45 adlı kadın öldü, 18 kişi yaralandı. Olay yerine giden iki ambulans da aşırı buzlanma nedeniyle devrildi. Ambulanslardan birinin şoförü Satılmış Nazlı ağır yaralandı. 
   
</TEXT>
</DOC>
