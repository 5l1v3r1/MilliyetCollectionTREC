<DOC>
<DOCNO> 194483 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/10/siyaset/siy07.html </URL>
<DATE> 2003/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Bülent Tanla'yı küstürdüler... 
</HEADLINE>
<TEXT>

   
   CHP Genel Merkezi bugünlerde "şiddetli" oda kapma mücadelesine sahne oluyor. Mücadele, olaylı 30. Olağan Kurultay'dan sonra parti yönetiminin şekillenmesiyle başladı. Yeniden göreve gelemeyenlerin odaları, yönetime yeni girenlerin hücumuna uğradı. "Önce gelip oda kapanlar"ın yanı sıra, aynı anda aynı odaya girenler arasında da tartışmalar çıkmaya başladı. Kavgada arada kalanlar sekreterler oldu. Odayı kapanlar, "Burası benim, içeri kimseyi sokma" deyince sekreterler ne yapacaklarını şaşırdı. "Önce ben geldim" tartışmaları kavgaya dönüşünce, CHP Genel Sekreteri Önder Sav, parti içinde genelge yayımlayarak oda belirlenmesine bizzat el koydu. Oda savaşlarından biri de Genel Başkan Deniz Baykal'ın Başdanışmanı Bülent Tanla ile parti yönetimine yeni giren eski Grup Başkanvekili Mustafa Özyürek arasında yaşandı. Tanla odanın kapısına ismini bile yazdırdı, ama Özyürek daha önce odaya yerleştiğini söyleyerek Tanla'yı odadan çıkarttı. Odanın üzerindeki levha da Tanla'yla birlikte gitti. Söylenenlere göre Tanla, Özyürek'e küstü, hatta yönetime şik yet etti. 
   
   
   
</TEXT>
</DOC>
