<DOC>
<DOCNO> 175328 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/13/ekonomi/aeko.html </URL>
<DATE> 2003/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Sanayiciler daha iyimser 
</HEADLINE>
<TEXT>
   Artık sonbaharda kriz beklemiyorlar 
   Yılın ikinci yarısına, sonbaharda yeni bir kriz beklentisi olmadan giren sanayiciler, ekonomideki iyimserliğin de iyi değerlendirilmesini istedi 
      EKONOMİ SERVİSİ 
   
   İstanbul Sanayi Odası'nın İSO odaya üye sanayiciler arasında düzenlediği "Ekonomik Durum Tespiti Anketi"nin ilk yarıyılı sonuçları, iyimser beklentilerin güçlendiği sinyalini verdi. 
   Sanayicilerin, bir önceki ankette yüzde 5.3 olan 2003 yılı gayri safi milli hasıla GSMH büyüme tahmini yüzde 5.7'ye çıktı. Ankette sanayicilerin enflasyon tahmini toptan eşya fiyatlarında TEFE yüzde 26.2, tüketici fiyatlarında TÜFE da yüzde 26.4 olarak belirlendi. 
   İSO Başkanı Tanıl Küçük, anketin yılın ilk çeyreğinde yapıldığını ve bu dönemde eksi enflasyonlar yaşanmadığını belirterek, "Belki anket bugün yapılsa hükümetin hedeflediği yüzde 20'lerin bile altında çıkabilir" dedi. 
   IMF'nin borçları ertelemesinin ekonomiye rahatlama getireceğini vurgulayan Küçük, bir gazetecinin, bazı ekonomistlerin, dış ticaret açığına dikkati çekerek ekonomide bir kriz beklentisi içinde olduklarını ifade ettiklerini belirtmesi üzerine, "İSO olarak, biz böyle bir beklenti içinde değiliz" dedi. 
   
   'Polyanna değiliz ama iyimseriz' 
   Başka bir gazetecinin, finansman, istihdam ve yatırım ortamına ilişkin sıkıntılar sürerken iyimserliklerinin nedenini sorarak, "Bu Polyanna benzeri bir iyimserlik mi " demesi üzerine Küçük, "Lütfen sanayiciyi Polyanna olarak nitelendirmeyin, olumlu bakmaya çalışan insanlar olarak görün. Sanayici her zaman olumlu, iyimser bakıyor. Biz olaya olumlu bakmazsak bu işi yapamayız" dedi. 
   Küçük, geçen ay 500 Büyük Sanayi Kuruluşu araştırmasının sonuçlarını açıklarken ekonomideki iyimserliğe karşı ihtiyatlı bir tutum sergilemişti. Küçük, büyüme, düşen eflasyon ve artan ihracat rakamlarını değerlendirirken 'Doğru olamayacak kadar iyi Too good to be true ' demişti. 
   
   'Şansı iyi kullanalım'    İSO Başkanı Küçük, ekonomide bir şans yakalandığını ve bunun iyi değerlendirilmesi için başta hükümet olmak üzere tüm kesimlere görev düştüğünü belirterek, "Hükümetin geleceği yakalayacağı başarıya bağlı. Popülizm yapılmaması gerektiği ve olumlu havanın kalıcı kılınması için çok daha gayretli çalışılması gerektiği ortaya çıkıyor. Biz, hükümette bu havayı görüyoruz" dedi. 
   
   Büyüme tahmini yüzde 5.7 
   Sanayicilerin ekonomik göstergelere ilişkin tahminleri 2003 GSMH büyüme oranı 5.7 2003 enflasyonu TEFE 26.2 2003 enflasyonu TÜFE 26.4 2003 sonu dolar kuru 1.685.854 2003 sonu euro kuru 1.878.162 
   
   
</TEXT>
</DOC>
