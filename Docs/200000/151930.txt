<DOC>
<DOCNO> 151930 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/23/son/sontur24.html </URL>
<DATE> 2003/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Mankenler kapıştı 
</HEADLINE>
<TEXT>

     Antalya'da Es-Line Mankenlik Ajansı'nın sahibi Esra Keskinol, şirketinden ayrılıp Podyum Ajans adıyla yeni bir şirket kuran eski asistanı Serpil Çınar ile iki mankenini mahkemeye vermeye hazırlanıyor. 
     Çınar ile mankenler Sinem Dilek ve Bora Okumuşoğlu adındaki iki mankenin sözleşmeye aykırı hareket ettiklerini ileri süren Keskinol, noterden protesto çekti. Çınar'dan 4.5, mankenlerden ise 11.5 milyar lira isteyen Keskinol, Başka ajanslar adına kaçak çalışarak sözleşmeye karşı gelenlerin sayısı artınca, bunu yapmak zorunda kaldım'' dedi. 
     Kendisinden 4.5 milyar lira istenen Serpil Çınar, bu parayı ödemezse mahkemeye verilmeyle tehdit edildiğini söyledi. Yöneticilik yaptığı ajansta yoğun istek üzerine mankenlik sözleşmesi yapıldığını belirten Çınar, Bu sözleşme 3 yıllıktı. 
     Örneği olmayan sözleşmenin bir maddesine göre sözleşme süresi bitiminde noter yoluyla iptal edilmesi, aksi takdirde 3 yıl daha uzadığı yazıyor. Bu bana hatırlatılmadı'' diye tepki gösterdi. Keskinol'un, mankenlerine yaptığı sözleşmenin kopyasını vermediğini ileri süren Çınar, avukata başvurdu. Her mankene farklı sözleşme düzenlendiğini iddia eden Çınar, Hiç mankenlik yapmadığım halde, kağıt üzerinde 5 yıllık manken görünüyorum. Keskinol'un, 3 yıllık sözleşme bitiminde yenileme yapılması için beni uyarmaması, ahlaki bir yükümlülük'' dedi. 
     
     BİLGİ VE BİRİKİMİMİ VERDİM 

     Kendisinin ticaret yaptığını belirten Keskinol ise Ben onlara bilgi ve birikimimi vererek, meslek sahibi olmalarını sağlıyorum. Bunun karşılığında para kazanmam gerek. Başka ajanslar altında kaçak çalışarak sözleşmeye karşı gelenlerin sayısı artınca, bunu yapmak zorunda kaldım'' diye konuştu. 
     İhtarname yoluyla arkadaşı ve kendisinden 11.5 milyar lira istenen manken Sinem Dilek ise yaşadığı olay karşısında ne yapacağını şaşırdığını belirtti. 17 yaşındaki manken, 14 yaşındayken 5 yıllık sözleşme imzaladığını söyledi. 
     





</TEXT>
</DOC>
