<DOC>
<DOCNO> 192550 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/31/son/sontur24.html </URL>
<DATE> 2003/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
2004 ÖSS Kılavuzu onaylandı... Sınavlar 20 Haziran'da 
</HEADLINE>
<TEXT>

     Yükseköğretim Kurulu, 2004 Öğrenci Seçme Sınavı ÖSS Kılavuzu'nu onayladı. 
     YÖK Başkanı Prof Dr. Kemal Gürüz başkanlığında gerçekleştirilen genel kurul toplantısı yaklaşık 3.5 saat sürdü. Toplantıda 2004 yılında yapılacak ÖSS Kılavuzu ve sınav takvimi görüşüldü. 
     Prof. Dr. Gürüz toplantının ardından A.A muhabirinin sorusu üzerine kılavuzun takvime uygun olarak basılmasının kararlaştırıldığını söyledi. 
     Alınan bilgiye göre, 2004 ÖSS Kılavuzundaki bilgi ve kurallar geçen yıl ki kılavuzda yer alan aynı bilgi ve kuralları içeriyor. 
     2004 ÖSS sınavı 20 Haziran 2004 Pazar günü yapılacak. Sınava başvurular 1-15 Aralık 2003 tarihleri arasında alınacak. Adaylar ÖSS Kılavuzunu 4 milyon lira karşılığında alabilecekler. ÖSS giriş ücreti 35 milyon lira, yabancı dil sınavına giriş ücreti de 40 milyon lira olarak belirlendi. Adaylar ayrıca üniversitelere yerleştirme ücreti olarak da 18 milyon lira ödeyecekler. 
     YÖK Genel Kurul'un gündemindeki 2004 ÖSS kılavuzlarının onaylanması, Milli Eğitim Bakanlığı'nın, İmam Hatiplere, üniversiteye giriş sisteminde farklı katsayı uygulamasını kaldırmak amacıyla, ÖSS başvurularının ertelenmesi yönündeki girişimlerini sonuçsuz bırakacak. 
     Sınava, geçen ÖSS'de uygulanan katsayılarla girilmesi öngörülürken başvurular da kasım ayı içinde alınacak. 
     

     
</TEXT>
</DOC>
