<DOC>
<DOCNO> 172608 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/30/son/sontur06.html </URL>
<DATE> 2003/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağcılar'da fabrikada meydana gelen patlamada 2 ölü... 
</HEADLINE>
<TEXT>

     Bağcılar'da bir fabrikada meydana gelen patlamada 2 işçi öldü, 2 işçi yaralandı. 
     Evren Mahallesi Deve Kaldırımı Caddesi'ndeki İÇDAŞ'ın demir çelik fabrikasında, hurda demirlerin eritildiği kazanda henüz belirlenemeyen bir nedenle patlama meydana geldi. 
     Patlama sonucu ağır yaralanan işçilerden Hüseyin Uyar ve Osman Karaç, kaldırıldıkları İstanbul Hospital'da öldü. 
     Olayda yaralanan Kasım Yavuz ve Sinan Öğe adlı işçiler, kaldırıldıkları özel Bağcılar Hastanesi ve Bakırköy özel Acıbadem Hastanesi'nde tedavi altına alındı. 
     Yetkililer, patlamanın nedeninin araştırıldığını belirterek, olayla ilgili soruşturmanın sürdürüldüğünü kaydettiler. 
     
</TEXT>
</DOC>
