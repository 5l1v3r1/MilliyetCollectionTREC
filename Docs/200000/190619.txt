<DOC>
<DOCNO> 190619 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/23/yasam/yas02.html </URL>
<DATE> 2003/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Yerel TV'de taciz iddiası 
</HEADLINE>
<TEXT>

   Çukurova TV'de sunuculuk yapan G. G., genel yayın yönetmeninin cinsel tacizine uğradığı iddiasıyla suç duyurusunda bulundu 
      NEŞET KARADAĞ Adana DHA 
   
   Ferdi Tayfur'un ortağı olduğu Çukurova TV'de sunuculuk yapan G.G. 21 , Genel Yayın Yönetmeni Yüksel Evsen'in kendisine cinsel tacizde bulunup tecavüze kalkıştığı iddiasıyla suç duyurusunda bulundu. Evsen ise kendisine komplo kurulduğunu iddia etti. Kısa süre önce işten çıkarılan G.G., Evsen'in kendisine cep telefonuyla çektiği "Sana söylüyorum nasıl ve ne şekilde uyuduğunu merak ediyorum. Niye cevap vermiyorsun ukala kız" mesajını da delil olarak sundu. G.G., dilekçesinde 20 Eylül'de Evsen tarafından işe alındığını belirterek şu iddialarda bulundu 
   "İşe başladıktan sonra iş saatleri dışında da beni cep telefonumla aramaya başladı. Sürekli arkadaşlık etmek için konuşmalar yaptı. Odasına girdiğim zaman elle, ağızla taciz etmeye başlamıştı. Bir gün beni arabasıyla evime götürürken ıssız bir yerde saldırdı ve tecavüze yeltendi. Benim aşırı derecede tepki vermem üzerine tacize son verdi." 
   Evsen ise işten çıkardıkları G.G.'nin kendisi hakkında komplo kurduğunu iddia etti. Daha önce "KTV" olarak yayın yapan yerel TV, Ferdi Tayfur ve Adana Büyükşehir Belediye Başkanı ANAP'lı Aytaç Durak'ın oğlu Gökhan Durak tarafından satın alınıp adı değiştirilmiş ve Kanal 7'de görev yapan Evsen de genel yayın müdürlüğüne getirilmişti. 
   
   
   
</TEXT>
</DOC>
