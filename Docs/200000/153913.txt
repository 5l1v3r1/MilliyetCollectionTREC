<DOC>
<DOCNO> 153913 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/02/spor/spo02.html </URL>
<DATE> 2003/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
CAPELLO ZOR 
</HEADLINE>
<TEXT>

Başkan Yıldırım'ın Fenerbahçe'nin başına getirmeyi düşlediği İtalyan hocanın alacağı ücretten çok, kaliteli bir kadro üzerinde durduğu, bu nedenle yapılan teklife "evet" demesinin güç olduğu bildirildi 
     YALÇIN TÜRK 

     Beklemeye geçtiler 
     FRANSIZ Teknik Direktör Luis Fernandez ile el sıkışan ancak ünlü İtalyan çalıştırıcı Capello sevdasından da vazgeçmeyen Fenerbahçe, İtalyan hocadan gelecek cevabı beklemeye koyuldu. Roma'da 17 kişilik bir teknik kadro ile çalışan Capello'ya transfer teklifi götüren menajer Celalettin Bilgiç, ünlü hocanın salı gününe kadar kararını vereceğini ancak "evet" dese bile ağır şartlarının Sarı - Lacivertli kulübü zorlayacağını belirtti. 
     
     Fernandez geliyor 
     CAPELLO'NUN alacağı paradan çok güçlü bir kadro üzerinde durduğu ve en az üç tane kaliteli oyuncunun transferini isteyeceği bildirildi. Celalettin Bilgiç, "Fenerbahçe'ye hayır demedi ama ben anlaşma olacağından umutlu değilim" diye konuştu. Bu arada prensip anlaşmasına varılan Fernandez'in pazartesi günü İstanbul'a gelerek Fenerbahçe'nin tesislerini gezeceği öğrenildi. Başkan Yıldırım'ın pazar günü eski futbolcularla transferler konusunda görüş alış verişinde bulunacağı ifade edildi. 
     
Washi'ye sürpriz teklif      KALBİNDEKİ rahatsızlık nedeniyle Fenerbahçe'nin ülkesine gönderdiği Washington dün İstanbul'a gelerek Başkan Aziz Yıldırım ve Mahmut Uslu ile görüştü. Palmeiras'ın kendisini transfer etmek istediğini söyleyen Brezilyalı golcüye Yıldırım sürpriz bir teklif yaptı ve "Git tekrar kontrolden geç. Eğer Türkiye'de de sağlam raporu alırsan senle devam etmek istiyoruz" dedi. 
     WASHİNGTON bu gelişmeler üzerine menajeri ile kontrolden geçmek üzere kulüpten ayrıldı. Sambacı eğer sağlam raporu alırsa askıya alınan sözleşmesi devam ettirilecek. Bu arada Fenerbahçe, Bursaspor maçının hazırlıklarını dün yaptığı tek antrenmanla sürdürdü. Teknik Sorumlu Tamer Güney, "Bu hafta üç puan alarak UEFA Kupası'na gitmeyi garantilemek istiyoruz" diye konuştu. 
     
'Bir yere gitmem'      ARA transferde Sarı - Lacivertli renklere bağlanan Sergei Rebrov, Fenerbahçe'den ayrılmayı düşünmediğini söyledi. Ligde alınan kötü sonuçları "şanssızlık" olarak nitelendiren Ukraynalı yıldız, "Bütün takım iyi niyetle çalışıyor. Karabulutların yakında dağılacağını düşünüyorum. Yönetim de yeni sezon için elinden geleni yapıyor. Benim için hangi hocanın geleceği önemli değil. Ben işimi yaparım" dedi. n İRFAN KURTULMUŞ 
     
Rota Fatih Sonkaya      TRANSFER çalışmalarına hız veren Fenerbahçe, Hollanda'nın Roda takımında top koşturan gurbetçi Fatih Sonkaya'nın peşine düştü. Şenol Güneş tarafından Çek Cumhiyeti maçı için milli takıma da çağrılan genç oyuncu ile Hakan Bilal Kutlualp'in masaya oturacağı ve anlaşma zemini arayacağı öğrenildi. 
     HAKAN Şükür'ün transferini de bitirmek için kolları sıvayan Sarı - Lacivertli yönetim, yıldız oyuncunun alınamaması durumunda Kuzey Avrupa ülkelerinden uzun boylu santrfor bakacak. Bu arada transfer komitesinin Okocha'yı da tekrar geri döndürmeyi düşündüğü ve olumlu yanıt aldığı ileri sürüldü. 
     


SPOR 


























</TEXT>
</DOC>
