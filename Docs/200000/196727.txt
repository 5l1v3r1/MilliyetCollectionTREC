<DOC>
<DOCNO> 196727 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/20/spor/spo03.html </URL>
<DATE> 2003/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray işi bitirdi 
</HEADLINE>
<TEXT>

   Sarı-Kırmızılılar, Adanasporlu Necati'ye imza attırdı, ümit milli İbrahim ile de el sıkıştı 
      MURAT AKBAŞ 

   
   Garantiye aldılar 
   SARI-Kırmızılı yönetim transfer planını hayata geçirmeye başladı. Ara transferde kadrosunu güçlendirmek isteyen Galatasaray'ın, bir süredir gündemde olan Adanaspor'un golcü futbolcusu Necati'ye imza attırdığı ortaya çıktı. Bu oyuncu, ocakta alınamazsa, en kötü ihtimalle serbest kalmasının ardından sezon sonunda renklere bağlanacak. 
   
   Defansın sigortası 
   ADANASPOR'UN ümit milli oyuncusu İbrahim Yavuz'a da kanca atan yönetimin, sezon sonunda sözleşmesi bitecek olan genç yıldız ile prensipte anlaşmaya vardığı öğrenildi. İstikrarlı oyunuyla dikkat çeken, savunmanın her bölgesinde görev alabilen ve iki ayağını da başarıyla kullanan İbrahim'in defanstaki sıkıntılara ilaç olması planlanıyor. 
   
   Holiganlar saldırıyı keyifle izlemiş 
   GALATASARAY'IN 2002'de Brugge ile yaptığı Şampiyonlar Ligi maçı öncesinde Türk taraftarına saldıran 11 holiganın duruşması başladı. Brugge Ceza Mahkemesi'ndeki duruşmada savcı Clarysee, "Olayları çıkaran vahşi ve insanlık dışı saldırganlara karşı 15 ile 30 ay hapis cezası istiyorum. Şans eseri ölümden dönüldü. Bir kısmı saldırıları görüntüleyip, evlerinde zevkle seyrederek güldüklerini itiraf etmişlerdir" dedi. 
   
   
   
</TEXT>
</DOC>
