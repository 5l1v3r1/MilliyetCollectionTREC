<DOC>
<DOCNO> 172424 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/30/ekonomi/eko02.html </URL>
<DATE> 2003/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğan Yayın Holding altı ayda yarım katrilyona dayandı... 
</HEADLINE>
<TEXT>

   Doğan Yayın Holding ve bünyesindeki 23 şirketin toplam net satışları 451 trilyon lira oldu. Bu arada holding ve halka açık şirketlerinin ilk altı aylık vergi öncesi k rlarının toplamı 83.3 trilyon liraya ulaştı 
      
   Doğan Yayın Holding DYH Başkanı Mehmet Ali Yalçındağ, gruba bağlı halka açık şirketlerden Hürriyet, Milliyet ve DBR'nin yılın ilk yarı sonundaki vergi öncesi k rının yılın ilk çeyreğine göre 5 kat artış göstererek 54 trilyon liraya ulaştığını söyledi. Yalçındağ, DYH bünyesindeki 23 şirketin toplam net satışlarının 451 trilyon liraya, halka açık şirketlerin de 216.8 trilyon liraya yükseldiğini belirtti. 
   
   DYH'nin k rı 
   Yalçındağ, "Özel hesap uyguladığımız DYH'nin konsolide olmayan, kendi faaliyetlerinden elde etmiş olduğu vergi öncesi k rı 29.3 trilyon liradır. Böylelikle DYH dahil halka açık tüm şirketlerimizin 30 Haziran itibariyle vergi öncesi k rlarının toplamı 83.3 trilyon liraya yükselmiştir. Aynı şekilde yılın ilk çeyreğinde 3 trilyon lira olan vergi karşılığı, ikinci çeyrekte 5 kat artarak 19.3 trilyon liraya ulaştı" dedi. 
   
   Dinamik yönetim anlayışı 
   Yalçındağ'ın açıklaması şöyle 
   "İlk 3 ay ile ikinci 3 ay arasındaki k r artışının 5 kat oluşu, grubumuzun dinamik yapısını göstermektedir. 2001 krizinde grubumuz nasıl hızlı hareket etmiş, giderleri yeniden yapılandırarak gereken önlemleri süratle almış ise şimdi de savaş sonrası büyümeye başlayan ekonomide aynı dinamizmi göstermiş, gelir maksimizasyonunu sağlamıştır. Bunun en önemli nedeni DYH'nin iştirakleri aynı sektörde faaliyet gösteren ilk ve tek holding olmasıdır. Bu durum karar alma sürecimizi olumlu yönde etkilemekte ve hızlandırmaktadır. İkinci 6 ayda da bunun meyvelerini en çabuk toplayan grup olacağımızı düşünüyorum." 
   
   Reklamda yüzde 17 büyüme 
   Yılın ilk 6 ayında sektörün reklam gelirinin yüzde 7 büyüyerek 400 milyon dolara ulaştığını belirten Yalçındağ, "İkinci 6 ayda da reklam harcamalarının artarak, 855 milyon dolara ulaşacağını tahmin ediyoruz. Bu, dolar bazında yüzde 17 artış anlamına gelecektir" dedi. 
   Yalçındağ, yılın ilk 6 ayında, 400 milyon dolarlık toplam reklam harcamalarının, 157 milyon dolarının DYH şirketleri tarafından elde edildiğini ve DYH'nin payının da yüzde 39.25 olduğunu kaydetti. 
   
   'Sektörde örnek modeliz'    'Doğan Yayın Holding olarak ödün vermeden takip ettiğimiz yönetim ilkelerine her an sahip çıkıyoruz' diyen Yalçındağ, "Bu hedef ve ilkeleri tam olarak uygulayarak, gerek işletme prensipleri, gerek sosyal sorumlulukların yerine getirilmesi, gerek bağımsızlık, gerek etik ilkelerin hayata geçirilmesi konularında sektörümüzde örnek model oluşturuyoruz" dedi. Yalçındağ şunları söyledi 
   
   Bağımsız kalmak 
   Bütün şirketlerimiz k rlılık esasına göre çalışmaktadır. Çünkü k rlılığı, bağımsızlığımızın olmazsa olmaz şartı olarak görüyoruz. Bağımsızlıktan sağladığımız güçle, ülkenin sorunlarına yönelik konuların takibinde yayıncılığın gereklerini yerine getiriyoruz. 
   
   Sosyal sorumluluklar 
   Şirketlerimizin ana hedefi, elde ettiğimiz k rı, devletle, hissedarlarımızla paylaşmak, çalışanlarımızın hayat standartlarını yükseltmek ve vakfımız aracılığıyla çeşitli alanlarda topluma karşı sosyal sorumluluklarımızı yerine getirmektir. 
   
   Şeffaflık 
   Holding olarak konsolide bazda bağımsız denetim kuruluşları tarafından düzenli olarak denetleniyor ve sonuçları kamuya açıklıyoruz. Buna ilaveten grup bünyesinde yürütülen her türlü faaliyet çeşitli ortamlarda yerli - yabancı yatırımcılarımızla paylaşılmaktadır. Bu da bizi en şeffaf ve kurumsal yönetilen grup haline getirmiştir. 
   
   Etik ilkelere sahip çıkmak 
   Sektörün büyüğü olarak, mesleki etik ilkelerin tam olarak uygulanması konusunda başlattığımız öncülüğü daha da pekiştirmek ve sektörümüzü her türlü şüphenin üzerinde bir yere çıkarmak, ana hedeflerimiz arasındadır. 
   
   Grup içi iletişim 
   Grup olarak benimsediğimiz tüm bu ilkeleri, yönetim prensibimizin bir parçası olarak, iletişim, katılım ve ortak sorumluluk duygularımızla tüm çalışanlarımızla paylaşmaktır. 
   
   'Yolsuzlukla mücadelede kararlı olunmalı'    Mehmet Ali Yalçındağ, yolsuzlukla mücadelede hükümetin daha kararlı olması ve gerekli hukuki düzenlemeleri yapması gerektiğini belirterek şunları söyledi 
   "Bu döneme olumlu olarak damgasını vuracak çok önemli bir gelişme de yolsuzluklarla mücadele konusunda hükümetin inisiyatifi ile başlayan ve devletin bütün organlarınca hakim olan kuvvetli iradedir. Hükümetin yolsuzluklara karşı başlattığı mücadelenin genişleyerek sürdürülmesini destekliyor ve bunun Türkiye'nin her konuda önünü açacağına inanıyoruz. Yolsuzlukla mücadelede daha süratle hareket edilmesi, yolsuzluk yapanların adalet mekanizmasındaki yargılama süresinin hızlandırılması gerekmektedir. Türkiye ancak bu kararlı ve hızlı tutumla dürüst olmayanları cezalandırabilecek ve dürüstlerin aleyhine çalışan bu gayri ahlaki ve haksız rekabeti normal mecraına çevirebilecektir. Yolsuzlukla mücadelenin sadece ekonomik hayatta değil siyaset ve medya alanlarında da hepimizi rahatsız eden bu çarpık durumu düzeltecektir. İşte o nedenle hem siyasileri hem hükümeti hem bürokrasiyi hem de bağımsız kurumları yolsuzlukla mücadelede daha cesur ve daha kararlı olmaya davet ediyoruz." 
   
   En az yüzde 5 büyüme olur    Yalçındağ'ın ekonomiyle ilgili beklentileri de şöyle 
   "2003 yılında büyüme oranının en az yüzde 5 gibi gerçekleşmesini bekliyoruz. Kamu mali disiplininin devam etmesi şartıyla enflasyon beklentimiz yüzde 20 civarındadır. Faizlerin daha aşağılara çekilmesi bir zorunluluktur. Bütün bunlara bakarak, grup olarak, şu değerlendirmeyi yapıyoruz Türkiye'ye yabancı sermaye akışı 2004 yılından itibaren önemli boyutta artma potansiyeline sahiptir. AB ilişkilerinde 2004 sonrası oluşacak yeni ekonomik prensiplerin IMF programını aratmayacak kriterleri beraberinde getirecek olması ekonomik istikrar açısından ek teminattır. 2003 yılı ilkbaharından itibaren mali piyasa göstergelerinde gözlenen kalıcı iyileşme, büyüme ve kapasite kullanımındaki olumlu beklentilere destek niteliğindedir." 
   
   
</TEXT>
</DOC>
