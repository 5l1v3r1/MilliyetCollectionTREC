<DOC>
<DOCNO> 168773 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/11/son/sonspo10.html </URL>
<DATE> 2003/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Pfaff Zirvedeki sprinterlerin sihirli bir formülü yok... 
</HEADLINE>
<TEXT>

     Bayanlar ve erkeklerde 100 metre dünya şampiyonları Marion Jones ve Tim Montgomery'nin yeni antrenörleri Dan Pfaff, dünyanın zirvesindeki sprinterlerinin sihirli bir formülleri olmadığını söyledi. 
     Pfaff, Reuters'a yaptığı açıklamada, ''Onlar, dünya atletizminde şahane şeyler yapmış çok çok yetenekli kişiler'' dedi. 
     Dan Pfaff, ünlü atletlere karşı görevini, bir yol gösterici, bir danışman olarak gördüğünü kaydederek, belki bazı olumsuzlukları bertaraf edip, performanslarını daha da artırmalarına yardımcı olabileceğini söyledi. 
     3 olimpiyat şampiyonluğu bulunan Jones ve şu anda erkekler 100 metrede dünya rekorunun sahibi olan Montgomery, geçen yıl Trevor Graham ile çalışmayı bırakmıştı. 
     Geçtiğimiz ay bir çocukları dünyayı gelen şampiyon atletler, 1988 Seul Olimpiyatları'nda çalıştırdığı Kanadalı atlet Ben Johnson'ın dopingli çıkmasıyla ülkesi tarafından ömür boyu cezaya çarptırılan Charlie Francis ile çalışmaya başlamış ancak yoğun eleştiriler üzerine Pfaff'ta karar kılmışlardı. 
     1996 Atlanta Olimpiyatları'nda 100 metrede dünya rekoru kırarak şampiyon olan Kanadalı atlet Donovan Bailey'nin antrenörü olan Pfaff'ın çalıştırdığı ve uluslararası alanda başarı kazanan diğer sporcular da şunlar 
     Olimpiyatlarda 100 metrede bronz madalya alan Barbadoslu Obadele Thompson, 1999 Dünya Şampiyonası'nda yüksek atlamada 2. olan Kanadalı Mark Boswell. 
     
</TEXT>
</DOC>
