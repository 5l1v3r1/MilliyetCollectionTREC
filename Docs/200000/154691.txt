<DOC>
<DOCNO> 154691 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/06/ekonomi/eko05.html </URL>
<DATE> 2003/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan, işsizliğe 'acil proje' istedi 
</HEADLINE>
<TEXT>

AKP'nin dün gece geç saatlere kadar süren MYK toplantısına katılan Tayyip Erdoğan, 'İşsizliği önleyici projeler bekliyorum. Bana sürekli projeyle gelin' dedi 
     ABDULLAH KARAKUŞ Ankara 

     Başbakan Recep Tayyip Erdoğan, bakanlarından ve parti yönetiminden işsizliği önlemeye yönelik acil projeler hazırlamalarını istedi. Hazine Müsteşarı İbrahim Halil Çanakçı da göreve getirilmesinin ardından dün ilk defa AKP Merkez Yürütme Kurulu'nda MYK görücüye çıktı. 
     AKP MYK toplantısı dün Erdoğan başkanlığında genel merkezde gece geç saatlere kadar ekonomiyi masaya yatırdı. Devlet Bakanı Ali Babacan, Merkez Bankası Başkanı Süreyya Serdergeçti ve Hazine Müsteşarı İbrahim Halil Çanakçı, MYK'ya ekonominin son durumu ile ilgili bilgi verdi. Çanakçı göreve getirilmesinin ardından bakanlardan önce ilk defa AKP yönetimi ile bir araya gelmiş oldu. Toplantıda Serdengeçti'nin, ekonominin günden güne iyiye gittiği üzerinde durduğu öğrenildi. 
     
     'Kaybedecek zaman yok' 
     Erdoğan ise vatandaşa ekonomik gelişme konusunda söz verdiklerini belirterek, özellikle işsizliğin önlenmesine yönelik çalışmalar yapılmasını istedi. Gittiği bölgelerde vatandaşın, kendisine sürekli "işsizlik" şikayetinde bulunduğunu belirten Erdoğan, "İşsizliği önleyici projeler bekliyorum. Bana sürekli projeyle gelin. Gerekirse gece gündüz çalışın ama önüme birşey getirin" dediği öğrenildi. 
     Her hafta iki bakandan icraatları ile ilgili bilgi alan MYK üyeleri de ekonomi konusunda hükümetin hızlı çalışmasını talep etti. MYK üyelerinin toplantıda, "Vatandaş aş ve iş istiyor. Yoksulluk konusunda hızlı davranılması gerekir. Yolsuzluklarında üzerine gidilmeli. Ne yapılacaksa çabuk yapılmalı. Kaybedilecek zaman yok" dedikleri ifade edildi. 
     

</TEXT>
</DOC>
