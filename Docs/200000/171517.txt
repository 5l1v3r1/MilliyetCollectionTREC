<DOC>
<DOCNO> 171517 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/25/spor/bbas.html </URL>
<DATE> 2003/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
12 DEV ADAM VİZYONDA 
</HEADLINE>
<TEXT>

   İsveç'teki Avrupa Şampiyonası hazırlıkları dün resmen başladı. Örs, "Hedefimiz şampiyonluk" dedi 
      
   Basın toplantısı 
   A MİLLİ Basketbol Takımımız, 33. Avrupa Şampiyonası'nın 43 günlük hazırlık programına dün Polat Renaissance Otel'de düzenlenen basın toplantısı ile start verdi. 5-14 Eylül'de İsveç'teki şampiyona öncesi bir araya gelen ekibimiz Gençlik ve Spor Genel Müdürü Mehmet Atalay, Federasyon Başkanı Turgay Demirel ile Genel Menajer Doğan Hakyemez ve Coach Aydın Örs'ünde katıldığı, toplantı sonrası medyayla öğle yemeği yediler. 
   
   Erdem'e saygı 
   TMOK Başkanı Sinan Erdem'in ölümü nedeniyle saygı duruşuyla başlayan toplantıda konuşan Atalay, "Devlet, Türkiye'yi bu kadar sevindiren bir takıma destek olmaya sonuna kadar devam edecektir" dedi. Aydın Örs de 43 gün süresince eksiklerini gidereceklerini, hedeflerinin basamakları birer birer aşmak kaydıyla şampiyonluk olduğunu söyledi, "2004 Atina Olimpiyatları ise ikinci hedefimiz" diye konuştu. 
   
   İtalya'da kamp    A MİLLİ Basketbol Takımımız, İsveç'teki Avrupa Şampiyonası öncesi ilk antrenmanını bu sabah Belgrad Ormanları'nda yapacağı kros çalışmasıyla gerçekleştirecek. Mirsad ve İbrahim'in de katılımıyla tam kadro 1,5 saatlik kros çalışması sonrası Polat Otel'de dinlenmeye çekilecek ekibimiz, akşam 18.00'de Abdi İpekçi Salonu'nda kondisyon ve taktik ağırlıklı antrenman programı uygulayacak. Millilerimiz, pazar sabahı birinci etap kamp çalışmaları için İtalya'ya gidecek. 
   
   
</TEXT>
</DOC>
