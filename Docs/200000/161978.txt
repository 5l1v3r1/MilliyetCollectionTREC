<DOC>
<DOCNO> 161978 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/09/son/sondun23.html </URL>
<DATE> 2003/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Mısır da artık bizden vize istiyor.. 
</HEADLINE>
<TEXT>

     Mısır'ın Türk vatandaşları için sınır kapılarında ''bandrol vize'' uygulamasına son vererek, 1 Haziran'dan itibaren dış temsilciliklerinden vize alma zorunluluğu getirdiği bildirildi. 
     Türkiye'nin Kahire Konsolosluğu tarafından yapılan açıklamada, Mısır'ın Türk vatandaşlarına yönelik yeni uygulaması çerçevesinde, bu ülkeyi ziyaret etmek isteyen vatandaşların Mısır'ın dış temsilciliklerine başvurarak vize almaları gerektiğine dikkat çekildi. 
     Kahire Konsolosu Burç Ceylan, Mısır makamlarından resmi açıklama yapılmadığını, Kahire havaalanına gelen bazı vatandaşların şikayetleri üzerine böyle bir uygulamadan haberdar olduklarını söyledi. 
     Ceylan, son yıllarda Türkiye'den Mısır'a gelen bazı vatandaşların çalışma amacıyla İsrail'e kaçak yollardan girmeleri nedeniyle böyle bir önlemin alınmış olabileceğini belirtti. 
     
</TEXT>
</DOC>
