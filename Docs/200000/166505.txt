<DOC>
<DOCNO> 166505 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/01/guncel/gun08.html </URL>
<DATE> 2003/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Başarılı subay genç yaşta üst rütbeye 
</HEADLINE>
<TEXT>

     BARKIN ŞIK Ankara 

     Generkuymay'ın 2005'te hayata geçirmeyi hedeflediği yeni terfi sistemi, sabit olmayan bekleme süreleriyle başarılı personele genç yaşta general olmanın yolunu açarken, yetersiz personeli sosyal güvence sağlanarak "sistem dışına" çıkarmayı öngörüyor. "Devrim" niteliği taşıyan Türk Silahlı Kuvvetleri'ndeki yeni yapılanmayla ilgili bilgi veren Genelkurmay Personel Başkanı Korgeneral Hasan Iğsız, orduda gençleşmenin amaçlandığı çalışmalara 4 ay önce başlandığını belirtti. Çalışmalar sonucu oluşturulan yeni terfi sistemiyle, Harp Okulu'ndan 21 yaşında mezun olan bir teğmenin hiç yıl kaybetmeden 38 yaşında general rütbesine ulaşabilmesinin önü açıldı. Mevcut sistemde en erken 28 yılda tuğgeneral rütbesine ulaşılabiliyor. Ağırlıklı olarak altı yıl olan rütbe bekleme süresi, yeni sistemde asgari üç yıl oluyor. Belli bir rütbede üst bekleme sınırının kaç yıl olacağına ilişkin çalışmaların sürdüğü yeni sistemde rütbeler ve bekleme süreleri şöyle Teğmen - üç yıl, üsteğmen - üç yıl, yüzbaşı - üç yıl, binbaşı - üç yıl, yarbay - iki yıl, albay - üç yıl. 
     

</TEXT>
</DOC>
