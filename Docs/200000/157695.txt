<DOC>
<DOCNO> 157695 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/20/astro/index.html </URL>
<DATE> 2003/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Sosyal konularda başarı 
</HEADLINE>
<TEXT>

     Bugün akşam saatlerine kadar gökyüzü çok hevesli ve iyimser olmasa da 18 00 sonrasında sosyal konularda başarı, farklı yaklaşımlar ve iletişimde rahatlama olabilir. Koç'lar iş hayatında yoğunlar. Yaptıklarını başarı ile ortaya koyabilirler. Bunun için üstleri ile iyi anlaşmaları gerekecek. Amaçları belirlemek gerekecek. Boğa'lar verimli çalışabilecekleri bir gündeler. Değişik öneriler alabilirler. Bu arada yabancılarla ilgili konular hatta yolculuklar gündeme gelebilir. İkizler için günün ilk bölümü eğlenceli olmayabilir ama akşam keyif var. Düşüncelerini ortaya koyabilirler. Yengeç'ler ortaklaşa alanda sorumlu davranmalılar. Duygusal nedenlerle kendilerini baskı altında bulabilirler. çocuksu davranmak yerine maddi konulara önem vermek gerekiyor. Aslan'lar fazla dikkat çekemeyecekleri bir gündeler. Eldeki işlere yoğunlaşmak gerekiyor ama akşam yakın ilişkilerde daha güzel rüzgarlar esebilir. Başak'lar yapıcı olabilecekleri bir gündeler. Yaratıcı konular, çocuklarla ilgili uğraşlar gündeme gelebilir. Akşam titiz olmak durumundalar. 
     Terazi'ler son birkaç gündür huzurlu değiller ama şimdi pek çok şey onlar lehine dönebilir. Duygusal konuları bir kenara bırakarak kendi önceliklerini düşünmeliler. Akrep'lerin uğraşısı bitmiyor ve daha fazlalaşıyor. Tamamlanması gereken işler, ailevi sorumluluklar söz konusu. Bu arada harcamalara dikkat etmek gerekecek. Yay'lar maddi konularda rahat kararlar verebilecekler. Kişisel konulara öncelik vermeliler. Kısa yolculuklar ve bolca konuşma da söz konusu olabilir. Oğlak'lar dikkatli olmaları gereken bir gündeler. Parasal konularda gerçekçi davranamayabilirler. Evdeki hesap çarşıya uymayabilir. Kova'nın keyfi yerine gelecek ama bunun için akşamı beklemesi gerekiyor. Bu arada pek çok gizli şeyin de farkına varabilir. Balık'lar ortaklaşa konularda şanslılar. Ruhsal konular onları daha fazla tatmin edebilir. Arkadaşlıklarının sorumluluklarını da üstlenebilirler. 
     

</TEXT>
</DOC>
