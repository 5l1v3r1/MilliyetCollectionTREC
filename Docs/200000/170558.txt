<DOC>
<DOCNO> 170558 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/20/son/sondun20.html </URL>
<DATE> 2003/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Uçak dağa çakıldı 14 turist öldü... 
</HEADLINE>
<TEXT>

     Afrika ülkesi Kenya'da küçük bir uçağın, ülkenin ikinci yüksek dağına çakılması sonucu 12'si Amerikalı turist 14 kişi öldü. 
     Kenyalı yetkililer, dün başkent Nairobi'nin 112 kilometre kuzeyinde bulunan, 5182 metre yüksekliğindeki Kenya Dağı'nda Lenana zirvesine çakılan çift motorlu Fairchild Metro tipi uçağın çarpma anında patladığı ve parçalarının bölgeye dağıldığını bildirdi. 
     Uçaktaki 12 Amerikalı turistle Güney Afrikalı 2 pilotun yaşamını yitirdiği, cesetleri arama çalışmalarının havadan sürdürüldüğü belirtildi. 
     Uçağın, Nairobi'deki Wilson havaalanından, ülkenin kuzeyindeki Samburu ulusal parkına gitmek üzere dün öğleden sonra kalktığını kaydeden yetkililer, dağcı polislerin kaza bölgesine yarın sabah ulaşabileceğini bildirdiler. 
     Bu arada, Wilson havaalanı çalışanları, uçağın rotası ve yolcuların milliyetine ilişkin açıklama yapmadı. 
     
</TEXT>
</DOC>
