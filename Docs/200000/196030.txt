<DOC>
<DOCNO> 196030 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/17/yasam/yas02.html </URL>
<DATE> 2003/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Firari mahk mlar polisle çatıştı 
</HEADLINE>
<TEXT>

   Antalya'ya nakilleri sırasında kaçan mahk mlar, İstanbul'da polisle çatıştı. Başından yaralanan mahk m yakalanırken, iki kişi kayıplara karıştı 
      MUSTAFA KURTARAN İstanbul 
   
   Ankara Ulucanlar Cezaevi'nden Antalya Cezaevi'ne nakledilen altı mahk mdan üçü, Uşak yakınlarında nakil aracını ele geçirmiş, jandarmaya ait iki MP 5 otomatik silahı da alarak kaçmıştı. 
   Daha sonra İzmir'de bir firmaya ait 35 VHV 85 plakalı minibüsü çalan firari mahk mlardan bir kısmı, dün gece 02.00 sıralarında İstanbul'da ortaya çıktı. Biri kadın üç kişi, kendilerinden şüphelenerek araçlarını durdurmak isteyen polislere uzun namlulu silahla ateş açarak kaçmaya başladı. Bostancı'da polis ekipleri, saatlerce kovaladıkları zanlıları durdurmak için, sonunda ateş açtı. 
   
   Bir taksi gasp edip kayboldular 
   Mermilerden biri, minibüste bulunan firari mahk m Mehmet Çiçekli'yi vurdu. 
   Çiçekli'nin başından yaralanması üzerine Kozyatağı Hocayol Caddesi'inde aracı terk eden biri kadın iki kişi, arkadaşlarını bırakıp kaçtı. Daha sonra iki kişinin, Aytemiz Petrol İstasyonu'nda gaz dolduran Dursun Polat'a ait 34 TEZ 14 plakalı taksiyi gasp ettikleri haberi geldi. Bir süre sonra Yenisahra'da yeniden ortaya çıkan firari mak mlar, uzun süren kovalamacanın ardından izlerini kaybettirdi. İstanbul polisi alarma geçerken, yapılan çalışmalara jandarma istihbarat birimleri de katıldı. Başına isabet eden kurşunla ağır yaralanan Çiçekli ise Kartal Eğitim ve Araştırma Hastanesi'ne kaldırıldı. 
   
   
</TEXT>
</DOC>
