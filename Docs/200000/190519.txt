<DOC>
<DOCNO> 190519 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/22/son/sontur06.html </URL>
<DATE> 2003/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Meclis çalışmalarına kurultay molası... 
</HEADLINE>
<TEXT>

     CHP'nin yarın başlayacak olağan kurultayı nedeniyle TBMM ihtisas komisyonlarının toplantıları ertelendi, Genel Kurul da ''aç-kapa'' yöntemiyle bugün ve yarın çalışmayacak. 
     CHP'nin yarın başlayacak 30. Olağan Kurultayı, TBMM gündemini de etkiledi. İhtisas komisyonlarının bugün ve yarın yapacakları görüşmeler önümüzdeki haftaya erteledi. Genel Kurul'un da normal olarak açılacağı, ancak çoğunluğun sağlanamaması yoluyla çalışmalarını sürdürmeyeceği öğrenildi. ''Aç-kapa'' olarak bilinen bu yöntemle Başkanlık Divanı'nın Genel Kurul'da yerini almasının ardından yoklama yapılıyor ve 184 üyenin bulunmaması üzerine birleşime ara veriliyor, ikinci yoklamada da toplantı yeter sayısı bulunamazsa Genel Kurul kapanıyor. 
     CHP'li milletvekillerinin kurultaya yönelik faaliyetleri yüzünden Meclis'e gelemeyecekleri göz önüne alınarak komisyon ve Genel Kurul çalışmalarının bugün ve yarın yapılmaması yolunda AK Parti ve CHP'liler arasında görüşbirliği oluşmuştu. 
     
</TEXT>
</DOC>
