<DOC>
<DOCNO> 179116 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/30/yasam/yas01.html </URL>
<DATE> 2003/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Kafa atıp gasp yaptı 
</HEADLINE>
<TEXT>

   Arkadaşına kafa atıp parasını alan saldırgan, mahkemede kendini 'Silah kullanmadım, gasp sayılmaz' diye savundu 
      FATİH KARAÇALI Adana DHA 
   
   AdanaYenibaraj Mahallesi hastaneler civarında geçen çarşamba meydana gelen olayda, Erdeniz Demircioğlu 24 iddiaya göre arkadaşı Haluk Şahan 25 ve bir başka arkadaşıyla Serdar Özdemir'in 28 yolunu keserek para istedi. 'Yok' yanıtı üzerine sinirlenen Demircioğlu, kafa atarak Özdemir'i etkisiz hale getirdikten sonra cebindeki 3 milyon 800 bin lira ve bir paket sigarayı alarak kaçtı. 
   
   Hastanelik oldu 
   Kafa darbesiyle gözü moraran Özdemir önce hastaneye sonra da polise gitti. 
   Yakalanan Demircioğlu, çıkarıldığı mahkemece gasp suçundan tutuklanırken, Şahan hakkında da gıyabi tutuklama kararı çıkarıldı. Polis, diğer kişinin de kimliğinin belirlenmesine çalışırken, gasp yapmadığını savunan Demircioğlu ise kendisini, "Gaspta silah kullanılır. Ben sadece kafa vurdum. Bıçak veya silah kullanmadım ki gasp sayılsın" diyerek savundu. 
   
   Yasaya göre kafa da gasp    TCK'nın 'gasp' suçuna ilişkin 495. maddesine göre, bir kimse, cebir ve şiddet kullanarak ya da tehdit ederek, bir kimseyi malını teslimine, o malın kendisi tarafından zaptına zorlarsa 10 yıldan 20 yıla kadar hapis istemiyle yargılanıyor. Buna göre, 'gasp'tan h kim karşısına çıkacak olan Demircioğlu parayı tehditle bile alsa aynı maddeden yargılanacaktı. 
   
   
</TEXT>
</DOC>
