<DOC>
<DOCNO> 172678 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/31/siyaset/siy03.html </URL>
<DATE> 2003/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Gül 2004 fırsatını kaçırmayacağız 
</HEADLINE>
<TEXT>

      
   Dışişleri Bakanı Abdullah Gül, 7. AB Uyum Paketi'nin kabul edilmesiyle ilgili olarak, "Paket olarak yapacağımız şeyleri yaptık, sıra bunların uygulamasına geldi. Bunlar da uygulanacaktır. Çünkü Türkiye, çok kararlıdır, 2004 yılındaki fırsatı kaçırmayacaktır" dedi. 
   
   '2003 MEVZUATLARI BİTTİ' 
   2003 yılının mevzuatlar açısından tamamlandığını belirten Gül, AB uyum paketleri hazırlanırken, Katılım Ortaklığı Belgesi, Ulusal Program ve İlerleme Raporu'nun dikkate alındığını vurguladı. 
   Gül, MGK düzenlemesi ile ilgili bir soru üzerine de, şöyle konuştu "Mevcut yapı Anayasa'ya uygun hale getirildi. Burada da Türkiye'nin ihtiyaçları ve gerçekleri ile AB kriterleri harmonize edilmiş oldu. Önemli bir adım atıldı. Bundan sonra çıkan paketlerin, kanunların uygulaması önemlidir. Kanun çıktıktan sonra uygulanmazsa, ki bu hükümetin sorumluluğunda olan bir şeydir. Bakanlar Kurulu bu konuda çok kararlıdır." 
   
   'Düzenleme maddesi esnek'    Adalet Bakanı Cemil Çiçek, MGK Genel Sekreterliği ile ilgili düzenlemenin, "bugün öngörülmeyen hususları da karşılayabilecek" nitelikte olduğunu söyledi. Çiçek, MGK Genel Sekreteri'nin görevlerinin bir başbakan yardımcısı tarafından üstlenileceği anlamına gelen değişikliğin hatırlatılması üzerine, "MGK'nın aldığı tavsiye kararının birden fazla bakanlığı ilgindirmesi halinde birinin de bunu siyaseten götürmesi lazımdır. Onu da başbakan yardımcısı demişiz. Düzenlemede çok esnek bir ifade konuldu. MGK, aldığı tavsiye kararı gereğince yapılan toplantıda ele alınan işlemleri MGK genel sekterliğinin düzenlemesini isteyebilir. Engel yok. Bugün öngörmediğimiz hususları da rahatlıkla karşılayabilecek bir madde." 
   
   
</TEXT>
</DOC>
