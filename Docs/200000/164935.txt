<DOC>
<DOCNO> 164935 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/23/son/soneko18.html </URL>
<DATE> 2003/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Batık Endüstri Holding, merkez hizmet binasını SSK'ya önerdi... 
</HEADLINE>
<TEXT>

     Endüstri Holding, SSK'ya, 3,4 trilyon liralık borcuna karşılık merkez hizmet binasını Bir süre önce holding yetkilileri, düzenledikleri basın toplantısında 10 binin üzerinde ortaktan toplanan 350 milyon dolara yakın paranın yaklaşık 300 milyon dolarının batırıldığını açıklamıştı. 
     Basın toplantısının ardından holdingin kurtarılması için öncelikle borçlardan kurtulmak isteyen yeni yönetim, merkez binasını 5 trilyon liraya satışa çıkardı. 
     Endüstri Holding Genel Koordinatörü Ramazan Arıkan, merkez binasını satmak için yüzlerce broşür bastırdıklarını ancak kimsenin binaya talip olmadığını söyledi. 
     Şu anda en önemli sorunlarının vergi ve SSK'ya olan borçlar olduğunu belirten Arıkan, ''3,4 trilyon lira SSK, 850 milyar lira da vergi borcumuz bulunuyor. Satamadığımız merkez binasını, borcumuza karşılık SSK'ya önerdik. Vergi borcu için de Defterdarlığa Meram İlçesi'ndeki misafirhanemizi teklif ettik'' dedi. 
     Arıkan, Derbent'te Aksu Yem Fabrikası, Ereğli Yolu'nda Akmeram Mermer Fabrikası, Ladik'te Site Tuğla Fabrikası'nın tam kapasite ile çalışmasını sağladıklarını ifade ederek, borçlardan kurtulduktan sonra diğer fabrikaları da faal duruma geçireceklerini bildirdi. 
     
</TEXT>
</DOC>
