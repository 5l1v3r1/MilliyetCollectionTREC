<DOC>
<DOCNO> 164889 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/23/son/sondun16.html </URL>
<DATE> 2003/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Saç analizi Friedman'ın kokainman olduğunu ortaya koydu 
</HEADLINE>
<TEXT>

     Almanya Yahudiler Merkez Konseyi Başkan Yardımcısı Michel Friedman'ın kokain kullandığının saç analizi sonucu ortaya çıktığı bildirildi. 
     Bild gazetesi, Friedman'ın, kokain testi yapılması amacıyla verdiği bir tutam saçta kokain izine rastlandığını yazdı. 
     Kokain testi sonuçlarının açıklandığı 4 sayfalık raporda, Friedman'ın ''arada bir'', ancak 6 aydan fazla bir süre kokain kullandığının belirlendiği belirtildi. 
     Friedman'ın bu durumda yargılanıp yargılanmayacağı henüz kesinlik kazanmadı. Friedman'ın, kokaini az miktarda sadece kendisinin kullandığının ortaya çıkması durumunda yargılanmayabileceği, ancak çok miktarda kullanarak ticaretini yaptığının belirlenmesi durumunda cezalandırılabileceği kaydedildi. 
     Berlin Savcılığı, Friedman hakkında uyuşturucu madde yasasını ihlal etmekten soruşturma başlatıldığını açıklamıştı. 
     
</TEXT>
</DOC>
