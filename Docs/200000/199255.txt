<DOC>
<DOCNO> 199255 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/02/son/soneko14.html </URL>
<DATE> 2003/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
TÜPRAŞ özelleştirmesi için Petrol Piyasası Kanunu bekleniyor... 
</HEADLINE>
<TEXT>

     Tüpraş'ın özelleştirilmesinde, revize tekliflerin alınması için Petrol Piyasası Kanunu'nun Meclis'ten geçmesi beklenirken, ihale sürecinin 20 Aralık öncesine kadar bitirilmesi hedefleniyor. 
     Tüpraş'a teklif veren firmaların bilgi odasına data room girişleri sürerken, firmalardan gelen yazılı sorular Özelleştirme İdaresi Başkanlığı ÖİB tarafından cevaplandırılıyor. 
     Teklif sahibi firmalardan revize tekliflerin alınması için Meclis'te Çarşamba günü ele alınması beklenen Petrol Piyasası Kanunu'nun çıkmasının beklendği ifade edilirken, bu kanunun çıkacağı beklentisinin tekliflere olumlu yansıdığı ifade ediliyor. 
     Tüpraş'ın tekliflerinin açılması için kesin bir tarih bulunmamakla birlikte, Başkan Metin Kilci'nin Washington'daki temasları nedeniyle Tüpraş ihalesinin bu hafta sonuçlandırılmasının güç olduğu belirtiliyor. 
     İhale sürecinin tamamlanmasına için bu ayın ortaları hedeflenirken, ihale sürecinin yabancı yatırımcıların noel tatiline gireceği 20 Aralık tarihine kadar bitirilmesi hedefleniyor. 
     Tüpraş'taki ihale yönteminin ise gelen teklifler doğrultusunda ihale komisyonunca belirleneceği vurgulanıyor. 
     
     BAŞKAN YARDIMCILARININ GÖREV DAĞILIMI 

     Bu arada, ÖİB'de yeni atamaların yapılmasının ardından başkan yardımcılarının görev dağılımı da netleşti. 
     Telekom ve Dünya Bankası Sosyal Destek Projesi Başkan Kilci'nin uhdesinde kalırken, yeni başkan yardımcılarından Sami Ölmeztoprak, Sümer Holding, Türkiye Demir Çelik İşletmeleri, Türk Şeker, Kütahya Şeker A.Ş., Amasya ve Kayseri Şeker Fabrikaları ile Tekel'den sorumlu olacak. 
     Tüpraş, Esgaz, Bursagaz, TDİ, Ataköy Grubu, Karadeniz Bakır İşletmeleri, Eti Bakır ve Çayeli Bakır Hasan Köktaş'ın, Seka, Gerkonsan ve araç muayene istasyonları da İsmail Destan'ın sorumluluğuna verildi. 
     Başkan yardımcılarından Osman İlter, THY, KTHY, Eti Gümüş, Eti Elektrometalurji, Eti krom, Milli Piyango, Petkim, Divhan, Erdemir ve iştiraklerden, Kenan Işık ise Tügsaş, Eti Aliminyum, Kemerköy, Yeniköy Elektrik Üretim A.Ş., enerji üretim tesisleri ile dağıtım bölgelerinin özelleştirilmesi işlemlerinden sorumlu durumda bulunuyor. 
     
</TEXT>
</DOC>
