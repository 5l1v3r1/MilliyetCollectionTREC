<DOC>
<DOCNO> 190102 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/21/son/sondun14.html </URL>
<DATE> 2003/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Topraksız köylüler eski başkanın arazisini işgal etti 
</HEADLINE>
<TEXT>

     Bolivya'da topraksız köylüler, hafta sonunda eski Devlet Başkanı Gonzalio Sanchez de Lozada'nın eşi Ximena Iturralde'nin ailesine ait bir mülkü işgal etti. 
     Toprak Bakan Yardımcısı Henry Oporto, La Paz'da yaptığı açıklamada, topraksız köylülerin cumartesi akşamı La Paz'ın 80 kilometre güneyindeki 1800 hektarlık mülke girdiğini ve tesislere zarar verdiğini belirtirken, işgalci köylülere bu mülkü terk etmeleri için 24 saatlik süre verileceğini söyledi. 
     Oporto, ''Kendi rızalarıyla çıkmazlarsa, ülke kanunlarına uygun olarak güvenlik güçleri duruma müdahale edecek'' dedi ve Angel Duran başkanlığındaki ''Topraksız Köylüler Örgütü''nü, istifa eden Sanchez de Lopada'nın ülkeden ayrılmasını, siyasi olarak nitelediği bu eylemi düzenlemek için fırsat bilmekle suçladı. 
     Eski başkanın eşinin toprakları, toprakların bir kısmının işlenmediğini söyleyen aynı örgüt üyeleri tarafından Temmuz'da da işgal edilmişti. 
     Serbest pazar ekonomi politikaları yüzünden Sanchez de Lozada'nın istifa etmesini isteyenler ile askerler arasında çıkan çatışmalarda 86 kişi ölmüş, kanlı çatışmaların ardından Sanchez de Lozada istifa etmişti. 
     
</TEXT>
</DOC>
