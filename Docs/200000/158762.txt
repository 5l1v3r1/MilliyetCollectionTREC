<DOC>
<DOCNO> 158762 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/25/guncel/gun03.html </URL>
<DATE> 2003/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Onlar üzüm değil, hurilerin gözleri... 
</HEADLINE>
<TEXT>

     SELMAN EKİCİ Ankara 

     Diyanet İşleri Başkanlığı, Christoph Luxemberg takma adını kullanan ve "Cennette büyük gözlü huri diye bahsedilen şeyin aslında beyaz üzümler olduğu"nu iddia eden Alman bilim adamını yalanladı. 
     Diyanet'ten yapılan açıklamada, cennette varlığı kabul edilen kadınların ismi olarak kullanılan "huri" kelimesinin Kuran'da dört ayrı yerde "hur" şeklinde geçtiği belirtilerek, şöyle denildi 
     "Kuran'da geçen hur kelimesine cümle bütünlüğü içinde bakıldığında, üzüm anlamına gelmediği anlaşılmaktadır. Huri kelimesinin üçü 'iri kara gözlü' anlamına gelen 'in' kelimesine bitişik olarak Kuran'da yer almaktadır." Açıklamada, hurilerle ilgili şu ayetlere de yer verildi 
     
     HURİLER EŞ OLUYOR 
     "İşte böyle. Ayrıca onları iri siyah gözlü hurilerle evlendirmişizdir Duhan Suresi 54. ayet . Biz onlara iri gözlü güzel hurileri eş olarak vermişizdir Tur Suresi 20. ayet . Onlar için saklı inciler gibi, iri gözlü huriler de vardır. Vakıa Suresi 22,23. ayetler " 
     
     

</TEXT>
</DOC>
