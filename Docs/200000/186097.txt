<DOC>
<DOCNO> 186097 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/03/ekonomi/eko03.html </URL>
<DATE> 2003/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Otomotiv ihracatında 9 ayda 5.1 milyar dolarlık tarihi rekor 
</HEADLINE>
<TEXT>

   2002'de 4.8 milyar dolarlık ihracat gerçekleştiren otomotiv sektörünün bu yılın 9 ayındaki ihracatı 5.1 milyar doları aştı 
   
   Ekonomik kriz nedeniyle dış pazarlara yönelen Türk otomotiv sektörünün ihracatı, yılın dokuz ayında yüzde 57.9 oranında artarak 5.1 milyar doları aştı. 
   Sektör, yılın son çeyreğine girmeden yakaladığı bu başarı ile 2002'nin tamamında yapılan 4.8 milyar dolarlık ihracat rakamını geride bıraktı. 
   Uludağ İhracatçı Birlikleri UİB verilerinden derlenen bilgiye göre, ihracat kalemleri arasında yan sanayii, yılın dokuz ayında yüzde 27.9 oranında artarak 1 milyar 748 milyon 148 bin dolar ile ilk sırada yer alırken, bunu 1 milyar 487 milyon 877 bin dolar ile binek otomobiller, 813 milyon 850 bin dolar ile de eşya taşımaya mahsus motorlu taşıtlar izledi. 
   1990'ların ortalarına kadar milyon dolarlarla ifade edilen Türk otomotiv sektörünün ihracatı, 1995'te 1.2 milyar, 1996 ve 1997'de 1.5 milyar, 1998'de 1.7 milyar, 1999'da 2.4 milyar, 2000'de 2.6 milyar, 2001'de de 3.8 milyar, 2002'de ise 4.8 milyar dolar olarak gerçekleşmişti. 
   
   Tank ihracatı da arttı 
   Bu yılın ilk dokuz ayında en fazla ihracat artışı, tanklar ve zırhlı savaş taşıtları ile traktörlerde gerçekleşirken, sadece hava ve uzay taşıtları ile özel amaçlı diğer çekicilerin ihracatında gerileme yaşandı. Ocak - eylül döneminde, yüzde 57.8'lik artışla 5 milyar 150 milyon 655 bin dolara yükselen ihracat, geçen yılın aynı döneminde ise 3 milyar 262 milyon 860 bin dolarda kalmıştı. 
   Sektör, yılın dokuz ayında 16 serbest bölgenin yanı sıra, 168 ülke ve özerk bölgeye ihracat gerçekleştirdi. Yoğun olarak Avrupa ülkelerine yapılan ihracatta, Almanya yüzde 42.5'lik artışla 868 milyon 622 bin dolar ile ilk sırada yer alırken, bu ülkeyi İtalya, Fransa ve İspanya izledi. 
   Sektör, bu dönemde Botsvana, Myanmar Burma , Burundi, Cebelitarık, Doğu Timor, Marshall Adaları, Melilla, Mozambik, Orta Afrika Cumhuriyeti, San Marino, El Salvador, Fransız Polinezyası, Gambiya, Guyana, İngiliz Virjin Adaları, Filistin ve Swaziland ile TÜBİTAK, Trakya, Adana Yumurtalık ve Kocaeli serbest bölgelerine ilk kez ihracat yaptı. 
   
   İhracatta otomotiv yan sanayii "nde    Yan sanayi haracatı 1.7 milyar dolar Mal grubu Miktar bin dolar Değişim Otomotiv yan sanayii 1.748.148 27.9 Binek otomobiller 1.487.877 65.5 Eşya taşımaya mahsus mot.taş. 813.850 101.1 Otobüs - midibüs - minibüs 380.654 56.3 Gemiler ve suda yüzen taş. 372.222 102.9 Tanklar ve zırhlı savaş taş. 152.586 389.3 Trakt"rler 110.204 267.8 Çekiciler 21.332 15.6 İki tekerlekli taşıtlar 21.917 74.2 Demiryolu taşıtları 13.011 87.3 Hava ve uzay taşıtları 12.494 -63.1 zel amaçlı motorlu taşıtlar 16.165 21.8 zel amaçlı diğer çekiciler 188 -18.5 
   
   En yüksek ihracat Almanya'ya lke Bin dolar Değişim Almanya 868.622 42.5 İtalya 569.213 35.9 Fransa 548.494 30.7 İspanya 257.144 144.5 İngiltere 258.814 60.1 İstanbul Deri Serb. B"l. 151.205 17.0 Malezya 150.928 352.9 Yunanistan 129.086 270.8 Rusya Fed. 126.336 100.9 İsrail 126.257 80.4 
   
</TEXT>
</DOC>
