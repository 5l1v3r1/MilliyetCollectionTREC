<DOC>
<DOCNO> 152955 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/28/son/sondun21.html </URL>
<DATE> 2003/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünyanın en pahalı ayakkabısı satışta... Tam 1 milyon dolar.. 
</HEADLINE>
<TEXT>

     Hayal gücü bir yandan alım gücü öbür yandan... 
     Dünyanın en çılgın alışverişini yapacak müşteri bekleniyor. Çünkü bu ayakkabıyı almak biraz da cesaret istiyor. 
     Dünyanın en pahalı ayakkabısı İngiltere'nin başkenti Londra'da satışa sunuldu. Ünlü model Nichola Churchwood'un tanıttığı ve fiyatı 1 milyon dolar olarak açıklanan ayakkabıyı Harrod's mağazasının Londra'daki dükkanı satacak. 
     Ancak ayakkabı deyip geçmeyin. Hayallerin ayakkabısının üzerinde 642 adet yuvarlak ve oval yakut taşı ve platinyum bulunuyor. 
     Ayakkabının ünlü klasik film "Oz Büyücüsü"nde giyilen terliklerden esinlenerek üretildiği açıklandı. 
     Herşey güzel ancak bu ayakkabıyı satın alan kişinin nasıl giyeceği, sokağa ayağında açıkta bir servet taşıyarak çıkıp çıkamayacağı bilinmiyor.. 
     Çünkü ayakkabıyı mağazada korumak için bile iki koruma 24 saat aralıksız görev yapıyor... 
     




</TEXT>
</DOC>
