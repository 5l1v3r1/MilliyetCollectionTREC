<DOC>
<DOCNO> 182378 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/15/yasam/yas02.html </URL>
<DATE> 2003/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Gençliğini yaktılar 
</HEADLINE>
<TEXT>

   Otomobilin içinde sevgilisiyle sohbet eden 15 yaşındaki S.S.'nin yüzüne asit atan üç kişi genç kızın yüzünü tanınmaz hale getirdi 
      GÜRKAN AKGÜNEŞ İstanbul 
   
   Taksim'de otomobil içinde sohbet eden iki sevgili, üç kişinin asitli saldırısına uğradı. Saldırı sonucu 15 yaşındaki genç kızın yüzü tanınmayacak hale geldi. 
   Taksici Fuat Emin Hüseyinoğlu, önceki gün Edirne'den gelen 15 yaşındaki kız arkadaşı S.S ile gecenin ilerleyen saatlerinde aracıyla Cihangir Firuzağa Camii Meydanı'na gitti. İki genç araçta otururken, önlerine park eden araçtan üç kişi inerek yanlarına geldi. 
   
   Camı kapatmakta gecikti 
   Kendilerine zarar gelebileceğini düşünen Hüseyinoğlu camları kapatmak istedi ama geç kaldı. Saldırganlar ellerindeki kapta bulunan bir sıvıyı içeri doğru fırlattı. Asitli sıvı S.S'nin yüzünün sağ tarafını yakarken, Fuat Emin Hüseyinoğlu'nun da çeşitli yerlerinde yanıklar oluştu. 
   Hüseyinoğlu tarafından hastaneye götürülen S.S'nin bir gözünün de atılan sıvı nedeniyle zarar gördüğü bildirildi. Polis, saldırganların kullandığı kimyevi maddeyi belirlemek için taksiden örnekler aldı. Öte yandan Hüseyinoğlu, S.S'nin kız arkadaşı olduğunu belirterek, genç kızın son zamanlarda sürekli öldürülmekten bahsettiğini söyledi. 
   
   
</TEXT>
</DOC>
