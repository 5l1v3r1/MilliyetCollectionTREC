<DOC>
<DOCNO> 152729 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/27/spor/spo02.html </URL>
<DATE> 2003/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
RÜŞTÜ, BARCA'DA 
</HEADLINE>
<TEXT>

Barcelona, transfer listesinde milli kaleciyi ilk sıraya koydu. Kulübe yakınlığı ile bilinen El Mundo Deportivo gazetesi Hasan Şaş'a da kadroda yer verdi 
     MEHMET ÇİFTÇİ 

     İSPANYA'DA kötü bir sezon geçirerek şampiyonluk ümitlerini yitiren Barcelona, gelecek sezonun transfer listesinde Rüştü ve Hasan Şaş'a da ilk onbirde yer verdi. Yeni sezonda, yeni bir yapılanmaya gidecek olan Barcelona'da, yönetime yakınlığı ile bilinen El Mundo Deportivo gazetesinin ele geçirdiği listede, iki oyuncumuzun adı ön plana çıktı. 
     ÖNÜMÜZDEKİ ay başkanını seçecek olan Katalan ekibi, transfer çalışmalarına hız verecek. İlk etapta Rüştü ve Hasan Şaş'ın yanı sıra Arsenal'den Bergkamp, Feyenoord'dan Van Hooijdonk gibi yıldızlara da teklif götürülecek. Barcelona Başkanı Reyna'nın özellikle Rüştü'nün transferinde aceleci davrandığı öğrenildi. 
     
Otele veto      FENERBAHÇE Kulübü'nün Divan Kurulu olağan toplantısı dün İSTEK Vakfı Semiha Şakir Lisesi Konferans Salonu'nda yapıldı. Denetleme Kurulu, borcun 54 milyon 529 bin dolar olduğunu, alacakların ise 26 milyon 750 bin doları bulduğunu açıkladı. Borcun 20 milyon dolarının ise banka borcu olduğu belirtildi. 
     BAŞKAN Aziz Yıldırım'ın, inşaat çalışmaları süren sosyal tesisler binasının yerine kulübe gelir getirecek bir otel yapılması fikrini, toplantıda söz alan üyelerin büyük bir kısmı uygun görmedi. Kulüpte 40 yılını dolduran üyelere Yıldırım birer plaket verdi. Hulki İlgün, plaketi aldıktan sonra gözyaşlarını tutamadı. 
     


SPOR 





























</TEXT>
</DOC>
