<DOC>
<DOCNO> 199338 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/02/son/sontur11.html </URL>
<DATE> 2003/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Havalar soğuyacak... 
</HEADLINE>
<TEXT>

     Soğuk hava yavaş yavaş etkisini göstermeye başlıyor. Bazı bölgelerde kar yağışı sürerken, hava sıcaklığı 2-6 derece arasında düşecek. 
     Bugün kuzey kıyılarımızda görülen yağışlı hava, bu gece ve yarın iç ve güney bölgelerde etkili olacak. Yağışlar iç kesimlerin yüksek yerlerinde karla karışık yağmur şeklinde olacak. 
     Yarın öğleye kadar yurdun Kuzey, İç ve Doğu kesimleri parçalı yer yer çok bulutlu, Marmara'nın Doğusu, Batı ve Orta Karadeniz, İç Anadolu'nun Kuzeyi ve Afyon ile Kütahya çevreleri yağışlı, diğer yerler az bulutlu geçecek. Yağışlar yağmur, yarın Batı Karadeniz ile İç Anadolu'nun Kuzey'inde karla karışık yağmur ve kar şeklinde olacak. İç ve Doğu kesimlerinde sabah saatlerinde sis görülecek. Hava sıcaklığı, yurdun kuzey ve iç kesimlerinde 2-6 derece azalacak, diğer yerlerde önemli bir değişiklik olmayacak. 
     
     Çarşamba 

     Karadeniz, İç Anadolu ve Akdeniz'de yağmur görülürken, İç Anadolu ve Batı Karadeniz'in iç kesimlerinde kar yağışı bekleniyor. Diğer tüm bölgelerimiz parçalı bulutlu. 
     
     Perşembe 

     Karadeniz ve Akdeniz bölgeleri yağmurlu, Niğde çevreleri kar yağışlı geçecek. Doğu Anadolu'nun güneyi ve Ege bölgelerinde güneş yüzünü gösterirken, diğer yerler parçalı bulutlu olacak. 
     
     Cuma 

     Doğu Karadeniz yağmurlu, Karadeniz ve Doğu Anadolu Bölgesi parçalı bulutlu. Diğer tüm bölgeler açık. İç Anadolu, İç Ege ve Marmara'da sis görülecek. 
     
</TEXT>
</DOC>
