<DOC>
<DOCNO> 164803 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/23/astro/index.html </URL>
<DATE> 2003/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Dikkatli olunmalı 
</HEADLINE>
<TEXT>

     Bugün gökyüzünde iki sert etkili gezegen rahat açı kurarken daha dikkatli olmalıyız. Denizler, sularla ilgili sorunlar öne çıkabilir. Gereksiz risklerden uzak kalınmalı. Koç’lar için dikkat çeken bir gündeyiz. Yeni adımlar atmak ve kişisel konularla yakından ilgilenmek gerekiyor ama yanlış anlamalar da mümkün. Boğa’lar bilgi sahibi olmadıkları konularda büyük adımlar atmamalılar. Hiç hesapta olmayan engellerle karşılaşabilirler. Beklemede kalmak en iyisi. İkizler farklı görüşleri bir araya getirmek zorunda. Grup çalışmalarında ortaya çıkabilecek görüş ayrılıklarına önem vermek gerek. Gereksiz sözler ilişkileri yıpratabilir. Yengeç’ler haftaya iş konusunda yeni hedefler ve sorumluluklarla giriyorlar. Tamamlanması gereken çok iş olabilir. Yeni kararlar almaları ve bunları savunmaları gerekebilir. Aslan’lar akıcı bir gündeler ve şans onlardan yana. Bununla birlikte detaylara biraz önem verseler çok iyi olacak. Başak’lar gün boyunca ilişkilere önem vermeliler. Duygusal alanda kendilerini yeteri kadar iyi anlatamayabilirler. Borç alacak konularına da özen göstermek gerekli. 
     Terazi’ler dengede kalabilmek için başkalarının görüşlerine ihtiyaç duyabilir. Tek başına hareket etmek pek kolay değil. Tartışmalarda uzlaşıcı olması faydalı olacak. Akrep’ler günlük işlere, beklenmeyen detaylara özen göstermeli. Bu arada sağlık ya da düzen gerektiren konularla daha fazla uğraşmak zorunda kalabilirler. Yay’lar iyimser bir havadalar ama aslında büyük risklere girmemeliler. Aşırı tepkiler yüzünden maddi kayıplar olabilir. Oğlak’lar dikkatli olmaları gereken bir gündeler. Enerjik davranmak ve hızlı hareket etmek gerekiyor. Bu arada ev ve yerleşimle ilgili konular da uğraştırıcı olabilir. Kova’lar sık sık fikir değiştirebilirler. Yakın çevrelerinde olup bitenlere dikkat etmeliler. Kısa yolculuklarda da önlemci olmak faydalı. Balık’lar harcamalarını dengelemek zorunda. Elde olmayan nedenlerle bazı çıkışlar olabilir. 
     
     
     

</TEXT>
</DOC>
