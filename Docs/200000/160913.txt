<DOC>
<DOCNO> 160913 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/04/spor/spo01.html </URL>
<DATE> 2003/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Hakan'a Luce vetosu 
</HEADLINE>
<TEXT>

Rumen hoca, yöneticilerle yaptığı görüşmede Hakan Şükür'ü istemediğini, yabancı bir santrforun alınması gerektiğini söyledi. Milli oyuncunun transfer dosyası kapatıldı 
     BİLAL MEŞE 

     Rüzg r kesildi 
     BEŞİKTAŞ'TA şampiyonluk sonrası esen Hakan Şükür rüzg rı çabuk kesildi. Sergen ve İlhan Mansız'ın takımda görmek istedikleri milli golcünün transferine Teknik Direktör Mircea Lucescu karşı çıktı ve bu oyuncunun alınmasına gerek olmadığını söyledi. Rumen teknik adam yönetim ile yaptığı toplantıda Hakan Şükür'ün yerine yabancı bir santforun Siyah - Beyazlı renklere bağlanması için de rapor verdi. 
     
     Yönetim zam yaptı 
     ASBAŞKAN Kıvanç Oktay dün yaptığı açıklamada, Hakan Şükür'ün gündemlerinde olmadığını belirtti, "Böyle bir transferi kesinlikle düşünmüyoruz. Kadromuzda İlhan ve Ahmet Dursun gibi iki iyi golcü var. Ayrıca Altay'dan Sinan'ı da aldık" ifadesini kullandı. Bu arada Beşiktaş yönetimiyle iki yılı opsiyonlu üç yıllık sözleşme yapan Lucescu'nun yıllık 1 milyon 750 bin dolar alacağı öğrenildi. 
     
Kartal'ın heykeli dikildi      BEŞİKTAŞ Belediyesi tarafından, Köyiçi ve Kültür Merkezi karşısında yaptırılan iki kartal heykelinin açılışına Başkan Serdar Bilgili de katıldı. Bilgili, 100. yılında şampiyonluğa ulaşmış bir takımın başkanı olmaktan mutluluk duyduğunu kaydederek, Beşiktaş Belediye Başkanı Yusuf Namoğlu'na zaferlerini ölümsüzleştirdiği için teşekkür etti. Bu arada Eminönü Belediye Başkanı Lütfi Kibiroğlu, başarılarından dolayı Lucescu'ya çini bir tabak hediye etti. 
     
Okan-İbrahim ısrarı      ORHAN YILDIRIM 

     BAŞKAN Serdar Bilgili ile önceki gün bir araya gelen Teknik Direktör Lucescu iki oyuncunun transferi konusunda ısrarcı davrandı. Yönetimin bonservisi olmayan isimlerin üzerinde durmasına rağmen Lucescu, "Size hak veriyorum. Ancak İbrahim Toroman ile Okan Koç için sizlerden ayrıcalık istiyorum" diye konuştu. 
     FATİH Terim'in de önceki akşam görüştüğü Okan'a Gençlerbirliği Başkanı İlhan Cavcav'ın vize vermediği öğrenildi. Beşiktaş, Bursasporlu Okan Yılmaz için de Cim-Bom'la transfer yarışına girdi. Lucescu, Tümer, Yasin, Ali Eren, Bayram, Tamer, Tolga ve Ahmet Dursun gibi oyuncuların takas yapılabileceğini belirtti. 
     

</TEXT>
</DOC>
