<DOC>
<DOCNO> 167536 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/06/dunya/dun02.html </URL>
<DATE> 2003/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Casusluğun tadı kaçtı 
</HEADLINE>
<TEXT>

     Moskova Milliyet 

     Rusya'nın Baltık Donanması'nın düzenlediği tatbikat sırasında yaşanan bir olay, casusluğun artık tadının kalmadığını gösteriyor. 
     Tatbikatı Rusya Devlet Başkanı Vladimir Putin ve konuğu Polonya Devlet Başkanı Aleksandr Kwasniewski da izliyordu. Birden Almanca konuşmalar duyan Putin, şaşkınlık içinde Deniz Kuvvetleri Komutanı Amiral Vladimir Kuroyedov'a dönerek, "Kim bunlar " diye sordu. Kuroyedov, "Almanlar. Casus gemileri çok yakınımızda. Bizi izliyorlar. Biraz daha yakınlaşıp savaş gemimizin fotoğrafını çekmek istiyorlar" diye cevap verdi. Putin'in yüzündeki şaşkınlık ifadesini gören Amiral, ekleme gereği hissetti, "Görevi bizim hakkımızda istihbarat toplamak olan gemi sürekli bu bölgede dolaşıyor, görevini de iyi yapıyor. Biz izin versek de, vermesek de geminin fotoğrafını çekecekler." Açıklamayı yeterli bulan Putin, başka bir soru sormadı. İzni alan Alman casus gemisi, Rus savaş gemisi Amiral Şapoşnikov'a yaklaşarak istediği fotoğrafı çekti. 
     

</TEXT>
</DOC>
