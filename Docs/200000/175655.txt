<DOC>
<DOCNO> 175655 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/14/yazar/yilmaz.html </URL>
<DATE> 2003/08/14/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Yiğit söylüyor BDDK uyuyor mu 
</HEADLINE>
<TEXT>

   
   Bankacılık operasyonları ile musluk kapatılınca, hortumdan akan paralar kesildi ve dönemin 'dostları' arasında kavga başladı. 
   Bunun en somut örneği geçtiğimiz günlerde basına da yansıyan, sosyetenin tanınmış simalarından Kemal Gülman ile bankası fona devredilen müteahhit Korkmaz Yiğit arasındaki "çok renkli" borç - alacak mesesiydi. 
   Gülman ve Yiğit Zincirlikuyu'da "Yeşil Vadi" konutları pojesinde ortaklardı. Projenin ortaları arasında öldürülen tefeci Niso Malki, işadamı Zeynel Abidin Erdem, İshak Baruh, Hayim Aktel de bulunuyordu. 
   Yiğit'in vücut kimyası bozulunca ortada ne proje, ne de inşaat kağıt üzerinde satış yaptıkları evlerin borçları kalmıştı. 
   İddiaya göre Yiğit parasını peşin yatıran müşterilerine ödeme yaparken, Gülman seyirci kalıyordu. 
   
   Nasıl anlaştılar    Gülman, Yiğit'in kendisinden 24 milyon dolar alacağı olduğunu ve bu alacağını da Kastelli adıyla anılan Cevher Özden'e devrettiği iddialarını, resmi tutanaklara geçirdi. Gülman'ın savcılığa yaptığı suç duyurusuna göre Özden ve Yiğit, tahsilat için "ülkücü" Kürşat Yılmaz'ı da devreye sokmuşlardı. Gülman bu olayın basına yansımasından sonra, "tehdit" edildiği yönündeki savcılık ifadesini geri aldı. 
   Özden ortalık kızışınca, Kemal Gülman'a bir mektup yazdı 
   "Kemal Efendi, 26 Temmuz 2003 tarihinden bugüne Vatan gazetesinde yayınlanmış bulunmakta olan ve tamamen sizin hayalinizden çıkan senaryoları okumaktayım... 
   Israrla borcum yok bu adam Korkmaz Yiğit yalan söylüyor dedin. Sana hakemlerinizden kime müracat edelim ve onun kestiği raconu kabul edelim deyince, 'Prof. Ersin Çamoğlu'nun ifadesini kabul ederim' dedin. Bunun üzerine Avukat Çetin Yıldırımakın 18 Temmuz 2003 günü Özden, Yiğit ve Gülman Yıldırımakın'ın ofisinde biraraya gelmişti , Çamoğlu ile telefon görüşmesi yaptı, senin Korkmaz Yiğit'e borçlu olduğunu ısrarla ifade etti ve daha da öteye giderek Korkmaz'ın parasının üzerine oturmak istiyor dedi. Sana sorduğumuzda 'Bu da yalan konuşuyor' dedin. 'Sen yalan söylüyorsun', bu parayı 2 gün zarfında ödeyip ödemeyeceğini sakin ve dürüst bir üslupta söyledim. Borcun olan 5 milyon doları ödememek için türlü yalanlar ve atraksiyonlar yapıyorsun..." 
   Özden'in mektupda trilyonluk alışverişlere imza atan Gülman'ın adresini yazarken, "Esnaf" demesine de güldüğümü belirtmeden geçemeyeceğim. 
   Esnaflığın bir tavır olarak tanımlanmaya başlandığı gözden kaçmıyor. 
   
   BDDK takip etti mi    Bankacılık Denetleme ve Düzenleme Kurulu'nun BDDK dikkatini çekmek istiyorum. 
   Yiğit, 7 Ağustos 2003 tarihinde savcılığa verdiği ifadede Gülman'dan alacaklı olduğunu söylüyor. Ayrıca Yiğit, Vatan gazetesine verdiği demeçte, Gülman'dan alacağının 5 milyon 884 bin dolar, Kastelli'ye ise borcunun 4.5 milyon dolar olduğunu belirtiyor. 
   Özden de aynı tarihte savcılığa Gülman'a borcun 5 milyon dolar olduğunu beyan eden ve yukarıda alıntı yaptığım mektubunu, delil olarak sunuyor. 
   Yiğit'in Gülman'dan böyle bir alacağı varsa, BDDK'ya bildirmesi gerekmez miydi 
   BDDK'nın bu olayı ihbar kabul edip alacağın peşine düşmesi gerekmez mi 
   Gülman'ın savcılığa yaptığı suç duyurusunda kendisinden "24 milyon dolar" istendiğini belirtmişti. Böylesi büyük bir rakam hangi "işin" karşılığı doğmuş olabilir, onu da devletin takip etmesi gerekmez mi 
   Hortumlanan paraların adresini, Kürşat Yılmaz kareye girince mi öğreneceğiz 
   
      
   
</TEXT>
</DOC>
