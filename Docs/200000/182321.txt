<DOC>
<DOCNO> 182321 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/15/astro/index.html </URL>
<DATE> 2003/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Maddi konularda başarı 
</HEADLINE>
<TEXT>

   
   
   Boğa burcundaki Ay'ın uyumlu açıları maddi konularda başarı gösteriyor. Sabırlı olmak başarı getirecek. Ortaklaşa amaçlar için uygun enerjiler var. Koç'lar bütçelerinin sınırları içinde kalmaya çalışmalılar. Günün ilk yarısında atacakları adımlar daha sonra kazançlar getirebilir. Boğa'lar biraz sabırlı olmalılar. Yeni başlangıçlar ve kişisel konularda girişimler söz konusu. Duygusal açıdan iniş çıkışlar olabilir. İkizler daha önceki hatalarından kurtularak iş hayatında rahat hareket edecekler. Beklenmedik destekler de söz konusu. Yengeç'ler rahat hareket edebilecekleri bir gündeler. Ortaklaşa konularda destek var. Grup çalışmaları da olumlu geçebilir. Aslanlar eğer biraz kararlı ve gerçekçi davranırsa iş hayatında şansına güvenebilir. Kendisini ortaya koymak için fazla sayıda fırsat var. Verimlilik yüksek olacak. Başak'lar pozitif bir gündeler. Tembellik etmemeliler. Bu arada yeni şeyler öğrenmek, yabancılarla ilişkiler bakımından da renkli bir gün içindeler. 
   Terazi'ler ortaklaşa maddi konulardaki problemlerini çözmekte başarılı olabilirler. Beklenmedik destekler iyimserlik getirmekte. Paylaşımcı olmak çok işe yarayacak. Akrep'ler ikili ilişkilerden yana hareketli bir gündeler ve şanslılar. Ortaklarının girişimlerinden onlar da faydalanabilirler. İlişkilerdeki pürüzlerin de çözülmesi mümkün. Yay'lar göz ardı ettikleri konulara dönerek, detaylar üzerinde verimli çalışmalar yapabilirler. Bu arada iş ortamında da olası değişiklikler onlara olumlu sonuçlar getirebilir. Oğlak'lar kendilerini gösterebilecekleri konulara yönelmeliler. Gün içinde akıcı enerjiler sayesinde çok şey öğrenebilirler. Kısa yolculuklar da olumlu geçebilir. Kova'lar önlemci olmalılar. Biraz panik olsalar da maddi konularda olumlu gelişmelerle karşılaşabilirler. Ev ya da yerleşimle ilgili uğraşlar yüzünden harcamalara özen göstermeliler. Balık'lar yeni girişimlerini ileri götürerek olumlu sonuçlar elde edebilirler. Kısa yolculuklar, hareket ve iletişimde başarılı bir gündeler. 
   
   
</TEXT>
</DOC>
