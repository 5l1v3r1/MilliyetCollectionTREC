<DOC>
<DOCNO> 189543 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/18/son/sonspo16.html </URL>
<DATE> 2003/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Adanaspor 1 - Konyaspor 1 
</HEADLINE>
<TEXT>

     Stat 5 Ocak Hakemler Cüneyt Çakır xx, Bahattin Duran xx, Orkun Aktaş xx Adanaspor Murat Şahin xx, Umut Salgınoğlu x Dk. 46 Meszaros xx , Timur x, Güngör xx, Ergin x, Necati xx, Ercan x, İbrahim xx, Murat Özatak xx, Lalik x Dk. 72 İlker x , Volkan Bekiroğlu x Dk. 46 Gürhan xx 
     Konyaspor Ali Uyanık xx, Yasin xx, Ömer xx, Hayri xx, Zafer Biryol xxx Dk. 87 Okan , Ogün xx, Cenk x Dk. 25 Furides xx , Niyazi xx, Altan xxx, Sedat xx Dk. 65 Zafer Demir x , Tayfun xx Goller Dk. 34 Zafer Biryol, Dk. 67 penaltıdan Necati Sarı Kartlar Dk. 70 Ergin, Dk. 90 İbrahim Adanaspor , Dk. 67 Ali Uyanık, Dk. 90 Ömer Konyaspor 
     Birinci Süper Futbol Ligi'nde Adanaspor ile Konyaspor arasındaki karşılaşma, 1-1 berabere sona erdi. 
     Karşılaşma öncesi, geçtiğimiz günlerde vefat eden Adanalı gazeteci Mithat Yıldırım için saygı duruşunda bulunuldu. 
     Maça her iki takım da kontrollü şekilde başladı. Orta saha mücadelesi şeklinde geçen maçın ilk yarısında her iki takım, geliştirdikleri kontrataklarla birbirlerine üstünlük sağlamaya çalıştı. 
     Konyaspor, 34. dakikada Zafer Biryol'un ayağından bulduğu golle ilk yarıyı, rakibi karşısında 1-0 önde kapattı. 
     7. dakikada gelişen Adanaspor atağında, Ergin ceza sahası dışında topla buluştu. Ters vuruşunda top, yandan auta çıktı. 
     14. dakikada Zafer Biryol orta sahadan aldığı topla, önce Ercan'ı, ardından Timur'u çalımladı. Kaleciyle karşı karşıya kaldığı anda plase bir vuruş yaptı. Kaleci Murat, ters gelen topu yatarak çeldi. 
     16. dakikada Altan, kendi çabasıyla getirdiği topu altı pasta uygun durumdaki Cenk'e aktardı. Bu futbolcunun vuruşunda top defansa çarparak kornere gitti. 
     34. dakikada Altan, orta sahadan attığı uzun pasla, sağdan Zafer Biryol'u topla buluşturdu. Bu futbolcu Timur'u çalımlayarak ceza sahasına girer girmez, sert bir vuruşla topu fillere yolladı ve takımını 1-0 öne geçirdi. 
     Kalan dakikalarda başka gol olmayınca, ilk yarı 1-0 Konyaspor'un üstünlüğüyle sona erdi. 
     
     İkinci yarı 

     İkinci yarıya evsahibi Adanaspor hızlı başladı. Geliştirdiği ataklarla rakip kalede etkili oldu. 
     50. dakikada Zafer Biryol'un sağdan ortasında kaleye girmekte olan topu, Murat Şahin son anda kornere attı. 
     52. dakikada Murat Özatak'ın altıpas içine ortaladığı topa, uygun pozisyonda bulunan Meszaros dokunamayınca, takımını golden etti. 
     57. dakikada Murat Özatak, sağdan topu yine altı pasa ortaladı. İyi yükselen Necati'nin kafayla vuruşunda filelere gitmekte olan topu, kaleci Ali Uyanık uzanarak çeldi. 
     60. dakikada Adanaspor'un yaklaşık 30 metreden kazandığı ceza atışını Lalik kullandı. Bu futbolcunun sert şutunda kaleci Ali Uyanık topu yumruklayarak kornere attı. 
     67. dakikada Adanaspor'un golü geldi. Bu dakikada ceza sahası içinde topla buluşan Necati plase bir vuruş yaptı. Kaleye girmekte olan topu defans oyuncuları elle kesince, hakem penaltı noktasını gösterdi. Atışı kullanan Necati topu filelere yolladı 1-1 
     69. dakikada Furides ceza yayı üzerinde düşürülünce, Konyaspor ceza atışı kazandı. Atışı kullanan Altan, topu üstten auta attı. 
     80. dakikada Altan, ara pasla Zafer Biryol'u bir anda kaleciyle karşı karşıya bıraktı. Bu futbolcunun yerden sert vuruşunda top yandan az farkla auta çıktı. 
     Maçın kalan bölümlerinde skor değişmeyince, her iki yarıda atılan karşılıklı gollerle maç, 1-1 berabere bitti. 
     
</TEXT>
</DOC>
