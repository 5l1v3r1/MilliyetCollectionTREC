<DOC>
<DOCNO> 155110 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/07/son/soneko39.html </URL>
<DATE> 2003/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Coca Cola 117 yaşına girdi... 
</HEADLINE>
<TEXT>

     Coca-Cola, 117. yaşına ambalajının üzerindeki grafikleri yenileyerek girdi. 
     Coca Cola'dan yapılan açıklamada, 8 Mayıs 1886'da eczacı Dr. John S. Pemberton tarafından Atlanta'da üretilen ve bugün dünyanın yaklaşık 200 ülkesinde içilen Coca-Cola'nın yenilenen grafikleriyle, markanın dinamik ve hareketli yönünün vurgulanmasının amaçlandığı belirtildi. 
     Coca-Cola Türkiye'nin, yenilenen grafiklerle birlikte sadece Türkiye için özel sayıda şişe ürettiği belirtilen açıklamada, tüketicilere anı olarak saklayabilecekleri bir ambalaj sunulduğu da kaydedildi. 
     
     ŞEKERCİ DÜKKANINDAN DÜNYAYA 
     Bir şekerci dükkanında 1894 yılında tek makine ile şişelenmeye başlanan ve bugün şişeleme fabrikalarının sayısı dünya çapında 2 bin 300'e yaklaşan Coca-Cola, saniyede 8 bin şişe tüketiliyor. 
     Frank Robinson tarafından kendi el yazısıyla 1915 yılında tasarlanan ve tasarım tarihinin başyapıtı olarak gösterilen Coca-Cola logosu da 117 yıldır değişmeden bugüne kadar gelen tek logo olma özelliğine sahip. 
     Dünya nüfusunun yüzde 94'ünden fazlası tarafından tanınan Coca-Cola, Türk tüketicileri ile ilk kez 1965 yılında buluştu. 1999 yılına gelindiğinde Coca-Cola Türkiye, dünyada 16'ıncı sıraya yükselerek, en hızlı büyüyen 4'üncü ülke unvanını aldı. Türkiye'de 500 milyon doları aşan tutarda yatırım yapan şirket, Ankara, Mersin, Çorlu, Bursa ve Kemalpaşa olmak üzere 5 fabrikada üretim yapıyor. 
     
</TEXT>
</DOC>
