<DOC>
<DOCNO> 186583 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/05/yazar/sazak.html </URL>
<DATE> 2003/10/05/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
68'liler 
</HEADLINE>
<TEXT>

   
   İnsanların, ekrandaki şiddet onları yeterince yerlerinden zıplatmadıkları zaman "ay sıkıldım bu savaştan" dedikleri bir ortamda, savaşa ve şiddete nasıl karşı olunabilir 
   Geçen pazar Radikal İki'deki makalesinde Doç. Ayşe Kadıoğlu kendi kuşağı ile 68'liler arasındaki düşünce, eylem farklılığını irdeliyordu 
   "İlkesizlik ve anlık eskimeler arasında ciddi bir ilişki var. İlkelerin yitirilmesi ile beraber dünyayı değiştirme isteği de bir nebze yitirildi. Artık anlık yeniliklerin, anlık hazların arayışı içindeyiz. Bireyler tarihi dönüştürebilecek gücü olan aktörler değil. Ekranlardaki akislerine hapsolmuş durumdalar. Her şey anında tarihe karışıyor. Ölümsüzlük bile anlık. 'Ölene kadar' diye yapılan akitler yok. Uzun süren dostluklar, sadakat, vefa gibi değerler hızla yitiriliyor." 
   Kadıoğlu, bu sorgulamayı bir dostuyla yaptığı "Başarı nedir " tartışması çerçevesinde sürdürüyor 
   68'lilerin düşündüğü gibi "iz bırakmak mı " yoksa, "bir tatlı huzur aramak mı " 
   "Bugün 40'lı yaşlarını sürenler, kendilerini 68'lilerden böyle ayırdılar işte. Sıkıcı olarak, banal olarak, bir tatlı huzur ile yetinerek, dünyayı değiştirmekten vazgeçerek. Bunun iyi yanları da vardı elbette, çünkü bir anlamda bireysellik ile tanışma fırsatı buldular. Dünya bir yana, onların zevkleri, hobileri bir yana olabildi. Yine de ben her zaman, 68'lilerin dünyayı değiştirmeye bu denli ikna olmuş olmalarında büyülü bir yan olduğunu düşündüm. Dostumun o 'iz bırakmak' derken ki ürkekliği de ayrı bir hoşluk elbette. Bir yanda dünyayı değiştirmeye, iz bırakmaya talip ürkekler, öte yandan bir tatlı huzur ile yetinen cesurlar. İşte dünya böyle bir yer oldu." 
   Ayşe Kadıoğlu, "dünyanın değişen halini" 1980'lerin değer yargılarıyla anlatıyor 
   "1980'lerin zincirinden boşanmış bireyselliğinden geriye kalan en önemli miras ilkesizliğin ideolojikleşmesi oldu. Bundan toplumdaki iktidar ilişkisinin ilkesizlik yardımı ile örülmesini kastediyorum. Benim 'dişsiz canavarlar' diye tanımladığım iktidar talipleri dünyayı değiştirmeye talip 68'liler gibi sert ve Ortodoks değiller. Aksine sağa sola, öne arkaya eğilebiliyor, nabza göre şerbet verebiliyor, sağ gösterip sol vurabiliyor, karda yürüyüp izlerini belli etmiyorlar. Başarı için her yol geçerli. Artık bir şeye inanmak 'out', her kalıba girmeye müsait olmak 'in' oldu." 
   Toplumsal duyarlılıktan, sorumluluk ve ilkeli olmaktan uzaklaşan "dişsiz canavarlar." Ayşe Kadıoğlu, günümüz Türkiyesi'nden "insan manzaraları" sergiliyor 
   "Bir yanda apolitik nihilizm, bir yanda cemaatçi, kimlikçi eğilimler var." 
   Sonuçta... "Bu ikisinin arasında bir siyasi duruş olmasını diliyor insan. Acaba, iz bırakmaktan vazgeçtiğimiz için mi siyasetten bu denli uzaklaştık " 
   Ne dersiniz 
   
      
   
</TEXT>
</DOC>
