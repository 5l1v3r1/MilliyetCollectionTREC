<DOC>
<DOCNO> 156862 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/15/son/soneko28.html </URL>
<DATE> 2003/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez Bankası döviz rezervleri 2-9 Mayıs tarihlerinde azaldı... 
</HEADLINE>
<TEXT>

     Merkez Bankası'nın döviz rezervleri, 2-9 Mayıs 2003 tarihleri arasında 399 milyon dolar azaldı. 
     Merkez Bankası'nın haftalık bültenine göre, 2 Mayıs'da 27 milyar 79 milyon dolar olan bankanın döviz rezervleri, 9 Mayıs'da 26 milyar 680 milyon dolara indi. 
     Öte yandan, bankalar ve özel finans kurumlarının ÖFK toplam döviz rezervleri, 116 milyon dolar azalarak, 25 Nisan itibariyle 8 milyar 100 milyon dolara geriledi. Bankalar ve ÖFK'ların toplam döviz rezervi, 18 Nisan'da 8 milyar 216 milyon dolar idi. 
     Altın rezervleri ile Merkez Bankası, ticari bankalar ve ÖFK'ların döviz rezervlerinden oluşan Türkiye'nin ''uluslararası rezervleri'' de 18-25 Nisan 2003 tarihleri arasında, 652 milyon dolar yükselerek, 35 milyar 738 milyon dolardan 36 milyar 390 milyon dolara çıktı. 
     
</TEXT>
</DOC>
