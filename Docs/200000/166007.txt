<DOC>
<DOCNO> 166007 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/28/yazar/akyol.html </URL>
<DATE> 2003/06/28/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Saraybosna notları 
</HEADLINE>
<TEXT>

     "Saraybosna" Fatih’in armağanı. Çok kültürlü Osmanlı medeniyetinin Avrupa’daki en korunabilmiş’ mirası. 
     20. yüzyılın sonunda Sırp faşizminin soykırımı... Tecavüze uğramış binlerce kız ve kadın O acı unutulmaz... 
     Bizim bir parçamız. İsimlere bakın Sivil İşler Bakanı Saffet Haliloviç Haliloğlu ... Başbakan Adnan Terzic Terzioğlu ... Mostar Belediye Başkanı Hamdiye Jahiç... Osmanlı eserleriyle dolu Saraybosna Müzesi’nin Müdiresi Mevlide Serdareviç Serdarkızı ... 
     Bizi havaalanından otelimize götüren şoförümüzün adı mir Hasan Begoviç Hasanbeyoğlu ... 
     Ve en başta çağımızın kahramanlarından biri olan Aliya İzzet Begoviç İzzetbeyoğlu ... 
     
     HAVAALANINDAN şehre gelirken yol üstünde, Arap mimarisinin en kaba tarzıyla dev gibi bir cami göze çarpıyor. Şoförümüz Hasan Begoviç, Bosnakça - Türkçe karışımı sevimli bir dille, bu camiyi Suudilerin yaptığını anlatıyor. 
     Uçakta da peçeli üç kadın görmüştüm, gözleri bile kapalı idi 
     Savaş sırasında Boşnaklara yapılan yardımları organize eden ve Bosna uzmanı olan AKP Sakarya milletvekili Süleyman Gündüz anlatıyor 
     - Buraya yerleşen bazı Araplar evlendikleri Boşnak kadınları peçeye soktular Sayıları beşi onu geçmez. Daha önemlisi, din eğitiminde Arap - Selefi etkisi var maalesef 
     Gündüz’ün verdiği bilgiye göre, Saraybosna İlahiyat Fakültesi Dekanı Prof. Ömer Naki Keviç YÖK’e defalarca yazı yazmış. 
     "Bize Türk ilahiyatçıları gönderin... İlahiyat Fakültemizde Türkçe bölümü açacağız, öğretim üyesi gönderin..." 
     YÖK cevap bile vermemiş Gündüz, ilahiyat eğitimindeki "Arap - Selefi" etkisinin Mısır ve Suudi kökenli din eğitiminden kaynaklandığını belirtti. 
     Bizim YÖK "siyasi komiserlik" yapmaktan vakit bulamadı galiba 
     Bu Arap etkisi Boşnak toplumunda fevkalade marjinal olmakla beraber, bizim vizyonsuzluğumuzun bir göstergesidir. 
     
     GEZİ programımızda resmi görüşmeler dışında ilginç ziyaretlerimiz var. Blagay Tekkesi... Daha gitmedik ama resmini buldum. Üç katlı büyük bir Osmanlı konağı, şafağında hala iki ay yıldız duruyor. 
     Değerli tarihçi Prof. Ahmet Yaşar Ocak’a sordum. Şunları şöyledi 
     - Mezarı Dobruca’da olan Bektaşi Şeyhi Sarı Saltuk’a bağlı bir Bektaşi tekkesidir. Aynı zamanda Nakşi ve Kadirilerin de tekkesidir. 
     Burada tekkeler açık ve kültürel kimliği sürdürüyorlar. Perşembe akşamı Sinan Paşa tekkesinde Kadiri ayini yapılmış mesela... Gündüz diyor ki 
     - Ama bu Kadiri ayini bizdekiler gibi değil. Çok estetik ve müzik mükemmelliğine sahiptir. 
     Yöre halkının "Ayvatoviça" dediği "Ayvaz Dede Şenlikleri"ne gelince... Manisalı bir Bektaşi şeyhi olan Ayvaz Dede "rivayete" göre, kerametleriyle Bosnalıların Müslüman olmasını sağlamış. Bu şenlikler de aynı zamanda birer kültürel kimlik ifadesi... 
     Prof. Ocak Hıristiyanların da "Ayvatoviça"yı aziz’ olarak kabul ettiklerini söyledi. Akşam Bosna Kültür Merkezi’nde dinlediğimiz Türk tasavvuf musikisi konseri ve Mevlevi sema’ ayini muhteşemdi. 
     
     

</TEXT>
</DOC>
