<DOC>
<DOCNO> 174445 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/08/son/sondun08.html </URL>
<DATE> 2003/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransız aktrisi döven Cantat, "cinayetle" suçlandı 
</HEADLINE>
<TEXT>

     Litvanya savcılığı, Fransız sinema oyuncusu sevgilisi Marie Trintignant'ın ölümüne yol açtığından şüphelenilen Noir Desir grubunun solisti Bertrand Cantat'ı ''cinayetle'' suçladı. 
     Trintignant ailesinin avukatı Rimas Andrikis, savcılığın, Cantat hakkındaki suç duyurusunu ''cinayet'' olarak değiştirdiğini belirtti. 
     Andrikis, ''Suç duyurusunun değiştirildiği Cantat'a bu sabah bildirildi. Cantat'ın gözaltı süresi bugün alınacak bir kararla uzatılabilir'' dedi. 
     Vilnius'ta 14 Ağustos'a kadar gözaltında tutulacak Cantat şimdiye kadar ''darp ve ağır yaralama'' ile suçlanıyordu. 
     Sevgilisini döverek komaya soktuğu sanılan Cantat, geçen hafta Vilnius'ta tutuklanmıştı. Başsavcı, yargılamanın bir aya kadar başlayabileceğini belirtmişti. 
     Trintignant, koma halinde götürüldüğü Fransa'da beyin ödeminden ölmüş ve Paris'te toprağa verilmişti. 
     
</TEXT>
</DOC>
