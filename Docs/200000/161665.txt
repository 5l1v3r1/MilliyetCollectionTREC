<DOC>
<DOCNO> 161665 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/07/son/sondun20.html </URL>
<DATE> 2003/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Büyükelçi gitti, ardında cephane bıraktı... 
</HEADLINE>
<TEXT>

     Irak'ın eski Moskova Büyükelçisi Abbas Halef, kentten ayrılıp Ürdün'e giderken arkasında küçük bir cephanelik bıraktı. 
     Rus İnterfaks ajansının polis kaynaklarına dayandırdığı haberinde, polisin Halef'in ülkeden ayrılışının ardından büyükelçiliğe gittiği belirtildi. 
     Habere göre, büyükelçilik şoförü, 5 kaleşnikof tipi makineli tüfek, makarov tipi 3 tüfek, yabancı yapım 3 tabanca ve çok sayıda patlayıcı maddeyi polislere teslim etti. 
     Rus yetkililer, Irak'ta Saddam Hüseyin yönetiminin devrilmesinin ardından Halef'i sınır dışı etmek istemediklerini açıklamışlardı. 
     Halef, daha önce yaptığı açıklamada, Irak'ta halk tarafından seçilen ve BM tarafından tanınan ''yasal bir hükümet'' kurulana dek görevinin başında kalmak istediğini söylemişti. 
     
</TEXT>
</DOC>
