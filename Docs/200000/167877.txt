<DOC>
<DOCNO> 167877 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/07/son/sontur17.html </URL>
<DATE> 2003/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Gece denize giren liseli boğularak öldü... 
</HEADLINE>
<TEXT>

     Antalya'ya tatil için gelen 15 yaşındaki genç, boğularak öldü. 
     Ablası Alev Tırtıl 23 ile birlikte İstanbul'dan Antalya'ya tatile gelen lise 1. sınıf öğrencisi Ali Tırtıl 15 , dün gece Konyaaltı Sahili'ndeki 10 no'lu plajdan denize girdi. 
     Bir süre sonra gözden kaybolan genç, ablası ve arkadaşları tarafından uzun süre arandı. 
     Tırtıl'ın cesedi, bugün bir vatandaş tarafından bulunarak sudan çıkarıldı. 
     Boğulduğu bildirilen gencin cesedi, otopsi yapılmak üzere Antalya Devlet Hastanesi morguna götürüldü. 
     Kardeşinin ölüm haberini alan abla Alev Tırtıl ise, sinir krizleri geçirdi. 
     
     1,5 SAAT SAVCI BEKLENDİ 
     Öte yandan Tırtıl'ın sahile çıkarılan cesedi, yaklaşık 1,5 saat nöbetçi savcının gelmesini bekledi. Sahilde güneşlenen ve denize giren vatandaşlar polisten cesedin bir an evvel kaldırılmasını isterken, polis, savcının talimatı olmadan hiçbir şey yapamayacaklarını bildirdi. 
     Bir süre gazete kapatılarak bekletilen ceset, daha sonra şezlonglar yan çevrilerek gizlendi. Yaklaşık 1,5 saatlik beklemenin ardından, nöbetçi savcının gelmeyeceğinin bildirilmesi üzerine de ceset, görevlilerce kaldırılarak, Devlet Hastanesi morguna götürüldü. 
     
</TEXT>
</DOC>
