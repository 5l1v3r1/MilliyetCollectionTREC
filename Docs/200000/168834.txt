<DOC>
<DOCNO> 168834 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/11/son/sontur41.html </URL>
<DATE> 2003/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Ders kitaplarına yüzde 20 zam... 
</HEADLINE>
<TEXT>

     Milli Eğitim Bakanlığı, 2003-2004 eğitim-öğretim yılında okutulacak ders kitaplarına yüzde 20 zam yaptı. 
     Alınan bilgiye göre, bu yıl, geçmiş yıllardan farklı olarak Milli Eğitim Bakanlığı yayınları ile özel yayınevlerinin bastığı ders kitaplarına aynı oranda zam uygulandı. Zamdan, Milli Eğitim Bakanlığı'nın gelecek eğitim-öğretim yılında uygulayacağı ''Ücretsiz Ders Kitabı Dağıtımı Projesi'' dışında kalan liseler ile özel ilköğretim okulu öğrencileri etkilenecek. Resmi ilköğretim okullarında öğrenim gören öğrenciler de seçmeli ders kitaplarını satın alacaklar. 
     Yeni belirlemeye göre, gelecek eğitim-öğretim yılında okutulacak ders kitaplarının KDV'siz fiyatları, yaklaşık 1 milyon ile 7 milyon lira arasında değişiyor. 
     
</TEXT>
</DOC>
