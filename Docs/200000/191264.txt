<DOC>
<DOCNO> 191264 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/26/dunya/dun02.html </URL>
<DATE> 2003/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush'un kızları için NATO Zirvesi erteleniyor 
</HEADLINE>
<TEXT>

      ANKARA Milliyet 

   
   İstanbul'da yapılacak NATO toplantısının tarihi, ABD Başkanı George W. Bush'un kızları Jenna ve Barbara'nın mezuniyet töreniyle çıkışmayacak şekilde değiştiriliyor. Diplomatik kaynaklar, 20 - 21 Mayıs'ta İstanbul'da yapılacak zirvenin Haziran 2004'ün ikinci yarısına kaydırılmasının planlandığını açıkladı. 
   NATO Zirvesi'ne 19'u İttifak üyesi yaklaşık 50 ülkenin devlet ve hükümet başkanları davet edildi. 20 - 21 Mayıs'ta yapılacak zirvenin, birçok liderin onayı alındıktan sonra, Bush'un kızlarının mezuniyet tarihleriyle çakıştığının ortaya çıkması, hem NATO'yu, hem de ev sahibi Türkiye'yi zor durumda bıraktı. ABD basınında tüm liderlerden teyit alındığı ve bu nedenle en iyi çözümün Bush'un kızlarının Yale ve Texas üniversitelerindeki mezuniyet törenlerinin ertelenmesi olduğu yönünde çıkan haberlere rağmen Bush'un istediği oldu. Ankara'daki diplomatik kaynaklar, NATO'nun Washington ve diğer İttifak üyesi başkentlerle yaptığı görüşmelerde, zirvenin haziran sonuna alınmasına karar verildiğini kaydetti. Liderlerin onayından sonra zirvenin tarihi açıklanacak. 
   
   
</TEXT>
</DOC>
