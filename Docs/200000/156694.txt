<DOC>
<DOCNO> 156694 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/14/son/sontur18.html </URL>
<DATE> 2003/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Gül, Sofya'da Fetullah Gülen cemaati temsilcileri ile görüşmedi 
</HEADLINE>
<TEXT>

     Dışişleri Bakanlığı Sözcüsü Hüseyin Diriöz, Başbakan Yardımcısı ve Dışişleri Bakanı Abdullah Gül'ün Sofya'da Fetullah Gülen cemaati yetkilileriyle görüştüğü yolunda basında yer alan haberin gerçeği yansıtmadığını söyledi. 
     Diriöz, Dışişleri Bakanlığı bilgilendirme toplantısında, Gül onuruna Sofya Büyükelçiliği konutunda verilen resepsiyona, Fetullah Gülen cemaati temsilcilerinin davet edildiği ve temsilcilerin Gül'le görüştüklerine ilişkin haberlerin hatırlatılması üzerine, resmi ziyaretlerde yapılacak sosyal faaliyetlere kimlerin davet edileceğinin belli olduğunu belirterek, ''Haberin doğru olmadığını söyleyebilirim'' diye konuştu. 
     Sözcü Diriöz, Türkiye ile ABD arasındaki ticareti geliştirme çerçevesinde gündeme getirilen nitelikli sanayi bölge projesinin askıya alındığına dair haberleri de değerlendirdi. Diriöz, konuya ilişkin bilgilerinin bulunup bulunmadığının sorulması üzerine, böyle bir bilginin bakanlığa ulaşmadığını söyledi. 
     
</TEXT>
</DOC>
