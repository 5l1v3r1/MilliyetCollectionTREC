<DOC>
<DOCNO> 181573 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/11/guncel/gun00.html </URL>
<DATE> 2003/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Milliyet yazarlarının Kütahya izlenimleri 
</HEADLINE>
<TEXT>

   SİZE GELİYORUZ 

   
   Çini bizim aşk halimizdir    Ahmet TULGAR 

   Kütahya'daki en büyük özel sektör kuruluşu olan çini ve porselen fabrikasındaki çalışma şartları bütün Kütahyalıların elini yakmış 
   Hangi sanat çiniden daha iyi anlatır Türkiye'yi Ege denizinin serin turkuvazının Anadolu'nun çetin toprağına ateşli bir vuslat anında zerk edildiği bu aşk ilişkisinden daha iyi 
   Moraran, şişen damarların binbir desene dönüşerek su ile toprağın ateşin yatağındaki bu şiddetli birleşmesini anlattığı bu tabaklar, çanaklar bedenimizin en gizli halidir. Aşk hali. İşte istedim mi bu kadar güzel anlatırım size Kütahya'nın çinisini. Güzeldir de, günahsızdır da zaten çiniler. Günah, Türkiye kapitalizminin boynuna. Kütahya'daki en büyük özel sektör kuruluşu olan çini ve porselen fabrikasındaki çalışma şartları bütün Kütahyalıların elini yakmış. Milliyet TIR'ına her gelen bundan şik yetçi. İşçiler 50 derece sıcakta, serinletme sistemi olmayan mek nlarda sağlıklarını yitirme pahasına "kazanıyorlar hayatlarını." 
   İş güvencesi söz konusu bile değil, çünkü taşeronlaştırma had safhada. Yani o tabak, çanak desenlerindeki damarlar aşktan değil, bu zorlu emek sürecinden de şişmiş olabilir. Ya da öfkeden. 
   
   Gölgeler şehri 
   Doğanın temel iki öğesinin, su ile toprağın birleşmesinin üzerine estetiğini, hatta bütün hayatını kurmuş Kütahya'da doğanın tahribatı da almış, yürümüş. 20 yıl kullanılıp kapatılması gereken, ama 30 senedir faaliyette olan ve filtreleri devre dışı kalmış Seyitömer Termik Santralı kenti tehdit ediyor. 
   Seyitömer'de çıkan kömürün partikül oranı çok yüksek olduğu için şehir kışın "gölgeler şehri" adını alıyormuş. Sis basıyormuş. Asiye Uzakgören'in kız kardeşi ve devlet memuru olduğu için adını burada Bayan 657 olarak vereceğim hanımefendi Egelilerin, kendilerini Egeli değil de İç Anadolulu olarak kabul etmelerinden yakınıyor. "Bize 'Peki, Egeli iseniz sıcağınız nerede ' diye soruyorlar. Tamam, Kütahya'nın iklimi soğuk ama siz de takdir edersiniz ki, insanımız sıcak. Bizim sıcağımız insan malzememiz." Kütahyalılar demokrat insanlar. Kendilerini ifade etmekten çekinmiyorlar. Ateşliler. Gelip sarıldılar bana bazıları. Ne de olsa çiniciler. 
   
   Geçer akçe ev ve altın    İLHAN UÇKAN 

   Kütahyalıların adalılara has huzuru, sıcakkanlılığına konuk olduk... Memurların ve emeklilerin şehri burası. Suyundan içmemi tavsiye ettiler. Bilirsiniz "Bir yerin suyundan içerseniz oradan kolay kolay kopamazsınız" diye bir söz vardır. Kütahya için de bu çok söylenen bir söz. İçtim, bakalım ne olacak İstanbul'un kargaşasından kaçıp buraya yerleşirim herhalde... 
   Burada ilgimi çeken herkes bundan yakınıyor şehirde yatırımların önemli bölümünün büyük bir sanayi grubuna ait olması. Rekabet sıfır Ücretlerin tamamı asgari ücret. 
   Kütahya'da para, ev ve altına yatırılıyor. Mesela dışarıdan Dumlupınar Üniversitesi'ne yaklaşık 25 bin öğrencisi varmış gelen öğrencilerin aileleri burada 3 odalı bir ev alıyor ve öğrenci başka öğrencilere kiraya vererek okul giderlerini bu yolla karşılıyor. Öğrencilerin eve yatırımı artıran bir etkileri olduğu muhakkak. 
   
   Esnaf özenli olmuş 
   Üniversite kurulmadan önce esnaf saat 10'dan önce dükk n açmazmış, akşam da canı ne zaman isterse kapatırmış dükk nını. Ama şimdi okulu bitirip de buraya yerleşen ve dükk n açan gençlerin azimli çalışmalarıyla yerli esnaf da daha bir özen göstermeye başlamış. Velhasıl "esnaf iş yapmayı öğrencilerden öğrenmiş." 
   Gençler için "Mecburiyet Caddesi" olan Cumhuriyet Caddesi'nde kimsenin cep telefonu kullanmasına gerek kalmıyormuş. Çünkü Kütahya'da görmek istediğiniz herkesi gün içinde bu caddede görebiliyormuşsunuz... 
   Ama üniversitenin olumsuz etkisi de görülmüş açıkçası. Kütahya Birlik Televizyonu'ndan Btv Ahmet Emre Özevren 24 ve Serkan Günbay 24 , öğrencilerin yaşam biçimine özenen ve kendi yaşantısıyla arada uçurum olduğu duygusuna kapılan genç kızlar arasında intihar girişimlerinin arttığını anlattılar. En son iki - üç gün önce üç intihar teşebbüsü olmuş. 
   
   Kütahya 'bor'usunu öttürmek istiyor    MURAT SABUNCU 

      Valiliğin hemen önündeki Milliyet TIR'ındaki masaya önce sigarası sonra kendisi geliyor. Adı Bilgehan Kiriş, sigarası 'Asker'. 'Bu sigaralar satılıyor mu h l ' diye soruyorum. 'Tabii, sizin oralarda yok mu ' diye karşılık veriyor. Yeşil kaplı, üzerinde asker silüetinin bulunduğu paketi elinde çevirdikten sonra 'en ucuzu bu, o yüzden asker' diyor. İşsiz, kriz sırasında bölgenin en tanınan porselen fabrikalarından Güral'lardaki işini kaybetmiş. Aylardır iş arıyor. 'Yarın da Antalya'ya gidiyorum, infaz memuru sınavı varmış. Umarım şansım yardım eder' diyor. Elinde iki gazete var. Ekonomi sayfasını açıyor. 'Sıfır atılacakmış paradan, ne olacak ki ' diye soruyor. Sonra felsefi bir yaklaşımda bulunuyor 'Sanki sıfırlar bize iş bulacak'. 
   Etrafımızı bir grup genç çeviriyor. Dumlupınar Üniversitesi'nin öğrencileri bunlar. O kadar kendilerine güvenli, o denli dolular ki. İlk lafları 'biz bu ilin çehresini değiştirdik' oluyor. 1992 yılında Dumlupınar Üniversitesi kurulurken Kütahyalılar karşı çıkmışlar, 'Muhafazak r bir iliz biz, üniversiteli gençler şehrin ahlaki değerlerini değiştirir' diye. Kütahya üniversiteden sonra gerçekten de 'değişmiş' ama olumlu yönde. 26 binin üzerindeki öğrencisiyle şehrin ekonomik ve sosyal yapısı değişmiş. Esnaf çoğalmış, işler açılmış, gençlerin ruhlarındaki aydınlık şehrin her yerine yansımış. Soruları ben onlara değil, onlar bana soruyor 'Faiz dışı fazla hedefi tutar mı, enflasyon yüzde 20'leri görür mü, Kemal Unakıtan'ı nasıl buluyorsunuz ' 
   
   Tugay pırıl pırıl 
   İçlerinden bir grubu öğrenci değişimi çerçevesinde Almanya'ya gitmiş. 'Biliyor musunuz biz Türkleri çok kötü tanıyorlar. İlk gittiğimiz gün, siz Türk gizli servisinden misiniz diye sordular.' 
   Ve hemen tüm Kütahyalıların altını çizdiği konu Dünyanın en büyük 'bor' rezervleri Kütahya'da. Aman bunu iyi kullanalım. İyi kullanırsak yakında Kütahya'nın 'bor'usu ötmeye başlayacak.' Son bir not da askerden. Hava Er Eğitim Tugay ve Garnizon Komutanlığı ilin içinde pırıl pırıl parlıyor. Beş binin üzerindeki askeriyle ve Hava Tuğgeneral Mehmet Bali'nin komutasıyla ilin sosyal, kültürel hayatında önemli rol oynuyor. 
   
   Sportif rönesans    ERCAN GÜVEN 

      En son ne zaman "Kütahya ve spor" konularını yan yana gördünüz medyada .. Hafızanızı zorlamayın hatırlayamazsınız. En iyisi peder beye sormanız. Ancak, pek yakında bu tür haberlerle sık sık karşılaşacaksınız. 
   Çünkü Kütahya, sporda bir rönesansın sancılarını yaşıyor. Son otuz yılını tozlu bir rafta geçiren çini vazo gibi parlatılıp Türkiye vitrinindeki yerine hazırlanıyor. Nasıl mı .. Trajik bir olayla... 
   Bu canlanmaya bir felaket neden olmuş. Üç yıl önceki büyük depremde sevdiğini yitiren Sakarya il Müdürü Ömer Kalkan, anılarından kopmak için Kütahya'yı seçmiş. Geliş o geliş... 
   
   Gelecek amatör sporda 
   Seramik Kent, Spor Kent olmak için elinde bulunan en önemli kaynağın farkına varmış. Bu kaynak insan... İnsan yüceltilmiş Kütahya'nın sporunda. Minik bir örnek, Kütahya'nın spordaki reenkarnasyonunu belgeliyor. Hemen hiçbir Anadolu kentinde akıllara bile gelmeyen bir uygulamayla... Şehir Stadyumu maç olmadığı günler sabah 05.00'dan hava kararana kadar halka açılıyor. Kilit yok, bekçi kimlik sormuyor. Gelene "hoş geldiniz" deniyor. Dileyen, kültür fizik çalışıyor, dileyen yürüyüş yapıyor - o kimi yerlerde, insandan çok daha değerli çimenlerde... 
   Ömer Kalkan, rahmetli Recep Yazıcıoğlu'nun spor versiyonu... 33 yaşına gelmesine karşın, günün 18 saatini ayırdığı işi için evliliği bile aklına getirmiyor. Kütahya'nın 2005'e kalmadan kürek, kano gibi su sporlarında iddialı bir şehir olacağını söylesem ne dersiniz .. Etrafında deniz olmayan bu şehrin Porsuk Baraj gölünde gerçekleştirmek üzere olduğu projesinin sahibi de il müdürü. 
   Atletizme gelince... Süreyya Ayhan'ın erkek benzeri de Kütahya'da. Adı Halil Akkaş. Orta mesafelerde gelecek on yıla damgasını vuracak bir atlet. Öte yanda hocası Necdet Özkan'ın "kesinlikle dünya şampiyonu olacak" dediği okçu Kadriye Bayram... Boris Pvoyçehkov'un çalıştırdığı boksörler İbrahim Erdoğan ve Kadri Kordel, Avrupa'nın zirvelerine doğru ilerliyorlar. Kütahya'nın geleceği, amatör sporda. Ha gayret Kütahya .. 
   
   
</TEXT>
</DOC>
