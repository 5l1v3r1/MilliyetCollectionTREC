<DOC>
<DOCNO> 196885 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/20/son/sontur16.html </URL>
<DATE> 2003/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
MİT Müsteşarı Başbakanlık'ta... 
</HEADLINE>
<TEXT>

     Başbakan Recep Tayyip Erdoğan'ın, İstanbul'daki patlamaların ardından Başbakanlık Merkez Binası'na gelmesiyle hareketli dakikalar yaşanıyor. 
     Başbakan Erdoğan, Ankara Ticaret Odası'ndaki programını iptal ederek, saat 11.50'de Başbakanlık Merkez Binası'na geldi. 
     Erdoğan'ın hemen ardından MİT Müsteşarı Şenkal Atasagun, daha sonra Ulaştırma Bakanı Binali Yıldırım, Enerji ve Tabii Kaynaklar Bakanı Hilmi Güler ile Erdoğan'ın siyasi danışmanı ve AK Parti Adana Milletvekili Ömer Çelik Başbakanlık'a geldi. Adalet Bakanı Cemil Çiçek ise Başbakan Erdoğan'dan önce Başbakanlık Merkez Bina'ya gelmişti. Devlet Bakanı ve Başbakan Yardımcıları Abdüllatif Şener ve Mehmet Ali Şahin de Başbakanlık'ta bulunuyor. 
     İstanbul'da yaşanan bombalama eylemlerinin ardından Başbakanlık'ta güvenlik önlemleri artırıldı. 
     Başbakanlık Merkezi Binası yakınındaki cadde ve sokaklar araç trafiğine kapatıldı. Vekaletler Caddesi başta olmak üzere Başbakanlığın yakınında bulunan park halindeki araçlar da çekildi. Başbakan Erdoğan'ın koruma sayısı da artırıldı. 
     Başbakanlığın yakını ve önündeki cadde ve sokaklarda yaya trafiğine izin verileceği belirtiliyor. 
     Öte yandan Başbakan Erdoğan'ın yardımcıları ile başladığı toplantıya Adalet Bakanı Cemil Çiçek, Ulaştırma Bakanı Binali Yıldırım, Enerji ve Tabii Kaynaklar Bakanı Hilmi Gürel'in yanı sıra MİT Müsteşarı Şenkal Atasagun da katıldı. Toplantının ardından bir açıklama yapılması bekleniyor. 
     
</TEXT>
</DOC>
