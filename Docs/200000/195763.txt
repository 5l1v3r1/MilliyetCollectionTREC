<DOC>
<DOCNO> 195763 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/15/son/sontur03.html </URL>
<DATE> 2003/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Büyükelçisi'nden geceyarısı destek ziyareti... 
</HEADLINE>
<TEXT>

     Başbakan Recep Tayyip Erdoğan, gece geç saatlerde kabul ettiği ABD'nin Ankara Büyükelçisi Eric Edelman'dan, na isim altında örgütlenirse örgütlensin, PKK'nın bir terör örgütü olarak kabul edildiğinin teyidini aldı. 
     Başbakan Erdoğan, KKTC ziyareti öncesinde ABD'nin Ankara Büyükelçisi Eric Edelman'ı kabul etti. Görüşmede, Edelman Erdoğan'a, ABD hükümetinin, ne ad alırsa alsın, PKK'yı terör örgütü olarak kabul edeceğini ve örgütlenmesine izin vermeyeceğini iletti. Edelman Kuzey Irak'ta ad değişikliği nedeniyle bugün düzenlenmesi beklenen bir "basın toplantısının" da ABD birlikleri tarafından engellendiği bilgisini verdi. 
     Edelman'ın talebi üzerine yapılan görüşme, Başbakanlıkta gerçekleşti. Edelman, PKK'nın adını değiştirdiğini ancak isminin öneminin olmadığını vurguladı. 
     
</TEXT>
</DOC>
