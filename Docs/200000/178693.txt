<DOC>
<DOCNO> 178693 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/28/son/soneko08.html </URL>
<DATE> 2003/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Megan II Sedan önce Türkiye pazarına sunulacak... 
</HEADLINE>
<TEXT>

     Bursa'daki Oyak Renault Fabrikaları'nda üretilen ''Megane II Sedan'', Avrupa'dan önce Türkiye pazarına sunulacak, daha sonra 75 ülkeye ihraç edilecek. 
     Eylül ayı başında Türkiye'de satışa sunulacak Megane serisinin yeni üyesi Megane II Sedan'ın ''basın deneme sürüşü'', Pamukkale-Aphrodisias-Çeşme güzergahında gerçekleşti. 
     Renault Mais İletişim Müdürlüğü'nce hazırlanan basın bülteninde, tüm dünyaya ihracatı Türkiye'den gerçekleşecek olan Megane II Sedan ile Renault'un, M1 segmetinde müşteri portföyünü genişletmesi ve uluslararası pazarlardaki satışlarını artırmasının hedeflendiği belirtildi. 
     Megane II modeliyle, bu yılın Temmuz ayı sonuna kadar 71 bin 500 adetlik satış rakamına ulaşan Megan 1'in başarısının daha da ileriye taşınmasının amaçlandığı, dünya pazarlarına dönük ürün yelpazesinde çok önemli rol oynayacak yeni modelin, 2003 yılının ilk yarısında Avrupa'da ''en çok satılan otomobil'' olan Megane'ın konumunu daha da güçlendireceği vurgulandı. 
     Bu arada, toplam satışlarının yüzde 54'ünü Batı Avrupa dışında gerçekleştirecek Renault'un küreselleşme hedefine de katkıda bulunacağı ifade edildi. 
     
     EKİPMANLAR 

     Megane II Sedan, oldukça zengin ekipmanlar sunuyor. Ürün gamındaki giriş seviyesini oluşturan ''Authentique'' versiyonunda standart olarak ABS EBV, Fren Destek Sistemi AFU , çift kademeli açılan sürücü, yolcu ve yan hava yastıkları, perde hava yastıkları sunulurken, standart diğer ekipmanlar ise şunlar 
     ''Yükseklik ayarlı ön gergili ve güç sınırlayıcı sistemli ön emniyet kemerleri, ön gergili arka emniyet kemerleri, ani duruşlarda dörtlü flaşörlerin otomatik yanması, kapıların hareket sonrası otomatik kilitlenmesi, kumanda ile açılan elektronik motor kilidi, klima, Renault Card Sistemi anahtarsız sistem , yol bilgisayarı, Türkçe uyarı ekranı, radyo-teyp, hıza duyarlı değişken takviyeli elektrikli direksiyon, yükseklik ve derinlik ayarlı direksiyon, elektrikli ön camlar, soğutmalı torpido gözü, çift optik halojen farlar, akıllı ön ve arka cam silecekleri, gövde rengi tamponlar.'' 
     
</TEXT>
</DOC>
