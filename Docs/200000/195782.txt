<DOC>
<DOCNO> 195782 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/15/son/sontur22.html </URL>
<DATE> 2003/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail'den Mossad ajanları geliyor... 
</HEADLINE>
<TEXT>

     İstanbul'da iki sinagoga yapılan bombalı saldırı, ortaya çıkan panik, alınan önlemler itibariyle New York kentinde 11 Eylül 2001 tarihinde gerçekleştirilen terör saldırısını anımsattı. Dışişleri Bakanı Abdullah Gül de bu eylemleri Türkiye'de daha önce benzeri görülmeyen eylemler olarak niteledi. 
     İçişleri Bakanlığı yetkilileri İstanbul'daki sinagog patlamalarının faillerinin bulunması konusunda Türk ve İsrail polis yetkililerinin işbirliği içinde inceleme başlattıklarını bildirdiler. İsrail, iki ülke dışişleri bakanları arasında yapılan görüşme sonucunda varılan mutabakat doğrultusunda emniyet ve istihbarat görevlilerinden oluşan bir araştırma heyetini Türkiye'ye gönderdi. 
     Patlamaların ardından yaralananlardan birçoğunun durumunun kritik olduğunu belirten İçişleri Bakanlığı yetkilileri, polisin bütün İstanbul sinagoglarında önlem aldığını bildirdiler. 
     
</TEXT>
</DOC>
