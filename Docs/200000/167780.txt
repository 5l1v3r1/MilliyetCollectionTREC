<DOC>
<DOCNO> 167780 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/07/son/sondun04.html </URL>
<DATE> 2003/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Mike Tyson ölmek istiyor.. 
</HEADLINE>
<TEXT>

     Eski dünya ağır sıklet boks şampiyonu Mike Tyson, ''yaşamından nefret ettiğini ve ölmek istediğini'' söyledi. 
     Tyson, bu açıklamaları Fox Sports kanalına verdiği demeçte yaptı. Demecin 16 Temmuz'da yayımlanacağı bildirildi. 
     Suratını, yaptırdığı dövmeyle Polinezya savaşçılarına benzeten Tyson, demecinde, ''Yaşamımdan nefret ediyorum. Belki öbür dünyada daha iyi bir hayatım olur. Bu nedenle artık öteki dünyaya gitmeyi düşünüyorum'' diye konuştu. 
     Tyson, 1991 yılında siyahi güzellik kraliçesi Desiree Washington'a tecavüz ettiği iddiasıyla yargılanmış ve 3 yıl hapis cezasına çarptırılmıştı. 1997 yılında, yeniden ringlere döndüğünde, şampiyonluk maçı için karşılaştığı Evander Holyfield'in kulağını ısırarak koparan Tyson, bu yüzden de bir yıl ringlerden uzak kalma cezası almıştı. Tyson, son olarak New York'un Brooklyn kesimindeki bir otelde karşılaştığı ve kendisinden imza isteyen, vermeyince yüzündeki dövmeyle alay eden iki erkek ve bir kadını döverek hastanelik etmişti. 
     
</TEXT>
</DOC>
