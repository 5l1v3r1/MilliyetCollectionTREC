<DOC>
<DOCNO> 191862 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/28/son/sonspo18.html </URL>
<DATE> 2003/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizli'de cezalar affedildi 
</HEADLINE>
<TEXT>

     Denizlispor Basın Sözcüsü Zorhan Sancar, Trabzonspor yenilgisi nedeniyle futbolculara verilen para cezasının affedildiğini bildirirken, ''Oynadığımız futbol, zevk veriyor'' dedi. 
     Düzenlediği basın toplantısında Diyarbakırspor maçı ile ilgili açıklamalarda bulunan Sancar, takımın dünden itibaren çalışmalara başladığını belirtti. Sancar, hazırlıklarını cuma günü bitirecek futbolcuların, aynı gün Karahayıt Lycus River Otel'de kampa alınacağını ifade etti. 
     Trabzonspor'a kendi sahalarında yenilmeleri nedeniyle daha önce futbolculara 2'şer milyar lira para cezası verildiğini anımsatan Zorhan Sancar, yönetimin dün akşam yaptığı toplantıda bu cezanın kaldırılması kararı aldığını söyledi. 
     Futbolcuların giydikleri formanın hakkını vermek için sonuna kadar mücadele ettiklerini de kaydeden Sancar, ''Oynadığımız futbol, zevk veriyor. Çok sayıda gol pozisyonu buluyoruz. Bu da tribünlere heyecan getiriyor'' diye konuştu. 
     
</TEXT>
</DOC>
