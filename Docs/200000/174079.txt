<DOC>
<DOCNO> 174079 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/06/son/sontur47.html </URL>
<DATE> 2003/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul polisinde "Başbakan'ın oğlunun düğünü" alarmı... 
</HEADLINE>
<TEXT>

     İstanbul Emniyet Müdürü Celalettin Cerrah, Başbakan Recep Tayyip Erdoğan'ın oğlu Necmettin Bilal Erdoğan'ın pazar günü İstanbul'da gerçekleşecek düğünü için gerekli hazırlıkları yaptıklarını söyledi. 
     Cerrah, İstanbul Emniyet Müdürlüğü'ndeki makamına gelişi sırasında basın mensuplarının Başbakan Recep Tayyip Erdoğan'ın oğlu Necmettin Bilal Erdoğan'ın 10 Ağustos Pazar günü Lütfi Kırdar Uluslararası Kongre Merkezi ve Sergi Sarayı'nda yapılacak düğününe ilişkin sorularını cevaplandırdı. 
     Günü Başbakan Erdoğan ile geçirdiğini söyleyen Cerrah, ''Başbakanımızın oğlunun düğünüdür. Bu düğün için gerekli hazırlıkları yaptık. İyi bir koruma sağlayacağız'' dedi. 
     Lütfi Kırdar Uluslararası Kongre Merkezi ve Sergi Sarayı'nda bugün incelemelerde bulunduklarını ve alınacak önlemleri gözden geçirdiklerini kaydeden Cerrah, düğünde görev alacak polis sayısı konusunda ise bilgi vermedi. 
     Cerrah, düğün süresince güvenlik önlemleri konusunda herhangi bir olumsuzluk yaşanmayacağını sözlerine ekledi. 
     
</TEXT>
</DOC>
