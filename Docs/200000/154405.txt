<DOC>
<DOCNO> 154405 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/04/son/sondun05.html </URL>
<DATE> 2003/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
General Franks, ülkesine döndü... 
</HEADLINE>
<TEXT>

     Irak savaşında koalisyon güçlerine komutanlık yapan ABD Merkez Karargahı Komutanı General Tommy Franks, ülkesine döndü. 
     Irak savaşını yönettiği Katar'daki Merkez Komutanlığı karargahından dün ayrılan Franks'in, iki ay aradan sonra Florida'nın Tampa kentine geldiği bildirildi. 
     Franks'in Tampa'ya dönüş nedeni açıklanmazken, sözcüsü Jim Wilkinson, Franks ve ekibinin, MacDill Hava Üssü'ne indiğini belirterek, ''General Franks, özel ve gösterişsiz bir dönüş isteyen özel ve alçakgönüllü biridir'' dedi. 
     ABD Savunma Bakanlığı Pentagon'da görüşmeler yapmak üzere önünmüzdeki günlerde Washington'a gitmesi planlanan Franks'in üste, eşi Cathy Franks ve diğer aile üyeleri tarafından karşılandığı belirtildi. 
     Afganistan'da 2001 yılında Taliban rejiminin yıkılması için yapılan harekatı da yöneten ABD Merkez Karargahı Komutanı General Tommy Franks, Irak savaşını Katar'ın başkenti Doha yakınlarındaki Esseyliye kampından yürütmüştü. 
     
</TEXT>
</DOC>
