<DOC>
<DOCNO> 168645 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/11/siyaset/siy11.html </URL>
<DATE> 2003/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Sözleşmeliye emeklilik 
</HEADLINE>
<TEXT>

Sağlık Bakanı Akdağ, "Sözleşmeli personel, SSK veya Emekli Sandığı'ndan emekli olabilecek" dedi 
     ANKARA Milliyet 

     Sağlık Bakanı Recep Akdağ, "çakılı sözleşmeli personel" olarak göreve başlayacak sağlık çalışanlarına Emekli Sandığı veya SSK'dan emekli olma hakkı tanıyacaklarını açıkladı. Gerekçe gösterilmeden sözleşmeli personelin işine son verilemeyeceğini belirten Akdağ, "Doğu ve Güneydoğu Anadolu başta olmak üzere bu yörelerde çalışacak eleman bulamıyoruz ki, işlerine son verelim" dedi. 
     Basın toplantısında, Meclis'te görüşülen uygulama ile devlet memuru olan sağlık çalışanlarına sözleşmeye geçiş imk nı tanıdıklarını anımsatan Akdağ, bu personelin, istediğinde yeniden memuriyete dönebileceğini belirtti. Kadrolaşma iddiasına karşılık Akdağ, "Kurumsallaşmaya yönelik bir istihdam politikası geliştiriyoruz. Tam tersi, kadrolaşmanın önüne geçilecektir" diye konuştu. 
     

</TEXT>
</DOC>
