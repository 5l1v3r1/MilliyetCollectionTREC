<DOC>
<DOCNO> 157226 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/17/spor/spo07.html </URL>
<DATE> 2003/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Schumacher'den gözdağı 
</HEADLINE>
<TEXT>

Avusturya'daki dünkü sıralama turunu önde bitiren şampiyon, yeni Ferrari'si ile pistin tozunu atıyor. Michael Schumacher, bugün pole pozisyonu için mücadele verecek 
     FORMULA 1'de Avusturya'nın Spielberg pistinde düzenlenen sezonun altıncı Grand Prix'inde dün yapılan ilk sıralama turunda Michael Schumacher yine birinci oldu. Ferrari'si ile pistin tozunu atan Dünya Şampiyonu Alman pilot Michael Schumacher, turu 1.07.908'lik dereceyle bitirdi. Beş kez Dünya Şampiyonu olan ünlü sürücü, bugünkü sıralama turunda da birinciliğini koruduğu taktirde, yarınki yarışta pole pozisyonda ilk sırada başlayacak. 
     SIRALAMANIN dünkü ayağında ikinciliği, yine Ferrari ile yarışan Brezilyalı Rubens Barrichello 1.08.187 ile elde ederken, Avustralyalı Mark Webber de 1.08.512 ile üçüncü pozisyonu aldı. Barrichello, takım arkadaşı Schumacher'e geçen yıl yine Spielberg'de yapılan yarışta yol vermiş ve bu olay büyük tepki toplamıştı. Bu arada, Spielberg'deki A 1 ring pisti de pazar günü TSİ 15.00'te başlayacak yarış ile Formula 1'e son kez ev sahipliği yapacak. 
     
Sıralama turu 1.Michael Schumacher Ferrari 1.07.908 2.Rubens Barrichello Ferrari 1 08.187 3.Mark Webber Jaguar 1 08.512 4.Jacques Villeneuve BAR 1 08.680 5.Jenson Button BAR 1 08.831 6.J.P.Montoya Williams 1 08.839 7.David Coulthard McLaren 1 08.947 8.Kimi Raikkonen McLaren 1 08.978 9.Antonio Pizzonia Jaguar 1 09.024 10.Giancarlo Fisichella Jordan 1 09.281      
     

</TEXT>
</DOC>
