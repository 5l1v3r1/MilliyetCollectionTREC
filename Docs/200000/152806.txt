<DOC>
<DOCNO> 152806 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/27/son/sonspo06.html </URL>
<DATE> 2003/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Adanalı Beşiktaşlıların 100. yıl kutlamaları... 
</HEADLINE>
<TEXT>

     Adana Beşiktaşlılar Derneği Başkanı Mustafa Uğur Kızıl, ''Beşiktaş misyonunu gençlere iyi anlatmalıyız'' dedi. 
     Kızıl, Adana Beşiktaşlılar Derneği tarafından Aquland Su Sporları Eğlence Merkezi'nde düzenlenen ''100. Yıl Bahar Şenliği''nde yaptığı konuşmada, Beşiktaş'ın bu sezon şampiyon olacağına inandıklarını söyledi. 
     Kızıl, birçok etkinlik gerçekleştireceklerini belirterek, şunları kaydetti 
     ''Amacımız Beşiktaşlıları bir araya getirmektir. Çocuk, genç ve herkese Beşiktaş'ın tarihi misyonunu çok iyi anlatmalıyız. 
     Kutlama programı kapsamında tiyatro gösterileri gerçekleştirilecek, Çukurova Gazeteciler Cemiyeti Türk Sanat Müziği Korusu konser verecek, ayrıca, 10 Mayıs Cumartesi günü de Beşiktaş'ın Adanaspor ile yapacağı maçtan bir gün önce balo düzenleyeceğiz.'' Şenlik kapsamında çeşitli yarışmalar gerçekleştirildi. 
     





</TEXT>
</DOC>
