<DOC>
<DOCNO> 165246 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/25/dunya/dun01.html </URL>
<DATE> 2003/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikan birlikleri sınır geçti 
</HEADLINE>
<TEXT>
Suriye'ye sıcak takip 
Amerikan birlikleri bir konvoyu izlerken, Suriye'ye girip sınır muhafızlarıyla çatıştı 
     DIŞ HABERLER SERVİSİ 

     Devrik Irak lideri Saddam Hüseyin ve yakın çevresini ele geçirmek için büyük bir operasyon başlatan Amerikan özel kuvvetlerinin geçen hafta 6 - 7 araçlık bir konvoyu izlerken, Suriye topraklarına geçtikleri ve çıkan çatışmada 5 Suriyeli sınır muhafızının yaralandığı bildirildi. 
     İngiliz Telegraph gazetesine göre, Amerikan "Görev Gücü 20" adlı özel birliğe mensup seçkin komandolar, eski Irak rejiminin üst düzey yetkililerinin Suriye'ye kaçmaya çalıştıkları şeklindeki istihbarat üzerine konvoyu karadan ve havadan izlemeye aldı. Şimdiye kadar Suriye'ye kaçışlar için en çok kullanılan yol olan Suriye'nin Kaim sınır kenti civarında konvoyu sıkıştıran komandolar, helikopterler ve AC - 130 saldırı uçakları desteğinde operasyon başlattı. Ancak bu sırada Suriyeli sınır muhafızları da olaya karıştı ve 
     çatışma çıktı. 
     
İnk r etmediler      İlk ateşi hangi tarafın açtığı belirtilmezken, ABD Savunma Bakanlığı Pentagon yetkilileri sıcak takip yapan komandoların Suriye sınırını geçmiş olabileceğini ve çatışmanın Suriye topraklarında meydana gelmiş olabileceğini kabul ettiler. 
     Pentagon Sözcüsü Gary Keck, "Olaya karışan Suriye vatandaşları var. Bunlardan bazıları yaralı, tedavileri yapılıyor" dedi. Pentagon, ABD komandolarının gözetiminde olan Suriyeli muhafızların tedavileri yapıldıktan sonra Suriye makamlarına teslim edileceğini açıkladı. 
     

</TEXT>
</DOC>
