<DOC>
<DOCNO> 155039 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/07/son/sondun09.html </URL>
<DATE> 2003/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Led Zeppelin'in yayınlanmamış plakları piyasaya çıkıyor 
</HEADLINE>
<TEXT>

     70'li yılların ünlü rock gruplarından Led Zeppelin'in gitaristi ve kurucusu Jimmy Page, grubun yayınlanmamış konser kayıtlarının Mayıs sonunda piyasaya çıkacağını duyurdu. 
     Fransa'nın başkenti Paris'te açıklamalarda bulunan 59 yaşındaki Page, bant kayıtlarının 27 Mayıs'ta ticarileştirileceğini ve aynı tarihte grubun konserlerinden oluşan ''How The Wesz Was Won'' adıyla 3'lü bir diskin de piyasa sürüleceğini söyledi. 
     Page, ''Filme alınmış çok az malzememiz var, çünkü Led Zeppelin herşeyden önce bir sahne grubuydu. Grubun 12 yıllık tarihide hiç 45'lik çıkarmadık, bu da televizyona çok ender çıktığımız anlamına geliyor ve dolayısıyla da çok az görsel malzemeye sahibiz'' dedi. 
     1980'de dağılan grubun üyelerinden baterist John Bonham'ın ölmesi üzerine Led Zeppelin'in bir daha bir araya gelmediğini, çünkü Bonham'ın yerinin bir başkasıyla doldurulamayacağını belirten Page, ''Grupla çalıştığım yıllarda Led Zeppelin'i soludum, içtim, benim için önemli olan tek şey de bu'' dedi. 
     Led Zeppelin kariyeri boyunca piyasaya 8 albüm çıkarmış, albümler bütün dünyada 200 milyon adet satmıştı. 
     
</TEXT>
</DOC>
