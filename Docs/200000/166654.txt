<DOC>
<DOCNO> 166654 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/01/son/sonspo12.html </URL>
<DATE> 2003/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Chilavert Uruguay Penarol'a transfer oldu... 
</HEADLINE>
<TEXT>

     Fransa'nın Racing Strasbourg takımından geçen eylül ayında kovulan Paraguay'ın ünlü kalecisi Jose Luis Chilavert, Uruguay'ın en popüler kulübü Penarol'a transfer oldu. 
     Serbest ve penaltı vuruşlarından attığı gollerle ünlü olan 37 yaşındaki Jose Luis Chilavert, yeni takımını hem tuttuğu hem de kaydettiği gollerle zirveye taşımaya çalışacağını söyledi. 
     Bugüne dek 50'den fazla golü bulunan Chilavert, Uruguaylılar'ın hoşuna gideceği gollerin çoğunu kendisinin atacağını umduğunu söyledi. 
     Chilavert'in Fransız takımından ayrılmasına, sözleşmede sahte imza atıldığı yolundaki söylentiler neden olmuştu. 
     Chilavert'in 48'i Arjantin'in Velez Sarsfield, 7'si Paraguay adına attığı toplam 56 golün en ünlüsü, Buenos Aires'de Arjantin ile yapılan ve 1-1 biten Dünya Kupası eleme maçında serbest atıştan kaydettiğiydi. Ünlü kaleci, ayrıca 1999'da da Arjantin ligindeki şampiyonluk maçında 3 gol atarak ''hat-trick'' yapmıştı. 
     Jose Luis Chilavert, 1999'da Paraguay'ın evsahipliği kaptığı Amerika Kupası'nda, şampiyona için statların yenilenmesine harcanan paraların, okul ve hastane yapımına kullanılması gerektiğini belirterek, milli takımda oynamayı reddetmişti. 
     
</TEXT>
</DOC>
