<DOC>
<DOCNO> 193637 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/06/guncel/gun20.html </URL>
<DATE> 2003/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

   
   Diyarbakır'da İsveç gerilimi    DİYARBAKIR DHA 
   İnsan hakları konusundaki gelişmeleri yerinde görmek için Diyarbakır'a gelen 9 kişilik heyet, Vali Nusret Miroğlu ve Belediye Başkanı Feridun Çelik'i ziyaret etti. Diyarbakır Belediyesi'nin düzenlediği ve Kürt yazar, şair ve düşünürlerin katıldığı konferansın basına kapalı bölümüne polislerin girmek istemesi üzerine tartışma yaşandı. Bağlar Belediye Başkanı DEHAP'lı Cabbar Leygara, 
   "Savcılıktan izin getirin" dedi. Polisler de savcılıktan gelecek yazıyı bekledi. 
   
   Boğaz'da bir dev...       SEMRA KARDEŞOĞLU - HALUK ATALAY 
   İstanbul Boğazı'ndan dün, Stanislav Yudin isimli dev platform geçti. Su üstündeki yüksekliği 57.5 metre olan Bulgaristan bandıralı gemi, iki yıl önce tartışmalı geçiş yapan Varyag'dan 4.5 metre daha yüksek. Stanislav Yudin'in geçişine hava şartlarının uygun olması nedeniyle dün sabah izin verildi. Boğaz'ın trafiğe kapatılmasından sonra dev platform Boğaz Köprüsü'nün sadece 2.5 metre altından geçişini yaptı. Kılavuz kaptanların bulunduğu geçiş sırasında gemiye, her biri 4 bin beygir gücünde iki römorkor eşlik etti. 
   
   
   
</TEXT>
</DOC>
