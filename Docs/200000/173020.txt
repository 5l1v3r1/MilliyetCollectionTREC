<DOC>
<DOCNO> 173020 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/01/son/soneko39.html </URL>
<DATE> 2003/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Piyasalarda bugün... Borsa ve dolar yükseldi... 
</HEADLINE>
<TEXT>

     Borsa'da işlem gören hisse senetleri, haftanın son işlem gününde ortalama yüzde 0.46 değer kazandı. 
     İstanbul Menkul Kıymetler Borsası İMKB Ulusal 100 endeksi, 1. seansta 1.74 puan artışla 10,573.78 puandan kapandı. 
     Endeks, 2. seansı da 47.37 puan artışla, 10,621.15 puandan tamamladı. İMKB Ulusal 100 Endeksi, günlük bazda 49.11 puan ve yüzde 0.46 yükseldi. 
     Hisse senetleri piyasasında günlük işlem hacmi 199 trilyon 647 milyar 217 milyon lira oldu. 
     
     DOLAR YÜSELDİ 
     Merkez Bankası doların bugünkü efektif kurunu alışta 1 milyon 428 bin 164 lira, satışta ise 1 milyon 438 bin 211 lira olarak açıkladı. 
     Böylece dolar, Merkez Bankası'nın dünkü kurlarına göre, alışta 17 bin 335 lira, satışta ise 17 bin 457 lira yükseldi. 
     Serbest piyasada dün 1 milyon 426 bin liradan kapanan dolar, güne 1 milyon 428 bin liradan, 1 milyon 609 bin liradan kapanan Euro da 1 milyon 603 bin liradan başladı. 
     Piyasa kapanışında doların satış fiyatı 1 milyon 436 bin lira, Euro'nun satış fiyatı 1 milyon 609 bin lira oldu. 
     
     TAHVİL VE BONO PİYASASI 
     İMKB Tahvil ve Bono Piyasası Kesin Alım Satım Pazarı'nda işlem gören 18 Ağustos 2004 vadeli bugün valörlü tahvilin bileşik getirisi 0.14 puan geriledi. 
     Bu kağıdın aynı gün valörlü işlemlerinin basit getirisi yüzde 47.83, bileşik getirisi yüzde 47.35'den kapandı. Dünkü piyasa kapanışında bu kağıdın basit getirisi yüzde 48.00, bileşik getirisi yüzde 47.49 olmuştu. 
     İMKB Tahvil ve Bono Piyasası Repo Pazarı'nda, üç günlük faiz ortalama yüzde 35.00 olarak belirlendi. 
     
</TEXT>
</DOC>
