<DOC>
<DOCNO> 159386 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/28/spor/bbas.html </URL>
<DATE> 2003/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Ekol için istikrar şart’ 
</HEADLINE>
<TEXT>

Basketbol Milli Takım Başantrenörü Aydın Örs, uluslararası organizasyonlarda hep zirveye oynamak zorunda olduklarını ifade etti, "İsveç’te hedef ilk dört" diye konuştu 
     "Olimpiyat vizesi" 
     İSTANBUL Lisesi’nin Spor Şöleni kapsamında düzenlendiği bir panele katılan Basketbol Milli Takımı Başantrenörü Aydın Örs, bir Türk ekolünden söz edilebilmesi için istikrarın şart olduğunu, bunun için uluslararası organizasyonlarda zirveye oynamak zorunda olduklarını söyledi. Örs, İsveç’te eylülde yapılacak 33. Avrupa Şampiyonası Finalleri’nde ilk 4 takım içinde yer alarak, tarihte ilk kez olimpiyat vizesi almak amacında olduklarını da belirtti. 
     
     "Potansiyel var" 
     ÖRS, genç basketbolcuların büyük aşama kaydettiklerini, şimdiden birkaç ismin NBA menajerlerinin listesine girdiğini ekledi. Ünlü coach, "NBA’de oynayan ilk Türk sporcu olan Mirsad Türkcan, Efes Pilsen’de bu arzusunu dile getirirken çoğu kimse Deli mi bu çocuk diye gülüyordu" ifadesini kullandı. Aydın Örs, Türkiye’nin uluslararası alanda bugün geldiği yerin iyi, ancak yeterli olmadığını vurguladı, "Bizde daha iyisini yapabilecek potansiyel var" yorumunu yaptı. 
     
En anlamlı turnuva      BEŞİKTAŞ Kulübü’nün 100. Kuruluş Yılı etkinlikleri çerçevesinde, Türkiye Engelliler Spor, Yardım ve Eğitim Vakfı TESYEV ile ortaklaşa organize edilen Tekerlekli Sandalye Basketbol Turnuvası, 29 Mayıs - 1 Haziran arasında İstanbul’da yapılacak. Organizasyonun tanıtım basın toplantısı "Kendimi Engelletmem" adlı kitabıyla tüm dünyada ün kazanan İsviçreli Gerald Metroz’un katılımıyla yapıldı. 
     
Zaza da NBA yolunda      ÜLKERSPOR’UN genç pivotu Zaza Pachulia, NBA şansını bu sene kullanmayı deneyecek. Geçtiğimiz sezon yaşı genç olduğu için seçmelerden çekilen 18 yaşında ve 2.12 boyundaki genç yıldız, draftta yer alacak. NBA draftı 26 Haziran’da gerçekleştirilecek. Sezon içinde NBA’in Seattle Supersonics ve Boston Celtics gibi önde gelen kulüplerinin istatistikçileri, İstanbul’da Zaza’yı takibe almışlardı. 
     
Üniversiteler yarışıyor      ÜNİVERSİTELERARASI Süper Lig Basketbol maçları Aydın’ın Kuşadası İlçesi’nde başladı. Turnuvaya bayan ve erkek toplam 16 takım katılıyor. Maçlar 30 Mayıs’taki finalle sona erecek. 
     
     Sonuçlar 
     Erkekler 
     Anadolu - Çukurova 89 - 69 
     Selçuk - Celal Bayar 83 - 92 
     Gazi 78 - İstanbul 78 - 67 
     Kocaeli - Yakın Doğu 67 - 90 
     Bayanlar 
     Marmara 90 - Ege 90 - 52 
     Ankara - Celal Bayar 64 - 69 
     İstanbul - Gazi 63 - 67 
     Bilgi 78 - Yakın Doğu 78 - 60 
     

</TEXT>
</DOC>
