<DOC>
<DOCNO> 169345 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/14/son/sonspo18.html </URL>
<DATE> 2003/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Amoruso Blackburn Rovers'ta... 
</HEADLINE>
<TEXT>

     İtalyan defans oyuncusu Lorenzo Amoruso, 1.4 milyon sterlin karşılığında İskoçya'nın Glasgow Rangers takımından İngiltere'nin Blackburn Rovers takımına transfer oldu. 
     Blackburn Kulübü Başkanı John Williams, Amoruso'nun takımlarına katılmasından memnun olduklarını söyledi. 
     Williams, İtalyan futbolcunun Glasgow'da çok popüler bir futbolcu olduğunu ve geçen sezon şampiyonluk yarışında önemli bir rol oynadığını belirtti. 
     1997'de Fiorentina'dan Rangers'a transfer olan Amoruso, bu süre içerisinde 200 maçta oynadı. 
     İngiltere Premier Ligi'ni 6. sırada bitiren ve UEFA Kupası'na katılmayı garantileyen Blackburn Rovers, bu ayın başında Hollanda'nın Feyenoord takımından Avustralyalı milli futbolcu Brett Emerton ile sözleşme imzalamıştı. Ancak kulüp, bu transfer karşılığında Avustralyalı futbolcuya ne kadar ücret ödendiğini açıklamamıştı. 
     
</TEXT>
</DOC>
