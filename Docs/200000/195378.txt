<DOC>
<DOCNO> 195378 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/13/son/sontur42.html </URL>
<DATE> 2003/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Tunceli'de polis karakoluna bombalı saldırı 
</HEADLINE>
<TEXT>

     Tunceli'de, emniyet müdürü konutunun alt katındaki karakola el bombası atıldı. Saldırıda, bir polis memuru ile bir gece bekçisi yaralandı. 
     Tunceli şehir merkezindeki Şehit Nahit Bulut Polis Karakolu'na kimliği belirsiz kişilerce el bombası ile saldırı yapıldı. Karakolun arkasındaki nöbetçi kulübesinin bulunduğu bölüme atılan bombanın patlaması sonucu bir polis memuru ile bir gece bekçisi yaralandı. 
     Yaralı güvenlik görevlileri hastaneye kaldırılırken, saldırganların yakalanması için kent merkezinde geniş çaplı operasyon başlatıldığı, operasyonda gözaltına alınanlar olduğu bildirildi. 
     Söz konusu karakol binasının üst katında Tunceli Emniyet Müdürü Sinan Salman'ın konutunun bulunduğu kaydedildi. 
     
</TEXT>
</DOC>
