<DOC>
<DOCNO> 184294 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/24/son/sondun14.html </URL>
<DATE> 2003/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Microsoft, sohbet odalarını kapatıyor 
</HEADLINE>
<TEXT>

     Dünyanın bir numaralı yazılım firması Microsoft, MSN portalındaki bedava sohbet odalarını kapamayı kararlaştırdı. 
     Şirketin açıklamasına göre, ''chat'' odalarını kapama kararı, porno içerikli istenmeyen mektup ya da reklamlardaki spam artış yüzünden alındı. 
     MSN sohbet hattının ABD, Kanada ve Japonya haricinde bütün ülkelerde 14 ekimde kapatılacağı, bu üç ülkede ise, sohbet odalarına girişin paralı olacağı belirtildi. 
     Açıklamada, kararın, özellikle çocukları internetteki porno içerikli iletişimden korumaya yönelik olduğu kaydedildi. 
     Başta Yahoo olmak üzere MSN'nin rakipleri bu habere henüz ses çıkarmadı. 
     Bir internet güvenlik şirketine göre, internetteki porno sitelerinin sayısı, son beş yılda yüzde 1800 artarak 260 milyona yükselmiş bulunuyor. 
     
</TEXT>
</DOC>
