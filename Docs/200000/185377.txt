<DOC>
<DOCNO> 185377 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/29/son/sontur11.html </URL>
<DATE> 2003/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
ODTÜ-Teknokent'te uzay merkezi kuruldu... 
</HEADLINE>
<TEXT>

     Delta Aerospace, Türk uzay programlarına yönelik çalıştırmalar gerçekleştirmek üzere Ortadoğu Teknik Üniversitesi ODTÜ Teknokent'te Uzay Araştırma Geliştirme Ar Ge Merkezi kurdu. 
     Delta Havacılık ve Uzay Teknolojileri Şirketi'nden yapılan açıklamada, savunma, havacılık ve uzay teknolojilerinde Avrupa'nın önde gelen kurumlarından EADS Astrium'un, offset programları kapsamında Delta Aerospace'in ODTÜ Teknokent yatırımını desteklediği bildirildi. 
     Uzay Ar Ge Merkezi'nde EADS Astrium firmasının bilgi ve deneyimlerinin, Türk uzay programlarına destek sağlayacak şekilde Türkiye'ye aktarılacağı, aynı zamanda bu merkez aracılığı ile yurtdışına servis satış imkanları da oluşturulacağı belirtildi. 
     ODTÜ Teknokent'teki uzay merkezinin açılışı, yarın, IDEF 2003 Savunma Sanayii Havacılık ve Denizcilik Fuarı kapsamında gerçekleştirilecek. 
     
</TEXT>
</DOC>
