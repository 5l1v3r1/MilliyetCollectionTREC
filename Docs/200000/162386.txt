<DOC>
<DOCNO> 162386 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/11/yasam/yas01.html </URL>
<DATE> 2003/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğrenciye dayağa suç duyurusu .. 
</HEADLINE>
<TEXT>

8 yaşındaki oğlu Emre'nin ayağındaki morlukların öğretmenin dayağı sonucu oluştuğunu öğrenen anne, soluğu savcılıkta aldı... 
     İSTANBUL Milliyet 

     Küçükçekmece Kanarya'da oturan Zuhal Kıraç, ilkokul öğrencisi oğlu Emre Kıraç'ın 8 öğretmenince sopayla dövüldüğünü iddia ederek suç duyurusunda bulundu. 
     Ailenin iddiasına göre, Kanarya İlköğretim Okulu 2. sınıf öğrencisi Emre Kıraç, stajyer öğretmen Mehtap Özdoğan tarafından teneffüste yaramazlık yaptığı iddiasıyla 6 arkadaşıyla birlikte sopayla dövüldü. 
     "Oğlum okuldan geldiğinde düştüğü için bacağı kanıyordu, o yüzden şüphelenmedim" diyen anne Kıraç, şunları söyledi "Sonra sağ bacağının arkasında bir morluk gördük. Sorduk, söylemedi. Ertesi gün bir öğrenci velisi 'Bizim çocuklar yaramazlık yaptığı için öğretmenleri dövmüş' dedi. Bunun üzerine Emre'ye bacağındaki morluğu sordum. Israrlarım sonucu anlattı." 
     
     Tehditler savurdu 
     Önceki gün sağlık raporu aldıktan sonra savcılığa suç duyurusunda bulunan Zuhal Kıraç, şunları söyledi "Daha önce de oğluma vurmuş. Kendisiyle konuşmak istedim ama 'Şik yet ederseniz çocuğunuz için iyi olmaz, sınıfta kalır' diye tehditler savurdu." 
     Stajyer öğretmen Mehtap Özdoğan konuyla ilgili açıklama yapmazken, okul yetkilileri ise kendilerine herhangi bir şik yet olmadığını bildirdi. 
     

</TEXT>
</DOC>
