<DOC>
<DOCNO> 180855 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/07/son/sondun05.html </URL>
<DATE> 2003/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
11 Eylül... 200 bin kişinin sağlığı 20 yıl izlenecek... 
</HEADLINE>
<TEXT>

     New York'ta 11 Eylül 2001 saldırılarında yerle bir olan İkiz Kulelerin civarında bulunan yaklaşık 200 bin kişinin sağlığı yıllarca izlenecek. 
     Belediyeden yapılan açıklamaya göre, 11 eylülde saldırıya tanık olarak şoka uğrayan, toz ve küllerden etkilenen insanların fizik ve akıl sağlığı, 20 yıl boyunca izlenerek raporlar hazırlanacak, raporlar üçer aylık dönemler halinde internetten yayınlanacak. 
     Gönüllülük esasına göre yürütülecek araştırmanın en zorlu noktasını, tanıkların ifadelerinin alınması oluşturacak, zira bunların nicesini bulmak artık çok zor Günübirlik ziyaret amacıyla İkiz Kulelerin civarına gelenler, buradaki işlerini yitirenler, evlerini taşıyanlar artık bölgede değiller. 
     New York yetkilileri, ilgili kişilere üç gündür çağrıda bulunuyorlar. Yetkilileri telefonla arayacak gönüllüler, sağlık bakımından 20 yıl boyunca düzenli olarak incelenecekler. 
     Belediye sağlık yetkilileri, 11 eylül felaketinin olası zararlarının, tam anlamıyla ancak yıllar sonra ortaya çıkabileceğine dikkati çekiyorlar. 
     
</TEXT>
</DOC>
