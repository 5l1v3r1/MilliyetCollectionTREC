<DOC>
<DOCNO> 187734 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/10/son/sondun19.html </URL>
<DATE> 2003/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Ebadi Ödül tüm demokrat İranlılaradır.. 
</HEADLINE>
<TEXT>

     Nobel barış ödülünün 2003 yılının sahibi İranlı kadın hukukçu Şirin Ebadi, ödülün, ülkesinde insan hakları ve demokrasinin gelişimine yardım edeceğini ümit ettiğini söyledi. 
     Ebadi, Norveç NRK televizyonuna Paris'ten telefonla yaptığı açıklamada, ''çok Mutlu ve onurluyum'' diyerek, ''Bu benim için, İran'da insan hakları, demokrasi ve özellikle de İran'da çocuk hakları için çok önemli'' diye konuştu. 
     İnsan hakları savunuculuğu ve demokrasinin geliştirilmesi yönündeki çalışmalarıyla bu yılki barış ödülüne layık görülen Ebadi, Norveç Nobel Komitesi tarafından, ''İran İslam Devrimi'nden önce İran'ın ilk kadın yargıcı Ebadi, kadın ve çocuk hakları üzerine yoğunlaşan çalışmaları nedeniyle istifaya zorlandı'' ifadeleriyle övgüyle tanıtıldı. 
     Ebadi, AFP ajansına açıklamasında da, ''ödülün, demokrasi yönünde mücadele eden tüm İranlılar için olduğunu'' belirtti. 
     Ödülü kazanmaktan dolayı ''şaşırdığını'' söyleyen Ebadi, ''Ödül, demokrasi için mücadele eden tüm İranlılaradır. Bu ödül hayatımda çok büyük değişiklikler yapmayacak, ancak İran vatandaşları ve insan hakları konusundaki çalışmalarım için çok önemli olacak'' dedi. 
     
</TEXT>
</DOC>
