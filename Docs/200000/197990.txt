<DOC>
<DOCNO> 197990 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/26/son/sonspo02.html </URL>
<DATE> 2003/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Yanal Final devresini burada oynayacağız... 
</HEADLINE>
<TEXT>

     UEFA Kupası 2. tur rövanş maçında Portekiz'in Sporting Lizbon takımıyla karşılaşacak olan Gençlerbirliği, bu maçın 2. etap hazırlıklarını Lizbon'da sürdürüyor. 
     Maçın oynanacağı Jose Alvalade Stadı'nda, teknik direktör Ersun Yanal yönetiminde yaklaşık 1.5 saat süren antrenmana, sakatlığı bulunan kaptan Ümit'in yanı sıra Youla ve Erkan da katılmazken, diğer futbolcuların tamamı çalışmada yer aldı. 
     Antrenmanda Ümit, düz koşu yapmakla yetinirken, Youla ile Erkan doktor kontrolünde çalıştı. çalışmada oldukça neşeli gözüken futbolcular, hırslarıyla da dikkat çekti. 
     İdman sonrası bir basın toplantısı düzenleyen Teknik Direktör Ersun Yanal, 2 devreli bir oyunun, birinci devresini tamamladıkları belirterek, ''Ankara'da 1-1 berabere kaldık. Ancak evimizde rakibimizden daha üstündük. Buradaki atmosfer daha renkli olacak. Şimdi oyunun final devresini oynayacağız. Maçın sonucunu, oyunun temposunu kaldıran takım tayin edecek. Bu devreyi kazanan takım UEFA Kupası'na devam edecek'' diye konuştu. 
     Yanal, Gençlerbirliği'nin ligdeki durumunun kendisini pek memnun etmemesine rağmen her geçen gün daha da iyiye gittiklerini ifade ederek, şöyle konuştu 
     ''Ligdeki durumumuzu göz önüne alarak kimse yanılmasın. Her geçen gün daha da güçleniyoruz. Biz buradaki atmosferden pozitif etkileneceğiz. Rakibimiz maçın birinci devresi sonunda 1-0 önde bulunuyor. Ancak final devresinde her şey çok değişik olacak. Yensek de yenilsek de Avrupa Kupaları'ndaki tecrübesi ve futbolcu kalitesi olarak bizden daha iyi olan Sporting Lizbon'dan çok şey öğrenecek ve onlara güzel deneyimler kazandıracağız. İzleyenler futbola doyacaklar.'' 
     
     MUHTEMEL 11 
     Gençlerbirliği'nin, 52 bin kişilik Jose Alvalade Stadı'nda perşembe günü yapılacak maça şu muhtemel 11 ile çıkması bekleniyor 
     Damir, El saka, Baki, Deniz, Filip, Ali Tandoğan, Serkan, Skoko, Mustafa Özkan, Youla, Veysel. 
     Kırmızı-siyahlı ekip, yarın yapacağı antrenmanla, Sporting Lizbon maçının hazırlıklarını tamamlayacak. 
     
</TEXT>
</DOC>
