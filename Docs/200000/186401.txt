<DOC>
<DOCNO> 186401 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/04/yasam/yas05.html </URL>
<DATE> 2003/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Eski DSP'li, oğlunu hastanelik etti 
</HEADLINE>
<TEXT>

      YAŞAR ANTER Muğla DHA 
   
   Eski DSP Muğla Milletvekili Tünay Dikmen'in, önceki gece yarısı aşırı alkollü olarak gittiği evinde, 14 yaşındaki oğlunu ve öz annesini feci şekilde dövdüğü iddia edildi. Baba dayağıyla vücudu çürük içinde kalan Galip Güvenç Dikmen ise, evden kaçarak Milas Emniyet Müdürlüğü'ne sığındı. İddiaya göre, şiddetli geçimsizlik ve alkol yüzünden ikinci eşi Gülümser Dikmen tarafından terk edilen Tünay Dikmen, annesi ve oğluyla birlikte Milas'ta yaşadığı evine önceki gece aşırı alkollü olarak gitti. Kendisinden sürekli internet bağlantısı isteyen oğlu Galip'in odasına giden Dikmen, küfürler savurarak oğlunu uyandırdı. Eline geçirdiği şemsiye ve askılarla oğluna saldıran Dikmen, torununa kalkan olmaya çalışan annesi Ayşe Dikmen'i de 77 vurarak yerde sürükledi. Galip, evden kaçarak polise sığındı. Galip'e 10 günlük rapor verildi. Galip'in annesi ve Dikmen'in ilk eşi Faden Yıldız ise, eski eşi hakkında suç duyurusunda bulundu. 
   
   
</TEXT>
</DOC>
