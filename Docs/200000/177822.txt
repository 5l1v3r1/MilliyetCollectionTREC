<DOC>
<DOCNO> 177822 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/24/son/sondun24.html </URL>
<DATE> 2003/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Afganistan'da çatışma 15 ölü... 
</HEADLINE>
<TEXT>

     Afganistan'ın orta kesiminde Uruzgan'da ve güneydoğuda Zabul bölgesinde Taliban savaşçılarıyla hükümet askerlerinin çatışmasında son iki günde 15 kişi öldü. 
     Yetkililer, dünkü çatışmada 5 ordu askeriyle 4 Taliban savaşçısının öldüğünü bildirdi. 
     Zabul Valiliği sözcüsü Hamdullah Vatandost, cuma gününden beri ülkenin orta kesiminde Uruzgan'dan takip edilen 300 kadar Taliban savaşçısının Zabul'da kıstırıldığını, Taliban elemanlarının tutsak alındığını bildirdi. 
     Güneydoğu Afganistan Dışişleri Dairesi Başkanı Halid Peştun ile Uruzgan Valisi Can Muhammed Han, Uruzgan'da önceki gün cuma çıkan büyük çatışmada da 2 askerle 4 Taliban militanının öldüğünü bildirdi. 300 Taliban savaşçısını yine 300 asker izledi ve çatışmada ele geçirdi. 
     ABD'de ülke tarihinin en büyük terör yıkımı olan, New York ve Pentagon'a yönelik, 3 bin kişinin öldüğü 11 Eylül 2001'deki kamikaze uçak korsanlarının eyleminden 27 gün sonra ABD'nin ordusunun giriştiği savaşla iktidardan düşürülen Taliban, Haziran ayından beri Afganistan'daki etkinliğini yeniden artırdı. 
     
</TEXT>
</DOC>
