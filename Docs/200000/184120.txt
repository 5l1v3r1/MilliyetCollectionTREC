<DOC>
<DOCNO> 184120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/23/son/soneko33.html </URL>
<DATE> 2003/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Wall Street Journal'den kredi yorumu ABD'nin Irak kızgınlığı geçti 
</HEADLINE>
<TEXT>

     Amerikan finans çevrelerinin gazetesi Wall Street Journal WSJ , Dubai'de imzalanan 8.5 milyar dolarlık krediyle ilgili olarak verdiği haberde, ''ABD'nin Türkiye'ye, Irak konusundaki kızgınlığının geçtiği'' yorumunda bulundu. 
     ''ABD'nin vereceği 8.5 milyar dolar, iki müttefiğin, Ankara'nın ABD önderliğindeki Irak işgaline yardımcı olmayı reddetmesiyle ortaya çıkan sorunun büyük ölçüde giderildiğinin işaretidir'' diyen gazete, ''Türkiye'nin, ABD'nin Irak'ı barışa kavuşturma ve imar etme çabalarına yardımcı olmayı kabul ettiğini'' yazdı. 
     Gazeteye açıklamada bulunan ABD ekonomi, iş dünyası ve tarım işleri bakan yardımcısı Alan Larson da ''İlkbahardaki hayal kırıklığı bir yana bırakılırsa, bu anlaşma Türkiye ile ABD arasında çok geniş ve önemli bir stratejik, siyasi ve ekonomik ilişki bulunduğunu ortaya koyuyor'' dedi. 
     
     BUSH PARA VE ASKER ISTEYECEK 
     Haberde başkan Bush'un BM genel kurulunda yapacağı konuşmada, diğer ülkeleri de Irak'a para ve asker yardımında bulunmaya çağıracağına dikkat çekildi. 
     Bush 2004 yılı için Kongreden, Irak'ın imarı için 20, askeri harcamalar içinse 51 milyar dolar ödenek talebinde bulunmuştu. 
     
</TEXT>
</DOC>
