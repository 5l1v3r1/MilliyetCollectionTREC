<DOC>
<DOCNO> 199605 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/03/son/sontur21.html </URL>
<DATE> 2003/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
CHP, 6 eski bakan hakkında meclis soruşturması istedi... 
</HEADLINE>
<TEXT>

     CHP milletvekilleri, eski başbakanlardan Mesut Yılmaz ile eski bakanlar Güneş Taner, Yaşar Topçu, Koray Aydın, Cumhur Ersümer ve Zeki Çakan hakkında Meclis soruşturması açılması talebiyle önerge verdi. 
     TBMM Başkanlığı'na sunulan önergelerde, eski Başbakan Mesut Yılmaz ile eski Devlet Bakanı Güneş Taner'in Türkbank ihalesine fesat karıştırdıkları iddia edildi. 
     Eski enerji bakanları Ersümer ve Çakan hakkında ise enerji ve doğalgaz alımlarında Türkiye'yi zarara uğrattıkları gerekçesiyle soruşturma açılması istendi. 
     Soruşturma önergelerinde eski Bayındırlık Bakanı Koray Aydın'ın bakanlığında meydana gelen ihalelerdeki yolsuzluk iddialarını zamanında araştırmayarak görevini kötüye kullandığı ifade edildi. 
     Eski Ulaştırma Bakanı Yaşar Topçu hakkında da Karadeniz Sahil Yolu ihalesinde devleti zarara uğratıp firmaları kayırdığı gerekçesiyle Meclis soruşturması açılması istendi. 
     
</TEXT>
</DOC>
