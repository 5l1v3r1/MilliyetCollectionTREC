<DOC>
<DOCNO> 178072 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/25/son/sontur27.html </URL>
<DATE> 2003/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Gazeteci Kara'nın kamerasına el konuldu... 
</HEADLINE>
<TEXT>

     Datça Kaymakamını plajda görüntülemek isterken korumaları tarafından engellenen Gazeteci Sinan Kara'nın kamerasına el konuldu. 
     Datça'nın mavi bayraklı ''Hastanealtı Plajı'nda'' bulunan Kaymakam Savaş Tuncer'i görüntülemek isteyen Kara, korumalar tarafından engellendi. Tuncer'in talimatıyla, Kara'nın kamerası elinden alındı. 
     Kaymakam Tuncer'in şikayetçi olması üzerine, Kara'nın kamerası incelenmek üzere Datça Cumhuriyet Savcılığı'na teslim edildi. 
     
     AYDIN'DA AKRABA CİNAYETİ... 
     Aydın'ın Bozdoğan İlçesi'nde bir kişi, daha önceden ilişkisi bulunduğu iddia edilen yengesi tarafından öldürüldü. 
     Güneyyaka Köyü'nde, daha önceden ilişki yaşadığı iddia edilen yengesi Gülfer Çiftçioğlu 29 tarafından, Birol Çiftçioğlu henüz belirlenemeyen nedenle 28 ruhsatsız av tüfeği ile öldürüldü. 
     Bu arada olay yerinden geçen Vasfi Çelen 63 , tüfekten çıkan saçmaların vücuduna isabet etmesi sonucu yaralandı. Yaralı Çelen, Nazilli Devlet Hastanesi'ne kaldırılırken, psikolojik sorunları olduğu bildirilen Gülfer Çiftçioğlu gözaltına alındı. 
     
     ÇAY TOPLAMAYA ÇIKTI, GERİ DÖNMEDİ 
     Konya'nın Bozkır İlçesi'ne bağlı Harmanpınar Beldesi'nde çay toplamaya giden kişiden 4 gündür haber alınamıyor. 
     Edinilen bilgiye göre, dört gün önce dağ çayı toplamak içinden evinden ayrılan Atilla İşcan'ın 35 geri dönmedi. Evli ve iki çocuk babası olan İşcan'ın bulunabilmesi için Emniyet birimleriyle birlikte Bozkır Belediyesi çalışma yapıyor. 
     
     UYUŞTURUCU OPERASYONU... 
     Manisa'nın Sarıgöl ve Salihli ilçelerinde düzenlenen uyuşturucu operasyonlarında, 5.5 kilogram esrar ele geçirildi. 
     Alınan bilgiye göre, ihbarı değerlendiren jandarma ekipleri, Sarıgöl İlçesi Karacaali Köyü'nde Özcan Vural 28 ile İlyas Gündoğdu'yu 27 gözaltına aldı. Zanlıların gösterdiği yerlerde yapılan aramalarda, 3.5 kilogram esrar bulundu. Adliyeye sevkedilen Vural ve Gündoğdu tutuklanarak cezaevine konuldu. 
     Salihli İlçesi Gökköy Köyü'ndeki operasyonda, Sedat Ö.'nün bahçesinde arama yapan jandarma ekipleri, bidon içerisinde gizlenmiş 2 kilogram esrar ele geçirdi. Gözaltına alınan Sedat Ö. hakkında işlemlere başlandığı bildirildi. 
     
     8 GÜN SONRA CESEDİ BULUNDU 
     Şanlıurfa'da, balık tutmaya giden kişinin cesedi, 8 gün sonra bulundu. 
     Alınan bilgiye göre, İskan Göçebe 17 , 8 gün önce Atatürk Barajı Gölü'nden alınan suyu Harran Ovası'na taşıyan ana sulama kanalında balık tutmak isterken, dengesini kaybederek kanala düştü. 
     Vatandaşların, Balaban Köprüsü yakınlarında sulama kanalında ceset gördüğü ihbarını değerlendiren güvenlik güçleri, kanaldan çıkardıkları cesedin, İskan Göçebe'ye ait olduğunu belirleyerek, ailesine teslim etti. 
     
</TEXT>
</DOC>
