<DOC>
<DOCNO> 195098 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/12/son/sontur09.html </URL>
<DATE> 2003/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
MİT'in bina inşaatında yolsuzluk iddiası... 
</HEADLINE>
<TEXT>

     Yenimahalle'deki MİT Müsteşarlığı'na ait bir binanın onarım işinde kullanılan 110 kilogram demirin 110 ton olarak gösterildiği iddiasıyla, 2 kişi hakkında dava açıldı. 
     Edinilen bilgiye göre, Cumhuriyet Savcısı M. Zeki Aksu tarafından asliye ceza mahkemesine açılan davanın iddianamesinde, Yenimahalle'deki MİT Müsteşarlığı'nın 6 numaralı binasının onarım ve inşaat işlerinde kullanılan 110 kilogram ince betonarme demirinin 110 ton olarak gösterildiği ifade edilerek, onarım işini üstlenen firmaya 26 milyar 382 milyon 427 bin lira fazla ödemeye yapıldığı kaydedildi. 
     Hakediş raporunu yeterince incelemeden imzalayan Bayındırlık ve İskan Bakanlığı'nda görevli Celal Sipahioğlu hakkında Türk Ceza Kanunu'nun TCK ''görevi ihmal'' hükmünü içeren 230. maddesi uyarınca 3 aydan 1 yıla kadar hapis istenen iddianamede, ihalede imalat miktarını fazla göstererek idarenin zararına neden olan MKM İnşaat Turizm Nakliyat Ticaret Sanayi Limited Şirketi'nin ortağı ve müdürü Mustafa Kuş hakkında ise TCK'nın 362 2. maddesine göre 2 yıla kadar hapis talep edildi. 
     
</TEXT>
</DOC>
