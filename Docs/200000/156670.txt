<DOC>
<DOCNO> 156670 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/14/son/sonspo31.html </URL>
<DATE> 2003/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Göztepe'de Can Cumhur kadro dışı... 
</HEADLINE>
<TEXT>

     Birinci Süper Futbol Ligi'nde kalma mücadelesi veren Göztepe'de, Can Cumhur Bozacı'nın kadro dışı bırakıldığı bildirildi. 
     Kulüp başkanı İskender Tuğsuz, teknik direktör İlyas Tüfekçi'nin, Can Cumhur Bozacı'yı disiplinsiz hareketleri nedeniyle idmandan kovduğunu daha sonra da yönetime bu futbolcu için rapor sunduğunu kaydetti. 
     Bu futbolcuyu yönetim kurulu kararıyla süresiz kadro dışı bıraktıklarını belirten Tuğsuz, ''Disiplinsizliğe tahammülümüz yok. Herkesin, ciddiyet içinde bu davaya inanması lazım'' diye konuştu. 
     Futbolcularla bir toplantı yapacağını da belirten Tuğsuz, Can Cumhur'un PAF takımıyla idmana çıkacağı bildirdi. 
     Tuğsuz, Denizlispor ve Malatyaspor karşılaşmalarından alınacak 6 puan için futbolculara 5'er milyar lira prim ödeneceğini de sözlerine ekledi. 
     Öte yandan Denizlispor maçı bilet fiyatları, kapalı tribün için 5, açık tribün için de 1 milyon lira olarak belirlendi. Karşılaşmayı öğrenci ve bayan seyircilerin kapalı tribünden 3 milyon lira karşılığında izleyebilecekleri ifade edildi. 
     
</TEXT>
</DOC>
