<DOC>
<DOCNO> 151443 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/21/son/sontur07.html </URL>
<DATE> 2003/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD kongre heyeti Türkiye'ye gelecek... 
</HEADLINE>
<TEXT>

     ABD Temsilciler Meclisi üyesi ve Türkiye Dostluk Grubu Eş Başkanı Robert Wexler'in, Türkiye'ye gelmesi bekleniyor. 
     Edinilen bilgiye göre, programında değişiklik olmaması durumunda, ABD Kongresi'nden bir heyetle birlikte hafta sonunda İstanbul'a gelecek olan Wexler, burada özel sektör temsilcileriyle biraraya gelecek. 
     Wexler ve beraberindeki heyet, 28 Nisan Pazartesi günü Ankara'da temaslarda bulunacak. 
     Son olarak Mart ayında Ankara'yı ziyaret eden Demokrat Parti Florida Milletvekili Wexler'in, temasları çerçevesinde Başbakan Recep Tayyip Erdoğan, Başbakan yardımcısı ve Dışişleri Bakanı Abdullah Gül ve TBMM Dışişleri Komisyonu Başkanı Mehmet Dülger ile biraraya gelmesi öngörülüyor. 
     





</TEXT>
</DOC>
