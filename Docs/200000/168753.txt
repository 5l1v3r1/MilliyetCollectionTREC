<DOC>
<DOCNO> 168753 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/11/son/soneko28.html </URL>
<DATE> 2003/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Ali Coşkun AB'ye girmeden Gümrük Birliği'ne girilmesi talihsizlik 
</HEADLINE>
<TEXT>

     Sanayi ve Ticaret Bakanı Ali Coşkun, Türkiye'nin AB içinde yer almadan Gümrük Birliği'ne girmesinin ''talihsizlik'' olduğunu söyledi. 
     AB Dönem Başkanı olan İtalya'nın organize ettiği ''Küresel pazarda rekabetçi Avrupa için politikalar'' başlıklı toplantı, AB, AB'ye aday ülkeler ve Efta'dan Norveç, İzlanda, Liechtenstein dahil 31 ülkeden bakanların katılımıyla gerçekleşiyor. 
     Toplantının sabahki bölümüne Roma'ya geliş saatinin geç olmasından dolayı katılamayan Coşkun, toplantının yapıldığı Roma'daki Sheraton Oteli'nin lobisinde Türk basınıyla sohbet etti. 
     Türkiye'nin Avrupa Birliği'nin üyesi olmadan, ''AB içinde hangi şartlarda rekabet edebildiği'' şeklindeki soruyu cevaplayan Coşkun, ''Türkiye'nin talihsizliği, Avrupa Birliği siyasi karar organlarında yer almadan gümrük birliğine girmiş olmasıdır. AB'nin siyasi karar organlarında siz yoksunuz ama onların aldığı kararlara uyuyorsunuz. Bu Türkiye'ye, dış ticarette 6 yılda 62 milyar dolar aleyhte gelişmeye sebebiyet verdi. Ama AB'ye tam girmeden, sanayimizi rekabete alıştırma bakımından çok faydalı oldu'' dedi. 
     Türkiye'nin AB'ye aday ülkeler arasında 
     
</TEXT>
</DOC>
