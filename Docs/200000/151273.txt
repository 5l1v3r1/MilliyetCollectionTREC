<DOC>
<DOCNO> 151273 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/21/spor/ygokce.html </URL>
<DATE> 2003/04/21/ </DATE>
<TIME>  </TIME>
<AUTHOR> Atilla GÖKÇE  </AUTHOR>
<HEADLINE>
Kartal'ın türküsü 
</HEADLINE>
<TEXT>

     Beşiktaş, Fenerbahçe önünde golü daha terlemeden - tam zamanında - buldu. Pascal Nouma 'nın golü tribünleri coştururken arkadaşlarını rahatlattı. Oyuna da heyecan renk ve dinamizim getirdi. Tamer Güney 'in ayağa kaldırmaya çalıştığı Fenerbahçe, Stevic ve Ümit Özat 'ın kullandığı frikikler, Tuncay 'ın yıldırım baskınlarıyla rakibi karşısında skora denge getirmek istiyor, ancak her defasında Kolombiyalı Oscar Cordoba 'nın sergilediği sezonun en büyük kaleci şovuna takılıyordu. Beşiktaş dünkü maçı rahat kazanırken kalede Cordoba , orta alanda ve hücumda Sergen ile büyüdü. Ronaldo'nun, Ahmet Yıldırım, Kaan Dobra, İbrahim ve Pancu 'nun katkılarıyla takım olduğunu gösterdi. Hayır, Diyarbakır'da şampiyonluk yarışından vazgeçen bir takım değildi bu. Gaflete kapılmış, basireti bağlanmış ya da Sergen 'in yokluğunda rüzgarını kaybetmişti. Ama dün ne iddiasından, ne de klasından vazgeçebileceğini gösterdi. Orta alan oyuncuları hücuma destek sağlarken zaman zaman ileri çıkan savunma Fenerbahçe'ye gol ümitleri bahşetti. Ancak bu heyecan dakikaları Cordoba 'nın pençelerinde eriyordu. 
     Ali Aydın ilk yarıda Erhan Albayrak ile didişen öfkeli İlhan Mansız 'a kart göstermediyse bunda Rüştü 'nün milli takım arkadaşını sakinleştiren centilmenlik katkısını da unutmamalıyız. İyi niyetli, temiz ve heyecanlı bir derbiydi. Tamer Güney ikinci yarıya başlarken Johnson ve Stevic 'i çıkarıp Mirkovic ve Fahri 'yi oyuna alırken Fenerbahçe'ye belki enerji taşıdı ama derbinin gerektirdiği tecrübeyi eksiltti. 
     Elbette bu maç ligin sonu değil. Üstü örtülü bir finaldi Beşiktaş için. Dün kazandılar. Geriye kaldı altı final... Bakalım kimin gücü nereye kadar 
     
     


SPOR 



































</TEXT>
</DOC>
