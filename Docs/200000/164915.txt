<DOC>
<DOCNO> 164915 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/23/son/sondun42.html </URL>
<DATE> 2003/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Keşmir'de son 24 saatin bilançosu 16 ölü... 
</HEADLINE>
<TEXT>

     Hindistan'ın Cammu Keşmir eyaletinde son 24 saatte meydana gelen şiddet olaylarında 16 kişi öldü, 40 kişi de yaralandı. 
     Yetkililer, eyaletin yazlık başkenti Srinagar'ın yaklaşık 55 kilometre güneyindeki Şopiyan kasabasında otobüs durağında düzenlenen saldırıda en az 2 kişinin ölmesinin ve 36 kişinin yaralanmasından sonra, ayrılıkçı militanların, Srinagar'ın kuzeybatısında Pakistan sınırı yakınlarındaki bir köyde aynı aileden 3 kişiyi kurşuna dizerek öldürdüğünü söylediler. 
     Aynı aileden bir kişinin de ağır yaralandığı olayın sorumluluğunu ise henüz üstlenen olmadı. 
     Yetkililer, Hindistan ve Pakistan arasındaki anlaşmazlığın en büyük nedeni olan eyaletin çeşitli bölgelerinde meydana gelen olaylarda 6 siville 5 askerin öldüğünü, 3 kişinin de yaralandığını söylediler. 
     
</TEXT>
</DOC>
