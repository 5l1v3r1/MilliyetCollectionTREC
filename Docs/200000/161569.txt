<DOC>
<DOCNO> 161569 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/07/ekonomi/eko04.html </URL>
<DATE> 2003/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüpraş'a Fransız ilgisi 
</HEADLINE>
<TEXT>

Dünyanın dördüncü büyük petrol şirketi TOTAL'in Türkiye Genel Müdürü Muammer Ekim, "Avrupa'nın en büyük rafinericisi olarak Tüpraş'la ilgileniyoruz" dedi 
     EVRİM ERGİN 

     TOTAL Türkiye Genel Müdürü Muammer Ekim TOTAL'in şartnamenin ortaya çıkması ile birlikte Tüpraş'a ilgi göstereceğini belirtti. TOTAL'in Akdeniz havzası içerisinde Türkiye'ye çok büyük önem verdiğini dile getiren Ekim, "Petrol piyasasının düzenlenmesine dönük kanunun hazırlanması sürecinde Enerji Bakanlığı ile görüş alış verişi içerisindeyiz. Tüpraş gibi değeri milyar dolarlarla ölçülen bir şirket için de öncelikle hukuki zeminin ne olduğunun net bir biçimde ortaya çıkması lazım. Şartname ortaya çıktıktan sonra Avrupa'nın en büyük rafinericisi olan grubumuz da Tüpraş'la ilgilenecektir" diye konuştu. 
     
     Yeni logo, yeni isim 
     Uluslararası üç petrol grubunun birleşmesi ile ortaya çıkan TOTALFİNAELF, grup adı olarak TOTAL'i seçmesinin ardından logosunu da yenileyerek bütün istasyonlarını bu yeni logoya göre değiştirme çalışmalarına başladı. Bu kapsamda bugüne kadar Türkiye'de bulunan toplam 519 istasyonundan 85'ini yenileyen firma 2003 yılı sonuna kadar tüm istasyonlarını yenileyecek. Bu kapsamda tüm Elf istasyonları da dünyadaki birleşmenin gereği olarak TOTAL'e dönüştürülüyor. Şirket bu yenileme çalışmaları kapsamında gazete, dergi ve televizyonlara da geniş çaplı ilanlar vermeyi planlıyor. 
     
     Çevreci ürün 
     TOTAL, 2005 yılında süper benzin kurşunlu kullanımdan kalkacağı Türkiye için kurşunlu benzin kullanan araçların, kurşunsuz benzin kullanmalarına imk n veren özel bir katkı maddesi olan Performa Greensmax'ın da Türkiye tanıtımını yaptı. Kurşunlu benzin tüketmek üzere tasarlanmış araçlar bu sayede kurşunsuz benzin tüketebilecek ve çevreye çok daha az zarar verecekler. Tüketicilere ücretsiz olarak verilecek olan Performa Greenmax için sadece talepte bulunmak yeterli olacak. 
     

</TEXT>
</DOC>
