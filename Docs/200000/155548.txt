<DOC>
<DOCNO> 155548 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/09/son/sondun04.html </URL>
<DATE> 2003/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İnternette oğlu için satılık ilanı verince... 
</HEADLINE>
<TEXT>

     İngiltere'de bir kişi, 2 yıl önce şaka yapmak için internetteki satılık ilanlarına oğlunun adını verince polis tarafından sorguya çekildi. 
     Times gazetesinin haberine göre, Kanadalı bir kadın, bisiklet ve çocuk arabası satan internet sitesine girdi ve ''Hiperaktif çocuk satılıktır. Temizlikte iyidir, bulaşıkları pek yıkayamaz çünkü çok kısa boylu. 5 sterlin veya daha yakın fiyata'' şeklindeki ilanı gördü. 
     Kanadalı kadının, Alex Wilson adlı İngilizin 5 yaşındaki oğlunu satan ilanını okuduktan sonra polise şikayette bulunması üzerine Wilson sorguya çekildi. 
     İlanı, şu anda 7 yaşında olan oğluna ''takılmak'' için 2 yıl önce verdiğini ve daha sonra unuttuğunu belirten 33 yaşındaki Wilson, Times gazetesine verdiği demeçte, ''polis memuru, konuşmanın sonunda oldukça şakacıydı ancak ilanı çıkartmam gerektiğini belirtti'' dedi. 
     
</TEXT>
</DOC>
