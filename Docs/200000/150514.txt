<DOC>
<DOCNO> 150514 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/17/son/sonspo26.html </URL>
<DATE> 2003/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Süper Lig'de haftanın hakemleri... Derbiyi Ali Aydın yönetiyor... 
</HEADLINE>
<TEXT>

     Birinci Süper Futbol Ligi'nde 28. hafta maçlarını yönetecek hakemler açıklandı. 
     Futbol Federasyonu Merkez Hakem Kurulu'ndan yapılan açıklamaya göre, Beşiktaş ile Fenerbahçe takımları arasında 20 Nisan Pazar günü yapılacak derbi maçta hakem Ali Aydın görev yapacak. 
     
     ALİ AYDIN'IN 3. DERBİSİ... 

     Fenerbahçe-Beşiktaş arasında 20 Nisan Pazar günü yapılacak Birinci Süper Futbol Ligi'nin 28. hafta derbi karşılaşmasının hakemi Ali Aydın, kariyerinde 3. derbi maçına çıkacak. 
     Geçen sezon olaylı Fenerbahçe-Galatasaray maçının hakemi olan Ali Aydın, 1-0 sarı-lacivertli takımın galibiyetiyle sona eren karşılaşmada, 4 Galatasaraylı oyuncuyu kırmızı kartla oyun dışında bırakmıştı. 
     FB Şükrü Saracoğlu Stadı'nda 1-0 sarı-lacivertli takımın aleyhine sona eren ilk yarıdaki Fenerbahçe-Beşiktaş karşılaşmasını da yöneten 42 yaşındaki Aydın, bu sezon 17. kez lig maçında görev almış oldu. 
     Ordu Bölgesi hakemlerinden olan Ali Aydın, bugüne dek lig ve kupada Beşiktaş'ın 16, Fenerbahçe'nin ise 14 maçını yönetti. Beşiktaş, Aydın'ın görev yaptığı bu karşılaşmalarda, 15 galibiyet ve 1 beraberlik, Fenerbahçe ise 11 galibiyet ve 3 yenilgi aldı. 
     Ali Aydın, bu sezon ise Fenerbahçe'nin 5, Beşiktaş'ın ise 4 maçında düdük çaldı. Fenerbahçe, bu maçlarda 4 galibiyet ve 1 yenilgi alırken, 14 gol attı, 5 gol yedi. Beşiktaş da Aydın ile 4 maçta 4 galibiyet elde etti, 8 gol atarken, kalesinde de 1 gol gördü. 
     Ligde haftanın maçlarında düdük çalacak hakemler şöyle 
     Yarın 
     20.00 Göztepe-Galatasaray Musa Eryılmaz. 
     19 Nisan Cumartesi 
     14.30 İstanbulspor-Ankaragücü Taner Balbay. 
     16.30 Samsunspor-Malatyaspor Ünsal Çimen. 
     16.30 Gençlerbirliği-Elazığspor Metin Aydoğan. 
     19.00 Diyarbakırspor-Trabzonspor Serdar Tatlı. 
     20 Nisan Pazar 
     14.30 Bursaspor-Denizlispor Çetin Sarıgül. 
     14.30 Kocaelispor-Gaziantepspor Mutlu Çelik. 
     14.30 Adanaspor-Altay Metin Tokat. 
     19.00 Beşiktaş-Fenerbahçe Ali Aydın. 

     
</TEXT>
</DOC>
