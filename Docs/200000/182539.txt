<DOC>
<DOCNO> 182539 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/16/ekonomi/eko01.html </URL>
<DATE> 2003/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İmar'da kaydı olmayan hesaba 5 yıl vadeli k ğıt 
</HEADLINE>
<TEXT>

   İmarzedeler için çözüm arayan hükümet, resmi kayıtlarda gözükmeyen hesapların ödemesini beş yıl vadeli devlet k ğıdıyla yapmayı planlıyor 
   KADİFE ŞAHİN 
   
   Hükümet, İmar Bankası'nın resmi kayıtlarında gözükmeyen, çifte kayıt kapsamında olan hesapların ödemesini 5 yıl vadeli devlet k ğıdı vererek yapmayı planlıyor. İmar'da resmi olarak 168 bin hesap görülmesine karşın, 335 bin kişi toplam 444 bin hesap için başvuruda bulunmuştu. 
   İmarzedelerin dolandırıldığını düşünen hükümet, resmi kayıtlarda gözükmeyen hesapların ödemelerini nakit şeklinde değil özel tertip devlet k ğıdı çıkararak yapacak. Başbakan Tayyip Erdoğan'ın ekonomi danışmanlarının önerdiği bir çözüm olduğu belirtilen beş yıl vadeli k ğıtların ikinci el piyasada işlem görmesi planlanıyor. K ğıtların faizinin ise enflasyon artı 2 puan olacağı belirtiliyor. 
   
   5 bankanın ortalama faizi baz olacak 
   İmar Bankası mağdurların yapılacak ödemelerde faiz konusunu da ele alan hükümet, mudilere bankanın eski yönetiminin vaat ettiği fahiş faiz oranları yerine, geçmiş kazanımları da kapsayacak şekilde beş büyük bankanın faizlerinin ortalamasından oluşacak faizi vermeyi planlıyor. 
   İmarzedelere yapılacak mevduat ödemelerinde İş Bankası, Akbank, Garanti, Ziraat ve Halk Bankası'nın faizlerinin ortalamasından çıkan rakam uygulanacak. Bu uygulamada Mart 2003 vergi döneminin baz alınacağı belirtiliyor. 
   Beş bankanın piyasa faizleri üzerinden belirlenecek olan mudi faizi ile ortaya çıkan mevduat hesaplarının belli bir bölümünün nakit olarak ödenmesi planlanırken kalan diğer tutarların ise taksitlendirilerek takvime bağlanması düşünülüyor. Faaliyetlerine son verilen İmar Bankası, reklamlarında 'Dolara yüzde 10, marka yüzde 12 faiz' sloganı ile piyasadan para topluyordu. 
   Bugün ise piyasanın en büyük mevduat bankaları dolara aylık yüzde 2 ile 3 arasında faiz verirken, Türk Lirası mevduata aylık 30 ile 32 arasında faiz uyguluyorlar. 
   
   BDDK'ya domatesli protesto       ŞERİF ÇIRAY, ALTAN BURGUCU 
   Başbakanlık girişinde toplanan yaklaşık 40 İmar Bankası mudisi "Sadaka değil paramızı istiyoruz", "Hazine bonosu devletin namusu", "Hırsız Uzanlar, işbirlikçi BDDK" diye slogan attı. Başbakanla görüşmek isteyen eylemcileri temsilen üç kişi Başbakanlık Özel Kalem Müdürlüğü yetkilileri ile bir araya geldi. Mudiler Sakarya Caddesi'ndeki Cem Uzan'ın Genel Başkanı olduğu GP İlçe Başkanlığı ile Ziya Gökalp Caddesi'ndeki İmar Bankası önüne de siyah çelenk bıraktı. Atatürk Bulvarı'ndaki BDDK önündeki eylemde yaşlı bir kadın torbasından çıkardığı çürük domatesleri BDDK'nın camlarına fırlattı. Bunun üzerine polis kadına müdahale etti. 
   
   
</TEXT>
</DOC>
