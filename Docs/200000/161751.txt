<DOC>
<DOCNO> 161751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/08/dunya/dun04.html </URL>
<DATE> 2003/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Rum basını AB yeni paket hazırlıyor... 
</HEADLINE>
<TEXT>

     Kıbrıslı Türklere yönelik açıkladığı ekonomik paketin KKTC'de tepki görmesi üzerine Avrupa Birliği'nin AB , yeni paket hazırlığı içinde olduğu öne sürüldü. 
     Rum Politis gazetesi, "Avrupa Birliği yetkilileri, yeni paketlerden de söz ediyorlar. AB neyi gizliyor " başlıklı manşet haberinde, Birliğin Kıbrıs konusunda özlü bir şekilde devreye girmek amacıyla yeni paketler üzerinde çalışmaya hazır olduğunu yazdı. Maraş konusunun perde gerisinde bulunduğu ve yakın bir gelecekte Maraş'la ilgili somut bir öneri yapılmasının olası olduğu belirtilen haberde, AB'nin Genişlemeden Sorumlu Üyesi Günter Verheugen'in 17 Haziran'da Kıbrıs'a yapacağı ziyaretin, bu çalışmalarda belirleyici rol oynayacağı kaydedildi. 
     "AB, siyasi oyun oynamaya kararlı. Yeni paketler ufukta" ifadesi kullanılan haberde, Brüksel'de "güvenilir bir kaynağın" şu sözleri aktarıldı 
     "Kopenhag AB doruğu, AB Komisyonu'ndan Kıbrıslı Türklerin AB'ye daha çok yakınlaşması yöntemlerini incelemesini istedi. Hedef, Kıbrıslı Türklerin Kıbrıslı Rumlara değil, AB'ye daha yakın olmasıdır." 
     

</TEXT>
</DOC>
