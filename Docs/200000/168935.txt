<DOC>
<DOCNO> 168935 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/12/son/sondun01.html </URL>
<DATE> 2003/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Lopez'in film setinden çalınan kolyenin esrarı... 
</HEADLINE>
<TEXT>

     Jennifer Lopez ile Richard Gere'in rol aldığı ''Shall We Dance'' adlı filmin setinden çalınan kolye, esrarengiz bir şekilde cinayet mahallinde bulundu. 
     Internetteki ''eonline'' sitesinin haberine göre, Lopez, Gere ve Susan Sarandon'ın rol aldığı ''Shall We Dance'' filminin setinden çalınan 4 bin dolarlık kolye, tüm aramalara rağmen bulunamadı. 
     Filmde Sarandon'ın taktığı kolyeden tam ümit kesildiği sırada, polisten bulunduğuna ilişkin haber geldi. Caddede park eden bir aracın içinde kanlar içinde bulunan cesedin kime ait olduğunu araştıran polisler, sonunda bir otel odasında çalıntı kolyeye rastladı. 
     Kurbanın kanına bulanmış kolyeyi inceleyen polisler, film setinden çalındığını tespit etti. Parçalanmış 38 yaşındaki cesedin katili ile hırsızın aynı kişi olup olmadığına ilişkin araştırmanın sürdüğü bildirildi. 
     Lopez ile Gere'ın başrolünü üstlendiği ''Shall We Dance'', bunalımdaki bir işadamı ile ona ders veren dans hocasının aşkını konu alıyor. 
     
</TEXT>
</DOC>
