<DOC>
<DOCNO> 170332 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/19/magazin/mag00.html </URL>
<DATE> 2003/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
'Sesi' bile kavga çıkarmaya yetti 
</HEADLINE>
<TEXT>

Deniz Gezmiş'e ait olduğu söylenen sesi kullandıkları için tepki çeken Grup Yol, 'Rant peşinde değiliz' diyor 
     BAYRAM KAYGUSUZ 

     'DENİZLER'in Türküsü' isimli albümlerinde Deniz Gezmiş'in mahkemede yaptığı savunmanın dört dakikalık bölümünü kullanan Grup Yol'un solistleri İnci Koşal ve Ozan Bayıldıran, kendilerini savundu. İkili, "Bu ses onun değil. Ticaret için Deniz'i kullanıyorlar" eleştirilerine karşı çıktı. "Birçok ilerici, aydın, devrimci insan bandı saklamış, dinlemiş. Onun sesi olmadığına ihtimal bile vermek istemiyoruz" diyen ikili, kaydı kendilerine ulaştıranın kim olduğunu ise bilmediklerini söyledi. Grup Yol'un solistleri, "Amacımız rant değil. Kimse buna cesaret edemez" diye konuştu. 
     

</TEXT>
</DOC>
