<DOC>
<DOCNO> 194378 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/09/son/sondun17.html </URL>
<DATE> 2003/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
"En iyi 100 otel Oscar"ında Türk oteline ödül... 
</HEADLINE>
<TEXT>

     Avrupa'nın en büyük türizm şirketlerinden biri olan Alman TUI şirketi, en iyi 100 otele turizm sektörünün ''Oscar''ı olarak görülen ''Holly 2003'' ödülünü verdi. 
     Şirketin Hannover kentinde düzenlediği ödül töreninde, 500 bin turistin 12 bin otel arasında yaptığı seçim sonucu belirlenen en iyi 100 otelin 9. sırasında, Türkiye'deki Delphin Delux Resort oteli yer aldı. 
     Karaburun'da bulunan otelin sahibi Yıldırım Cömertoğlu, ''Holly ödülünü otelin özel bir yerine koyacaklarını, ödülün kendisini ve 500 çalışanı her gün yeniden motive edeceğini'' söyledi. 
     Hannover'de bu yıl 10. kez verilen ödüle ilk sırada Portekiz'in Madeira kentindeki Aparthotel Pastena, 2. sırada İsviçre'nın Zermatt kentindeki Parkhotel Beau Site, 3. sırada da Mısır'daki İberotel Coraya Beach oteli layık görüldü. 
     Öte yandan, Bild am Sonntag gazetesi, Türkiye ile ilgili 5 soruyu doğru cevaplandıracak 10 çift için 15 günlük bedava Türkiye turu düzenleyecek. 
     Türkiye'nin tarihi yerlerinin gezileceği turda, ilk durak Antalya olacak. Antalya'dan sonra sırasıyla Konya, Ankara, Bursa ve İstanbul'a gidilecek. İstanbul'a yapılacak 2 günlük ziyaretten sonra Truva'ya geçilecek ve Ege sahilindeki tarihi yerler gezilecek. 
     Yarışmayı kazanamadığı halde bu geziye katılmak isteyen okurlar 995 euro ödecekler. 
     
</TEXT>
</DOC>
