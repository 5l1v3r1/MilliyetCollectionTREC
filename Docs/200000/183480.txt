<DOC>
<DOCNO> 183480 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/20/dunya/dun01.html </URL>
<DATE> 2003/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Arafat'ı öldürme niyetimiz yok 
</HEADLINE>
<TEXT>

      
   'Yaser Arafat barışın önündeki en büyük engel. Çünkü kendisi teröristlere ilham kaynağı olmuş, para vermiş, onları cesaretlendirmiştir, HAMAS ve İslami Cihad ile doğrudan bağlantısı vardır ve Oslo Anlaşması'ndan beri bizimle barış yapma konusunda gerçek bir eğilim ortaya koymamıştır. Ama şimdi onu by - pass etmeye çalışıyoruz. Çeşitli yollar deneyerek barış yapma şansını öldürmemeye gayret ediyoruz. Arafat'ın terörizme arka çıktığına dair elimizde birçok belge mevcut. 
   Yaser Arafat'ı öldürmeye niyetimiz yok. Filistinliler kendilerine sormalıdır, 35 yıllık liderliği boyunca Yaser Arafat hangi başarıyı temsil etmiştir diye Acı, kan ve yoksulluk... Hiçbir şey... Filistin toplumunun politik işlerine karışmaya niyetimiz yok ama Yaser Arafat'ın muhatabımız olmasını isterlerse, terörizme karşı mücadele vermediği takdirde onu muhatap olarak kabul edemeyiz. 
   Arafat yarın sabah terörizme karşı gerçek bir mücadele başlatırsa hem uluslararası alanda çok popüler hale gelir ve bu durumda muhatabımız olur. Fakat aradan geçen 10 yıl, inandırıcılığının sıfır olduğunu gösteriyor. Ona güvenemeyiz. İsrail başbakanlarını kandırmıştır.' 
   
   
</TEXT>
</DOC>
