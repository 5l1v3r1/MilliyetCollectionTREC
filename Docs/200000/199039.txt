<DOC>
<DOCNO> 199039 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/01/son/soneko40.html </URL>
<DATE> 2003/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa günü yüzde 9.51'lik artışla tamamladı... 
</HEADLINE>
<TEXT>

     İMKB Bileşik Endeksi 2. seansta 339.51 puan artışla 16,007.59 puandan kapandı. 
     Hisse senetleri 2. seansta ortalama yüzde 2.17 oranında değer kazandı. 
     İlk seanstaki 1,055.55 puanlık artış dikkate alındığında Borsa endeksi, günün tamamında 1,390.06 puan yükseldi. Hisse senetlerindeki günlük değer artışı ise yüzde 9.51 oldu.Böylece, terör saldırıları sonrası işlemlere ara verilen 20 Kasım'da kaybedilen 1162,67 puan 227.39 puan fazlasıyla geri alındı. 
     Endeks, 2. seansa 13.70 puanlık yükselmeyle 15,681.78 puan seviyesinde başladı. İlk yarıyı 15,848.78 puandan geçen endeks, seans içindeki en yüksek seviye olan 16,007.59 puandan günü tamamladı. 
     Böylece ilk seansa göre mali grup hisseler ortalama yüzde 2.80, hizmetler grubu hisseler ortalama yüzde 1.08, sanayi grubu hisseler ise ortalama yüzde 1.52 değer kazandı. 
     2. seansta işlem gören toplam 293 hisse senedinden 36'sı değer yitirdi, 205'i değer kazandı, 52'sinin fiyatında değişiklik olmadı. 
     Seansta, 438 trilyon 397 milyar 446 milyon liralık işlem hacmi kaydedildi. Günlük işlem hacmi ise 772 trilyon 165 milyar 755 milyon lira olarak hesaplandı. 
     2. seansta İş Bankası C, Doğan Holding, Yapı Kredi Bankası, Garanti Bankası ve Akbank en yoğun işlem gören hisse senetleri olarak belirlendi. 
     
</TEXT>
</DOC>
