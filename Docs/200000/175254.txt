<DOC>
<DOCNO> 175254 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/12/son/soneko29.html </URL>
<DATE> 2003/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine'nin tahvil ihalesinde faiz yüzde 41.80 oldu... 
</HEADLINE>
<TEXT>

     Hazine Müsteşarlığı, bugün biri 406 gün vadeli iskontolu devlet tahvili, diğeri 238 gün vadeli iskontolu bono ihalesi olmak üzere, iki ihale birden düzenledi. 
     Hazine'nin, devlet tahvili ihalesine toplam 5 katrilyon 325.8 trilyon liralık teklif gelirken, ihalede nominal 2 katrilyon 45.5 trilyon liralık satış gerçekleşti. İhaledeki net satış miktarı da 1 katrilyon 385.5 trilyon lira olarak gerçekleşti. 
     İhalede gerçekleşen bileşik faiz yüzde 41.80, basit faiz de yüzde 42.70 oldu. Tahvilin itfa tarihi 22 Eylül 2004 olacak. 
     
     238 GÜNLÜK BONO İHRACI 

     Hazine'nin bugünkü ikinci ihalesi olan 238 gün vadeli Türk Lirası cinsinden iskontolu bono ihalesine ise toplam 1 katrilyon 703.1 trilyon liralık teklif geldi. 
     İhalede nominal 1 katrilyon 119.9 trilyon liralık satış gerçekleşti. İhaledeki net satış miktarı 892.1 trilyon lira oldu. 
     İhalede gerçekleşen bileşik faiz yüzde 41.60, basit faiz ise yüzde 39.06 oldu. 
     Ayrıca, kamuya, devlet tahvilinden 349.5 trilyon liralık, 238 günlük bonodan da 183.5 trilyon liralık net satış gerçekleştirildi. 
     Hazine'nin 238 gün vadeli hazine bonosunun itfa tarihi ise 7 Nisan 2004 olarak belirlendi. 
     Hazine'nin bu hafta Ağustos ayının en büyük iç borç ödemesi olan 5 katrilyon 216 trilyon lirası piyasaya olmak toplam 5 katrilyon 505 trilyon lira tutarında ödemesi bulunuyor. 
     
</TEXT>
</DOC>
