<DOC>
<DOCNO> 195796 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/15/son/sontur36.html </URL>
<DATE> 2003/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Başkanı Bush, Başbakan Erdoğan'ı arayarak taziyelerini iletti 
</HEADLINE>
<TEXT>

     ABD Başkanı George Bush, İstanbul'daki patlamalar nedeniyle Başbakan Recep Tayyip Erdoğan'ı telefonla arayarak, taziyelerini iletti. 
     Alınan bilgeye göre, Bush, KKTC'deki temaslarını sürdüren Erdoğan'ı akşam saatlerinde telefonla aradı. 
     Bush, saldırılar dolayısıyla duyduğu derin üzüntüyü ve taziye dileklerini iletti. 
     Başbakan Erdoğan da, terörün her türlüsünü kınadıklarını, bu olayda hem Müslüman, hem de Musevi vatandaşların vefat ettiğini ve terörün çirkin yüzünün bir kez daha ortaya çıktığını dile getirdi. 
     Erdoğan, bu tür eylemlerin terörle mücadeleyi aksatmayacağını belirtti. 
     Başkan Bush, kendisi ve ABD halkının, terörle mücadelede sonuna kadar Türkiye'nin yanında olduğunu ifade ederek, ''Cesaretinizden eminiz ve terörle mücadelede gösterdiğiniz gayreti takdir ediyoruz'' dedi. 
     
</TEXT>
</DOC>
