<DOC>
<DOCNO> 188516 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/14/son/sondun21.html </URL>
<DATE> 2003/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
''Zengin'' köpeklere özel yılbaşı mönüsü... 
</HEADLINE>
<TEXT>

     Japonya'da zengin sahipleri tarafından şımartılan köpeklere özel yılbaşı mönüleri hazırlandı. 
     Mitsukoshi isimli şirketten yapılan açıklamada, köpekler için 30 Japon spesiyalitesinden oluşan, 140 euroluk ''Bento Tabağı'' hazırlandığı belirtildi. 
     Siyah fasulye ve domuz etinden köfte gibi Japon yemeklerinin bulunduğu mönüde, tatlı olarak da frambuazlı ve yeşil çaylı puding seçeneğinin olduğu kaydedildi. 
     Açıklamada, yemeklerin köpeklerin damak zevkine göre az tuzlu olarak hazırlandığını, fakat sahipleri tarafından da yenebileceği belirtildi. 
     Sipariş sayısını 200'le sınırlandıran şirket, yemekleri 31 Aralık'ta evlere teslim edecek. 
     Şirket sözcüsü, ''Köpekler için mayo ve kimono bile satıyoruz. Bu yüzden böyle bir hizmet vermemiz çok normal'' diye konuştu. 
     
</TEXT>
</DOC>
