<DOC>
<DOCNO> 196986 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/21/yazar/dundar.html </URL>
<DATE> 2003/11/21/ </DATE>
<TIME>  </TIME>
<AUTHOR> Can DÜNDAR  </AUTHOR>
<HEADLINE>
CHP'den umudu kesen Yaşar Nuri Öztürk yeni arayışlar içinde 
</HEADLINE>
<TEXT>
   'Küçük hoca' büyük yolda 
   İlkokula gitmedi. Babasının dizinin dibinde Kur'an okumayı öğrendi. 15'inde Sartre'la tanıştı. 20'sinde evlendi. 40 yaşında, televizyon sayesinde şöhrete kavuştu. Şeriatı kendisinin durdurduğuna inanıyor 
   
      
   Seçim öncesi CHP'nin Hatay mitingini izlemiştim. 
   Baykal'ın yanında üç kişi vardı. Partinin vitrinine çıkardığı üç yeni star Yaşar Nuri Öztürk, Kemal Derviş ve Bayram Meral 
   Genel Başkan sahnede onları övgülerle takdim ediyor, kollarını kaldırıp birlik görüntüsü veriyordu. Onlar da kürsüye geldiklerinde Baykal'ı övüyorlardı. 
   Bunlar içinde Yaşar Nuri Öztürk belki de kitlenin en çok tanıdığı isimdi. 
   Onu din sohbeti yaptığı televizyon programlarından biliyorlardı. 
   Hoca, günümüzün 'tele-vaiz'iydi. Atatürk'le dindarlığı bağdaştırmaya çabalayan 'laik kesimin gurusu'ydu adeta Anadolu'daki söyleşilerinde yaşanan izdiham ona, post-modern bir tarikat lideri statüsü kazandırmıştı. 
   İşte artık CHP'de, Baykal'ın yanıbaşındaydı. 
   Kürsüde şöyle konuşuyordu 
   "Peygamber efendimiz 'Kanında haram lokmadan eser olan Allah'a gidemez' diyor. Ben damarlarında haram lokma olmayan bir yağız delikanlı buldum. Bu Türkmen alperiyle hayallerime koşabilirim." 
   Ancak o yağız Türkmen delikanlısı son Kurultay akşamı, oylamaya dört saat kala Öztürk'ü partiye davet etti ve üzgün bir edayla "İl başkanlarımız sizi parti meclisinde istemiyorlar. Çok uğraştım, ikna edemedim" dedi. 
   O artık 'istenmeyen adam'dı. 
   Sonradan il başkanları toplantısına başlarken Baykal'ın "Derviş'le Meral'i parti meclisine isteyebilirsiniz, ama Öztürk'ü dinlendireceğim" dediğini öğrenecekti. 
   Bu, ona göre 'Bir Baykal klasiği'ydi. 
   "Hata yapmasa benim sayemde fazladan yüzde 10 oy alır, koalisyon başı olurdu" diyordu. Bu özgüveni yaratan formül kendi kişiliğindeydi 
   "Ben bir Kur'an bilginiyim. Bu, benim din referansım. Ben sosyal demokratım. Bu da siyasi anlayışım. Ve ben Atatürkçüyüm. Bu üçünden bir sentez yapılması gereğine inanıyorum." 
   Peki proletaryanın siyasetini Nutuk ve Kur'an'la buluşturan bu siyasi çizgi nasıl bir yaşam içinde şekillenmişti 
   Bu mucizevi formülün sırrı, Yaşar Nuri Öztürk'ün hayat hik yesinde gizli. 
   
      Ev değil akademi 
   Trabzonlu Öztürkler'in soyu, baba tarafından 6-7 göbek ötede Malatya'ya uzanıyor. Secere daha geriye götürüldüğünde Bağdat'a çıkıyor. Anne tarafı ise Bayburtlu 
   Babasının dedesi 'allame' lakaplı Mehmet Ali Efendi'ymiş. Sürmene'de lakabına yakışır bir kütüphane bırakmış ardında 
   Babasının amcası Küçük Hasan Efendi ise bir şeyhmiş. Halen mezarı ziyaretg h olan bir tasavvuf erbabı 
   Yaşar Nuri, 1945'te, babasının annesiyle tanıştığı Bayburt'ta doğmuş, ama Sürmene'nin Fırdıcak köyünde büyümüş. 
   Köy, 'iliklerine kadar mutaassıp'mış. Öztürk'ün tabiriyle 'hurafeci dinin cenderesinde bir yer ' 
   
   Babasının kucağında 
   Dedeleri gibi babası da tüccarmış. "Sofrası bereketli bir ailede yetiştim" diyor Öztürk "Tabiri caizse evimiz akademi gibiydi. Evde 24 saat Yunus'tan Mehmet Akif'e, Mevlana'dan Fuzuli'ye şiirler okunur, rüya tabir edilir, siyasi yönlendirmeler yapılırdı. Annem de beş vakit namazında başı örtülü ve köyün tek okur yazar kadınıydı. Babam ise 10 yaşından itibaren Kur'an'ı ezbere okumuş, kazaya namaz bırakmamış bir adamdı, ama tam bir sosyal demokrattı. Atatürk'e ve Ecevit'e hayrandı, ama İnönü'yü sevmezdi. Şimdi anlıyorum ki, onun anladığı, anlattığı din, sosyal demokrasinin ta ciğeriydi." 
   Yaşar Nuri, işte böyle bir babanın kucağında büyüdü. 
   'Kucağında', lafın gelişi değil. Gerçekten de köy halkına çocuklarını okula yollamayı telkin ederken kendisi mecburi eğitim olmasına rağmen- oğlunu ilkokula yollamamış, evde, dizinin dibinde Arapça, Farsça öğretip Kur'an-ı Kerim ezberletmişti. 
   "Bana dedi ki, 'Orada o kadar yılını kaybetmene yazık. Onun çok üstündesin sen ' Nitekim bana Türk alfabesini bir gün fındık bahçesinde öğretti. Ertesi gün gazete okuyabiliyordum." 
   Öztürk, anlattıklarındaki fevkaladeliği fark ederek zaman zaman "Aynen böyle en küçük bir mübalağa yok" deme gereği duyuyor. 
   
   Cansız Hoca 
   1959'da ilk kez Sürmene'den çıkıp Tokat'a, babasının ilk eşinden olan ablasının evine gitti. Orada 1,5 yıl, "Çok değerli bir alim" diye tanımladığı Gürcü Mehmet Efendi'den üst düzey Arapça dersleri aldı. Dönüşte babası onu okusun diye Trabzon Diyanet müfettişi Cansız Hoca'ya teslim etti. 
   "Cansız hoca benim hayatımın en büyük devrimidir" diyor Öztürk 
   "Bugün dahi Türkiye'de, İslam din ilimlerinde bir benzeri bulunmayan muhteşem bir insandı. Oflu olduğundan Rumca yoluyla eski Yunanca bilirdi. Arapça ve Farsça'ya da hakimdi. Çoğu kaynağı hafızasından ezbere bilirdi. Ve gariptir, o da babam gibi iliklerine kadar 'solcu' bir adamdı." 
   Öztürk, bir yandan Cansız Hoca'nın rahle-i tedrisinden geçerken bir yandan da Fransız edebiyatına merak sardı. Fransızca öğrendi. Andre Gide'den, Jean Paul Sartre'a kadar bir dizi Fransız düşünürün eserlerini okudu. 
   Babası "Tek kanatlı kuş uçmaz" derdi hep "Sadece İslam kültürüyle yetinmezse daha iyi uçar"dı. 
   
   "Küçük Hoca" 
   O yıllarda Trabzon'da vaaz vermeye başladı Öztürk 
   Henüz rüştünü ispatlamadan 'Küçük Hoca' olarak nam yapmıştı 
   "Trabzon'un en ünlü vaizi bendim. Zeytinlik camiinde ben konuşurken civar kentlerden otobüslerle dinlemeye gelirlerdi. Cadde o kadar dolardı ki, aşağıdaki Saray sinemacısının işletmecisi, müftülüğe başvurup 'İşimize engel oluyor' diye şikayet etmişti. Kürsüde, Batılı düşünürlerden, hümanizm fikrinden örnekler veriyordum. İlerdeki senteze o yaşlardan başlamıştım. Oralarda o zamanlar hay l bile edilemeyecek şeylerdi bunlar. Birçok hoca efendi, 'Nereden çıktı bu velet' diye söyleniyordu. Hasete maruz kalmaya o yaşlarda başladım. Sokaklarda gezerken herkesin baktığı bir idoldüm artık " 
   
      Aşık Hoca 
   Her idol, kendi hayran kitlesini yaratır. 
   "Kızların da gözdesi miydiniz " diye sordum politik bir cevapla "Hanımlarla aram hep iyi olmuştur" dedi Öztürk Edebiyat yarışmalarına girmiş o yıllarda Aşk şiirleri yazmaya da çoğumuz gibi o yaşlarda başlamış. 
   Kime 
   "O konulara fazla girmeyelim" diyor mahcup bir edayla Nedenini sonradan anlatıyor. Biri Rize'de, ikisi Trabzon'da üç kızı sevmiş ve üçü de erken ölmüş. "Bende hatıraları çok kutsal kişilerdir" diye rahmetle yadediyor hepsini 
   Yaşar Nuri Hoca'nın, 1965'te henüz 20 yaşında, biraz da annesinin ısrarıyla evlendiğini ve genç yaşta üç çocuk sahibi olduğunu da belirtelim. 
   
   Erbakan mahvetti 
   O süreçte dışarıdan ilkokulu bitirmiş ve Trabzon İmam Hatip'e girmiş Yaşar Nuri Öztürk... Hafta sonları hocalarına evde Arapça dersi veriyormuş. O yılların imam hatibinin bugünün ilahiyat fakültelerinden bile ileri olduğunu söylüyor 
   "Ama bozdular. 1970'te Erbakan geldi ve dedi ki, 'Bilgili olmanız hüner değil, bilgi şeytanda da vardı. Önemli olan dava adamı olmaktır'. Hepsini piyon haline getirdi ve yozlaşma böyle başladı. Din kahvehanelere düştü. Tarih boyunca kutsallığın sembolü olan 'Allahüekber', siyasi rakiplere küfür için kullanılır oldu. Eğer siyasi islamın eli musallat olmasaydı, o imam hatip okulları ülkenin ufkunu aydınlatacaktı. Bugün çektiğimiz acıların hiçbirini yaşamayacaktık. İmam Hatipleri mahveden Erbakan'ın zihniyetidir." 
   
   'Ben durdurdum'    Son beş yıldır ekranların değişmez ismi, adeta 'tele-vaizi' oldu Yaşar Nuri Öztürk Din konusundaki hurafelerle ve yükselen siyasi islamla baş etmeye çalışan Türkiye, onun 'Atatürkçü mümin' çizgisine dört elle sarıldı. Hem dine çağıran, hem bağnazlığa savaş açan tavrını benimsedi. 
   700 sayfalık Kur'an'daki İslam kitabı 40 baskı yaptı. 
   Yayınladığı Kur'an Meali, 126 baskıya ulaşarak 'Türkiye tarihinin en çok basılan kitabı' ünvanını kazandı. 
   Ve Öztürk, 40 kitabının üzerine, televizyon programları, paneller, kitaplar, gazeteler ve nihayet siyaset meydanları ekleyerek, Türkiye'nin 'resmi' dini otoritesi haline geldi. 
   Son 15 yılda oynadığı role dair iddialı konuşuyor Öztürk 
   "Şunu rahatlıkla söyleyebilirim ki, eğer din meselelerinde benim getirdiğim mesaj olmasaydı, Türkiye çok daha kötüye giderdi. İslamın siyasallaştırıldığını, dinin saltanat aracına dönüştürüldüğünü zamanında gördüm ve yazılarımla, çıkışlarımla uçuruma gidişi durdurdum. Bunu yapmasam çok insan o akımın peşine takılırdı ve radikal akımların oy oranı bugünkü gibi yüzde 7'lerde kalmaz, 15-20'lere tırmanırdı." 
   
      Yeni misyon    İlahiyat profesörü 1993'ten itibaren İstanbul Üniversitesi İlahiyat Fakültesi dekanı hukukçu vaiz hatip yazar televizyon programcısı 
   Ayrıca 20 yıllık judocu 
   Ve CHP'nin hayalleri kırık politikacısı 
   Ancak burada bitmedi diyor Öztürk "Cumhuriyet varsa din olmasın" diyenlerle "Din var. Cumhuriyet gerekmez" diyenler arasında sıkışıp kalan Türkiye'nin dinle, Cumhuriyet'i, maneviyatla sosyal demokrasiyi barıştıracak, hurafelerle savaşacak bir siyasi harekete ihtiyacı olduğunu vurguluyor 
   "Ama artık ben böyle bir harekette vagon olmam. CHP deneyimi bana gösterdi ki, bu konuda beni vagon yapacak birisi Türkiye'de yok. Eğer tarih ve millet beni böyle bir misyona iterse ben bunun lokomotifi olurum artık." 
   Anlaşılan o ki Türkiye, beş yıldır ekranında gördüğü bu 'tele-vaiz'i izlemeye devam edecek. 
   
   İmam Hatipli    1968'de Trabzon İmam Hatip'ten okul birincisi olarak mezun olup ilk kez İstanbul'a geldi Yaşar Nuri Öztürk İlahiyat ve Hukuk okudu. Üniversiteler öğrenci olaylarıyla çalkalanırken o 'hümanizmi' ile kenarda durdu. Hukuk'u bitirdikten sonra üniversitede asistan olarak kaldı. Bir yandan da hem avukatlık stajı yapıyor, hem de Son Havadis, Tercüman gibi gazetelerde yazılar yazıyordu. 1980'de İslam felsefesi dalında doktorasını verdi. 1980'lerin başında Amerika'dan öğretim üyeliği teklifi alınca, bir yıl İngilizce kursuna gitti. Sonra New York'a 2 saat mesafedeki Melltown'da lisans üstü düzeyinde İslam düşüncesi dersleri verdi. Burada "Bir başka kutsal hatıra" dediği bir aşk yaşadı. 
   1987'de döndü. Döndükten üç hafta sonra TRT'de Asaf Demirbaş'ın sunduğu bir dini programa çıktı. "Çıkış o çıkış " 
   
      
   
</TEXT>
</DOC>
