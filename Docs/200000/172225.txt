<DOC>
<DOCNO> 172225 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/29/guncel/agun.html </URL>
<DATE> 2003/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Sınavda '0' çekenlerin sayısı 15 kat arttı 
</HEADLINE>
<TEXT>

   Ortaöğretim Kurumları Öğrenci Seçme ve Yerleştirme Sınavı'nda 40 bin 586 adayın 100 sorudan 5'ini bile çözemediği açıklandı... 
      ANKARA Milliyet 

   
   Fen ve anadolu liseleri ile bazı meslek liselerine öğrenci yerleştirilmesi amacıyla yapılan Ortaöğretim Kurumları Öğrenci Seçme ve Yerleştirme Sınavı'nda OKÖSYS geçen yıl 2773 olan sıfır puan alanların sayısı, bu yıl 15 kat artarak 40 bin 586'ya yükseldi. Milli Eğitim Bakanı Hüseyin Çelik, "Bu öğrenciler 100 sorudan 5'ini bile çözememiş. Bu da Türk Milli Eğitim sisteminin maalesef bir gerçeği" dedi. 
   Çelik'in verdiği bilgilere göre sınav sonuçları şöyle 
   Sınava 614 bin 164 aday başvurdu ancak 600 bin 289'u girdi. 
   2527 adayın bazı alt testlerden ikili kopya çektikleri anlaşıldı. Bu cevaplar değerlendirme dışı bırakıldı. 
   Sınavda geçen yıl 2773 olan sıfır puan alanların sayısı, bu yıl 40 bin 586'ya yükseldi. Ham puan barajı olan 0.5'i geçemeyen bu adayların standart puanları hesaplanamadı. 
   
   MATEMATİKTE BAŞARI DÜŞTÜ 
   457 bin 517 aday sınavı kazanamazken, 7 adayın sınavı iptal edildi. 
   Test ortalamaları Türkçe'de 9.94, Matematik'te 3.11, Fen Bilimleri'nde 3.63, Sosyal Bilimler'de 8.25 olarak gerçekleşti. Çelik, "Matematik testindeki ortalama geçen yıl 5 civarındaydı, bu yıl son derece düşük" dedi. 
   Adaylardan 108 bin 548'i fen, anadolu, anadolu teknik ve anadolu meslek, anadolu öğretmen, özel fen ve meslek liselerine asil olarak yerleştirildi. 34 bin 224 aday, anadolu teknik ve anadolu meslek liselerinin bazı bölümleri için mülakat sınavına girmeye hak kazandı. 
   
   EN BAŞARILI İL EDİRNE 
   307 bin 737 erkek öğrencinin yüzde 24'ü, 292 bin 389 kız öğrencinin de yüzde 23.5'i başarılı oldu. 
   En başarılı il Edirne, Yalova ikinci, Ankara üçüncü oldu. En başarısız il ise Hakk ri olurken, depremden etkilenen Bingöl 78. sırada yer aldı. 
   Sınav sonuç belgeleri adaylara 30 Temmuz'dan itibaren postalanacak. Kesin kayıtlar 18 Ağustos'ta başlayacak ve 22 Ağustos'ta sona erecek. Sınav sonuçları "www.meb.gov.tr", "www.trt.net.tr" internet adresleriyle "0 900 309 1999" numaralı telefonundan öğrenilebilecek. 
   
   ÜÇÜNCÜLÜĞÜ 14 ADAY PAYLAŞTI 
   Sınavda, Türkçe - Matematik TM ve Matematik - Fen MF puan türünde birinciliği 100 soruyu doğru bilen Çanakkale Çan Özer İlköğretim Okulu'ndan Recep Tuğrul Küreşir ile Özel Yalova Öncü İlköğretim Okulu'ndan Pelin Doğan paylaştı. TM ve MF'de İstanbul Avcılar İnönü İlköğretim Okulu'ndan Nadir Sönmez, İzmir Konak Hakimiyeti Milliye İlköğretim Okulu'ndan Çağın Ararat ikinci oldu. Matematik-Fen MF puan türünde 5 adayın, Türkçe-Matematik TM puan türünde ise 9 adayın üçüncülüğü paylaştığı sınavda, MF'de 3. olan adayların isimleri şöyle Mehmet Bilen Kaya, Yusuf Sekman, Ali Cem Randa, Hande Boyacı, Mustafa Emre Bilgiç. TM'de 3. olan adayların isimleri ise şöyle Gülşah Kavrul, Erden Oktay, Çağrı Emre Korkmaz, Şafak Ercişli, Öykü Miraç Akkaya, Onur Kardeşler, Çağrı Yenigün, Alper Can Yıldırım, Furkan Bahadır Alptekin. 
   
   Sınav birincisi kendinden emindi    Ortaöğretim Kurumları Öğrenci Seçme ve Yerleştirme Sınavı'nda her iki puan türünde de 100 sorunun hepsini doğru yanıtlayarak, Özel Yalova Öncü İlköğretim Okulu'ndan Pelin Doğan'la birinciliği paylaşan Çanakkale Çan Özel İlköğretim Okulu mezunu Recep Tuğrul Küreşir 15 , "Bu sonucu bekliyordum, emindim. Ama son ana kadar bir olumsuzluk hissi de vardı. Belki bir hata olabilirdi. Ancak şimdi çok mutluyum" dedi. 
   Sınava iki yıl dershaneye giderek hazırlandığını, takdir alıp okulunu birincilikle bitirdiğini kaydeden Küreşir, "Şimdi İstanbul Atatürk Fen Lisesi'ne gidebilirim. Ancak diğer liseleri de gezip öyle karar vereceğim" diye konuştu. Küreşir, ileride seçeceği bölümün ise elektrik - elektronik mühendisliği olabileceğini söyledi. Çanakkale Çan Mal Müdürlüğü'nde çalışan İsmail Küreşir ise "Oğlumuz sırf ailesinin değil, tüm ülkemizin de gurur kaynağı oldu." dedi. 
   
      Arkadaşlarım bana 'Yüzde 100 Pelin' der    Sınavda her iki puan türünde 100 sorunun tamamını doğru yanıtlayarak birinciliği paylaşan Yalova Özel Öncü İlköğretim Okulu mezunu Pelin Doğan, "Arkadaşlarım bana 'yüzde 100 Pelin' der. Sınavlarda tüm soruları doğru yapardım. Bu sınavda da hepsini doğru yaptığım halde içimde kuşku vardı" dedi. Televizyondan sonuçları öğrenen Doğan, şöyle konuştu "Sınav beklediğimden kolaydı. K ğıdımı üç kere gözden geçirme fırsatı buldum. Okuldan arta kalan zamanda günde 3 - 4 saat test çözdüm. Kimya ya da elektronik mühendisi olmayı düşünüyorum." Doğan, Galatasaray Lisesi'ne gitmeyi hedeflediğini, ancak ailesinin isteği üzerine İstanbul Atatürk Fen Lisesi'ne kayıt yaptıracağını söyledi. 
   
   Türk Einstein olmak istiyor    Her iki puan türünde Türkiye ikinciliğini paylaşan Nadir Sönmez, gelecekte "Türk Einstein" olmak istediğini belirterek, "Asıl iş başarıyı bundan sonra da devam ettirmek. Kimya mühendisi olarak buluşlarımla bilime katkıda bulunmak istiyorum" dedi. Avcılar İnönü İlköğretim Okulu'nu birincilikle bitiren Sönmez, "Bir soruyu yanlış yaptım. Coğrafya sorusuydu. Dikkatsizlikten oldu. O da benim nazar boncuğum olsun" dedi. Sönmez'in annesi Reyhan Sönmez, "17 Ağustos depreminde işyerimiz yıkıldı. İmk nsızlıklar içinde iki çocuğumuzu okuttuk ama bu başarı hepsini unutturdu" dedi. 
   
   Türkiye ikincisine sonuç sürpriz oldu    Ortaöğretim Kurumları Öğrenci Seçme ve Yerleştirme Sınavı'nda, Türkiye ikinciliğini paylaşan İzmirli Çağın Ararat, sonucun sürpriz olduğunu belirterek, üniversitede endüstri mühendisliği eğitimi almak istediğini söyledi. İzmir Konak Hakimiyeti Milliye İlköğretim Okulu'ndan mezun olan Ararat, sevincini ailesi ve öğretmenleriyle paylaştı. Sınava girecek öğrencilere de seslenen Ararat, "Lise Giriş Sınavı, hayatlarının son şansı değil, ama çok iyi tercih yaparak, fırsatı en iyi şekilde değerlendirsinler" dedi. 
   
   Eski ÖSS şampiyonları anlatıyor 
   
   'En iyi profesör'ün asistanı oldu... 
   Üniversite sınavında 1996'da Türkçe - Matematik alanında Türkiye üçüncüsü olan Cem Demiroğlu, ABD'nin en iyi işletme profesörü seçilen Jay Ritter'in asistanlığını yapıyor. Amerika'da özellikle halka açılma ve özelleştirme politikaları üzerine çalışmalarıyla tanınan, birçok üniversite ve özel kurumdan ekonomi ödülü alan Ritter'den ders alan Demiroğlu, bunun kendisi için büyük bir şans olduğunu söyledi. Boğaziçi Üniversitesi'nde işletme eğitimini tamamladıktan sonra yüksek lisans için ABD'ye giden Demiroğlu, ardından finans doktorası yaptı. Akademisyen olmayı düşündüğünü söyleyen Demiroğlu, Türkiye'ye dönme konusunda biraz temkinli. Demiroğlu, "Özel sektöre güvenilmiyor, sağlamcı olmam gerektiğine inanıyorum. Türkiye'de iyi bir üniversitede çalışmak isterim ama sağlanılan imk nlar çok önemli" dedi. 
   
   'Tek avantajı iki yıl aldığım burslar' 
   Ulaş Pekin de 1997'nin Türkçe - Sosyal alanında Türkiye ikincisi. Boğaziçi Üniversitesi İşletme mezunu olan Pekin, dereceyle üniversiteye girmesindeki tek avantajın iki yıl aldığı burs olduğunu söylüyor. 
   Türkiye'nin altın çocukları listesinde bulunmasının üniversitede kendisi için avantaj olmadığını söyleyen Pekin, "Yalnızca benimle birlikte üniversiteye başlayan öğrenciler beni tanıyorlardı. Gazetelerde, televizyonlarda görmüşlerdi. Böylece geniş bir çevrem oldu" diyor. 
   Üniversite yaşamında kendini fazla sıkmadığını, bu nedenle de okulu dereceyle değil, iyi bir öğrenci olarak bitirdiğini kaydeden Ulaş Pekin, bir şirkette müşteri temsilcisi olarak çalışıyor. 
   
   Doktora yapmak için ABD'yi seçti 
   1996'daki sınavda fen puan türünde üçüncü olan Koray Deniz Şimşek de eğitiminin devamı için ABD'yi seçen şampiyonlardan biri. 
   Şimşek, Boğaziçi Üniversitesi Endüstri Mühendisliği Bölümü'nden mezun olur olmaz doktorasına başladı. Princeton Üniversitesi'nde Yöneylem Araştırması ve Finans Mühendisliği alanında doktora yapan Şimşek, önümüzdeki yılın son senesi olacağını söyledi. 
   Türkiye'ye kısa vadede dönmeyi düşünmediğini anlatan Şimşek, "Doktoram biter bitmez burada bir üniversitede hoca olarak iş bulmak istiyorum. Amerika'da araştırma imk nları ve bunların uygulanabilirliği var. Ancak Türkiye'de daha çok geride. Uzun vadede ise Boğaziçi Üniversitesi'ne geri dönmek istiyorum. Böylece aldıklarımı geri verebileceğim" dedi. 
   
   
</TEXT>
</DOC>
