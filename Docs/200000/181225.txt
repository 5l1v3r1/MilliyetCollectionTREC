<DOC>
<DOCNO> 181225 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/09/son/sondun18.html </URL>
<DATE> 2003/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Cam kutuda rekor deneyen sihirbaza striptizli, yumurtalı saldırı.. 
</HEADLINE>
<TEXT>

     Londra'nın ünlü tarihi köprüsü Tower Bridge'de bir cam kutu içinde 44 gün kalarak rekor kırmaya çalışan Amerikalı sihirbaz David Blaine, İngiliz gençlik çetelerinin yumurta ve taş yağmuruna hedef oluyor. 
     Ünlü sihirbazın bulunduğu kutuya tarihi köprü üzerinden şişeler, yumurtalar ve taşlar fırlatıldığını belirten menajerleri, ayrıca bazı genç kızların kutunun karşısında striptiz yapmaya kalkıştığını da açıkladı. 
     Cam kutunun içinde 44 gün boyunca sadece su içerek yaşamayı deneyecek olan Blaine'in, yapılanlardan büyük rahatsızlık duyduğunu belirten menajerler, ''Blaine'in içinde bulunduğu cam kutuya zarar verebilecek bir şeyle saldırılmasından korktuğumuz için, 24 saat süreyle güvenlik önlemlerini artırdık'' dedi. 
     Ünlü sihirbazın kız arkadaşı Manon von Gerkan da, Blaine'in dünyanın her yerinde gösteri yaptığını, ancak Londra'daki tacizlerin benzerine hiçbir yerde uğramadığını bildirdi. 
     
</TEXT>
</DOC>
