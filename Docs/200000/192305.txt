<DOC>
<DOCNO> 192305 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/30/son/sontur18.html </URL>
<DATE> 2003/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünyanın en iyi MBA turu İstanbul'da 
</HEADLINE>
<TEXT>

     Topmba.com’un düzenlediği, Türkiye temsilciliğini Academix ve ASBA Yurtdışı Eğitim Danışmanlık şirketlerinin yaptığı World MBA Tour Dünya MBA Turu , 70’e yakın uluslararası işletme okulu ve World Grad School Tour Dünya Yüksek Lisans Programları Turu ile birlikte 1 Kasım Cumartesi günü İstanbul Hilton Otel’de olacak. 
     5 kıtada toplam 40 şehre uğrayacak MBA Tour’un bu uzun maratonu tam 3 ay sürecek. 3 Eylül’de Dubai’de başlayıp ve 2 Aralık’ta Sydney’de son bulacak olan, 300’den fazla okulun katıldığı bu büyük turda, Princeton, Duke, Harvard, Michigan, Stanford, Manchester, Cambridge, Warwick, IESE ve Instituto de Empresa gibi dünyanın en iyi üniversiteleri de bulunuyor. 
     Kariyerini geliştirmek isteyen on binlerce kişinin, üniversitelerin yetkilileri ile biraraya gelmesini sağlayan World MBA ve Grad School Tour’da, MBA ve yüksek lisans programları hakkında her türlü bilgi veriliyor. 
     World MBA Tour’a ücretsiz girmek için yapılması gereken www.topmba.com veya www.topgraduate.com adreslerindeki ziyaretçi formunu doldurmak. 
     
</TEXT>
</DOC>
