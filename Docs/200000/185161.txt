<DOC>
<DOCNO> 185161 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/28/son/sontur05.html </URL>
<DATE> 2003/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
3 saat içinde 2 hırsızlık, 7 kapkaç yaptılar, sonunda yakalandılar 
</HEADLINE>
<TEXT>

     İzmir'de çaldıkları otomobille, 3 saat içinde 2 teyp hırsızlığı ve 7 kapkaç olayı gerçekleştiren 4 kişiden 2'si, kovalamaca sonucu polis tarafından yakalandı. 
     Alınan bilgiye göre, Şirinyer'den 35 CLY 85 plakalı otomobili çalan 4 kişi, otogarda park halinde duran iki otomobilin teybini çaldıktan sonra, Yıkık Kemer semtinde Çiğdem Çolak'ın 41 çantasını alarak kaçtı. Kapkaççılar bir süre sonra, Altındağ 174 sokakta Şenay Çalışkan'ın yanına otomobille yanaşarak, omzundaki çantasını almak istedi. Kendilerine direnen Çalışkan'ı bir süre sürükleyen kapkaççılar, kadının çantayı bırakması üzerine otomobille kaçtı. 
     Çevredekilerin plakasını aldıkları otomobil, polis tarafından aranırken, bir süre sonra 589 sokakta Şehzade Bilgitay'ın cep telefonun kapkaç yöntemiyle çalınması olayına karıştı. Aynı otomobille Gürçeşme 3464 sokakta Cevriye Şahinoğlu'nun çantasını zor kullanarak alan kapkaççılar, daha sonra Gültepe 2569 sokakta ortaya çıkarak, Nazire Gündüz'ü 34 yerde sürükleyerek, çantasını aldı. 
     Ufuk Mahallesi'nde, Gülhan Cengiz 31 ve Dilek Darıcıoğlu'nun 27 da çantalarını kapkaç yöntemiyle çalarak olay yerinden uzaklaşan 4 kapkaççı, peşlerine polislerin takılması üzerine otomobili Gürçeşme Caddesi'nde terk ederek, yaya olarak kaçtı. Kapkaççılardan Melih Ş. 21 ve V.V. 16 polis tarafından kovalamaca sonunda yakalanırken, Barış S. 21 ve Savaş H. 18 oldukları belirlenen diğer ikisi izlerini kaybettirmeyi başardı. 
     Cezaevinden 4 gün önce çıktığı belirlenen Melih Ş'nin, polise verdiği ifadede, kız arkadaşlarıyla eğlenmek için kapkaç yapmayı kararlaştırdıklarını söylediği bildirildi. 
     Melih Ş. ve V.V, ''gasp'', ''hırsızlık'' ve ''kapkaç'' suçlarından haklarında düzenlenen fezlekeyle İzmir Cumhuriyet Başsavcılığı'na sevk edildi. 
     Çeşitli suçlardan sabıkaları bulunduğu belirlenen Barış S. ve Savaş H'nin ise arandığı bildirildi. 
     
</TEXT>
</DOC>
