<DOC>
<DOCNO> 192839 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/02/son/sonspo11.html </URL>
<DATE> 2003/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Hidayet 14, Mehmet 4 sayı attı... 
</HEADLINE>
<TEXT>

     ABD Profesyonel Basketbol Ligi NBA'de geçen sezonun şampiyonu San Antonio Spurs, New York Knicks'i evinde 86-74 yenerken Hidayet Türkoğlu 14, Detroit Pistons'ın Orlando Magic'i deplasmanda 96-85 yendiği karşılaşmada da Mehmet Okur 4 sayı attı. 
     Batı Konferansı Ortabatı Grubu takımlarından San Antonio Spurs, Doğu Konferansı Atlantik Grubu takımlarından New York Knicks ile San Antonio'da karşılaştı. Oyuna sonradan giren ve toplam 21 dakika oynayan Hidayet Türkoğlu, 8 şuttan 5'ini değerlendirerek, 14 sayı kaydetti. Hidayet, 2 sayılık atışlarda 5'te 3, 3 sayılık atışlarda 3'te 2, serbest atışlarda da 2'de 2 isabet sağladı. Hidayet Türkoğlu, savunmadan 1 ribaunt aldı, 1 asist yaptı, 1 de top çaldı. Takımda Tim Duncan 15 sayı ve 15 ribauntla ''double-double'' yaparken, takımın en başarılı ismi, Knicks'de de Allan Houston 19 sayıyla maçın en skorer oyuncusu oldu. 
     Doğu Konferansı Merkez Grubu takımlarından Detroit Pistons, Atlantik Grubu'nda yeralan Magic ile Orlando'da karşılaştı. 
     Pistons'da Mehmet Okur, yedek oyuncu olarak sahaya çıkarken toplam 15 dakika oynadı. 3 sayılık atış kullanmayan Okur, 5 şuttan 1'inde topu çemberden geçirirken, faul atışlarında 2'de 2 isabet sağladı. Türk basketbolcu, 4'ü hücumdan, 4'ü savunmadan toplam 8 ribaunt aldı. 
     Takımda Richard Hamilton 20 sayı, Ben Wallace 17 ribaunt ve 13 sayı kaydetti. Gürcü asıllı Türk basketbolcu Zaza Pachulia'nın forma giymediği Magic'de, Tracy McGrady 31 sayı gerçekleştirdi. 
     Sonuçlar şöyle 
     Atlanta Hawks-Indiana Pacers 99-103 uzatmada . 
     Orlando Magic-Detroit Pistons 85-96. 
     Washington Wizards-New Jersey Nets 85-88. 
     Minnesota Timberwolves-Toronto Raptors 73-56. 
     New Orleans Hornets-Boston Celtics 97-90. 
     Dallas Mavericks-Utah Jazz 127-102. 
     Houston Rockets-Memphis Grizzlies 71-79. 
     Milwaukee Bucks-Chicago Bulls 98-68. 
     San Antonio Spurs-New York Knicks 86-74. 
     Denver Nuggets-Sacramento Kings 109-88. 
     Phoenix Suns-Los Angeles Lakers 99-103. 
     Portland Trail Blazers-Cleveland Cavaliers 104-85. 
     Golden State Warriors-Philadelphia 76ers 104-90. 
     
</TEXT>
</DOC>
