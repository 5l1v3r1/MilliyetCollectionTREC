<DOC>
<DOCNO> 156105 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/12/yasam/yas06.html </URL>
<DATE> 2003/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Böyle cinayet filmlerde olur 
</HEADLINE>
<TEXT>

Hareket halindeki otomobilde 'telekız tartışması'na tutuşan dört kişiden biri sürücüyü kurşun yağmuruna tuttu. Kontrolden çıkan araç bir direğe bindirdi... 
     AHMET KAYA, MEHMET TAŞÇIOĞLU DHA 

     Gaziantep Şehirlerarası Otobüs Terminali kavşağından önceki akşam geneleve doğru giden Mehmet Beyhan Duran'ın 19 kullandığı otomobilden aniden silah sesleri yükseldi. 
     Kontrolden çıkan otomobil, zikzak çizerek yaklaşık 50 metre gittikten sonra kaldırıma çıktı ve elektrik direğine çarparak durabildi. Olay yerine gelen polis, çarpmanın etkisiyle büyük oranda hasar gören otomobildeki dört kişiyle karşılaştı. 
     Tabancayla yaralanan sürücü Duran ile Mustafa Kaçan 33 , Vedat İnce 25 ve İbrahim Aslan 27 Gaziantep Devlet Hastanesi'ne kaldırıldı. Ancak yedi kurşun yediği belirlenen Duran kurtarılamadı. 
     Aracın sürücü koltuğunun yanında, ağzında mermi olan bir pompalı tüfek, olayda kullanılan tabanca ve büyük bir ekmek bıçağı bulunurken, polise ifade veren Mustafa Kaçan, para karşılığı kadın pazarladıklarını ileri sürdüğü Vedat İnce ve İbrahim Aslan'ın kendisini konuşmak için kaçırdıklarını savundu. 
     
     'Beni kaçırdılar' 
     Kaçan ifadesinde şunları söyledi "Bu kişiler, sattıkları telekızlara müşteri bulmam için beni sürekli tehdit ediyordu. O gün de gezmek için beni arabaya davet ettiler, bindim. Otomobilde yine o konuyu açtılar. Tartışma çıkınca inmek istediğimi söyleyip, Duran'dan otomobili durdurmasını istedim. Beni dinlemeyip hızlandı. Tabancamı çıkarıp ateş ettim. Sonra kaza oldu." 
     

</TEXT>
</DOC>
