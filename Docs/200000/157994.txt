<DOC>
<DOCNO> 157994 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/21/son/sondun17.html </URL>
<DATE> 2003/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Everest zirvesinden ilk canlı yayın... 
</HEADLINE>
<TEXT>

     Çinli dağcılar, Everest'e 50 yıl önce yapılan ilk başarılı zirveyi kutlamak için, zirveden ilk canlı televizyon yayınını yaptılar. 
     Resmi Çin Merkezi Televizyonu, zirvede dinlenen, mor ve sarı renkteki anorakları içinde, bazıları gaz maskesi takmış, yorgun ama neşeli dağcıları gösterdi. 
     Televizyondan seslenen dağcı grubunun bir üyesi, ''Rüzgar sert, son derece sert. Biz, ilk ekip, buradan Çin halkına en iyi dileklerimizi gönderiyoruz. Buradaki başarımız, dayanışmanın göstergesidir. Zirveye 2008'de tekrar tırmanmayı umuyoruz'' dedi. 
     Tırmanış, rota boyunca 3 kamerayla izlendi. Kameralardan ikisini dağcılar kullandı. 
     Tırmanışa 11 Mayıs'ta başlayan Çin ekibi böylece, yarın zirveden ilk canlı yayın yapan ekip olmayı hedefleyen ABD kablolu yayın istasyonunu da geride bırakmış oldu. 
     8848 metre yüksekliğindeki Everest, dünyanın en yüksek zirvesi. 
     Yeni Zelanda'dan Sir Edmund Hillary ve Şerpa Tenzing Norgay'ın ilk kez 19'te tırmanmasından sonra Everest'e 1000'in üzerinde dağcı çıktı. 
     
</TEXT>
</DOC>
