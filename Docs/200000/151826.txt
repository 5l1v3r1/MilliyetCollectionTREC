<DOC>
<DOCNO> 151826 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/23/son/sondun12.html </URL>
<DATE> 2003/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
KKTC'den Rum kesimine geçişler serbest bırakıldı... 
</HEADLINE>
<TEXT>

     KKTC Bakanlar Kurulu'nun önceki gün Rum kesimine geçişleri karşılıklı olarak serbest bırakma kararının dün Resmi Gazete'de yayımlanmasının ardından, bu sabah ilk geçişler başladı. 
     Lefkoşa'da Ledra Palace Sınır Kapısı'ndan bir grup KKTC vatandaşı, saat 09.00'dan itibaren Rum kesimine geçerken, ilk saatlerde 10 kaar Rum da KKTC'ye geçti. Rumlar, kayıt işlemleri için sınır kapısında bekletiliyor. 
     Rum kesimine geçen Türklerden bazıları, doğdukları ve ilk yıllarını geçirdikleri yerleri göreceklerini, bazıları da gezmek ve iş aramak istediklerini söylediler. 
     Sınır kapısında, beklenenin aksine, Rum kesimine geçiş için bir yığılma olmadığı dikkat çekti. Türk ve Rum basını olaya büyük ilgi gösterdi. 
     





</TEXT>
</DOC>
