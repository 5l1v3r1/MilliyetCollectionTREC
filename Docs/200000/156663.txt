<DOC>
<DOCNO> 156663 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/14/son/sonspo24.html </URL>
<DATE> 2003/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Konfederasyon Kupası biletleri Almanya'da satışa çıktı... 
</HEADLINE>
<TEXT>

     Fransa'da 18-29 Haziran tarihleri arasında yapılacak ve A Milli Futbol Takımı'nın da katılacağı FIFA Konfederasyon Kupası'nın biletlerinin satışına Almanya'da başlandı. 
     Futbol Federasyonu Avrupa Temsilciliği İdari Sorumlusu Hakan Eseroğlu, 2 grupta yapılacak karşılaşmalarının biletlerinin kendilerinden sağlanabileceğini söyledi. 
     Eseroğlu, 3 kategoride satışa sunulan biletlerin fiyatlarının, grup maçları için 50, 33 ve 17 Euro, yarı final karşılaşmaları için 66, 50 ve 33 Euro, üçüncülük maçı için 50, 33 ve 17 Euro, final karşılaşması içinse 94, 66 ve 50 Euro olduğunu bildirdi. 
     Karşılaşmaların biletleri mektupla Futbol Federasyonu, Wittekindstrasse 30, 44139 Dortmund, Tel 0231 9123620 aracılığıyla sağlanabilecek. 
     Brezilya, ABD ve Kamerun ile B Grubu'nda bulunan Türk Milli Takımı, ilk maçını 19 Haziran Perşembe günü Saint Etienne'de ABD, 2. maçını 21 Haziran Cumartesi günü Paris Stade De France da Kamerun, 3. ve son maçını da 23 Haziran Pazartesi günü yine Saint Etienne'de Brezilya'ya karşı yapacak. 
     Kupada A Grubu'nda ise Fransa, Japonya, Kolombiya ve Yeni Zelanda yer alıyor. 
     
</TEXT>
</DOC>
