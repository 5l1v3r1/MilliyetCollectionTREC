<DOC>
<DOCNO> 165869 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/27/son/sonspo07.html </URL>
<DATE> 2003/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Gökdeniz milli takımda coştu... 
</HEADLINE>
<TEXT>

     Trabzonspor'un yıldız oyuncusu Gökdeniz Karadeniz, milli takımda gol vuruşları bakımından daha ön plana çıktı. 
     Bordo-mavili futbolcu, bu sezon 31 lig maçında yalnızca 4 gol atarken, milli takım forması altında Avrupa Şampiyonası elemeleri ve 6. FIFA Konfederasyon Kupası maçlarının yapıldığı 15 günlük süre içinde oynadığı 5 maçta 3 gol atmayı başardı. 
     
     LİGDE 624 DAKİKADA 1 GOL 

     Birinci Süper Futbol Ligi'nde, bordo-mavili takımda, 34 karşılaşmanın 31'inde forma giyme şansı bulan ve 2 bin 498 dakika sahada kalan Gökdeniz, 624 dakikada 1 gol atmış oldu. 
     Gökdeniz, ligin 12. haftasında Göztepe, ligin 13. haftasında Galatasaray, ligin 20. haftasında Altay ve ligin 21. haftasında Adanaspor maçında 1'er gol attı. 
     
     9 PUAN KAZANDI 

     Trabzonspor, Gökdeniz'in gol attığı 4 maçın 3'ünde sahadan galibiyetle ayrıldı. 
     Karadeniz ekibi, Galatasaray'a yenilirken, Göztepe'yi 2-1, Altay'ı 4-1, Adana'yı da 3-1 yenerek bu maçlardan 9 puan elde etti. 
     
     AVNİ AKER'DE TEK GOL 

     Gökdeniz, Hüseyin Avni Aker Stadı'nda ise bu sezon yalnızca 1 gol kaydetti. 
     Bordo-mavili taraftarlar, Gökdeniz'in Hüseyin Avni Aker Stadı'ndaki tek golünü ligin 21. haftasında Adanaspor maçında izledi. 
     
     MİLLİ TAKIM MAÇLARI 

     İlk olarak 12. Avrupa Şampiyonası Eleme Grubu maçında, Makedonya karşısında 43. dakikada oynama şansı bulan Gökdeniz, bu karşılaşmada 1 gol kaydetti. 
     6. FIFA Konfederasyon Kupası'nda ise ABD ve Kamerun'a karşı gol atamayan bordo-mavili oyuncu, Brezilya ile yarı final maçında Fransa'ya 1 gol atmayı başardı. 
     Makedonya maçında 47, Kamerun maçında 30 dakikada, diğer maçlarda 90'ar dakika olmak üzere toplam 347 dakika forma giyen Gökdeniz, milli takımda ise 115 dakikaya bir gol sığdırdı. 

     
</TEXT>
</DOC>
