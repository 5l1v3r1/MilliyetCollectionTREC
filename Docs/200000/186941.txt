<DOC>
<DOCNO> 186941 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/07/yasam/yas01.html </URL>
<DATE> 2003/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Şehir canavarları 
</HEADLINE>
<TEXT>

   K ğıthane'de bir karı koca, araçlarını park ederken tartıştıkları kişilerce feci şekilde dövüldü. Bu dayak, kadının karnındaki iki aylık bebeğin canını aldı 
      NEZİH GÜROL, DİNÇER ŞEREF İstanbul 
   
   İstanbul Kağıthane'de, otomobillerini park ederken tartıştıkları kişilerce eşiyle birlikte dövülen kadının karnındaki iki aylık bebeği öldü. Gültepe Dereboyu Caddesi'nde önceki akşam 20.00 sıralarında meydana gelen olay, iddiaya göre şöyle gelişti 34 NLN 83 plakalı otomobilini park etmeye çalışan Murat Özçelik 27 ile kendisine yer vermeyen Metin ve Sabri Özleyen arasında tartışma çıktı. Sabri Özleyen'in oğulları ve yakınları, Murat Özçelik'i dövmeye başladı. İki aylık hamile olan Yeliz Özçelik, Metin ve Sezgin Özleyen tarafından yumruklandı. Polis ekibi de Özleyen ailesinin saldırısına uğradı.Darp edilen üç polis memuru yaralandı. Polisin Özel Ensar Hastanesi'ne götürdüğü Özçelik'in karnındaki bebeğinin ölü olduğu belirlendi. Bebeğin alınması için Özel Levent Hastanesi'ne sevk edilen Özçelik, gece yarısı evine gönderildi. Ölü bebek gündüz Özçelik'in karnından alındı. 
   
   Zanlılar serbest 
   Polis, Metin Özleyen, Özkan Gökgöz, Murat Ocak, Orhan Ocak, Sabri Özleyen ve Sezgin Özleyen'i gözaltına aldı. Bu kişiler, darp, polise mukavemet ve darp sonucu ölüme sebebiyet vermek suçundan iki ayrı soruşturma kapsamında Şişli Cumhuriyet Başsavcılığı'na getirildi. Polise mukavemet ve hakaret suçundan altı kişi tutuklanması talebiyle mahkemeye sevk edildi. Delillerin toplanmış olması, öngörülen cezaların üst sınırına göre ve sabit ikametgahları bulunmaları göz önüne alınarak, sanıklar tutuksuz yargılanmak üzere serbest bırakıldı. 
   
   Soruşturma sürüyor 
   Polisin savcılığa gönderdiği dilekçede, Özçelik'in bebeğinin karnına darp neticesinde ölümüne Metin ve Sezgin'in sebebiyet verdiği belirtildi. Özçelik ailesi de, şik yetçi olup çocuklarının ölümünden Özleyen ailesini sorumlu tuttu. Ancak, savcılık mahkemeye sevk etmedi. Murat Özçelik, "Eşim darbe aldı. Rahatsızlanınca hastaneye götürdük. Bebeğin ölü olduğunu öğrenince şik yette bulunduk" dedi. Levent Hastanesi Başhekimi Dr. Ercan Koman, "Materyalin, darp sonucu ölmüş olma ihtimali zayıf. Ancak, biz kürtaj neticesinde metaryali alıp laboratuvara gönderdik" diye konuştu. 
   
   
</TEXT>
</DOC>
