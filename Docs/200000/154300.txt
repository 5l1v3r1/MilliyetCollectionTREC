<DOC>
<DOCNO> 154300 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/03/son/sontur40.html </URL>
<DATE> 2003/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Milyarlık tuvalet ve çay ocağı... 
</HEADLINE>
<TEXT>

     Antalya'nın Serik İlçesi'nde, Belediye tarafından açılan ihalede, otogardaki tuvalet 13,4 milyar, çay ocağı ise 15 milyar liraya alıcı buldu. 
     Toptancı Sebze ve Meyve Hali'nde açılan ihalelerde, 14 işyerinden toplam 494 milyar lira gelir elde eden Serik Belediyesi, önümüzdeki günlerde hizmete açılacak yeni otogarda da, bazı alanları ihaleye çıkardı. 
     Otogar binası içindeki çay ocağı, tuvalet, berber ve hediyelik eşya dükkanlarının bulunduğu alanların açık artırmayla kiraya verilmesi için açılan ihaleye, 37 kişi katıldı. 
     İşyerleri için 250-500 milyon lira ile başlayan açık artırma, alıcıların çekişmesine yol açarken, artırım sonunda, tuvaleti 13,5 milyar lirayla Sebahattin Karakaya, çay ocağını da 15 milyar lirayla Sabri Yıldız, 1 yıllığına işletme hakkını elde ettiler. 
     Serik Belediye Başkanı Mehmet Habalı, şeffaf şekilde yapılan ihalelerden elde ettikleri gelirlerin, halka iyi hizmet vermek için kullanılacağını söyledi. 
     
</TEXT>
</DOC>
