<DOC>
<DOCNO> 153168 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/29/yasam/yas09.html </URL>
<DATE> 2003/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
'İleri gelenler' içkili lemde yakalandılar 
</HEADLINE>
<TEXT>

Emniyet amiri, bir polis ve banka müdürünü, 'mimli' evde kaymakam yakaladı 
     SİVAS DHA 

     Sivas'ın Divriği ilçesi Kaymakamı Mustafa Atsız, içki şişeleriyle bir eve giren ilçe emniyet amiri, bir bankanın şube müdürü ve bir polisi 'bastı'. 
     Kaymakam Atsız, önceki akşam saatlerinde Mercantepe Mahallesi'ndeki lojmanının bahçesinde dolaşırken, karşısında bulunan ve fuhuş yapıldığı iddia edilen eve ellerinde içki şişeleriyle üç kişinin girdiğini gördü. Bunun üzerine ihbarda bulunduğu polis uzun süre gelmeyince, Kaymakam Atsız söz konusu eve tek başına 'baskın' düzenledi. Eve girdiğinde, İlçe Emniyet Amiri Metin Soner Şentürk, polis memuru Şenol Yayla ve bir bankanın şube müdürü Ahmet Kenli ile karşılaştı. Şentürk, Yayla ve Kenli, araçlarına binerek kaçtı. 
     Adli ve idari soruşturma için işlemlerin başlatılmasının ardından, emniyet amiri Sivas merkeze, polis memuru ise açığa alındı. Banka şube müdürü için de banka müfettişleri ilçeye gelerek soruşturma başlattı. 
     


YAŞAM 






















</TEXT>
</DOC>
