<DOC>
<DOCNO> 185657 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/01/ekonomi/eko14.html </URL>
<DATE> 2003/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
McDonald's yenileniyor 
</HEADLINE>
<TEXT>

   McDonald's, 'İşte bunu seviyorum' sloganıyla tarihinde ilk kez değişim kampanyası başlattı 
      EKONOMİ SERVİSİ 
   
   McDonald's tarihinde ilk kez imajını yenilemek üzere dünya çapında aynı kampanya düzenliyor. McDonald's Türkiye Genel Müdürü Sadi Fansa "Bu global kampanya ile markamıza yeni bir enerji verecek, müşterilerimiz ve günümüzün trendleri ile uyumlu, daha dinamik, daha eğlenceli ve daha modern bir yaklaşım yaratıyoruz" dedi. 
   
   8'inciliğe düşmüştü 
   McDonalds "İşte bunu seviyorum" sloganı ile başlatılan kampanyada gençleri de yakalamayı hedefliyor. McDonalds'a rağbetin azalmasının anti-Amerikan hislerle ilgisi olmadığını belirten Fansa şöyle konuştu "Değişen trendlere çok fazla uyum sağlayamadığı için müşteri sayısı azaldı. Geçmişte ilk üçte yer almış bir marka olarak şu anda dünyanın sekizinci markası olmak bize yetmiyor." Fansa, yıl sonuna kadar Türkiye'de 1 milyon dolar, dünyada 650 milyon dolarlık reklam kampanyası yapılacağını söyledi. 
   
   
</TEXT>
</DOC>
