<DOC>
<DOCNO> 186008 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/02/son/soneko25.html </URL>
<DATE> 2003/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Eylül ayında toplam 712 milyon dolar dış borç ödendi... 
</HEADLINE>
<TEXT>

     Türkiye, Eylül ayında toplam 712.08 milyon dolar, 1 Ekim'de ise 6.38 milyon dolar dış borç ödedi. 
     Merkez Bankası verilerine göre, 1 Ekim'deki ödemelerin 0.20 milyon doları Hazine, 5,33 milyon doları Merkez Bankası, 0.85 milyon doları ise genel ve katma bütçeli idarelerin dokümantasyon, kitap bedeli, katılma payı, üyelik aidatı gibi ödemelerden oluştu. 
     Türkiye'nin Eylül ayındaki toplam 712.08 milyon dolarlık ödemesinin ise 502.90 milyon doları hazine, 10.08 milyon doları Merkez Bankası ve 45.15 milyon doları da genel ve katma bütçeli idarelerin dokümantasyon, kitap bedeli, katılma payı, üyelik aidatı gibi ödemelerden meydana geldi. 
     Türkiye, 2003 yılında bugüne kadar toplam 11 milyar 317 milyon dolar dış borç ödemesi yaparken, bunun 8 milyar 755,10 milyon dolarını Hazine yerine getirdi. 
     Türkiye, bu yılın Ocak ayında 847,51 milyon dolar, Şubat ayında 1 milyar 948,87 milyon dolar, Mart ayında 1 milyar 57,93 milyon dolar, Nisan ayında 915,06 milyon dolar, Mayıs ayında 1 milyar 133,96 milyon dolar, Haziran ayında 1 milyar 936,25 milyon dolar, Temmuz ayında 1 milyar 851,89 milyon dolar, Ağustos ayında 907,35 milyon dolar ve Eylül ayında da 712.08 milyon dolar dış borç ödedi. 
     Geçen yılın tamamında 17 milyar 365,18 milyon dolar dış borç ödemesi gerçekleşirken, bunun 9 milyar 568 milyon dolarını Hazine tek başına yaptı. 
     
</TEXT>
</DOC>
