<DOC>
<DOCNO> 197616 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/24/son/soneko11.html </URL>
<DATE> 2003/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Emniyet, HSBC Genel Müdürlüğünü banka yetkililerine teslim etti 
</HEADLINE>
<TEXT>

     Terör saldırısına uğrayan HSBC Bank'ın Levent'teki Genel Müdürlüğü binasının emniyet birimleri tarafından banka yetkililerine teslim edildiği bildirildi. 
     HSBC Bank yetkililerinden alınan bilgiye göre, dün akşam itibariyle teslim edilen ağır hasarlı binada öncelikle çalışmaların güvenli bir şekilde sürdürülmesi için cephe kaplama işlemi yapılacak. 
     Binayı yapan şirket, HSBC Bank'ın inşaat emlak ilgilileri ve emniyet yetkililerinin koordinasyonuyla binadaki hasar tespit çalışmaları da kısa bir süre sonra başlayacak. 
     Halen emniyet birimlerinin çalışmalarını sürdürdüğü HSBC Bank Genel Müdürlüğü çalışanlarının, geçici süreyle bankanın Esentepe ve Maslak'taki bölümlerine aktarıldığı öğrenildi. 
     
</TEXT>
</DOC>
