<DOC>
<DOCNO> 197474 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/23/son/sonspo24.html </URL>
<DATE> 2003/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Samsunspor 3 - Fenerbahçe 0 
</HEADLINE>
<TEXT>

     Stat 19 Mayıs Hakemler Erol Ersoy xxx, Adil Sinem xxx, Serkan Gençerler xxx Samsunspor Shorunmu xxx, Serkan Aykut xx Dk. 63 Sinan xx , Evren xxx, Mehmet Nas xx Dk. 83 Adnan , Şenol xx, Celil xxx, Müslim xxx, Krita xx, Caner xxx Dk. 88 Junior , Kenan xxx, Da Silva xxx Fenerbahçe Recep x, Tomas xx, Luciano x, Servet x, İsmail x Dk. 79 Fatih x , Selçuk xx, Aurelio xx, Rebrov xx, Tuncay x, Semih x Dk. 64 Yusuf x , Van Hooijdonk xx Goller Dk. 7 ve 74 Caner, Dk. 39 Da Silva Sarı Kartlar Dk. 54 Da Silva, Dk. 62 Müslim, Dk. 81 Mehmet Nas Samsunspor , Dk. 34 Tomas, Dk. 45 İsmail Güldüren, Dk. 59 Aurello, Dk. 72 Recep Fenerbahçe 
     Kırmızı Kart Dk. 57 Servet Fenerbahçe 
     Birinci Süper Lig'de Samsunspor, Fenerbahçe'yi 3-0 yendi. 
     
     İlk yarı 

     Karşılaşmaya hızlı başlayan ekip evsahibi Samsunspor oldu. 
     6. dakikada Caner'den aldığı pasla Fenerbahçe savunmasının arkasına sarkan Serkan Aykut, sağ taraftan ceza alanına girdi. Serkan Aykut, uygun durumda olmasına karşın topu Recep'in boşalttığı kale yerine auta gönderince, Samsunspor adına çok önemli bir fırsat kaçtı. 
     7. dakikada Samsunspor aradığı golü buldu. Bu dakikada sol taraftan ceza alanına giren Celil'in kale alanına paralel gönderdiği topla buluşan Caner, yerden düzgün bir vuruşla takımını 1-0 öne geçirdi. 
     16. dakikada Krita'nın ceza alanı dışından vuruşunda, top kaleci Recep'te kaldı. 
     22. dakikada Samsunspor savunmasının uzaklaştıramadığı topu Van Hooijdonk, kale alanı içindeki Rebrov'a aktardı. Bu futbolcunun direğe yakın bir noktadan vuruşunda, top auta gitti. 
     39. dakikada Samsunspor farkı 2'ye çıkardı. Bu dakikada Da Silva'nın sağ taraftan yaklaşık 25 metreden kullandığı serbest vuruşta, 2 takım futbolcularının arasından geçen meşin yuvarlak, kimseye değemeden doğrudan kaleye gidince durum 2-0 oldu ve maçın ilk yarısı 2-0 evsahibi ekibin üstünlüğüyle sona erdi. 
     
     İkinci yarı 

     51. dakikada Mehmet Nas'ın pasında ceza alanı içinde Caner topa hamle yapmakta gecikince kaleci Recep, yatarak tehlikeyi önledi. 
     55. dakikada Fenerbahçe savunmasının arkasına atılan topta Serkan Aykut, topa vurmakta gecikince savunma topu uzaklaştırdı. 
     57. dakikada rakibine dirsek atan Fenerbahçeli Servet, kırmızı kart görerek oyun dışı kaldı. 
     67. dakikada Van Hooijdonk, topu kafayla ceza alanındaki Rebrov'a verdi. Kaleci Shorunmu ile karşı karşıya kalan uygun durumdaki Rebrov'un vuruşunda, kaleci Shorunmu topu 2 hamlede kontrol edebildi. 
     74. dakikada Samsunspor farkı 3'e çıkardı. Bu dakidada Sinan'ın kafayla indirdiği topu önünde bulan Caner, 2 savunma oyuncusuna karşın çaprazdan topu ağlara gönderince evsahibi ekip 3-0 öne geçti. 
     76. dakikada Celil'in sol taraftan ceza alanına gönderdiği topla ön direkte buluşan Caner, uygun durumda topu direğin dibinden kale yerine dışarı gönderdi. 
     81. dakikada Van Hooijdonk'un, sol taraftan korner bayrağına yakın bir noktadan kullandığı serbest vuruşunda kaleci Shorunmu, topu tokatlayarak kornere attı. 
     84. dakikada Samsunspor kale alanında meydana gelen karambolde Van Hooijdonk, önüne düşen topa vurmakta gecikince savunma topu uzaklaştırdı. 
     Karşılaşmanın uzatma dakikalarında sağ taraftan gelişen Fenerbahçe atağında Rebrov, topa vurmakta gecikince Shorunmu yatarak tehlikeye önledi ve maç Samsunspor'un 3-0 üstünlüğüyle sona erdi. 
     
</TEXT>
</DOC>
