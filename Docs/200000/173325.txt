<DOC>
<DOCNO> 173325 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/03/son/sondun13.html </URL>
<DATE> 2003/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Uday ve Kusay'ın mevlidine iptal... 
</HEADLINE>
<TEXT>

     Irak'ın devrik lideri Saddam Hüseyin'in Amerikalılarca öldürülen ve dün Tikrit yakınlarında toprağa verilen oğulları Uday ve Kusay için yarın okunacak mevlit iptal edildi. 
     Tikrit'teki ''Saddam Camii''nin imamı Yahya İbrahim, AFP muhabirine, Amerikan kuvvetlerinin isteği üzerine mevlit okumaktan vazgeçildiğini bildirdi. İmam, ''Amerikan kuvvetleri kimsenin toplanmasını istemiyor, bu nedenle mevlitten ve taziye töreninden vazgeçildi'' dedi. 
     Tikrit'in en büyük camisinin imamı, ''Ben mevlit ve başsağlığı için toplanılmasında ısrar ettim, ama Uday'la Kusay'ın amcaları ve aşiret reisi benden bunu yapmamamı istediler. Kararlarına saygılıyım'' diye konuştu. 
     Yahya imam Amerikalıları da eleştirdi ve ''Bize demokrasi vaadediyorlar, ama bu yaptıkları demokrasi falan değil. Kalabalıklardan korkuyorlar, hepimize şüpheli gözlerle bakıyorlar. Şunu anlamalılar ki, burası bizim vatanımız'' dedi. 
     22 temmuzda Musul'da öldürülen Uday ve Kusay'ın cenazelerinin dün gömülmesinden sonra Tikrit ve civarında mevlit ilanları dağıtılmıştı. 
     
</TEXT>
</DOC>
