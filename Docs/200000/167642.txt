<DOC>
<DOCNO> 167642 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/06/son/soneko01.html </URL>
<DATE> 2003/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine Ağustos-Aralık arasında 33 milyar dolar borç ödeyecek 
</HEADLINE>
<TEXT>

     Hazine bu yılın Ağustos-Aralık döneminde, toplam 33.3 milyar dolar tutarında borç ödemesi yerine getirecek. 
     Oyakbank'ın Temmuz ayı aylık Ekonomi Bülteni'ndeki verilere göre, Hazine'nin Ağustos-Aralık 2003 döneminde gerçekleştirileceği 33.3 milyar dolar tutarındaki borç servisinin 29.6 milyar doları iç, 3.7 milyar dolarının ise dış borç ödemesi oluşturuyor. 
     29.6 milyar dolar tutarındaki iç borç servisinin 20.6 milyar doları ana parayı, 8.9 milyar doları ise faizi, 3.7 milyar dolar dış borç ödemesinin 2.3 milyar doları anapara, 1.4 milyar doları ise faizi içeriyor. 
     Bu dönemde, Hazine'nin 33.4 milyar dolar olan finansman ihtiyacının 12.7 milyar dolarının piyasadan iç borçlanma, 20.6 milyar dolarının ise diğer finansman yöntemleri ile sağlanması öngörülüyor. 
     Bu dönemde diğer finansman kalemleri içinde yer alan kamu kuruluşlarından borçlanma yoluyla 9.6 milyar dolar, faiz dışı fazla ile 5.9 milyar dolar, dış borçlanma ile 2.1 milyar dolar, uluslararası kuruluşlardan 2.7 milyar dolar sağlanması öngörülüyor. 
     
</TEXT>
</DOC>
