<DOC>
<DOCNO> 196981 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/21/yazar/akyol.html </URL>
<DATE> 2003/11/21/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Terör, Türkiye, medeniyet 
</HEADLINE>
<TEXT>

   
   STOCKHOLM - Dün sabah İstanbul'da barbarların yine medeniyete saldırdığını öğrendik. Korkunç... Türkiye'de "11 Eylül" saldırıları tezgahlanıyor Yapanlar da aynı barbarlar 
   El Kaide'nin oluşturduğu "barbarlık modeli" tam bir cinnet halinde Türkiye'ye de saldırıyor. İki sinagoga terör saldırısı, hemen ardından İstanbul'daki İngiliz kuruluşlarının önünde patlatılan bombalar, çalınan hayatlar, cesetler, her yer kan gölü. 
   Besbelli Dünyada din bağnazlığıyla estirilen "barbarlık fırtınası" Türkiye'yi de hedef seçmiştir artık Çünkü Türkiye "medeniyet modeli"nin simgesi bir Müslüman ülkedir 
   Işık, yarasayı çıldırtıyor 
   Medeniyet yolunda en ileri İslam ülkesi olan Türkiye'nin başarısı gerçekten insanlığa ışık tutacaktır. Barbarlar onun için Türkiye'ye saldırıyor 
   Ama, İsveç'te de gördüm, Türkiye'nin medeniyet projesi başarıya yürüyor. 
   
   ÇARŞAMBA akşamı Stockholm Büyükelçimiz Tomur Bayer ve nazik eşi Yeşim Bayer'in konutunda kokteyldeyiz. Abdullah Gül birileriyle konuşuyor. Ben de katılıyorum. İsveç'in merkez sağ ana muhalefet partisi "Ilımlı Parti"nin Parlamento Dış İlişkiler Komisyonu Başkanı, geleceğin İsveç Dışişleri Bakanı Göran Lenmarker Kuzey Kıbrıs'a gideceğini söylüyor. Gül'ün cevabı 
   - Gidin, gözlem yapın Bazı Batılılar seçimler dürüst olacak mı diye şüphe yaymak istiyorlar, gözlerinizle görün. KKTC'de dürüst bir seçim yapılacak. 
   Lenmarker açık konuşuyor 
   - Benim tezim belli. Türkiye ve Kuzey Kıbrıs AB üyesi olmalıdır. 
   Lenmarker, Özal'ın ANAP'ını övüyor, AKP'nin onun yerini aldığı görüşünde olduğunu söylüyor. Gül bunu sevinçle onaylıyor. Lenmarker "Müslüman demokratsınız, değil mi " diyor, Gül "muhafazakar demokrat terimi daha uygun" diye cevap veriyor. 
   
   KOKTEYLDE İsveç Türk İşçi Dernekleri Federasyonu Başkanı Osman Özkanat, sorum üzerine, neden "Türkiye kökenliler" diye konuştuğunu anlatıyor 
   - Türk desem hepsini bir araya toplayamam. Bu ülkemizin gerçeği. Bizim görevimiz herkesi mindere çekmek... 
   Özkanat "solcu, sosyal demokrat" olduğunu belirtiyor ve hemen ekliyor 
   - Ama CHP'li değilim. CHP sosyal demokrat değil, Bonapartist bir parti 
   Çizgisini anlatıyor 
   - Ben 12 Mart solcusuyum, darbeden kaçtım geldim. Türban yasağına asıl solcular karşı çıkmalı türbanlılar daha çok emekçi kesimden. 
   Babası Kadiri tarikatındanmış, korku içinde ayin yaparlarmış 
   - Ben daha küçükken devlet korkusunu böyle tanıdım, 12 Mart'ta da kendim yaşadım 
   Özkanat, Kemal Derviş'in sosyal demokrat olduğunu söylüyor, Gül'e "çok haklısın" diyor. 
   
   İSVEÇ AB konusunda Türkiye'ye destek veriyor. Eski Adalet, yeni Dışişleri Bakanı Bayan Laila Freivalds "Türkiye'de reformların hayata geçmekte olduğunu görüyoruz" diyor. AİHM kararlarının Türkiye'de "yargılanmanın yenilenmesi" sebebi sayılmasını övüyor ve "bu süreçte Leyla Zana'nın durumunu" soruyor. Gül'ün cevabı 
   - Siz Adalet Bakanlığı yaptınız, yargıya müdahale edebilir mi 
   Ve konu hemen kapanıyor. PKK'lılar çok lobi yaptılar ama İsveç Dışişleri Bakanı, "Öcalan'ın durumu"nu hiç sormadı. 
   Gül her vesile ile, "Avrupa standartlarını yakalayan Müslüman ülke" modelini gerçekleştirmenin dünya için önemini vurguluyor, bu tezin çok etkili olduğunu belirtiyor 
   - 2004 ortasında siyasi kriterlerle ilgili bir bahane bırakmayacağız Bir tek Kıbrıs kalacak, o da siyasi kriter değil. Türk tarafı çözüm istiyor, Rum tarafı çözümü engellerse bunu da dünya alem görür elbette 
   Gül 2004 sonunda AB ile tam üyelik müzakerelerine başlayacağımıza inanıyor. 
   Evet tablo iyi görünüyor Türkiye bir medeniyet projesi olan AB üyeliğini başaracaktır. 
   Elbette barbarlık mağlup olacak, medeniyet kazanacaktır. 
   
      
   
   
</TEXT>
</DOC>
