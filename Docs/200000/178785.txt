<DOC>
<DOCNO> 178785 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/28/son/sontur28.html </URL>
<DATE> 2003/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Karadenizliyi erken gelen hamsi şaşırttı... 
</HEADLINE>
<TEXT>

     Karadeniz'de deniz suyu sıcaklığında yaşanan ani düşüş sonrasında küçük balıkçı ağlarına vuran hamsi sürüleri balıkçıları şaşırtırken, bereketli bir sezonun da umudu oldu. 
     Edinilen bilgiye göre, Karadeniz sahil şeridinden özellikle Sinop- Cide arasında deniz suyunun ani olarak 16-17 derece düşüş göstermesi sonucu sahile akın eden hamsi sürüleri küçük balıkçı ağlarına vurdu. 
     Balıkçıları şaşırtan, ancak bereketli bir sezon yaşanacağı konusundaki umutları artıran bu olayın ani ısı değişiminden kaynaklandığını belirten Sinop Su ürünleri Fakültesi öğretim üyesi Yrd. Doç. Yakup Erdem, bu durumun yumurta döken balıkları olumsuz etkileyeceğini söyledi. 
     Bu arada, hamsinin kilosu 5 milyon liradan alıcı bulurken, hamsiyle birlikte erken av dönemi yaşanan karagöz 6, barbun ise kilosu 8 milyon liradan satılıyor. 
     
</TEXT>
</DOC>
