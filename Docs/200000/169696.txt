<DOC>
<DOCNO> 169696 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/16/yasam/yas02.html </URL>
<DATE> 2003/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Şakir'e ilaç mı, ihmal mi kıydı 
</HEADLINE>
<TEXT>

Dört doğum kontrol ilacı içen minik, midesi yıkandıktan sonra öldü. Uzmanlar, 'Dört ilaç öldürmez' deyince, soruşturma açıldı 
     MURAT EĞİLMEZ İzmir DHA 

     Uşak Banaz'a bağlı Yazıtepe Köyü'nde çobanlık yapan Özay Böceci, cuma sabahı günü eve döndüğünde, eşi Fatma Böceci'yi 21 ağlarken buldu. 
     Eşinin, 2 yaşındaki oğulları Şakir'in dört tane doğum kontrol ilacını şeker zannedip yediğini söylemesi üzerine Özay Böceci, miniği hemen Devlet Hastanesi'ne götürdü. 
     
     'Mideyi yıkamak gereksiz' 
     Acil Servis'e kaldırılan Şakir'in midesi yıkandı, ancak çocuğun durumu kötüleşti. Önce İzmir Behçet Uz Çocuk Hastanesi'ne ardından Ege Üniversitesi Hastanesi'ne sevk edilen Şakir üç gün sonra da can verdi. Doktorların ölümü şüpheli bulması üzerine savcılık otopsi kararı verdi. Ege Üniversitesi Farmakoloji Anabilim Dalı öğretim üyesi Prof. Dr. Sibel Göksel de, doğum kontrol ilaçlarının sadece uzun süre kullanan kadınlarda yan etki yaratabileceğini kaydederek şöyle konuştu 
     "Dört ilacın hiçbir etkisi olamaz. Mide yıkanmasından da insan ölmez, ama bu hastanın midesinin yıkanmasına zaten gerek yokmuş. Doktor risk almamak için mideyi yıkamıştır. Otopsi sonucu ölüm nedeni belirlenir." 
     

</TEXT>
</DOC>
