<DOC>
<DOCNO> 188586 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/14/son/soneko45.html </URL>
<DATE> 2003/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
MÜSİAD İran'a iş gezisi düzenledi 
</HEADLINE>
<TEXT>

     Müstakil Sanayici ve İşadamları Derneği MÜSİAD , 7. Uluslararası İş Forumu IBF Kongresi dolayısıyla 18-20 Ekim tarihleri arasında İran'ın başkenti Tahran'a iş gezisi düzenledi. 
     MÜSİAD'dan yapılan açıklamada, iş gezisine Sanayi ve Ticaret Bakanı Ali Coşkun ile 60 kadar sanayici ve işadamının katılacağı bildirildi. 
     MÜSİAD Genel Başkan Yardımcısı Dr. Ömer Bolat, islam dünyasından 2 bin kadar işadamının buluşacağı Uluslararası İş Forumu IBF Kongresi vesilesi ile düzenlenen İran İş Gezisi'nde, MÜSİAD üyesi işadamlarının Almanya, Ürdün, Cezayir, Malezya, Pakistan, Azerbaycan, G. Afrika Cumhuriyeti, Türkmenistan ve Birleşik Arap Emirlikleri'nden gelecek IBF katılımcıları ve İranlı işadamları ile karşılıklı ticaret olanaklarını ve iş fırsatlarını değerlendireceklerini bildirdi. 
     Başkanlığını MÜSİAD Kurucu Başkanı Erol Yarar'ın yaptığı Genel Sekreterliğini MÜSİAD'ın yürüttüğü IBF'in bu yılki kongresinin ana temasının, ''Orta Asya ve İpekyoluna Bağlantınız Küresel Şirketler Ağı İçin Bir Platform'' olduğu kaydedildi. 
     
</TEXT>
</DOC>
