<DOC>
<DOCNO> 169932 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/17/yasam/yas04.html </URL>
<DATE> 2003/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Diana, mezarında ters dönecek 
</HEADLINE>
<TEXT>

Prensesin eski sevgililerinden olan James Hewitt, en özel anlarını 'sadece duygusal' nedenlerle açtı DIANA YATAKTA MÜKEMMELDİ 
     DIŞ HABERLER SERVİSİ 

     Fransa'nın başkenti Paris'te 1997'de geçirdiği bir trafik kazasında ölen Galler Prensesi Diana'nın beş yıl boyunca sevgilisi olan koruması James Hewitt, Diana'nın yatakta mükemmel bir kadın olduğunu söyledi. 
     
     Mektuplara servet istedi 
     Channel 4 için hazırlanan bir belgeselde konuşan Hewitt, Diana ile birlikte olarak, özel zamanını metresi Camilla Parker Bowles ile geçiren eşi Prens Charles'a iyilik yaptığını da öne sürdü. Belgesel için çekilen görüntülerde alkollü olduğu görülen Hewitt, Diana'dan gelen bazı mektupları da 10 milyon sterline satmak istediğini açıkladı. 
     Hewitt, Diana'nın kendisine 1991'deki Birinci Körfez Savaşı'nda görev yaptığı sırada gönderdiği bir mektuptan bölümler de okudu. Diana, bu mektubunda şöyle diyor "Çöldeki dostumdan bir mektup aldığımda dünya sallanıyor." Diana, bir diğer mektubundaysa kadın askerleri işaret ederek, "Körfez'de 30 bin kadın var. Bu yüzden meşgul olmalısın" diyor. 
     Hewitt, Diana ile olan ilişkisiyle ilgili "Onu beş yıl tanımak hayatımı sonsuza dek değiştirdi" dedi. 
     

</TEXT>
</DOC>
