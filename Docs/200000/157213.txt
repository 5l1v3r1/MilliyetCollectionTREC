<DOC>
<DOCNO> 157213 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/17/spor/aspo.html </URL>
<DATE> 2003/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
YA DÜĞÜN YA DÜĞÜM 
</HEADLINE>
<TEXT>

Süper Lig'de zirve heyecanı bugün en üst noktaya tırmanacak. Lider Beşiktaş, Ankara'da Gençlerbirliği'ne konuk olacak, takipçisi Galatasaray ise evinde Ankaragücü'nü ağırlayacak. Kartal üç puana ulaşır, Aslan bir yara daha alırsa şampiyon ortaya çıkacak. Siyah-Beyazlı ekip Başkent'te takılır, Cim-Bom kazanırsa işler karışacak, hesaplar derbide görülecek 
     ORHAN YILDIRIM 

     Dişinizi biraz sıkın 
     GENÇLERBİRLİĞİ maçının son hazırlığını dün tamamlayan Beşiktaş'ta, Teknik Direktör Lucescu futbolcularıyla kısa bir toplantı yaptı. Rumen hoca, Ankara'da mutlaka galibiyet istediğini söyledi, "Bu sezon rakibinizi hiç yenemediniz. Kazanın, içinizde eziklik kalmasın" ifadesini kullandı. 
     ÜÇ puanı alamamaları halinde derbi maçının kendilerini strese sokacağını hatırlatan tecrübeli teknik adam, "Hepinize güveniyorum. Önümüzde sadece 270 dakika kaldı. Dişinizi biraz daha sıkın. Galatasaray maçına rahat çıkmalıyız. Bunu aklınızdan sakın çıkarmayın" dedi. 
     
İlhan tek forvet      TEKNİK Direktör Lucescu'nun Ankara'daki taktiği belli oldu. Rumen hocanın orta sahayı kalabalık tutarak, tek forvetle oynayacağı öğrenildi. İleri uçta sadece İlhan Mansız görev alacak, Sergen ve Pancu, golcü oyuncuya destek sağlayacak. Lucescu'nun, kaptan Tayfur'u da ilk onbirde sahaya süreceği, Yasin'i yedek kulübesine çekeceği belirtildi. Bu arada Ankara seyahati öncesi futbolculara Ümraniye'de barbekü partisi düzenlendi. 
     
Kartal, doping testi istedi      YÖNETİM bugünkü maçtan sonra Gençlerbirliğili futbolculara doping kontrolü yapılması için federasyona resmi başvuruda bulundu. Yöneticiler şampiyonluk halinde tarifeli dönüş uçağının kaçabileceğini de düşünerek İstanbul'daki takım otobüsünü Ankara'ya çağırdılar. 
     
Engin eleştirdi      ORTADOĞU Mezunları Derneği'nin düzenlediği panale katılan Beşiktaş Menajeri Sinan Engin, İlhan Cavcav ile Fatih Terim'i eleştirdi. "Beşiktaş iyi yönetiliyor mu " şeklindeki bir soruya ise "İyi yönetilmeseydik Fenerbahçe'nin bugünkü durumuna düşerdik" dedi. Gençlerbirliği'nin maçının orta hakemi Mustafa Çulcu için de "İstemediğimiz bir hakemdi. Ancak ona güveniyorum" ifadelerini kullandı. 
     

</TEXT>
</DOC>
