<DOC>
<DOCNO> 183558 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/20/yazar/asik.html </URL>
<DATE> 2003/09/20/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Bağdat bir iki... 
</HEADLINE>
<TEXT>

   
   Türkiye'deki temaslarının ardından Irak'a dönen Geçici Hükümet Konseyi'nin Türkmen üyesi Songül Çabuk orada farklı konuşmuş 
   - Türkiye'den asker istemiyoruz. 
   Son umudumuz Türkmen Konseyi Başkanı Dr. Faruk Abdullah Abdurrahman'dı, o da görüşünü iki gün önce açıkladı "Türk askeri BM kararıyla gelsin." 
   Kürtler, Şiiler, Sünniler, aşiretler daha önce açıkladılar "İstemezük". 
   Peki W. Bush'u saymazsak Irak'ta Türk askeri isteyen kim kaldı 
   Tayyip Erdoğan ile Abdullah Gül. 
   Türkmen aşiretleri bile "BM kararıyla gelin, hukuksuzluğa bulaşmayın" diye uyarırken koskoca Türk devletinin başındakiler ABD'ye sürekli "meşruiyet aramadan" asker gönderme jesti sunuyorlar. 
   Kamuoyunu ikna için öne sürülen gerekçeler de müthiş. Neymiş 
   - Irak'ın geleceğinde söz sahibi olacakmışız. 
   Başına çuval geçirenlerin özür dilemesini beklemeden onların hizmetine koşan bir ülkenin sözünün ne ağırlığı olur Yarın onun düşüncesini soran mı olur 
   
   Uygarlıklar borsa ve faizlerle değil, sanat eserleriyle hatırlanır. 
   Stephan Bayley 
   
   Uçuk senaryo    İstanbul Belediye Başkanı Ali Müfit Gürtuna'nın seçimlerde CHP'den aday olacağı yolunda söylentiler dolaşıyor. Böyle bir şey söz konusu olabilir mi 
   CHP Grup Başkan Vekili Mustafa Özyürek'in yanıtı 
   - Bu uçuk senaryo ikide bir pişirilip önümüze konuluyor... Ali Müfit Gürtuna, bildiğim kadarıyla AKP'den aday olacak. Bizimle ilgisi yok. 
   
   
   AB, KADEK örgütünü "eylem yapmadı" diye terörist örgütler listesine almamış. 
   El Kaide örgütü de isim değiştirirse geçmiş eylemleri yok sayılıp listeden çıkarılacak mı 
   Arif Ayhan 
   
   Trafik cezası kimlere kesilir    İsmail Gökdeniz Yrd. Doç. ve Başkomiser Mustafa Kemal Tolunay'ın ayrıntılı trafik anketi Trafik Genel Müdürlüğü'nün internet sitesi http www.trafik.gov.tr de yayımlanıyor. 
   Araştırmanın sorularından biri şöyle 
   "Trafik memurları kimlere ceza yazmakta zorlanıyor " 
   Ankete katılan 400 dolayında trafik memurunun sadece 2'si vali ve kaymakama ceza yazabilirim, demiş. Sadece 11'i savcı ve yargıçlara da ceza yazabilecek cesarette. Ve sadece 6'sı kendi amirlerine ceza yazabileceği iddiasında... 
   Ankete katılanların 65'i yani yüzde 16'sı Vali, kaymakam, h kim, savcı, belediye başkanı, milletvekili, parti başkanı, subay - avukat, ilin zengini sınıfından hiçbirine ceza yazamadığını itiraf ediyor. 
   Neden Çünkü onlar ceza yazdığı takdirde memuru cezalandırıyor. 
   Kendilerinde yasa ve kuralları ihlal etme hakkı zorbalığı görüyor. 
   Cumhurbaşkanı Sezer bu konuda örnek olmaya kalkıştı, kırmızı ışıklarda makam otomobilini durdurmaya başladı. Basın bu örnek davranışı destekleyeceği yerde alaya aldı. Magandalığın sızmadığı yer kalmadı çünkü... 
   Bu arada trafik memurlarının büyük adamları taklit ettiğini kentte dolaşırken trafik kurallarına uymadıklarını hepimiz görüyoruz. 
   Bu kafalarla Avrupalı olunur mu, trafik şehitlerinin sayısı azalır mı 
   
   Türk mafyası Çin'e kadar uzanmış. Senet Çin'de bile olsa tahsil ediniz... 
   Akif Kökçe 
   
   Esasta lakayt    Şair İsmet Özel'in sözleri fırtına yaratmış... Kadın yazarlar başta olmak üzere birçok kadın çevresinden tepki varmış. Ne demiş İsmet Özel 
   - Kadın erkeğin kölesi olmalıdır. 
   İsmet'in demesiyle kadın erkeğin kölesi olur mu 
   Olmaz. İsmet biraz kendinden söz ettirmiş olur o kadar... 
   Dünkü Star gazetesinde bir fotoğraf vardı. Bir hanım kız türbanıyla öğretmen kurası çekiyor, Ardahan Vali Vekili Ahmet Erdoğdu ve Milli Eğitim Müdür Yardımcısı Münir Dedeoğlu yarı mahcubiyetle onu izliyordu. Böylece devletin kuralları açık açık çiğnenirken Anayasa da hiçe sayılıyordu. 
   "Ayrıntıda ciddi esasta lakayt" değillerse kadınları ilgilendirmesi gereken fotoğraf budur. 
   İsmet'in şakası değil... 
   
   ABD Genelkurmay Başkanı Myers, "Irak'ta Müslüman bir ülkenin askerlerinin bulunması iyi olur" demiş. Baktılar olacak gibi değil, onlar da din ticaretine başladı. 
   Haldun Ertem 
   
      
   
</TEXT>
</DOC>
