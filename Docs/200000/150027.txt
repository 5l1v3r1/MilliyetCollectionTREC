<DOC>
<DOCNO> 150027 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/15/son/sontur01.html </URL>
<DATE> 2003/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Powell'dan Gül'e insani yardım teşekkürü 
</HEADLINE>
<TEXT>

     ABD Dışişleri Bakanı Colin Powell, Avrupa Birliği AB - Türkiye Ortaklık Konseyi toplantılarına katılmak üzere Brüksel'de bulunan Dışişleri Bakanı Abdullah Gül'ü bu kez teşekkür için aradı. Powell, Irak'a Türkiye'den gıda ve insani yardım malzelmesi gönderilmesinden duyduğu memenuniyeti dile getirdi. 
     Powell, ABD ile Türkiye arasında yapılan mutabakatın tam anlamıyla işlemesi üzerinde de durdu. Gül, Türkiye'nin Kuzey Irak'a yönelik politikasını bir kez daha gündeme getirerek, ABD yönetiminden bu konuda daha hassas davranılmasını istedi. Powell da, gerekli önlemlerin alındığını, gelişmeler ışığında bölgedeki Amerikan birliklerine gerekli talimatların ulaştırılmakta olduğunu söyledi. 
     
     NATO unsurları çekilebilir 
     Gül, Irak'tan Türkiye'ye yönelik tehidit algılamasının ortadan kalktığına dikkat çekerek, şu an Türkiye'de bulunan NATO savunma unsurlarının çok yakın bir zamanda çekilebileceği sinyalini verdi. 
     
     Vaatlarınızı yerine getirin 
     Gül, biraraya geldiği AB Komisyonu Genişlemeden Sorumlu Üyesi Günter Verheugen'in de kendisine "Vaat ettiklerinizi yerine getirip bizim işimizi kolaylaştırın" dediğini kaydetti. Gül, Verheugen'in müzakere tarihi konusnda son derece iyi niyetli olduğunu da sözlerine ekledi. 
     





</TEXT>
</DOC>
