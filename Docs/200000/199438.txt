<DOC>
<DOCNO> 199438 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/03/yasam/yas02.html </URL>
<DATE> 2003/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Müdüre çelik, okula kırık kapı 
</HEADLINE>
<TEXT>

   Çocukları Gazi İlköğretim Okulu'nda okuyan veliler, müdürün kendi odasına çelik kapı yaptırıp okul kapısını tamir ettirmemesini eleştirdiler 
      Burcum Devrez 
   
   İstanbul Gaziosmanpaşa'daki Gazi İlköğretim Okulu birinci sınıf öğrencisi Barış Bircan Güngör'ün 7 bacağı, okul kapısının üzerine düşmesi sonucu kırıldı. Veliler, makam odasına çelik kapı yaptıran okul müdürünün, tehlikeye neden olan bahçe kapısına önlem almamasını eleştirdiler. 
   
   'Kapı sürekli düşüyor' 
   Arkadaşıyla hafta sonunda okul bahçesinde oynayan Güngör, devrilen okul kapısının altında kaldı. Bacağı kırılan Güngör, Taksim İlkyardım Hastanesi'ne kaldırıldı. 
   Okulun kapısının uzun zamandır bozuk olduğunu öne süren baba Baki Güngör, şunları söyledi "Geçen yıl birkaç defa daha düştü. Şans eseri öğrencilerden yaralanan olmadı. Sürmeli kapı rayından çıktığı için duvara yaslanmış bir şekilde kullanılıyordu. Olaydan sonra onardılar. Gerekli yerlere şik yet dilekçesi verdim. Şimdi Adli Tıp Kurumu'ndan gelecek olan raporu bekliyoruz. Güvenli olduğu için çocuğumuzun okul bahçesinde oynamasına izin veriyorduk." 
   Makam odasının kapısının çelik olmasının nedenini 'hırsızlığa karşı önlem' olarak açıklayan Okul Müdürü Kamer Güç ise geçen cumartesi çöp kamyonu çıktıktan sonra kapının kapatılmadığını, ortada tedbirsizlik olmadığını söyledi. 
   
   
   
</TEXT>
</DOC>
