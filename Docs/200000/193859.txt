<DOC>
<DOCNO> 193859 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/06/son/sontur27.html </URL>
<DATE> 2003/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan, Vakıfbank çalışanlarıyla iftar yemeğinde... 
</HEADLINE>
<TEXT>

     Başbakan Recep Tayyip Erdoğan, Vakıfbank ile ilgili birçok spekülasyon yapıldığını belirterek, Vakıfbank'ı artık zarar eden, çöken değil kazanan ve bankacılıkta örnek bir kuruluş haline getirmek istediklerini kaydetti. 
     Başbakan Erdoğan, Devlet Bakanı ve Başbakan Yardımcısı Mehmet Ali Şahin, Maliye Bakanı Kemal Unakıtan, bazı milletvekilleri ve Vakıfbank Genel Müdürü A. Ahmet Kacar ile birlikte orucunu Vakıfbank Genel Müdürlüğü'nde Vakıfbank çalışanlarıyla açtı. 
     Burada bir konuşma yapan Erdoğan, iktidara geldiklerinden bu yana geçen bir yıllık süre içerisinde özellikle ekonomide Türkiye'nin nereden nereye geldiğinin, nasıl hep birlikte koşturulduğunun ve daha nereleri hedeflediklerinin en az kendisi kadar Vakıfbank çalışanları tarafından da heyecanla takip edildiğini söyledi. 
     Vakıfbank ile ilgili birçok spekülasyon yapıldığını ve bunların halen devam ettiğini ifade eden Erdoğan, şöyle konuştu 
     ''Ancak bizler yiğit düştüğü yerden kalkar ifadesiyle inşallah Vakıfbank'ı da yine ayağa kaldırıp artık zarar eden, çöken değil, kazanan ve bankacılıkta da örnek bir kuruluş haline getirmek istiyoruz. Genel müdüründen, personeline kadar bunu ispatlayacak, bunu ortaya koyacak ve böylece birilerinin beklediğini o rüyalarını gerçek yapmayacaksınız. Ben buna inanıyorum.'' Başbakan Erdoğan, Vakıfbank'ın dayanışma içerisinde el ele mali sektörde görevini yerine getireceğini söyledi. 
     
</TEXT>
</DOC>
