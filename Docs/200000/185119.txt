<DOC>
<DOCNO> 185119 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/28/son/sondun16.html </URL>
<DATE> 2003/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya'da elektrik arızası giderildi... 
</HEADLINE>
<TEXT>

     İtalya'da dün gece başlayan elektriz arızası giderildi. 
     Sicilya dışında ülkenin hemen hemen tamamına elektrik verildiği, Sicilya'daki sorunun da kısa sürede çözüleceği açıklandı. 
     Bu arada, arızanın daha önce sanıldığı gibi Fransa'dan değil, İsviçre'den kaynaklandığı açıklandı. 
     Fransa Elektrik Nakil Şebekesi sözcüsü Patrick Larradet, ''Arızanın sebebi Fransa değil. Kesinti İsviçre ile İtalya arasında 03.00 sularında meydana gelen bir arızadan kaynaklandı'' dedi. 
     İtalya Elektrik Genel Müdürlüğü yetkilisi Andrea Bollina da bunu doğruladı ve arızayı ''Elektrik açısından yabancı ülkelere bağımlı olmamızdan kaynaklanan bir sorun'' diye niteledi. 
     Arızanın en çok başkent Roma'da yaşayanları etkilediği, sabahın erken saatlerinde başlayan hafif yağmurun da etkisiyle binlerce yolcunun metroda uyuduğu belirtildi. 
     Bu arada, dünya katoliklerinin merkezi Vatikan da arızadan etkilendi ve Papa 2. Jean Paul elektriksiz kaldı. 
     
</TEXT>
</DOC>
