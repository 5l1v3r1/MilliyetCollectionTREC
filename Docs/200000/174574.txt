<DOC>
<DOCNO> 174574 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/09/ekonomi/eko06.html </URL>
<DATE> 2003/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
5 yaşındaki oğluyla fabrika teftiş etti 
</HEADLINE>
<TEXT>

   Bakan Coşkun, Adapazarı Şeker Fabrikası'ndaki incelemesinde 5 yaşındaki oğlunun sıkılması nedeniyle zor anlar yaşadı 
      MÜJDAT ÇETİN ADAPAZARI 
   
   Sanayi ve Ticaret Bakanı Ali Coşkun, Marmara depreminde hasar görerek devre dışı kalan Adapazarı Şeker Fabrikası'nı gezerek incelemelerde bulundu. 
   Şeker Fabrikası'na giden Bakan Ali Coşkun'u karanfillerle karşılayan işçiler, "Fabrikamızı istiyoruz" deyince, "Zaten fabrika sizin" yanıtını verdi. Daha sonra fabrika bahçesinde gezen Coşkun'un yanına bir süre önce sünnet olan 5 yaşındaki oğlu Ali Murat geldi. Ali Murat kalabalıktan sıkılınca babasına zor anlar yaşattı. Coşkun, zaman zaman oğlunu kucağında gezdirirken, Ali Murat da sıkıntıdan babasını çekiştirdi. Oğlu Ali Murat Coşkun'un elinde bulunan Cola Turka şişesini gösteren Bakan Coşkun, gazetecilere dönerek "Cola Turka reklamını yapıyor diye haber yaparsınız" dedi. 
   Coşkun, daha sonra oğlu Ali Murat'la Emir Sultan Camii'nde cuma namazı kıldıktan sonra partililerle birlikte yemek yedi. Bakan'ı namaz kılarken ve yemek yerken görüntülemek isteyen gazeteciler ise korumaların engelline takıldı. Yemeğin ardından partisinin il binasına giden Bakan Coşkun, partililerle sohbet ederken oğlu Ali Murat da eline verilen k ğıda resim yaptı. 
   Adapazarı Şeker Fabrikası'nın IMF'nin isteği doğrultusunda özelleştirme kapsamına alınacağını belirten Bakan Coşkun, "Ancak bir borç var. Bu borcun halledilmesi gerekiyor. Bu fabrikanın bir an önce özelleştirilmesi için gerekeni yapıyoruz" dedi. 
   
   
</TEXT>
</DOC>
