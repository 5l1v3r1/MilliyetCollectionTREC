<DOC>
<DOCNO> 179258 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/31/siyaset/siy06.html </URL>
<DATE> 2003/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP'nin 'Hıristiyan Kulübü'ne girmesi için destek arıyor 
</HEADLINE>
<TEXT>
   Erdoğan'ın sevdası 
   Başbakan Erdoğan, üç günlük Almanya ziyaretinde Türkiye'nin AB üyeliği için destek ararken, Avrupa Muhafazak r Partiler Bloku'na "AKP'yi kulübünüze alın" diyecek 
      UTKU ÇAKIRÖZER 

   
   Başbakan Recep Tayyip Erdoğan, çıkacağı üç günlük Almanya ziyaretinde Türkiye'nin Avrupa Birliği AB üyeliğinin yanı sıra liderliğini yaptığı AKP'nin "Hıristiyan Klübü" olarak tanınan Avrupa Muhafazak r Partiler Bloku'na EPP alınması için destek arayacak. 
   
   Başbakanlar zirvesi 
   İlk görüşmesini Almanya Başbakanı Gerhard Schröder'le yapacak olan Başbakan Erdoğan, Aralık 2004 yılında AB'nin Türkiye'ye müzakere tarihi verilmesi için Almanya'nın yardımını isteyecek. Schröder ve Erdoğan, Irak'a istikrar gücü gönderilmesi konusunda da ülkelerinin görüşlerini birbirine aktaracak. 
   
   Muhalefetle görüşecek 
   Erdoğan, Berlin'deki ikinci önemli randevusunu Türkiye'nin AB üyeliğine karşı olduklarını her fırsatta yineleyen ana muhalefet partisi Hıristiyan Demokratlar Birliği'nin CDU lideri Angela Merkel'le aldı. 
   Erdoğan'ın 3 Kasım seçiminden sonra henüz başbakan bile olmadan Kopenhag Zirvesi için çıktığı Avrupa turu sırasında görüşmeleri planlanan ikilinin randevusu AKP liderinin programındaki sarkma nedeniyle gerçekleşememişti. 
   
   Gönül alacak 
   Başbakan Erdoğan, Berlin'deki Türk Büyükelçiliği'nde 1.5 saat boşuna beklettiği "demir leydi" Merkel'in gönlünü almak için yarın başlayacak ziyaretinin son gününü iki saat uzattı. 
   
   Hedef, kimlik tescili 
   Erdoğan-Merkel görüşmesinin en önemli gündemi "AKP'nin muhafazak rlığı" konusu olacak. AKP'nin kuruluşundan bu yana savunduğu ve partinin ikinci kuruluş yıldönümünde "muhafazak r demokrat" kitabıyla manifesto haline getirdiği "İslamcı değil muhafazak r parti" kimliğini Avrupa'ya tescil ettirmek isteyen Erdoğan, bunun için "Hıristiyan Kulübü" olarak da bilenen Avrupa muhafazak r partilerini seçti. 
   
   Yardım isteyecek 
   Avrupa Muhafazak r Partiler Bloku'na AKP'nin üye kabul edilmesine yönelik uzun süredir zemin yoklayan Başbakan Erdoğan, EPP içindeki en etkili parti Hıristiyan Demokratlar Birliği'nin desteği için Merkel'den yardım isteyecek. 
   
</TEXT>
</DOC>
