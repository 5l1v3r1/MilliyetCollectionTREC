<DOC>
<DOCNO> 154072 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/02/son/sontur03.html </URL>
<DATE> 2003/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Eşiyle tartıştı intihar etti.. 
</HEADLINE>
<TEXT>

     Bornova ilçesinde, eşiyle tartışan bir kişi, kendini kalbinden bıçaklayarak intihar etti. 
     Edinilen bilgilere göre olay, Çamdibi 106 sokakta bir evde meydana geldi. Serbest olarak çalıştığı öğrenilen Kadir Alıp 30 , henüz bilinmeyen nedenle eşi Arzu'yla 26 tartıştı. Alkollü olduğu belirlenen bir çocuk babası Kadir Alıp, kalbine sapladığı bıçakla kendini ağır şekilde yaraladı. İhbar üzerine olay yerine gelen güvenlik güçleri, kendini kalbinden bıçaklayan Kadir Alıp'ın kan kaybı sonucu öldüğünü belirlediler. 
     Kocasının sorunlu biri olduğunu belirten Arzu Alıp, ''Alkole düşkün biriydi, bıçağı da seviyordu, sık sık bıçakla oynardı. Kendisini defalarca bıçakla oynamaması için uyardım. İçki aldığında zaman zaman cam parçalarını da yiyordu'' dedi. Arzu Alıp, ifadesinin alınması için karakola götürüldü. 
     Olayla ilgili başlatılan soruşturmanın sürdürüldüğü kaydedildi. 
     




</TEXT>
</DOC>
