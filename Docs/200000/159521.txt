<DOC>
<DOCNO> 159521 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/28/son/sonspo20.html </URL>
<DATE> 2003/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Independiente'nin yeni hocası Oscar Ruggeri... 
</HEADLINE>
<TEXT>

     Arjantin Milli Futbol Takımı'nın eski kaptanı Oscar Ruggeri, ülkenin önde gelen takımlarından Independiente'nin başına getirildi. 
     Kulüp Başkanı Andres Ducatenzeiler, şu andaki teknik direktörleri Americo Gallego'dan memnun olduklarını, ancak ekonomik nedenlerden dolayı sözleşme yenilemeyeceklerini açıkladı. 
     Apertura Şampiyonası'nda 8 yıldır ilk şampiyonluğunu kazanan Independiente, ligde ise bitime 6 maç kala 17 puanla 15. sırada bulunuyor. 
     1978 yılında Arjantin'in Dünya Kupası'nı almasında pay sahibi olan Gallego, Independiente'nin kendi evi olduğunu, şu anda ayrılmak zorunda kaldığını, ancak ileride takımına geri döneceğini söyledi. 
     Meksika'nın Tecos takımını çalıştıran, ancak 6 maçta 6 yenilgiyle büyük bir hayal kırıklığı yaşatan Ruggeri ise kısa süre önce Arjantin'e dönmüştü. 
     
</TEXT>
</DOC>
