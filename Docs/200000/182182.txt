<DOC>
<DOCNO> 182182 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/14/ekonomi/eko08.html </URL>
<DATE> 2003/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
ATO'ya iki altın ödül 
</HEADLINE>
<TEXT>

   
   Uluslararası Halkla İlişkiler Derneği'nin IPRA ''Halkla İlişkilerde mükemmellik 2003 Altın Ödülleri''nde yarışan Ankara Ticaret Odası ATO , iki altın madalya aldı. 
   219 halkla ilişkiler projesinin katıldığı final yarışmasında ATO, ''Siyasi İlişkiler'' dalında ''Kredi Kartı Ruleti'' ve ''Halka Hizmet'' dalında da ''Tüketici Yasası Krizi'' adıyla iki ayrı dalda ödül kazandı ve ''En İyilerin İyisi'' vitrininde yer aldı. Londra'da yapılan yarışmada, 14 ülkeden 33 halkla ilişkiler programına ödül verilirken, ATO, birden fazla ödül alan kuruluşlar arasında yer aldı. Yarışmada Aygaz da, altın ödülü alan kuruluşlar arasına girdi. ATO, her iki projede kazandığı iki altın madalya ile New York'ta düzenlenecek Oscar törenlerinde açıklanacak ''Mükemmellik Büyük Ödülü''nün favori adayları arasına girdi. 
   
   
</TEXT>
</DOC>
