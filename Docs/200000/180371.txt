<DOC>
<DOCNO> 180371 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/04/son/sontur54.html </URL>
<DATE> 2003/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
"Lokanta cinayeti"ne 35 yıl hapis... 
</HEADLINE>
<TEXT>

     Eskişehir'de, aralarında husumet bulunan esnaf komşusuyla bir oğlunu yaralayıp diğer çocuğunu öldüren sanık, 35 yıl 10 ay hapis cezasına çarptırıldı. 
     Ağır Ceza Mahkemesi'nde görülen davanın karar duruşmasında, tutuklu Mesut Koç hazır bulundu. Mahkeme heyeti, savcının iddianameyi okumasının ardından sanık Mesut Koç'tan savunma yapmasını istedi. 
     Koç, bir kişinin ölümüne 2 kişinin de yaralanmasına neden olan kavgayı kendisinin çıkarmadığını öne sürerek, pişman olduğunu söyledi. 
     Mahkeme heyeti, Mesut Koç'u ''adam öldürmek, adam öldürmeye tam teşebbüs ve ruhsatsız silah taşımak'' suçlarından toplam 35 yıl 10 ay hapis cezasına çarptırdı. 
     
     OLAY 
     Çifteler İlçesi'nde 5 Mayıs'ta meydana gelen olayda, aralarında husumet bulunan lokanta sahibi Mesut Koç ile esnaf komşusu Orhan Güngör arasında tartışma yaşandı. 
     Babalarının tartıştığını gören iki kardeş Erdoğan Güngör 16 ve Ömer Güngör 19 ile arkadaşları Kadir Değer 29 ve Mehmet Gürbüz'ün 23 olay yerine gelmesi üzerine kavga çıktı. 
     Mesut Koç, üzerindeki ruhsatsız silahı ateşleyerek Erdoğan Güngör'ü öldürürken, baba Orhan Güngör ile oğlu Ömer Güngör'ü ise yaraladı. 
     
</TEXT>
</DOC>
