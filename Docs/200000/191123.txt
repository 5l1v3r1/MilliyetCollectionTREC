<DOC>
<DOCNO> 191123 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/25/siyaset/siy08.html </URL>
<DATE> 2003/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Yabancı diplomat eşlerine serbest 
</HEADLINE>
<TEXT>

   ANKARA Milliyet 

   
   Cumhurbaşkanı Ahmet Necdet Sezer'in 29 Ekim'de Çankaya Köşkü'nde vereceği resepsiyon için yabancı misyon şeflerine gönderdiği davetiyelerde eşlerinin "yerel kıyafetler"le katılabileceği belirtildi. Böylece Arap ülkelerinin elçileri başörtülü eşleriyle resepsiyona gelebilecek. Sezer, Türkiye'deki yabancı diplomatların tereddütte kalmasını önleyecek bir ifade koydurdu. Köşk'ün davetiyelerinde kıyafet kriterleri erkekler için smokin ve koyu renk elbise, kadınlar için uzun etek, askerler için de mess - dress olarak belirlendi. Davetiyede "kordiplomatik" olarak adlandırılan yabancı diplomatlar için de "milli kıyafet" ifadesi kullanıldı. Böylece Arap ülkeleri temsilcilerinin başörtülü eşleri, Türkiye'deki tartışmalardan etkilenmeyecek. 
   
   
   
   
   
</TEXT>
</DOC>
