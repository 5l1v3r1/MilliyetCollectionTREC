<DOC>
<DOCNO> 175424 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/13/yazar/toruner.html </URL>
<DATE> 2003/08/13/ </DATE>
<TIME>  </TIME>
<AUTHOR> Yaman TÖRÜNER  </AUTHOR>
<HEADLINE>
Büyük sırlar 
</HEADLINE>
<TEXT>

   
   En Büyük Sırlar Biggest Secrets Kitabı Wiliam Poundstone'un bu konuda kaleme aldığı ikinci kitap. Kitapta her konuda açıklanmamış çok çeşitli sırlar yer alıyor. Bu yazıda yer alan açıklamaların hepsi bu kitapta var. Bu nedenle, okuyacağınız yazı hiçbir sırrı barındırmıyor. Sadece, ilginç bulduğum bazı konuları sizinle paylaşmak istedim. Bakalım siz de bu konuları ilginç bulacak mısınız 
   Coca - Cola'da kokain var mı 1903'e kadar "coca" denilen madde önemli ölçüde kokain ihtiva ediyordu. Bu yıllarda Coca - Cola'nın içinde, yaklaşık 2.6 miligram kokain olduğu tespit edilmişti. Sonra bu oran azaldı. 1909'da yapılan ölçümlerde de Coca - Cola'da hala ölçülebilecek ölçüde kokain olduğu belirlendi. İmalatında coca yapraklarından faydalanıldığı için, bugün bile Coca - Cola'nın içinde çok çok az da olsa kokain olduğu ancak içeceğin kokainden arındırılması için önemli yatırımlar yapıldığı ve sonunda 99.99999999 oranında arınmanın sağlandığı kabul ediliyor. 
   Kredi kartlarındaki imza silinip, değiştirilebilir mi Evet. Ancak, günümüzdeki birçok kredi kartında imza silindiği takdirde imza bölümünde "geçersiz void " ibaresinin belirdiğini görüyoruz. Bu görüntü, kart kullanıldığında bilgisayara da aktarılıyor. Ama, bu önlemin alınmadığı kredi kartları da var. 
   Gizli mağaza, banka vs. var mı Evet. Amerika'nın meşhur mağazalarının birçoğunda sadece çok zengin müşterilere hizmet veren mağaza içinde mağazalar var. Örneğin, Gucci'nin içinde bu amaca yönelik "The Galleria" isimli ikinci bir mağaza bulunuyor. Bu bölüme asansörle vs. ulaşılamıyor. Sadece özel müşterilerine verilen altın anahtarlar sayesinde bu bölüme girilebiliyor. Yine, Beverly Hills'te Bank of America'nın bir şubesi çok zengin müşterilerini bekletmemek ve onlara süper hizmet verebilmek için yukarıdaki prensiplerle çalışıyor. Los Angeles'taki Ma Maison isimli restoran da girişinde ismini yazmadığı gibi, telefon rehberinde telefonunu da belirtmiyor. Miami'deki Delano Oteli de çok tanınmış olduğu için girişinde adını yazmıyor. 
   Yalan makinesini nasıl yanıltabilirsiniz Yalan makinesi, mutlaka doğru olduğu bilinen bir yanıt sırasındaki nefes alış verişiniz, kan basıncınız ve stresinizi yanlış cevaplarla karşılaştırıp sonuca ulaşıyor. Makinenin verdiği sonuçlar 70 oranında doğru. Söylediğiniz yalanın anlaşılmamasını istiyorsanız, ilk baştaki doğruyu kanıtlayan soruları cevaplarken derin bir nefes almanız, dilinizi ısırmanız veya önceden sakladığınız bir çiviyi ayağınıza batırmanız yeterli oluyor. 
   Trump Tower bilindiği gibi 68 katlı mı Hayır. Gerçekte 58 katlı. Ancak, insanların yüksek katları tercih ettiğini gören ve binasının çok katlı olmasını isteyen Trump alttaki 10 katı göstermemiş. Asansörlerde de buna göre bir düzenleme var. 
   Harita kitaplarında gerçekte var olmayan şehirler gösterilebilir mi Evet. Genellikle bütün harita kitaplarında bu uygulama var. Bu sayede, harita kitaplarının taklitleri piyasaya çıktığında ispatlamak kolay oluyor. Başka türlü bu kitapların taklidinin ispatı mümkün değil. 
   Amerikan Kongre'sinde gizli toplantı odası var mı Evet. "Whispering Gallery" denilen bölümde ses geçirmeyen ve hiçbir elektronik aygıt tarafından dinlenemeyen, çok gizli görüşmelerin yapıldığı bir toplantı salonu var. 
   Neden ilanlardaki saat resimlerinin çoğunda saatler 10'u beş ile çeyrek geçiyor arasındaki bir zamanı gösterir Amerikan başkanlarından Lincoln bu saatler arasında öldürülmüştü. Ama, bu görüntünün gerçek nedeni logonun ve saatin diğer özelliklerinin en iyi bu görüntü ile sağlanması. 
   Saddam Hüseyin kolonlandı mı Bu ispatlanmış değil. Ancak, Amerikan Kolonlama Derneği American Cryonics Society Başkanı Dr. Avi Ben - Abraham yaptığı açıklamada Iraklı bilim adamlarının 1990 yılında kolonlama tekniklerini kendisinden istediklerini ve bu tekniğin Iraklı bilim adamlarına öğretildiğini söyledi. Bu durumda, Saddam Hüseyin'in kendisi olmasa bile, en azından semeninin kolonlanmış olduğu ve saklandığı kabul ediliyor. 
   
      
   
</TEXT>
</DOC>
