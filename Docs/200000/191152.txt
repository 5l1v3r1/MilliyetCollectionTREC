<DOC>
<DOCNO> 191152 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/25/yasam/yas02.html </URL>
<DATE> 2003/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
'Futbolcu yapacağım' diye dolandırdı 
</HEADLINE>
<TEXT>

   ELVAN EZBER İstanbul 
   Kendisini spor kulübü doktoru olarak tanıtarak, çocuklarını futbolcu yapma vaadiyle aileleri dolandırdığı iddia edilen spor salonu bekçisi Semih Köksalan, tutuklandı. Köksalan'ın, çocuklarını büyük futbol kulüplerin alt yapısında oynatmak isteyen ailelere kendisini doktor olarak tanıttığı, isterlerse yaklaşık bir milyar lira karşılığında yardımcı olacağını söylediği iddia edildi. Ö.B. adlı bir kadına da, futbol oynayan kardeşinin yükselmesi için yardım edebileceğini söyleyerek 750 milyon lirasını aldığı ve birlikte olduğu öne sürülen Köksalan, ifadesinde, "Onlara çocuklarının kısa sürede futbol kulüplerine girebileceğini söylüyordum. Ancak para almadım" iddiasında bulundu. 
   
   
   
</TEXT>
</DOC>
