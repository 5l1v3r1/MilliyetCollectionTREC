<DOC>
<DOCNO> 167881 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/07/son/sontur21.html </URL>
<DATE> 2003/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapkaççıyı linçten polis kurtardı... 
</HEADLINE>
<TEXT>

     Bursa'nın merkez Osmangazi İlçesi'nde, bir kişinin elinden cep telefonunu zorla alıp kaçarken, girdiği çıkmaz sokakta vatandaşlara yakalanan kapkaççı, linç edilmek üzereyken polis tarafından kurtarıldı. 
     Alınan bilgiye göre, Hasan S. 18 Yalova Yolu'nda, telefonla konuşarak yürümekte olan Kadir Düzkesen'in elindeki cep telefonunu alarak kaçmaya başladı. Düzkesen ve çevredekilerin yakalamak için kovaladığı Hasan S, çıkmaz sokağa girdi. 
     Çıkmaz sokakta yakalanarak darp edilmeye başlanan kapkaççı, tesadüfen olay yerinden geçmekte olan polis ekiplerinin müdahalesi sonucu, kızgın kalabalığın elinden kurtarıldı. 
     Gözaltına alınan zanlının sorgulamasının ardından ''kapkaç suretiyle cep telefonu hırsızlığı'' suçundan adliyeye sevk edileceği bildirildi. 
     
</TEXT>
</DOC>
