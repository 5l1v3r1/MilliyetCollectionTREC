<DOC>
<DOCNO> 169060 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/13/spor/spo15.html </URL>
<DATE> 2003/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

Hakemler ter döktü      GELECEK sezon Süper Lig'de maç yönetmeye aday 11 genç hakem ve klasman yükselme uğraşı veren 53 ikinci lig hakemi ile yardımcıları Ankara'da atletik sınava katıldılar. Hakemler öğleden sonra da yabancı dil sınavına alındı. 
     
Soydaşlar er meydanında      CİHAN Pehlivanı Kurtdereli Mehmet Pehlivan anısına düzenlenen 23. Kurtdereli Yağlı Güreşleri bugün yapılıyor. Kurtdere Köyü'nde gerçekleştirilecek güreşlere bu yıl ilk kez Bulgaristan'da yaşayan soydaş pehlivanlar da katılacak. 
     
Yelkenciler Çeşme'de      LASER 4.7 Dünya Şampiyonası, Çeşme'de bugün başlıyor. Türkiye'nin 28 sporcuyla mücadele edeceği organizasyona 17 ülkeden 18'i bayan olmak üzere 101 sporcu katılacak. 
     
Bravo Yeliz      İRLANDA'NIN başkenti Dublin'de yapılan 13. Yürüyüş Grand Prix Yarışları'nda Yeliz Ay, 20 km'de 1.38.29'luk derecesiyle Türkiye rekoru kırarak gümüş madalya kazandı. Ay, bir yürüyüş Grand Prix Yarışması'nda madalya elde eden ilk Türk atlet oldu. 
     
Minderde üç gümüş      MAKEDONYA'NIN başkenti Üsküp'te devam eden Avrupa Yıldız Erkekler Serbest Güreş Şampiyonası'nda, üç sporcumuz gümüş madalya kazandı. 58'de Yusuf Köse, 50'de İsa Sarı ve 85'de Yusuf Türkkaya finalde rakiplerine yenildiler ve ikinci oldular. 
     

</TEXT>
</DOC>
