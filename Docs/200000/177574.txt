<DOC>
<DOCNO> 177574 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/23/magazin/mag02.html </URL>
<DATE> 2003/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
'Hülya Avşar da Gülben de beni örnek alıyor...' 
</HEADLINE>
<TEXT>

      BAYRAM KAYGUSUZ 
   
   GEÇİRDİĞİ kist operasyonundan bir hafta sonra, ilk kez Crowne Plaza Otel'de sahneye çıkan Petek Dinçöz, Hülya Avşar'la Gülben Ergen'in kendisini örnek aldığını iddia ederken, şunları söyledi "Geçen yıl Rumeli Hisarı'nda giydiğim beyaz mini elbisenin aynısını, Gülben Ergen, bu yıl kendisine yaptırmış. Beni en yakından takip eden Gülben Ergen, ama bir sene arkadan geliyor. Demek jeton biraz geç düşüyor." Dinçöz, Hülya Avşar'ın 20. sanat yılı için çektirdiği ve bilgisayar yardımıyla kendini gençleştirdiğini iddia ettiği fotoğraflar için ise şöyle konuştu "40 yaşında ama 20 yaşındaki assolistlere özeniyor. Hülya Hanım'ın 40 yaşında ayrı bir güzelliği var. Anne olsam verdiğim her fotoğrafta o duyguyu yansıtır, 'siz de anne olun' mesajı verirdim diye düşünüyorum." 
   
   
</TEXT>
</DOC>
