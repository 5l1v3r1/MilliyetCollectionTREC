<DOC>
<DOCNO> 192752 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/02/siyaset/siy05.html </URL>
<DATE> 2003/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Aslı mı, söylenişi mi 
</HEADLINE>
<TEXT>

   Türk Dil Kurumu New York, Washington gibi son dönemde dilimize giren kent adlarının orijinal şekline göre yazılması gerektiğini savunurken, bazı uzmanlar 'Türkçe söylenişe göre yazılmalı' diyor 
   PINAR AKTAŞ İstanbul 

   
   Türkçede Londra, Paris, Atina gibi kent isimleri asıl anıldıkları gibi yazılmazken California, Washington gibi bazı kelimeler orijinal haliyle kullanılıyor. Uzmanlarsa bu noktada ikiye ayrılıyor. Türk Dil Kurumu TDK , geçmişten günümüze Londra, Paris şeklinde gelen isimlerin yazılımının aynen devam ettirilmesi, ancak dile sonradan giren Washington, California, New York gibi isimlerin orijinal halleriyle aktarılması gerektiğini savunuyor. Dil Derneği Başkanı Sevgi Özel ise 20 yıl önce bu isimlerin "Kaliforniya" ve "Vaşington" olarak yazıldığını anımsatıyor. 
   TDK İmla Bölümü'ne göre son dönemde Türkçeye giren New York, California gibi isimlerin orijinal şekliyle kullanılması gerekiyor. Diğer uzmanlar ise şu görüşleri belirtiyor 
   Prof. Dr. Mustafa Özkan İstanbul Üniversitesi Türk Dili ve Edebiyatı Bölüm Başkanı Türkçe, 1928 Latin harflerinin kabulünden sonra söyleyişi esas alan bir imla geleneğini benimsedi. Öyleyse söylendiği gibi yazılmalı, ilk geçtiği yerde de parantez içinde orijinal biçimi verilmeli. Prof. Dr. Doğan Aksan Dilbilimci Londra, Paris gibi Türkçeye yerleşmiş, isimleri o şekilde kullanmayı yeğlemek gerekir. Washington'u da ben olsam 'w'yla yazmam. Çünkü konuşurken de biz 'v'yle söylüyoruz, 'w'yla söylemiyoruz. California'yı da 'k'yla yazmak gerekir. Sevgi Özel Dil Derneği Başkanı Yaklaşık 20 yıl önce kılavuzlarda California 'k'yla yazılıyordu. 'Özel adların özgün yazılması gerekir' diye bir sav var. Ama Türk alfabesinde 'w' yok. 'Vaşington' diye yazılmasını savunuyorum. Prof. Dr. Haluk Şahin Bilgi Üniversitesi Öğretim Üyesi Yazılışla okunuş arasında bir ayrım yapılması gerektiği kanaatindeyim. Yazılış, orijinal dilde nasıl yazılıyorsa öyle yazılmalı. Türkçede yerleşmiş olan yabancı kent ve insan isimlerinin o yerleşmiş şekliyle söylenmesini daha doğru bulunuyorum. 
   
   
   
</TEXT>
</DOC>
