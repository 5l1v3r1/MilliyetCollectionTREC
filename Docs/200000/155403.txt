<DOC>
<DOCNO> 155403 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/08/son/sonspo21.html </URL>
<DATE> 2003/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizlispor ipte cambaz... 
</HEADLINE>
<TEXT>

     Denizlispor, Diyarbakırspor maçının hazırlıklarını sürdürüyor. 
     Teknik Direktör Giray Bulak, kendilerini zor bir 90 dakikanın beklediğini, ancak yeşil-siyahlı taraftarla bütünleşerek, sahadan 3 puanla ayrılan taraf olacaklarını söyledi. 
     Futbolcuları her açıdan maça hazırlamaya çalıştığını da kaydeden Bulak, şöyle konuştu 
     ''Kolay olmayan bir maç oynayacağız. Bunu oyuncularım da biliyor. Dolayısıyla bu sınava en iyi şekilde konsantre olmak istiyoruz. Tabii bu arada taraftarımıza da görev düşüyor. Onların dolduracağı tribünlerden sahaya yansıyacak destek, motivasyonu daha da artıracaktır.'' Bulak, İstanbulspor maçında kolu kırılan İlyas ile sarı kart cezalısı Hiatenen dışında takımda eksik olmadığını, bekar futbolcuların yarın, takımın tamamının da cumartesi günü kampa alınacağını sözlerine ekledi. 
     
</TEXT>
</DOC>
