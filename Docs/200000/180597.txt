<DOC>
<DOCNO> 180597 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/05/son/sontur46.html </URL>
<DATE> 2003/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Kamu-Sen Taleplerimize büyük ölçüde cevap verildi... 
</HEADLINE>
<TEXT>

     Türkiye Kamu-Sen Genel Başanı Bircan Akyıldız, Uzlaştırma Kurulu'nun kararıyla toplu görüşme masasında savundukları görüşlere büyük ölçüde cevap verildiğini bildirdi. 
     Bircan Akyıldız, Kurul'un kararını açıklanmasının ardından Yüksek Hakem Kurulu Başkanlığı önünde gazetecilere yaptığı açıklamada, Kurul'un açıkladığı kararların kendileri açısından olumlu bir gelişme olduğunu kaydetti. 
     Uzlaştırma Kurulu'nun kararlarıyla Türkiye Kamu-Sen'in toplu görüşme maasında savunduğu taleplere büyük ölçüde cevap verildiğini anlatan Akyıldız, Kurul'un, bugünkü kararlarıyla geçen yıl aldığı kararına sahip çıktığını söyledi. 
     Uzlaştırma Kurulu kararının değerlendirilebilecek bir sonuç olduğuna dikkati çeken Akyıldız, bu kararların uygulanabilmesi için siyasi irade ve Kamu İşveren Kurulu ile biraraya gelerek, toplu görüşme masasının yeniden toplanacağını kaydetti. 
     Akyıldız, ''2003 yılı aylık kaybın, Aralık ayı maaşlarına yansıtılmasında ısrarcı olacağız. Bu gelişme olumlu bir gelişmedir'' dedi. 
     
</TEXT>
</DOC>
