<DOC>
<DOCNO> 180704 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/06/son/sondun01.html </URL>
<DATE> 2003/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Jennifer Lopez, "düğün köstebeğinin" peşinde.. 
</HEADLINE>
<TEXT>

     Nişanlısı Ben Affleck ile 14 Eylül'de dünyaevine girmeye hazırlanan Jennifer Lopez, düğünün ayrıntılarını basına sızdıran ''köstebeği'' bulmak için kolları sıvadı. 
     Internetteki ''peoplenews'' sitesinin haberine göre, 14 Eylül'deki düğünün tarihini ve kentini sızdıran ''köstebeği'' bulmayı kafasına koyan Lopez, bunun için bir görevli kiraladı. 
     Düğünün konukları ve tören için çalışanlardan ayrıntıları basına vermemeleri için söz almasına rağmen başarılı olamayan Jennifer Lopez'in ''köstebeği'' bulması halinde yasal yollara başvuracağı ifade edildi. 
     Jennifer Lopez'in düğünle ilgili yeni önlemler almak için de kolları sıvadığı ve tören yerini düğüne üç gün kala davetlilere bildireceği kaydedildi. 
     Lopez ile Affleck, 13 ve 14 Eylül'de Santa Barbara'da ''henüz bilinmeyen bir yerde'' hayatlarını birleştirecek. 
     
</TEXT>
</DOC>
