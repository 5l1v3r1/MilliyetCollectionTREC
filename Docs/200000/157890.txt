<DOC>
<DOCNO> 157890 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/20/son/sontur15.html </URL>
<DATE> 2003/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Bingöllü depremzede öğrenciler Darüşşafaka'da okuyacak... 
</HEADLINE>
<TEXT>

     Bingöl'de meydana gelen depremde yatakhaneleri yıkılan Çeltiksuyu Yatılı Bölge İlköğretim Okulu öğrencisi 101 çocuk, eğitimlerine Darüşşafaka Eğitim Kurumları'nda devam etmek üzere İstanbul'a geldi. 
     Türk Hava Yolları'na THY ait özel uçakla Diyarbakır'dan İstanbul'a gelen 4'ü kız 101 öğrenciye, Bingöl'deki okulun müdürü Mustafa Gürhan ile 5 öğretmen de eşlik etti. 
     Havaalanları Yer Hizmetleri A.Ş HAVAŞ , Sabah gazetesi ve Darüşşafaka Eğitim Kurumları'nın girişimleriyle getirilen öğrenciler, yaklaşık 1 ay boyunca Maslak'ta bulunan Darüşşafaka Okulları'nda hem öğrenimlerine devam edecek, hem de psikolojik destek programlarına katılacaklar. 
     Atatürk Havalimanı'nda, HAVAŞ tarafından öğle yemeği verilen öğrenciler, daha sonra otobüslerle Darüşşafaka Eğitim Kurumları'na götürüldü. 
     Bu arada, öğrencilerin büyük bir bölümü hayatlarında ilk defa uçağa bindiklerini ve İstanbul'a geldiklerini ifade ettiler. 
     
</TEXT>
</DOC>
