<DOC>
<DOCNO> 175481 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/13/son/soneko29.html </URL>
<DATE> 2003/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Para piyasalarında bugün... 
</HEADLINE>
<TEXT>

     Borsa'da işlem gören hisse senetleri bugün ortalama yüzde 0.47 değer kazandı. 
     İstanbul Menkul Kıymetler Borsası İMKB Ulusal 100 endeksi, 1. seansta 147.21 puan artışla 12,007.32 puandan kapandı. 2. seansta gelen kar satışlarıyla 91.18 puan gerileyen endeks, 11,916.14 puandan günü tamamladı. Endeks, günlük bazda 56.03 puan ve yüzde 0.47 yükseldi. 
     Hisse senetleri piyasasında günlük işlem hacmi 639 trilyon 460 milyar 428 milyon lira oldu. 
     Uzmanlar, endeksin gün içinde 12,000 puan direncinin üzerine çıktığını hatırlatarak, daha sonra gelen kar satışlarıyla yatay seyir izlediğini ve 11,900-12,000 aralığında dengelendiğini kaydettiler. 
     
     DOLAR 
     Merkez Bankası, doların bugünkü efektif kurunu alışta 1 milyon 393 bin 118 lira, satışta ise 1 milyon 402 bin 919 lira olarak açıkladı. 
     Böylece dolar, Merkez Bankası'nın dün açıkladığı kurlara göre, alışta 2 bin 317, satışta ise 2 bin 333 lira geriledi. 
     Serbest piyasada dün 1 milyon 405 bin liradan kapanan dolar, güne 1 milyon 399 bin liradan, 1 milyon 590 bin liradan kapanan Euro da 1 milyon 576 bin liradan başladı. 
     Piyasa kapanışında doların satış fiyatı 1 milyon 406 bin lira, Euro'nun satış fiyatı 1 milyon 584 bin lira oldu. 
     
     TAHVİL VE BONO PİYASASI 
     İMKB Tahvil ve Bono Piyasası Kesin Alım Satım Pazarı'nda işlem gören 18 Ağustos 2004 vadeli bugün valörlü tahvilin bileşik getirisi 1.75 puan düştü. 
     Bu kağıdın aynı gün valörlü işlemlerinin basit getirisi yüzde 41.06, bileşik getirisi yüzde 40.94'ten kapandı. 
     Dünkü piyasa kapanışında bu kağıdın aynı gün valörlü işlemlerinin basit getirisi yüzde 42.84, bileşik getirisi yüzde 42.69 olmuştu. 
     İMKB Tahvil ve Bono Piyasası Repo Pazarı'nda, gecelik faiz de ortalama yüzde 31.98 olarak belirlendi. 
     
</TEXT>
</DOC>
