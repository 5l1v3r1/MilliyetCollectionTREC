<DOC>
<DOCNO> 193217 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/04/son/sondun09.html </URL>
<DATE> 2003/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Clinton'ın eski sevgilisi, "Göğüsler" gösterisinde başrolde... 
</HEADLINE>
<TEXT>

     Eski ABD Başkanı Bill Clinton'ın eski sevgililerinden Gennifer Flowers, bir Broadway yapımında başrolde oynayacak. 
     New York Post gazetesinin haberine göre, yapımcı Lawrence Leritz, Flowers'ı izledikten sonra kendisine hayran kaldığını belirterek, Flowers'ın ''Boobs '' Göğüsler isimli gösteride başrol için ideal olduğunu söyledi. 
     Haberde, Leritz ile Flowers'ın menejeri arasındaki görüşmelerin tamamlanmak üzere olduğu belirtildi. 
     New Orleans'da işlettiği piyano barda şarkı söyleyen Flowers, çok zengin bir borsacıyla evli bulunuyor. 
     Flowers'ın canlandıracağı başrol oyuncusu Ruth Wallis isimli New York'lu şarkıcı, 1950'li yıllarda çok sevilen bir sanatçıydı. 
     Gazetenin ''Neden Monica Lewinsky'ye de gösteride rol teklif edilmediği'' sorusunu, yapımcı Leritz, ''Monica şarkı söyleyemiyor'' diye yanıtladı. 
     Eski bir kabare şarkıcısı olan Flowers, Clinton'ın ilk başkanlık dönemi için yaptığı kampanya sırasında, kendisiyle 12 yıl süren bir ilişkisi olduğunu öne sürmüştü. Önce bu beraberliği yalanlayan Clinton, sonraki yıllarda Flowers ile cinsel ilişki kurduğunu itiraf etmişti. 
     
</TEXT>
</DOC>
