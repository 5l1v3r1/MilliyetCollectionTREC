<DOC>
<DOCNO> 196635 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/19/son/sonspo20.html </URL>
<DATE> 2003/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye - Letonya 2 - 2 
</HEADLINE>
<TEXT>

     Stat BJK İnönü Hakemler Anders Frisk xx, Kenneth Petersson xx, Peter Ekström xx Türkiye Ömer x, Ümit x Dk. 78 Hasan x , Deniz x, Bülent x, İbrahim Üzülmez x, Nihat x, Tugay x Dk. 79 Tuncay x , Emre x, Tümer x Dk. 60 Gökdeniz xx , İlhan x, Hakan x Letonya Kolinko xx, Isakovs xx, Zemlinskis xx, Stepanovs xx, Zirnis xx, Bleidelis xxx, Astafjevs xx, Laizans xxx, Rubins xx Dk. 78 Stolces x , Rimkus xx, Verpakovskis xxx Dk. 90 Pahars 
     Gol Dk. 20 İlhan, Dk. 64 Hakan, Dk. 66 Laizans, Dk. 77 Verpakovskis Sarı kartlar Dk. 10 Ümit Türkiye , Dk. 35 Bleidelis, Dk. 45 Rimkus Letonya 
     12. Avrupa Futbol Şampiyonası elemeleri play-off baraj rövanş maçında Türkiye, Letonya ile 2-2 berabere kalarak, finallere kalma hakkını yitirdi. 
     
     İLK YARI 

     Karşılaşmanın ilk dakikalarından itibaren gol bulmak için rakip kaleye yüklenen A Milliler, Letonya'nın kalabalık savunması nedeniyle ilk 20 dakika içinde ceza alanı içinde sadece bir pozisyon bulabildi. 
     20. dakikada İlhan'ın attığı güzel golle öne geçen Türkiye, golün ardından art arda iki pozisyon yakalamasına rağmen farkı artıramadı. Rakibinin üzerine gelmesiyle kalesinde tehlike yaşayan Milli Takım, ilk yarıda Letonya'ya gol şansı tanımadı. 
     İlk maçta elde ettiği 1-0'lık skorun avantajını korumak için kalabalık savunma yapan Letonya, İlhan'ın golüne kadar rakip kalede tehlike üretemedi. Golden sonra hücuma yönelen ve Laizans'la önemli bir gol şansından yararlanamayan Letonya, bu yarıda başka net bir pozisyon bulamadı. 
     8. dakikada Tugay'ın uzun pasında ceza alanında topla buluşan Nihat'ın vuruşunda, savunmaya çarpan top yandan auta gitti. 
     19.dakikada Tümer'in uzaktan şutunda, top kaleci Kolinko'da kaldı. 
     20. dakikada Nihat'ın soldan ortasında, ceza alanı çizgisi üzerinden İlhan topa gelişine çok güzel bir yarım vole vuruş yaptı. Meşin yuvarlak kalecinin sağından filelere gitti 1-0 
     22. dakikada Nihat'ın ceza alanı dışından şutunda, top üstten auta çıktı. 
     23. dakikada sol çaprazda Zemlinskis'i geçerek ceza alanına giren Tümer'in vuruşunda, top kalecide kaldı. 
     25. dakikada Verpakovskis ile verkaç yapan Laizans'ın ceza yayı üzerinden şutunda, kaleci Ömer uzanarak topu kornere çeldi. 
     40. dakikada Nihat'ın ceza yayı üzerinden dönerek vuruşunda, top yandana auta gitti. 
     Karşılaşmanın ilk yarısını Türkiye 1-0 önde tamamladı. 
     
     İKİNCİ YARI 

     Maçın ikinci yarısının başlarında da oyunun kontrolüne sahip olan Türkiye, 60. dakikaya kadar rakip kalede pozisyon üretemedi. 64. dakikada Tümer'in yerine oyuna giren Gökdeniz'in hazırladığı pozisyonda Hakan ile skoru 2-0 yapan Milli Takım, golün hemen 2 dakika sonrasında Laizans'ın golüne engel olamadı. Bu dakikadan sonra 3. golü bulmak için rakip kaleye giderken, ani bir atakta kalesinde beraberlik golünü gören Türkiye adeta şok oldu. 
     Oyuna Hasan ve Tuncay'ı da alarak tamamen hücumu düşünen A Milli Takım, rakip kalede tehlikeli olamadı ve maçtan beraberlikle ayrılarak Avrupa Şampiyonası finallerine gitme hakkını yitirdi. 
     İkinci yarıda da kontrataklarla rakip kalede tehlikeler yaratan Letonya ise uzaktan şutlarla beraberliği yakalamaya çalıştı. Hakan'ın golüne hemen Laizans ile yanıt veren konuk ekip, daha sonra Verpakovskis ile 77. dakikada beraberlik golünü de buldu. 
     Bu dakikadan sonra savunmasında açık vermeyen Letonya, karşılaşmadan 2-2 berabere ayrılarak 2004'te Portekiz'de yapılacak Avrupa Şampiyonası finallerine katılma hakkını elde etti. 
     55. dakikada Astafjevs'in pasıyla ceza alanına giren Bleidelis'in şutunda, top üstten auta çıktı. 
     57. dakikada Laizans'ın ceza alanı dışından vuruşunda, meşin yuvarlak yandan auta gitti. 
     62. dakikada serbest vuruş kullanan Emre'in ceza alanı içine gönderdiği topa Bülent dokunamayınca, meşin yuvarlak auta çıktı. 
     64. dakikada sağdan ceza alanına girip son çizgiye kadar inen Gökdeniz'in içeriye çıkardığı topa altıpasta Hakan'ın vuruşunda, meşin yuvarlak kalecinin üzerinden filelere gitti 2-0 
     66. dakikada ceza alanı dışından sol çaprazda serbest vuruş kullanan Laizans'ın sert şutunda, meşin yuvarlak uzak köşeden filelere gitti 2-1 
     67. dakikada ceza yayı üzerinde Hakan'ın sert şutunda, top üst direkten döndü. 
     77. dakikada orta sahadan atılan uzun pasta savunmada Deniz'i geçen topa ceza alanında sahip olan Verpakovskis'in, öne çıkan Ömer'in üzerinden aşırtma vuruşunda, meşin yuvarlak bir kez daha filelere gitti 2-2 
     Kalan sürede A Milli Takım'ın çabası sonuç getirmedi ve 2-2 biten karşılaşma, Letonya'yı Avrupa Şampiyonası finallerine taşıdı. 
     
</TEXT>
</DOC>
