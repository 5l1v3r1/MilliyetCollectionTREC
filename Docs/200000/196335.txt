<DOC>
<DOCNO> 196335 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/18/son/sondun33.html </URL>
<DATE> 2003/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de eşcinsel evliliklerine destek... 
</HEADLINE>
<TEXT>

     ABD'nin Massachusetts eyaleti yüksek mahkemesi, eyalet yönetiminin eşcinsellerin birbiriyle evlenmelerini yasaklayamayacağına hükmetti. 
     Mahkemenin internet sitesinde yayımlanan kararında, Massachusetts eyaletinin, ''evlenmek isteyen aynı cinsten iki bireyin evlilikle kendilerine tanınan korunma, yarar ve yükümlülüklerini reddetmemesi'' gerektiği belirtildi. 
     Karar, 3'e karşı 4 oyla alındı. Kararda, davayı açan eşcinsel çiftin sorununun giderilmesi ve bir çözüm bulunması için 180 gün süre tanındı. 
     Mahkeme bu kararıyla, eşcinsellerin evlenme haklarının reddedilmesinin eyalet anayasasına aykırı olduğunu kabul etmekle beraber, davayı açan 7 eşcinsel çiftin istediği evlenme iznini vermedi. 
     ABD'de sadece Vermont eyaleti, aynı cinsten olanlara ''medeni birleşme'' adıyla evliliğin bütün haklarını tanısa da, ülkenin genelinde homoseksüellerin evlenmelerine izin verilmiyor. 
     
</TEXT>
</DOC>
