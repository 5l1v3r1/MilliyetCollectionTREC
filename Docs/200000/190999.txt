<DOC>
<DOCNO> 190999 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/24/son/soneko22.html </URL>
<DATE> 2003/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'ın günlük petrol üretimi 3-4 yılda 5-6 milyon varile çıkabilir 
</HEADLINE>
<TEXT>

     Irak Ticaret Bakanı Don Evans, Irak'ın günlük ham petrol üretiminin 3-4 yıl içinde 5 ila 6 milyon varile çıkabilme potansiyeli bulunduğunu bildirdi. 
     Evans, Associated Press AP Haber Ajansı'na demecinde, Irak'ıan günlük ham petrol üretiminin 3-4 yılda üçe katlanabileceğini söyledi. ABD Ticaret Bakanı Evans'ın tahmini Iraklı petrol sektörü yetkililerinkinden daha iyimser. 
     Irak'ı ziyaretten yeni dönen Evans, bu ülkedeki serbest pazar ruhundan ve devam eden güvenlik risklerine karşın bir dizi yabancı sermayeli şirketin faaliyete geçmeye istekli oluşundan çok etkilendiğini anlattı. 
     Irak'da ürkütücü, umutsuz, karamsar ortam ve duyguyla karşılaşmadığını belirten Evans, birçok şirketin bu ülkeye yatırıma girişmeyi istediğini kaydetti. 
     Irak Petrol Bakanlığı, uzun vadede 2014 yılına kadar günde 6s milyon varil ham petrol üretmeyi hedefliyor. Bakanlık yetkilisi potansiyel yabancı yatırımcılara bu haftaki açıklamasında, güçlü bir toparlanmanın bu hedefe çok daha erken ulaşmasını sağlayacağını bildirdi. 
     ABD Savunma Bakanlığı Pentagon Çalışma Grubu'nun bu yıl başlarındaki incelemesine göre ise Irak'ın günlük ham petrol üretiminin 1990 öncesi seviyeleri olan 3.5 milyon varile inmesi üç yıla kadar zaman alabilecek. Ancak, bu hedefe ulaşabilmek, milyarlarca dolarlık tamiratlardan sonra mümkün olabilecek. 
     ABD yönetimi, Irak'ın yenien inşasının çoğunun petrol satışlarıyla finanse edileceğini öngörüyor. 
     ABD Ticaret Bakanı Evans, Irak'ın son zamanlarda günde 2 milyon varil ham petrol ürettiğini iddia etse de, Irak Petrol Bakanlığı bu rakamın Ekim ayı için 1.5 milyon varil olarak hedeflendiğini, fakat, bunu yakalamanın da zor olacağını belirtiyor. 
     
</TEXT>
</DOC>
