<DOC>
<DOCNO> 151260 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/21/spor/spo03.html </URL>
<DATE> 2003/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
TÜZÜK TAMAM 
</HEADLINE>
<TEXT>

Galatasaray Yönetimi, yeni tüzük çalışmalarını bitirdi, Divan Kurulu'na teslim ediyor. Değişikliklerin incelenmesinden sonra olağanüstü kongre kararı alınacak, onaylanırsa Aralık ayında seçim yapılacak 
     HALİL ÖZER 

     Genel Kurul hazırlığı 
     GALATASARAY Yönetim Kurulu, yeni tüzüğü hazırladı. Cim - Bom'da devrim niteliği taşıyan bu değişiklik konusunda son rötuşları yapan Sarı - Kırmızılılar, bu tüzüğü önümüzdeki hafta Divan Kurulu başkanlığına verecek. Başkanlığın tüzüğü incelemesinden sonra olağanüstü kongre kararı alınacak. Yaz aylarında yapılacak olan genel kurulda yeni tüzük onaylanırsa, bu kez aralık ayında kongre yapılacak ve yeniden başkan seçilecek. 
     
     Üyelik eskisi gibi 
     YENİ tüzüğe göre bundan böyle Galatasaray'da başkan ve yönetim kurulları iki yıl değil, üç yıllık bir süre için görev yapacak. Yönetim, mart ayında yapılan seçimlerin, futbol takımını şampiyonluk dönemlerinde olumsuz etkilememesi için aralık ayını tercih etti. Mali kongreler ise yine eskiden olduğu gibi her yıl şubat aylarında yapılacak. Ayrıca yönetim uzun süren tartışmalardan sonra yeni üye alımlarına herhangi bir değişiklik getirmedi. 
     
Revivo'nun keyfi yerinde      Haim Revivo, eşiyle birlikte stres attı. Terim'in verdiği iki günlük izin sırasında eğlence hayatında kendini gösteren İsrailli futbolcu, eşi Sagit Revivo ile Club Türk'e gitti. Çift, Hande Yener'in şarkılarıyla coşarken, sekiz aylık hamile olan Sagit Revivo, göbeğini açıkta bırakan kıyafetiyle dikkat çekti. 
     
'Kazanalım yeter'      CÜNEYT KARAKAYA 

     GÖZTEPE galibiyetinin ardından futbolcularıyla görüşen Galatasaray Teknik Direktörü Fatih Terim, rakiplerin ne yaptığına değil, kendilerine bakmaları gerektiğini vurguladı. Sarı - Kırmızılı takımın kalan 6 maçını kazanmasının şampiyonluk açısından yeterli olduğuna dikkat çeken Terim, "18 puan aldıktan sonra zaten hem Beşiktaş'ı hem de Gençlerbirliği'ni yenmiş olacağız" dedi. 
     
Umutlu bekleyiş      ERHAN TELLİ 

     CİM - BOM'DA, Adanaspor maçı öncesi Mondragon ve Vedat'ın cezalı duruma düşmeleriyle oluşan sıkıntı, sakat futbolculardan gelen iyi haberlerle yerini umuda bıraktı. Şampiyonluk yarışındaki kritik maçlardan biri olarak gösterilen karşılaşma öncesinde, Kaptan Bülent'in bel bölgesindeki ağrılarının azaldığı öğrenilirken, Emre Aşık'ın üst adelesindeki sakatlığın da geçmek üzüre olduğu bildirildi. Kaşı açılan Xaiver'in sağ gözünün üstüne de 4 dikiş atıldığı ifade edildi. Doktorlar, sakatlığı nedeniyle İzmir'e götürülmeyen Ayhan'ın durumunun da iyi olduğunu açıkladı. 
     


SPOR 



































</TEXT>
</DOC>
