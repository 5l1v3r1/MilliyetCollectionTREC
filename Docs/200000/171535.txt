<DOC>
<DOCNO> 171535 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/25/yasam/yas01.html </URL>
<DATE> 2003/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
İlhan Mansız 'rol'ü 90'a taktı 
</HEADLINE>
<TEXT>

   Japon televizyonlarında reklam yıldızı olan İlhan Mansız, "Başka film tekliflerine de açığım" dedi 
      
   Dünya Kupası sırasında Japon genç kızlarının hayranlığını kazanan ve bu ülkede bir reklam filminde oynayan İlhan Mansız, 'rol yapmakta zorlandığını, ama oyunculuğu sevdiğini' söyledi. 
   
   Teşekkürü niye Almanca 
   Beşiktaş'ın yıldız futbolcusu, Japonya'nın önde gelen sütlü gıda üreticisi Morinaga'nın mayısta piyasaya çıkardığı 'Şiro Goma Purin Beyaz Susamlı Puding ' adlı tatlının reklam filminde boy gösterdi. 
   Mansız, firmanın internet sitesindeki röportajda da, "Oyunculuğu çok sevdim. Başka teklif olursa tekrar rol almak isterim" dedi. Reklamda, Mansız'ın kaşıkla uzattığı tatlıdan yiyen genç kız, bir anda rüya lemine dalıyor. Genç kızı bir kaşık tatlı ve yakışıklılığı ile 'uçuran' Mansız, sonunda da ne Türkçe ne de Japonca, nedense Almanca teşekkür ediyor. 
   Bu arada İlhan Mansız, Japonya'da bir de otomobil reklamıyla ekrana geliyor. Toyota'nın yeni modelinin reklam filminde de oynayan Mansız, arabasına aşkı yüzünden, havaalanına uğurlamaya gittiği sevgilisini kaçırıyor. Mansız, reklamda sevgilisinin bindiği uçak giderken çamur sıçrayan arabasını yıkatmayı tercih ediyor ve finalde de otomobiline öpücük konduruyor. 
   
   
</TEXT>
</DOC>
