<DOC>
<DOCNO> 193923 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/07/spor/spo04.html </URL>
<DATE> 2003/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Aybaba'dan çağrı 
</HEADLINE>
<TEXT>

   Trabzon Teknik Direktörü, Bursa karşılaşmasının kendileri için büyük önem taşıdığını söyledi, "Bu maçta taraftara ihtiyacımız olacak" dedi 
      
   'Seri başlayacak' 
   TRABZONSPOR, bugün evinde karşılaşacağı Bursaspor maçının hazırlıklarını tamamladı. Teknik Direktör Samet Aybaba, 4 maçlık bir seri yakalamak istediklerini söyleyerek, bu açıdan Bursaspor maçının büyük önem taşıdığını açıkladı. Aybaba, "Bursaspor'u yenersek, İstanbulspor galibiyeti anlam kazanır. Bu maçta taraftara ihtiyacımız var. Bizi yalnız bırakmasınlar" dedi. 
   
   'Hedefimiz belli' 
   AYBABA her geçen hafta takımın rayına oturmaya başladığını iddia etti. Tecrübeli teknik adam şunları söyledi "Bursaspor son Adanaspor maçını 6 - 0 gibi farklı bir skorla kazandı. Rakibin özellikle hücum gücü çok yüksek. Artık biz de iyi bir takım görüntüsü veriyoruz ve 3 puanı alarak hedeflediğimiz noktaya adım adım yaklaşmak arzusundayız. Takımıma güveniyorum." 
   
   Trabzon'da Köse iddiası 
   TRABZONSPOR yönetiminin 21 Aralık'ta olağanüstü genel kurul kararı vermesinden sonra başkan adaylığı için Bahri Köse'nin de adı geçmeye başladı. Köse'nin aday olması halinde, Ahmet Ağaoğlu'nun asbaşkanı olarak kabul edilen Haşim Sayitoğlu'nu da listesine alacağı iddia edildi. 
   
   
</TEXT>
</DOC>
