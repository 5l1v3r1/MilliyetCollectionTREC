<DOC>
<DOCNO> 196194 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/17/son/sontur36.html </URL>
<DATE> 2003/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Yarın sabaha karşı yıldız yağmuru var... 
</HEADLINE>
<TEXT>

     Çanakkale Onsekiz Mart Üniversitesi, en yoğun yıldız yağmurunun, yarın akşam sabaha karşı gerçekleşeceğini bildirdi. 
     Çanakkale Onsekiz Mart Üniversitesi ÇOMÜ Astrofizik Araştırma Merkezi ve Gözlemevi Müdürü Prof. Dr. Osman Demircan, 14-21 Kasım tarihleri arasında süregelen Leonid yıldız yağmurunun en belirgin görüntülerinin, 18 Kasım gecesi sabaha karşı 03.00-05.00 saatleri arasında görüleceğini söyledi. 
     Demircan, şu bilgiyi verdi 
     ''Yıldız yağmuru, ayın parlak olmadığı gecelerin sabahında net olarak görülebiliyor. Sabaha karşı meydana gelecek yıldız yağmurunda, Leonid takım yıldızından kopan göktaşlarının yansımasıyla oluşacak muhteşem görüntü ile dünyamıza binlerce ton kuyruklu yıldız maddesi inecektir. Büyük kısmı toz halinde inse de bir kısmının göktaşı olarak düşmesi beklenmekte, şanslı olanlar bu göktaşlarını bularak hatıra olarak saklayabilirler.'' Yıldız yağmurunun ÇOMÜ Gözlemevi'nden izleneceği kaydedildi. 
     
</TEXT>
</DOC>
