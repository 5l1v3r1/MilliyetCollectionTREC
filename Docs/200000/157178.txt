<DOC>
<DOCNO> 157178 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/17/ekonomi/eko07.html </URL>
<DATE> 2003/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Pamukbank'ta ön elemeyi Soufraki, Society Generale ve Tekfen Holding geçti 
</HEADLINE>
<TEXT>

     EKONOMİ SERVİSİ 

     Tasarruf Mevduatı Sigorta Fonu'ndaki Pamukbank'ın satışında, üç grubun başvuruları kabul edildi. BDDK'dan yapılan açıklamada, "Society Generale Group, Tekfen Holding ve Hussein Nuaman Soufraki'nin başvuruları kabul edilerek, Pamukbank'ta inceleme yapmalarına izin verilmiştir" denildi. Bu üç grup tekliflerini 13 Haziran'a kadar verecek. 
     İkinci kez satışa çıkarılan Pamukbank için BDDK'ya yedi yatırımcı başvurmuştu. Bunların arasında Global Menkul Değerler ve Oyak Grubu'nun da bulunuyordu. Pamukbank'in ilk ihalesinde teklif gelmemişti. 
     İlk ihaleyle de ilgilenen ancak teklif vermeyen, Society Generale Irak savaşı nedeniyle Türkiye'den banka almaktan vazgeçtiğini bildirmişti. Grup ikinci ihalede ön elemeyi geçti. Libya kökenli Kanadalı işadamı Hussein Soufraki ise Fon'a devredilen Türk Nippon Sigorta, Es Menkul, İktisat Yatırım şirketlerini almıştı. Tekfen Holding'in sahibi olduğu Tekfenbank da daha önce Fon'dan Bankekspres'i satın almıştı. 
     

</TEXT>
</DOC>
