<DOC>
<DOCNO> 180147 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/04/guncel/gun00.html </URL>
<DATE> 2003/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Milliyet yazarlarının Adana izlenimleri 
</HEADLINE>
<TEXT>

   SİZE GELİYORUZ 

   
      
      
   
   'Altın Koza'yı istiyoruz'    ALİ EYÜBOĞLU 

      Milliyet okurlarıyla Adana'da Büyükşehir Belediye binasının önünde buluştuk. Milliyet TIR'ına gelenlerin çoğu, Adana Büyükşehir Belediyesi'nden şikayetçi oldu. Adanalılar, özellikle 1992'de 12 yıl aradan sonra yeniden başlayan ama 1998'deki depremin ardından "Film Festivali" olarak bir daha yapılmayan "Altın Koza"nın sürdürülmesini istedi 
   Nejat Yenice 28, öğrenci 
   "Belediye 'Altın Koza'yı panayıra döndürdü, sonra da kaldırdı. Bize, beyazperdede ve TV'de izlediğimiz sanatçıları yakından görme, sohbet etme imk nı sağlayan festivalin yaşatılmasını istiyorum." 
   Atalay Enginkoç 65, emekli bankacı 
   "Altın Koza, Adana kültürünü Türkiye'ye tanıtıyordu. Nedense senelerdir yapılmaz oldu." 
   İsa Hallaç 32, işçi 
   "Adana'nın tanıtımı için festival yeniden yapılmalı." 
   Gülden Biket Belediyede işçi 
   "Metro bitsin, Altın Koza sürsün ama belediyede işçi maaş ödemesini etkilemesin." 
   Nurten Mersin 60, emekli eğitim görevlisi 
   "Altın Koza Film Festivali'nin eskiden olduğu gibi ulusal bir sanat etkinliği olarak sürmesini istiyorum. Öğrencilerin okula devam mecburiyetinin kaldırılmasını yanlış buluyor, karşı çıkıyorum." 
   Abdullah Akat 75, emekli 
   "1980'de 1'in dokuzundan emekli oldum. 12'nin 1'inden emekli olan benden fazla maaş alıyor. Gösterge Tablosu düzeltilsin, 83'ten önce emekli işçilerin mağduriyeti bitsin." 
   Mehmet Ulaş 21, öğrenci 
   "Kırıkkale'de okuyorum. Öğlene doğru bayiye gidince Milliyet bulamıyorum. Oraya gelen Milliyet sayısı artsın. Devlet üniversitelerden elini çeksin, kurduğu yurtlarla ilgilensin." 
   Bülent Dönertaş 41, emekli astsubay 
   "Astsubaylarla subaylar arasındaki eğitim farkı kalktı ama sosyal haklardaki eşitsizlik sürüyor. OYAK, en çok aidatı astsubaylardan alıyor ama onların değil de subayların alabileceği konutlar yapıyor." 
   İbrahim Mirik 49, öğretmen 
   "6 ay önce 92 model otomobilim çalındı, h l bulunamadı. Oto hırsızları cirit atıyor, polis bir şey yapmıyor, 'Bulunca size haber veririz' diyor." 
   Mehmet Yamaç 28, çiftçi 
   "Belediye Başkanı Aytaç Durak'ın 5 yıl önce metro temeli için açtığı çukurlara su doldu, sinek yuvası oldu. Metro vagonları Mersin'de çürüyor. Durak, sinekle mücadele kampanyası yaptığını söylüyor, Adana'nın en lüks semti Kurtuluş Mahallesi'nde oturuyorum, semtimizde sinek eksik olmuyor." 
   Halk ozanı Kemal Durmaz ise isteklerini dizelere döktü 
   Trafik keşmekeş, halimiz yaman Fabrikalar gitti, tütmüyor duman Şu sivrisinekler vermiyor aman Metro nedeniyle perişan olduk. Tablacılar işgal etti her yeri Her sokakta üç beş tane serseri Bunca başıboşluk kimin eseri Biz ilgisizlikten perişan olduk. 
   
   İyi ki Fatih Terim ve Hasan Şaş var    MUSTAFA BAKACAK 

      Adana'da nemle birlikte sıcaklığın 44 derece hissedildiği ortamda sorunları, dertleri, şik yet ve istekleri dinledik. 
   Abidin Dino Parkı'nın önünde kurulan Milliyet TIR'ında. Söze ilk başlayan 24 yaşındaki Barış Sakallı oldu. Beş kardeşi olduğunu ve ortaokuldan ayrıldığını söyleyen Sakallı, şöyle devam etti "Askerden geldikten sonra iş aradım, ancak sigortalı bir iş bulamadım. Şimdi garsonluk yapıyorum. Ayda 150 milyon lira veriyorlar. Asgari ücretin bile altında. Sigorta diye sorsam kapıyı gösteriyorlar." 
   Hemen sözü üniversite mezunu Hayrullah Öner aldı. Öğretmenlik hakkı verilmesine karşın atama yapılmamasından şik yet etti. Öner, "Üç yıldır atama bekliyorum. Öğretmenlik yapmak istiyorum. Başka bir yeteneğim olmadığı için iş de bulamıyorum" diyor. 
   Muhasebeci Mustafa Çağataylı ise 14 milletvekili çıkaran Adana'nın bir bakanının olmamasından yakınıyor. "Metromuz yarım kaldı. Nedeni ödeneksizlik.Vagonlar Mersin'de çürümeye terk edildi" diyen Çağataylı, Galatasaray Teknik Direktörü Fatih Terim, milli futbolcu Hasan Şaş ve tekstilci Hasan Arat'ın sayesinde Adana'nın isminin öne çıktığını söyledi. 
   "Adana'da artık siyasetçi yetişmiyor" diye söze başlayan İhsan Ersoy, bunu ispatlamak için çevresindekilere siyasi partilerin il başkanlarının kim olduğunu soruyor ve pek çoğundan net bir cevap alamıyor. Ersoy, siyasetçi yetişmemesinin nedenini de Adana halkının dürüstlüğüne bağlıyor. 
   
   Her şey var ama ruh yok    MEHMET DEMİRKOL 

   40'ını aşmış beş delikanlı oturuyor yanıma. ÇEAŞ'tan sebep belirtilmeden atılmışlar. Onlar Cem Uzan'a yumurta atanlar. "Bize basın İmarzede dedi ama değiliz" diyorlar. Dertlerini anlatmak ve haklarını yeniden kazanmak istiyorlar. Utana sıkıla "Spor yazacağım bu konuda söyleyecekleriniz var mı " diyorum. Söyledikleri yine ÇEAŞ'la ilgili. Onlara göre Uzanlar Adanaspor'un ruhunu almış. Takımda Adanalı kalmamış, bir burjuva takımı olmuş. Takımın göğsüne ÇEAŞ reklamı alınmış. "Enerji üreticisinin reklama ne ihtiyacı var " diye soruyor Abdullah Karagülle. "Bu reklamın bedeli olarak 3 milyon dolar gösterdiler. Para bir ceplerinden çıkıp diğerine girdi. Üstüne reklam gideri olarak gösterdiler. Sonra da çekip gittiler. Geriye ruhsuzluk ve sıkıntı bıraktılar." 
   Şimdi Adana'da bir belirsizlik hali var. Belirsizlik halinin yarattığı kötü psikolojinin altını, Milliyet Adana'dan tecrübeli gazeteci Nihat Geven de ısrarla çiziyor. Oyuncular, taraftarlar ne olacağını bilemiyor. 
   Türk futboluna yıllarını veren, bugün ise TFF Adana Bölge Antrenörlüğü görevini yürüten Ali Hoşfikirer yaşanan sıkıntılarda Adanalılık duygusunun yok olmasının önemli payı olduğunu söylüyor. Hoşfikirer, "Spora Demirspor'la politika, Adana'yla da ticaret girince işler daha da bozuldu" diyor. Bir Demirspor taraftarı olan Taylan Doğrusoy da takımın artık Belediye Başkanı Aytaç Durak'ın inisiyatifinde olduğunu, o olmadan kulüp kapısına kilit vurulacağını belirtiyor. Ona tapmalı mı, sisteme isyan mı etmeli 
   
   BUGÜN 
   Niğde - Defterdarlık önü - Saat 13.00 
   YARIN 
   Karaman - Eski Garaj Meydanı - Saat 13.00 
   
   Bugün başlayan Niğde, Karaman, Aksaray, Kırşehir, Kırıkkale etabında yazarlarımız Fikret Bila, Güngör Uras, Ece Temelkuran, Serin Duruş'tan Hüseyin Özcan ile fotomuhabirimiz Yurttaş Tümer Milliyet okurlarıyla buluşacak. 
   
   
</TEXT>
</DOC>
