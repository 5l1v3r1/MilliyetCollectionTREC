<DOC>
<DOCNO> 178775 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/28/son/sontur18.html </URL>
<DATE> 2003/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Belediye başkanı, çarptığı çocuk ölünce kaçtı ve yakalandı 
</HEADLINE>
<TEXT>

     Kahramanmaraş'ın Afşin İlçesi'ne bağlı Dağlıca Beldesi Belediye Başkanı Mehmet Yıldırım, otomobiliyle çarptığı çocuğun öldüğünü görünce firar etti. 
     Dağlıca Belediye Başkanı Mehmet Yıldırım 49 , 46 D 1212 plakalı özel otomobiliyle, Melikgazi İlçesi'ne bağlı Eskişehir Gecekondu Önleme Bölgesi'ndeki Osmanlı Mahallesi Arar Sokak'ta, yolun karşısına geçmek isteyen Bayram Polat'a 5 çocuğa çarptı. 
     Kazadan sonra Mehmet Yıldırım, ağır yaralanan Bayram Polat'ı otomobilinin arka koltuğuna yatırarak hastaneye götürmek istedi. Kayseri Devlet Hastanesi Acil Servis önüne gelen Mehmet Yıldırım, Polat'ın öldüğünü fark edince paniğe kapılarak firar etti. 
     Olayın ardından Devlet Hastanesi önüne gelen Polat ailesi, çocuklarını Yıldırım'ın otomobilinde ölü buldular. 
     Yetkililer, olaydan sonra kaçan Dağlıca Belediye Başkanı Mehmet Yıldırım'ın arandığını kaydetti. 
     
     YAKALANDI... 

     Otomobiliyle çarptığı çocuğun öldüğünü görünce kaçan Dağlıca Beldesi Belediye Başkanı Mehmet Yıldırım, jandarma ekiplerince yakalandı. 
     Güvenlik güçlerince aranan Dağlıca Belediye Başkanı Mehmet Yıldırım, Melikgazi İlçe Jandarma ekiplerince yakalandı. 
     Yıldırım'ın verdiği ilk ifadede, ölümüne neden olduğu Bayram Polat'ın yakınlarının kendisini linç etmesinden korktuğu için çocuğu hastane önünde ölü halde otomobilde bırakıp kaçtığını söylediği öğrenildi. 
     
</TEXT>
</DOC>
