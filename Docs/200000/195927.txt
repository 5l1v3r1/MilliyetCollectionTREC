<DOC>
<DOCNO> 195927 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/16/son/sonspo14.html </URL>
<DATE> 2003/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Çobanoğlu Veissiere bana "kapa çeneni" dedi 
</HEADLINE>
<TEXT>

     A Milli Futbol Takımı Menajeri Can Çobanoğlu, Letonya maçının hakemi Fransız Gilles Veissiere'nin, karşılaşma öncesi soyunma odasında kendisine ''kapa çeneni'' dediğini söyledi. 
     Hakemin karşılaşma öncesinde kendisiyle çok samimi bir biçimde sohbet ettiğini, hatta espriler yaptıklarını anlatan Can Çobanoğlu, şöyle devam etti 
     ''Ancak düdük çalıp 2 takımı da soyunma odasından sahaya davet ettiği andan itibaren çok sert bir görünüme büründü. Oyuncularımıza bağırıp çağırdı. Daha önce 4. hakemin onayladığı kramponları değiştirtti. Letonyalılar'ın da aynı kramponları giydiğini anlatmak istemem üzerine de bana İngilizce shut up diye bağırdı. Hakemin birdenbire değişen tavırlarına anlam veremedim.'' Çobanoğlu, hakemin maçtan sonra dahi agresif tavırlarını sürdürdüğünü ve kendisine elini uzatan kaleci Rüştü'den kaçarak, kırmızı kart göstermeye yeltendiğini dile getirdi. 
     
</TEXT>
</DOC>
