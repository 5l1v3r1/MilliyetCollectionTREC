<DOC>
<DOCNO> 155714 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/10/ekonomi/eko02.html </URL>
<DATE> 2003/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Sıcak para yeniden Türkiye’de 
</HEADLINE>
<TEXT>

Dövizin getirisinin yıl sonuna kadar, TL entsrümanların altında kalacağına inanan bankaların yeniden açık pozisyona yöneldikleri görülüyor. Bononun bir kısmını açık pozisyonla taşımak k rlı 
     SONGÜL HATISARU 

     Kurda yı lsonuna kadar beklenen düşük artış hızı nedeniyle son bir aydan bu yana bankaların yurtdışından döviz borçlanıp, bonoda pozisyon taşımaya başladıkları görülüyor. 
     Kurun düşük kalması beklendiğinden yurtdışından döviz borçlanan bankaların, bozdurdukları dövizle Hazine bonosu pozisyonu aldıkları belirtiliyor. Kurdaki aşağı yönlü trend de açık pozisyona davetiye çıkarıyor. Bono portföyünün bir kısmının bu yöntemle taşınması ve Türk Lirası enstrümanların yüksek reel getiri nedeniyle yurtdışında da talep görmesi sıcak para akışını hızlandırdı. 
     
     Yabancılar Merkez’e yatırdı 
     Hazine bono ve tahvil portföylerinin döviz açık pozisyonu taşıyarak fonlanması kurlar üzerinde de aşağı yönlü baskı yaratıyor. Bankalar resmi sınırlar içinde kaldığı sürece açık pozisyon sistem açısından bir risk oluşturmuyor. 
     Yabancı yatırımcıların da yıl sonuna kadar kurda beklenen sınırlı artış nedeniyle açık pozisyona yöneldikleri gözleniyor. Ancak yabancılar bononun riskini taşıma yerine, Merkez Bankası’na borç vermeyi tercih ediyor. 
     Yabancıların, Merkez Bankası şu anda gecelik yüzde 41 faizle piyasadan borçlanma gerçekleştirdiğinden hem yüksek reel getirili hemde güvenli bir yatırım yapmayı seçtikleri ifade ediliyor. 
     

</TEXT>
</DOC>
