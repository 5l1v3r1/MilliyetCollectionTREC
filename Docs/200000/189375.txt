<DOC>
<DOCNO> 189375 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/17/son/sontur23.html </URL>
<DATE> 2003/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzan'ın Şampiyonlar Ligi maçları konuşmalarına tedbir... 
</HEADLINE>
<TEXT>

     GP Genel Başkanı Cem Uzan'ın, Star TV'de Şampiyonlar Ligi maçları öncesi ve devre arasında yaptığı konuşmalara ihtiyati tedbir konuldu. 
     Edinilen bilgiye göre, Başbakan Recep Tayyip Erdoğan'ın avukatı Fatih Şahin, Cem Uzan'ın Star TV'de Şampiyonlar Ligi maçları başlamadan az evvel ve maçın devre arasında yayınlanan konuşmalarının ihtiyati tedbir yoluyla önlemesi için Ankara 22. Asliye Hukuk Mahkemesi'ne başvurdu. 
     Mahkeme, Uzan'ın konuşmalarının ihtiyati tedbir yoluyla önlenmesine karar verdi. Bunun üzerine, Uzan'ın avukatları karara itiraz etti. 
     İtirazı görüşen Ankara 19. Asliye Hukuk Mahkemesi de tedbirin devamına karar verdi. 

     
</TEXT>
</DOC>
