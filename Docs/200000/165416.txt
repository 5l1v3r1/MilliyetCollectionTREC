<DOC>
<DOCNO> 165416 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/25/son/sonspo19.html </URL>
<DATE> 2003/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Ahmed Hassan yarın Beşiktaş'a imza atıyor... 
</HEADLINE>
<TEXT>

     Birinci Süper Lig'de transferin hızlı takımı Beşiktaş, daha önce prensip anlaşmasına vardığı Mısırlı futbolcu Ahmed Hassan ile yarın resmi sözleşme imzalayacak. 
     Beşiktaş Futbol Yatırımları Sanayi ve Ticaret A.Ş.'den yapılan açıklamada, Ahmed Hassan'ın yarın saat 17.00'de Akaretler'deki kulüp binasında resmi sözleşmeye imza atacağı bildirildi. 
     
     EMİN ÖNAL AÇIKLAMASI 
     Beşiktaş Kulübü Yönetim Kurulu Üyesi Emin Önal ile ilgili son günlerde çıkan haberler üzerine, siyah-beyazlı kulübün yönetim kurulu bir açıklama yaptı. 
     Açıklamada, resmi olmayan bazı internet sitelerinde Emin Önal ile ilgili asılsız bazı haberlerin yer aldığı belirtilerek, ''Kendisi gerek futbol, gerek transfer komitesinde büyük özveriyle çalışmalarını sürdürmektedir. Yönetim kurulumuz içindeki birlik ve beraberlik konusunda, bu tür spekülatif ve olumsuz haberlere rağbet edilmemesini arzu etmekteyiz'' denildi. 
     
</TEXT>
</DOC>
