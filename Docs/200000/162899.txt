<DOC>
<DOCNO> 162899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/13/son/sondun12.html </URL>
<DATE> 2003/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Indiana Jones'tan Ally McBeal'a aşk itirafı.. 
</HEADLINE>
<TEXT>

     Indiana Jones filmleriyle sinema izleyicilerinin beğenisini kazanan Harrison Ford, ''Ally McBeal'' dizisiyle tanınan Calista Flockhart'a aşık olduğunu itiraf etti. 
     People dergisinin son sayısına konuşan Ford, ''Aşığım'' dedi. Romantik aşkın heyecanlandırıcı olduğunu belirten Ford, aşkın yaşamın her safhasında mümkün olabileceğini söyledi. 
     Ford, Flockhart'a aşık olduğu zaman şaşırmadığını ve çok mutlu olduğunu anlattı. 
     Flockhart da, kendisinin 38, Ford'un 60 yaşında olmasıyla ilgili soruya, aradaki yaş farkından korkmadığını ve yaş faktörünün ilişkilerinde önemli olmadığını söyledi. 
     Calista Flockhart, bu yıl başlarında 2 yaşındaki evlatlık oğlu Liam ile birlikte Ford'un Los Angeles'taki evine taşınmıştı. Çift, ilk kez geçen yıl Ocak ayında Altın Küre törenine birlikte katılmış, ancak Ford, ilişkileri için ''Yorum yok'' cevabını verip durmuştu. 
     
</TEXT>
</DOC>
