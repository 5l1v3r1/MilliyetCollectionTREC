<DOC>
<DOCNO> 153657 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/01/spor/spo04.html </URL>
<DATE> 2003/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
KRİZ OLMAZ 
</HEADLINE>
<TEXT>

Başkan Özkan Sümer, iç transferde sorun yaşamayacaklarını söyledi, "Tek rahatsız edici durum Aurelio meselesi" dedi 
     'Aceleci değiliz' 
     İÇ transferde futbolcularla masaya oturmadığı için eleştirilen Trabzonspor Başkanı Özkan Sümer, sessizliğini bozdu. Bordo - Mavili kulübün kriz yaşamayacağını açıklayan Sümer, "Transfer bizim işimiz. İç transferde bizi zora sokacak bir şey yok. Bir Aurelio sorunu var. Onun haricinde rahatsız edecek bir sıkıntı yaşamayız. Doğru zamanda imzalar atılır" diye konuştu. 
     
     Yönetim bekliyor 
     BORDO-Mavili kulüpte merakla beklenen Türkiye Kupası primi ve Samet Aybaba'nın durumu, Galatasaray maçından sonra netlik kazanacak. Özkan Sümer yönetiminde önceki gün 3.5 saatlik bir toplantı yapan yöneticiler, Galatasaray sınavının sonuna kadar gündemdeki konuları dondurma kararı aldı. Galatasaray maçından çıkacak sonuca göre takıma verilecek olan prim belirlenecek. 
     
     Aybaba iddialı 
     TRABZONSPOR Teknik Direktörü Samet Aybaba, Galatasaray maçında üst düzey bir performans sergilemeyi hedeflediklerini söyledi. Aybaba, "Ligde 4.'lük hedefi olan bir takımız. Önümüzde 5 maç var ve bu maçların hepsi bizim için aynı değerde. Rakip kim olursa olsun, neye oynarsa oynasın biz kendi işimize bakarız. Kazanmak için elimizden geleni yapacağız" diye konuştu. 
     


SPOR 

























</TEXT>
</DOC>
