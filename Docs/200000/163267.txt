<DOC>
<DOCNO> 163267 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/15/spor/spo03.html </URL>
<DATE> 2003/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Canaydın'dan müjde 
</HEADLINE>
<TEXT>

Galatasaray Başkanı, en kısa zamanda sürpriz bir ismi renklerine bağlayacaklarını söyledi, "Bizim reklama ihtiyacımız yok. Yapanları da görüyoruz zaten" diye konuştu 
     'Biraz sabredin' 
     GALATASARAY Başkanı Özhan Canaydın taraftarlarına umut verdi. Canaydın, Hamburg'daki Galatasaray Derneği'nin balosuna giderken yaptığı açıklamada Sarı - Kırmızılı camianın biraz daha sabretmesini istedi, "Transferde sürpriz isim alacağız" dedi. Özhan Canaydın ayrıca transfer için reklama ihtiyaçları olmadığını da söyledi, "Reklam yapanları görüyoruz" ifadesini kullandı. 
     
     Hasan'ı övdü 
     CANAYDIN, taraftarların üzülmemesini de isterken teknik heyetin yoğun bir şekilde çalışmalarını sürdürdüğünü kaydetti. Hasan Şaş'ın boş mukaveleye imza atarak iyi bir Galatasaraylı olduğunu gösterdiğini belirten Özhan Canaydın, "Hasan Şaş herkese örnek olmalı" diye konuştu. Canaydın, Ümit Davala'nın Inter ile anlaşamaması halinde Galatasaray'da forma giyeceğini de hatırlattı. 
     
     İmza töreni yok 
     İKİNCİ Başkan Ali Dürüst ise Suat Kaya'nın jubile yapacağını belirtirken iç transferde görüşecekleri futbolcu kalmadığını söyledi. Dürüst, Ömer ve Orhan Ak gibi oyuncularla basın önünde özel bir imza töreni yapmayacaklarını vurguladı. Galatasaray 2. Başkanı, medyada çıkan isimler konusunda yorum yapmadı ve "Fazla yabancı alamayız. Elimizde sözleşmeli oyuncular var" dedi. 
     
Kallon'da rakip çıktı      FATİH Terim'in isteği üzerine transfer edilmesi için girişimlere başlanan Inter'in Sierra Leoneli santrforu Mohammed Kallon'a bu sezon İtalya'da Seri A'ya yükselen Sampdoria'nın talip olduğu öğrenildi. Interli yetkililere başvuran Seri A'nın yeni ekibinin, Galatasaray'la aynı yolu izleyerek bu futbolcuyu kiralık olarak kadrosuna katmak istediği ifade edildi. 16 yaşından bu yana Kallon'u kadrosunda bulunduran ve geride kalan sekiz sezonda bu oyuncuyu altı farklı kulübe kiralayan Inter'in kararı bekleniyor. 
     
Repka ısrarı      CİM - BOM, yabancı oyuncu çalışmalarını sürdürürken, en ağırlıklı oyuncu olarak Repka ön plana çıktı. Fiorentina'dan Terim'in öğrencisi olan Çek oyuncunun transferi önümüzdeki günlerde netlik kazanacak. Lukunku'nun takımda kalması kesinleşti. Abel Xaiver'in durumu ise belirsizliğini koruyor. Bu arada anlaşma sağlanan Sakaryasporlu Mahmut Hanefi'nin yarın imza atacağı öğrenildi. 
     

</TEXT>
</DOC>
