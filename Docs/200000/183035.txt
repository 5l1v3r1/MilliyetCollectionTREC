<DOC>
<DOCNO> 183035 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/18/guncel/gun90.html </URL>
<DATE> 2003/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 

   
   Bir şey yapmalı...    Gülben Ergen'e verilen destek, inanılmaz boyutlara ulaştı. Kaç zamandır birbirleriyle "düşman kardeş" olan Hülya Avşar, Ebru Gündeş ve Gülben Ergen, en kısa sürede el ele dolaşmaya başlayacaklar gibi görünüyor. Savaş Ay ve Esra Ceyhan bu kurtarma operasyonunda hafiften el ele verdi bile... Her ne kadar 'sakallı tavernacı' "Ya kardeşim zevk benim değil mi Şantaj mı yapmışım, para mı istemişim Oldu bir hata " dese de, tüm kin ve nefret oklarını üzerine çekerek delik deşik oldu. Önce "bu destek olayı biraz abartılmadı mı Süreyya'nın başına gelen olayda neredeydi bunlar " diye düşündük Sonra her nedense birden çark ettik ve bu kadar desteğin de yetmeyeceği kararına vardık. Evet yetmez, mutlaka 
   Tıpkı Çağla Şıkel vakasındaki tost makinesi gibi kaseti çeken video kamera televole tarafından bulunup, "İşte kamera bu " diye gösterilmeli ve halk tarafından lanetlenmeli... 
   Video kameralara, aynı silahlarda olduğu gibi "ruhsat" çıkarma zorunluluğu getirilmeli, ruhsatsız gezenin kamerasına anında el koyulmalı... 
   Gülben Ergen'in başına gelen bu olayın, asırlar boyu unutulmaması için "mağdur kadın" heykeli dikilmeli... 
   "Sakallı Tavernacı"nın sakalları tek tek cımbızla yolunarak, böyle bir şey yapmaya niyetlenenlerin gözü korkutulmalı... 
   Haa, bir de öneri Gülben Ergen'in yaptığı basın toplantısına baktık da, organizasyon zayıf geldi bize. Beyaz gömlek tamamdı, ama gömleğin arkasına hortumla su sıkılmamıştı, döner-pilav dağıtılmadı ve toplantı öncesi konser verilmedi. Bunlar hep eksikler. Bunlar da olsaydı, şimdi belki de bakan olmuştu. Yazık, hep yanlış yönlendirme işte... 
   
   Nevada Araştırmaları .. No 9    SerinDuruş ve ShockHaberciler tarafından gönderilenler... 
   Nevada'da yapılan bir araştırmaya göre Umumi tuvaletlerde pisuara işeyen erkeklerin 90'ı tuvaletten ellerini yıkamadan çıkıyor, klozete işeyen erkeklerin 76.34'u kendini yeterince erkek hissetmiyor, pisuara işeyen erkeklerin 94'ü bunun kadınlarda olmayan bir meziyet olduğunu düşünüyor... Yine Nevada'da yapılan bir araştırmaya göre "İnsanların güvenini kaybetmektense para kaybetmeyi tercih ederim" diyen insanların 25.4'ünün kaybedecek hiçbir şeyi olmadığı, 5'inin çok zengin olduğu, geri kalanının da yalancı olduğu ortaya çıkmış... Hatta Nevada'da yapılan bir araştırmaya göre Deneklerin 98'i cep telefonu ile birini çaldırmaktan hoşlanmadığını belirtiyor. Bu oran telefonu çaldırılınca cevap verenlerle eşit bulundu. Kızların 66,6 kadarı "manyetik alanı beynime fazladan dayamama sebep oluyor" dese de sürekli aranmak istiyor, 89,5'i beş dakikada bir çantasını kontrol ediyor. Erkeklerin cep telefonlarına olan bağlılıkları ise var olan rakamsal sistemle henüz çözümlenemiyor... Ayrıca Nevada'da yapılan bir araştırmaya göre Flash, Olay, Stv gibi kanalları izlerken, o kanalı bir tek kendisinin izlediğini düşünenlerin oranı 12'yken, "olsun ne de olsa reyting hesaplanırken 4 kişi izliyor sayarlar" diye düşünenlerin oranı 20 imiş. Geriye kalan bölümden 38'lik kısım, "ulan herhalde adam kendi kanalını takip ediyordur" şeklinde düşünüyormuş. Bu kanalları izlerken şuursuz olduğunu beyan edenlerin oranı ise 30... Üstelik Nevada'da yapılan bir araştırmaya göre Bekaretini kaza sonucu veya pislik eski erkek arkadaşı yüzünden kaybeden kızların 91.6'sı yalan, 1.2'si doğruyu söylüyor... Yine aynı araştırmanın sonuçlarına göre Türk kızları evlendikleri erkeklere 86 oranında ikinci, 11 oranında üçüncü, 2 oranında dördüncü beraber oldukları erkek olduklarını söylüyor. Gerçek rakamların tahmin edilenden daha da kötü olabileceği konuşuluyor... 
   Not Siz de "Nevada'da yapılan araştırma ve sonucunu" gönderin, birlikte bilgilenelim .. 
   
   Bekarlık sultanlıktır... 
   Hasan el Bolkiah Brunei Sultanı 
   
   Memleketlerim 
   "Ben bütün memleketleri severim, gerçekten Türkiye'deki bütün memleketleri severim..." 
</TEXT>
</DOC>
