<DOC>
<DOCNO> 169745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/16/son/sondun15.html </URL>
<DATE> 2003/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'taki ABD askerlerinin tepkisi artıyor.. 
</HEADLINE>
<TEXT>

     Amerikan basını, Irak'taki Amerikan askerlerinin, uzun süren işgal hazırlıkları ve işgalden sonra bu ülkede güvenliğin hala sağlanaması nedeniyle giderek daha fazla tepki duyduklarını yazdı. 
     Amerikan askerlerinin tepkilerine yer veren ABCNews, ülkelerine dönüşleri sürekli ertelenen askerlerin güvenlerini yitirdiklerini, Bağdat'ta daha çok kalacaklarına işaret eden açıklamalar dolayı Irak'taki birliklerin kaderini belirleyen Amerikalı yetkililere kızgın olduklarını belirtti. 
     ABCNews'un internet sitesinde yer alan habere göre, Irak'taki 2. Muharebe Takım Karargahı'nda görevli bir çavuş, Amerikan yönetiminin kararlarına duyduğu tepkiyi, ''Benim de en çok arananlar listem var. Benim iskambil kağıtlarımda asları, ABD'nin atadığı sivil yönetici Paul Bremer, ABD Savunma Bakanı Donald Rumsfeld, ABD Başkanı George Bush ve ABD Savunma Bakan Yardımcısı Paul Wolfowitz oluşturuyor'' şeklinde dile getirdi. 
     Haberde, Irak'taki Amerikan birliklerinin geleceğinin belirleyecek kare asın, 3. Piyade Tümeni'nin 4 bin kişilik 2. Tugayı'nın bulunduğu 2. Muhabere Takım Karargahı'nda pek popüler olmadıkları kaydedildi. 
     Askerlerin, Eylül ayında Kuveyt'te konuşlandıklarını ve savaş sırasında Bağdat'a giren ilk birliklerde yer aldıklarını hatırlatan ABCNews, bu askerlere, önce Mayıs, daha sonra da Temmuz ayında evlerine dönebileceklerinin söylendiğini belirtti. Donald Rumsfeld'in, Amerikan birliklerinin bu ülkede bir süre daha kalacağına işaret eden açıklaması ise karargah içindeki rahatsızlığın dile getirilmesine sebep oldu. 
     Bir gazetecinin, ''Eğer Rumsfeld burada olsaydı, kendisine ne söylerdiniz '' sorusunu cevaplayan askerlerden biri ''Eğer Rumsfeld burada olsaydı, niye hala burada olduğumuzu sorardım'' derken, tepkisini sert sözlerle dile getiren bir başkası, ''İstifasını isterdim'' dedi. 
     
</TEXT>
</DOC>
