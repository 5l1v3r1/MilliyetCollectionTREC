<DOC>
<DOCNO> 150366 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/17/yasam/ayas.html </URL>
<DATE> 2003/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İki sevgiliye üç gün tecavüz işkencesi 
</HEADLINE>
<TEXT>

Eski sabıkalı, evinde uyuşturucu vererek tecavüz ettiği iki sevgilinin yakınları tarafından hastanelik edildi... 
     ORHAN UZUN Kocaeli DHA 

     Kocaeli'nde 15 gün önce cezaevinden çıkan sabıkalı bir kişi, evinde uyuşturucu vererek üç gün boyunca tecavüz ettiği iki sevgilinin yakınları tarafından hastanelik edilinceye kadar dövüldü. Karabaş Mahallesi'nde oturan, 20'den fazla hırsızlık ve bir kez fiili livatadan sabıkalı Osman Döken 40 , evi kendisine yakın olan C.Ç. 20 ve sevgilisi S.Ş'yle 20 samimiyet kurduktan sonra evine davet etti. Döken gençlere, uyuşturucu hap kattığı meyva suyu ikram etti. Gençler kendisinden geçince hem erkeğe, hem kıza tecavüz eden Döken, bunu üç gün sürdürdü. 
     
     Eve baskın yapıldı... 
     Çocuklarından haber alamayan aileler de, son olarak Döken'le konuşurken görüldüklerini belirleyerek, şüphelinin evine baskın yaptı. Yakınları, Ç. ve Ş'yi yarı çıplak ve aşırı dozdaki uyuşturucunun etkisiyle kendilerinden geçmiş halde buldu. Kızgın grup, kendilerine bıçak çeken Döken'i hastanelik edinceye kadar dövdükten sonra polis çağırdı.Yediği dayak sonucu Devlet Hastanesi'nde tedavi altına alınan Döken adliyeye sevkedilirken, iki genç, aşırı dozda uyuşturucu nedeniyle akşama kadar ifade veremedi. 
     


YAŞAM 

























</TEXT>
</DOC>
