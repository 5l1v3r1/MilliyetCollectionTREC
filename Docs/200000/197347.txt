<DOC>
<DOCNO> 197347 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/23/guncel/gun10.html </URL>
<DATE> 2003/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
4 PKK'lı yakalandı... 
</HEADLINE>
<TEXT>
   Bayramda bombalı eylem yapacaklardı 
      MEHMET EZER Hatay DHA 
   
   Hatay Dörtyol'da güvenlik güçleriyle çatışmaya giren ve 2'si öldürülen, 4'ü yakalanan PKK KADEK'li teröristlerin Ramazan Bayramı'nda Antalya ve Antakya'da bombalı eylem planladıkları belirlendi. 
   Konuyla ilgili açıklama yapan Vali Abdülkadir Sarı, 12 Kasım'da yapılan operasyonda Erzin - Dörtyol arasındaki otobanda, Gaziantep'ten getirildiği tespit edilen yiyecek, giyecek, haberleşme ve patlayıcı maddeleri teslim almaya gelen 2 teröristin yakalandığını kaydetti. 
   
   İki terörist öldürüldü 
   Sarı, 19 Kasım'da ise Dörtyol ilçesi Kuzuculu beldesi Deliçay yatağı mevkiinde otomobille getirilen malzemelerin örgütün kırsaldaki militanlarına verileceği ihbarı üzerine yapılan operasyonda da "Mirhas Muhammet" kod adlı Mehmet Kaçar ile "Agit" kod adlı iki teröristin öldürüldüğünü, Necmettin Ayhan, Ayhan Bozkaya, Ömer Demir ve Yahya Ayhan adlı teröristlerin yakalandığını söyledi. 
   Bozkaya ile Kaçar'ın üzerindeki silahların 15 Ekim'de Adana Kürkçüler Cezaevi jandarma servis minibüsünün taranarak 1 erin şehit edilmesi, 1 uzman çavuş ve 1 erin de yaralanması olayında kullanıldığı belirlendi. 
   
   
   
</TEXT>
</DOC>
