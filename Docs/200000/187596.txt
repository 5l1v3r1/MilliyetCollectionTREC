<DOC>
<DOCNO> 187596 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/09/son/sontur09.html </URL>
<DATE> 2003/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da fırtınanın hızı saatte 70 kilometreye kadar çıktı 
</HEADLINE>
<TEXT>

     İstanbul'da hayatı olumsuz etkileyen şiddetli rüzgarın hızının, zaman zaman saatte 70 kilometreye ulaştığı bildirildi. 
     İstanbul'da gece yarısı başlayan ve sabah saatlerine kadar etkili olan şiddetli rüzgarın ortalama hızı saatte 40 kilometre olarak saptandı. 
     Etkisini kaybeden şiddetli rüzgarın hızı ise zaman zaman 70 kilometreyi buldu. 
     İstanbul'u etkileyen sağanak yağışın bugün aralıklı olarak devam edeceği, yarın ise Marmara Bölgesi'nin doğusuna kayacağı belirtildi. 
     Kentte hafta sonunda yağış beklenmediği, ancak hava sıcaklığının 5-6 derece düşeceği kaydedildi. 
     Bu arada, kötü hava koşulları nedeniyle bazı seferleri yapılamayan, bazıları da gecikmeli gerçekleştirilen Türkiye Denizcilik İşletmeleri'ne TDİ bağlı Şehir Hatları İşletmesi'nin vapur seferleri, rüzgar ve sağanak yağışın etkisini kaybetmesi sonucu normale döndü. 
     
</TEXT>
</DOC>
