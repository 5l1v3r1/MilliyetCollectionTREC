<DOC>
<DOCNO> 163860 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/18/yazar/guclu.html </URL>
<DATE> 2003/06/18/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
YÖK'e ne oldu 
</HEADLINE>
<TEXT>

     Bakan Çelik, akademik çevreleri ürkütmeden bunu başarabilir mi Çok zor. Önce üniversitelerin güvenini kazanması gerekiyor. Oysa tam tersini yapıyorlar. İpleri germenin kendilerine bir faydası olamayacağını h l anlayamadılar. 
     Memur maaşlarına zammın konuşulduğu şu günlerde, üniversitelerin asıl yükünü çeken kadrolara, vaat edilen zammın yapılması, kontağın sağlanmasında bir ilk adım olabilir. Hatırlanacağı gibi Ecevit hükümeti döneminde profesörlere ve doçentlerin bir bölümüne zam yapılmış diğerlerine ise daha sonra sözü verilmişti. Ama nedense bu daha sonra bir türlü gelmiyor. 
     YÖK ile ilgili bir başka duyum ise yaz tatilinde üniversiteler kapalı iken yani öğrenci ve öğretim üyeleri çok uzaklardayken bir oldu bitti ile YÖK yasasının birçok maddesinin değiştirilmesi. Olur mu olur. Ama sancısız doğum bekleyenler yanılır. Olası bir fiyasko Bakan Çelik'in de sonu olur. Hatta şimdiden yeni bakan ismi telaffuz edenler bile var. 
     
AB'nin en gerisindeyiz      Türkiye'de eğitime gönül verenlerin artık ellerini çabuk tutmaları gerekiyor. Yoksa AB falan hayal olur. Şu andaki tabloya göre Türkiye'yi varoşlar ve kırsal yönetiyor. Yani ilköğretimden bile mezun olmayanların seçtikleri. Eğer AB'ye girersek yine onların seçtikleri sadece bizi yönetmekle kalmayacak, AB'ye de yön verecek. Çünkü AB Parlamentosu'nda en büyük gruplardan birini bizimkiler oluşturacak. 
     Avrupalıların olaya bakış açısı bu. Onlara göre Türkiye eğitimde böylesine içler acısı durumdayken AB'ye biraz zor girer. Açıkçası giremez. Ama nedense biz bu tabloyu bir türlü görmek istemiyoruz. 
     İşte AB'nin eğitime yönelik temel istatistiklerden birkaçı 
     18 yaşındakilerin eğitime katılım oranı Belçika yüzde 85, Danimarka 80, Almanya 82, Finlandiya 88, İsveç 94, Polanya 80, Slovenya 81, Litvanya 84, Bulgaristan 47, Romanya 57, Norveç 86 ve Türkiye yüzde 16. Daha da çarpıcı olanı 18 yaş kuşağında onlarda kız öğrenci oranı erkeklerden çok daha fazla iken bizde çok gerilerde bulunması... 
     Türkiye'de eğitim sorununu çözmeden bir yerlere varılamayacağını anlamak için daha ne kadar beklememiz gerekiyor .. 
     
Eğitim Gönüllüleri      Tatille birlikte 18.5 milyon öğrenci sokaklarda. Hem de aylarca. Dünyanın hiçbir yerinde böylesine uzun yaz tatili yok. Öğrenci bildiğini unutuyor. Okuldan kopuyor. İşte bu yüzden okul dışı saatler yani öğrencinin okulda bulunmadığı saatler de en az okula gittiği günler kadar önem taşıyor. Türkiye Eğitim Gönüllüleri Vakfı TEGV işte bu boşluğu dolduran vakıflardan birisi. Türkiye'nin dört bir yanındaki eğitim birimlerine bir yenisi ekleniyor. İzmir Belediyesi yaptı. Bugün açılıştan sonra Başkan Ahmet Piriştina, TEGV Başkanı Cengiz Solakoğlu, jübilesinin tüm gelirini TEGV'e bağışlayan Mehmet Özdilek Şifo ve ODTÜ eski Rektörü TEGV Yönetim Kurulu üyesi Süha Sevük Kanal D'de Genç Bakış'ta GB konuğumuz olacak. Eğitimi ve yaz tatilinin nasıl değerlendirilmesi gerektiğini konuşacağız. GB nihayet öne çekildi. Artık 23.40'ta yayına gireceğiz. 
     
     

</TEXT>
</DOC>
