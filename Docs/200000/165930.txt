<DOC>
<DOCNO> 165930 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/27/son/sontur39.html </URL>
<DATE> 2003/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Hırsızın böylesi.. Çaldığı cep telefonunu sahibine satmaya kalktı 
</HEADLINE>
<TEXT>

     Çanakkale'nin Gelibolu İlçesi'nde bir kişi, gece çaldığı cep telefonlarını ertesi sabah sahibine satmak isteyince yakalandı. 
     Çarşı Caddesi'nde cep telefonu satışı yapan Hasan Şenyürek'in evine, açık olan pencereden gece giren hırsız, 3 adet cep telefonunu çalarak kaçtı. 
     Çaldığı telefonları ertesi gün satarak paraya çevirmek isteyen hırsız, bilmeden evine girdiği Hasan Şenyürek'in dükkanına giderek pazarlık yapmaya başladı. 
     Telefonların evinden çalınanlar olduğunu fark eden Şenyürek, bir ara polisi arayarak yardım istedi. 
     İşyerine gelen polisler, askerlik görevini yaptığı belirlenen S.D'yi 20 yakaladı. 
     Mahkemeye çıkarılan S.D, tutuksuz yargılanmak üzere serbest bırakıldı. 
     
</TEXT>
</DOC>
