<DOC>
<DOCNO> 151099 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/20/magazin/amag.html </URL>
<DATE> 2003/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
H l evliyim aşkımı söylemem 
</HEADLINE>
<TEXT>

Asuman ile evde buluşmalarını engellemek için Stelyo'da kalan Mehmet Ali Erbil, artık Tuğba Coşkun'la birlikte. Ancak mazereti nedeniyle itiraf etmiyor 
     ALİ EYÜBOĞLU 

     Mehmet Ali Erbil, geçirdiği dört krizden sonra stresten uzak durma kararı aldı. 'Kaçış sendromu'nun bir başka hastalığı olan 'kumar tutkusu'nu azalttığını söyleyen Erbil, "İki aydır kumar oynamıyorum. Stresli olan her şeyi hayatımdan çıkarmaya çalışıyorum" dedi. Roma'daki kriz sonrasında "Tamamlayamadan gitseydim, gözüm arkada kalırdı" dediği "Ömerçip" filmini bitirmenin keyfini yaşayan Erbil'le hastalığı, evliliği, yeni sevgilisi ve menajeri Stelyo Pipis'in evlenmesine karşı çıktığı aşkı Asuman Krause'yi konuştuk... 
     
"Kaçış sendromu"nun maddi ve manevi maliyeti ne oldu 
     15 ayda bana yüklü bir maliyeti oldu. Her ay fiyatı 5 bin euro olan bir serum alıyorum. Alternatif tıp için her ay Londra'ya gidiyorum. Londra'daki doktoruma ayda 10 bin dolara yakın gidiyor. Yoğun bakımlar, Türkiye, İtalya ve Amerika'daki klinik masraflarını da katarsak en az 300 bin doları geçmiştir. 
     
Birkaç defa gidip geldin. Ölüm korkusunu yendin mi 
     En iyi tarafı ölümcül değil. Bu bir virüs, bağışıklık sistemim çöktüğü zaman harekete geçiyor. Aşırı yorgunluk, stres ve grip gibi rahatsızlıklar tetikliyor onu. Geçirdiğim dört kriz, ölümcül gibi gözükse de Allahtan organlarımda bir hasar bırakmadı. Ölüm riski yüzde 20. Her kriz 3-4 günümü alıyor. Yoğun bakıma girdiğimde herkes gibi ben de ölümden korkuyorum. 
     
"Kaçış sendromu"nun seks hayatına bir etkisi var mı 
     Etkilemiyormuş, öyle diyorlar. 
     
Viagra kullanıyor musun 
     Bırak içmeyi daha elime bile almamışımdır. Allah muhtaç etmesin. Her gün B vitamini yüklemesi yapıyorum, viagradan daha etkili. 
     
Ebru Gündeş, salı başvurdu, çarşamba günü boşandı. Aylar önce boşanacağını açıkladın ama daha dava bile açılmadı 
     Bu konuda konuşmayacağım. Avukat "konuşma, konuştukça batırıyorsun" diyor. 
     
Sedef'e neden konuşma yasağı koydun 
     Yasak koymadım. Ama onda şöhret merakı yok. Bazıları gibi konuşabilir, pozlar verip yararlanabilirdi, yapmadı. 
     
Her hastalandığında iki eski eşin başucunda. Sedef'le ilişkini ileride hastaneye koşacakmış gibi noktalayabilecek misin 
     Eski eşlerimle en azından ortak çocuğumuz, 5-6 yıllık evliliğimiz vardı. Sedef ile 1 yıllık evliyiz, çocuğumuz da yok. Annesi, babası var. Hali vakti yerinde. Mağdur bir durumu yok. 
     
Olaya kıdem tazminatı gibi bakıyorsun. Beş yılı doldurmayan ve çocuk doğurmayana kıdem tazminatı yok mu 
     Onu mağdur etmem. Diğer eşlerimle de o insani ilişkilerimi hiç bozmadım. Bunda onların da payı var. Geldikleri yer, birikimleri, kültürleri belli. Bu sinyali almadığım kişiyle de biraz zor evlenirim. 
     
Evliliğinin bitmesine yaş farkının da etkisi oldu ama yeni sevgilin Tuğba Coşkun da Sedef gibi genç, 22 yaşında. 
     Sedef'le aramıza üçüncü şahıslar girmedi. Arkadaşlığımı hiçbir zaman ink r etmem ama Tuğba ile ilişkimiz sevgili boyutunda değil. Tuğba arkadaşım. 
     
Bu röportaj öncesi menajerin Stelyo Pipis ile konuştuğumuzda, "sevgili olduklarını itiraf edecek" dedi... 
     Tuğba mı itiraf edecek 
     
Hayır Mehmet Ali Erbil. 
     Tuğba sevgilim olsa bile, söyler miyim 
     
Neden 
     Resmi olarak h l evliyim. 
     
'Asuman Krause benden boykotlu'Üç kez evlilik yapmış biri olarak menajerin Stelyo Pipis'in Asuman Krause'yle evlenmesine niye karşı çıkıyorsun 
     Stelyo'nun evlenmesini istemiyorum. 
     
Başka biriyle evleniyor olsaydı yine karşı çıkar mıydın 
     Stelyo ne derecede saygı gösterir, ciddiye alır bilemem. Ama bu projeye karşı olmaya devam edeceğim. Asuman tarafımdan boykotludur. 
     
Neden 
     Asuman'ı en az 5 yıldır tanırım. Onunla Çarkıfelek'te çalıştık. Ama ben hastanedeyken bırak gelmeyi ne çiçek gönderdi, ne telefon açtı. O yüzden onunla çalışmak istemediğimi söyledim ekibe, onlar da saygı duydular ve Çarkıfelek'ten çıkartıldı. Bunu da ilk kez açıklıyorum. Stelyo'nun da böyle bir insanla evlenmesini istemiyorum. 
     
Nerede kalıyorsun 
     Stelyo'da kalıyorum. Asuman, Stelyo'ya gelmesin diye hep oradayım. Pera Palas Oteli'ne davet ettiler, oda verdiler. Süzerler ikinci ailem gibidir. Bana orada özel yemekler de yapıyorlar ama evdeki buluşmalarını engellemek için Stelyo'da kalmaya devam ediyorum. 
     


MAGAZİN 
















</TEXT>
</DOC>
