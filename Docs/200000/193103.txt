<DOC>
<DOCNO> 193103 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/03/son/sontur02.html </URL>
<DATE> 2003/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
20 milyon liralık su borcu yüzünden 2 kişi öldürüldü 
</HEADLINE>
<TEXT>

     Kayseri'nin Yeşilhisar ilçesinde su borcu yüzünden çıkan tartışmada, 2 kişi tabancayla vurularak öldürüldü. 
     AA muhabirinin aldığı bilgiye göre, Yeşilhisar ilçesine bağlı Kayadibi Köyünde muhtar Galip A, Mehmet Temelterek ile kardeşi Eyüp Temelterek'ten 20 milyon lira olan su borcunun ödenmesini istedi. 
     Su borcunu ödemek istemeyen Mehmet Temelterek 40 ve kardeşi Eyüp Temelterek 27 ile muhtarın akrabası olduğu belirtilen Cafer A. 45 arasında tartışma çıktı. Tartışmaya katılan Habip A. 19 , babasının dövülmek istemesine sinirlenip evden getirdiği iki adet ruhsatsız tabanca ile Mehmet Temelterek ile Eyüp Temelterek'e ateş etti. 
     Su borcu yüzünden çıkan tartışmada tabancayla vurulan Mehmet ve Eyüp Temelterek, olay yerinde hayatını kaybetti. Zanlı Habip A. ile olaya karışan 6 kişi gözaltına alındı. 
     Soruşturmanın sürdürüldüğü bildirildi. 
     
</TEXT>
</DOC>
