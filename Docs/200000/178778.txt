<DOC>
<DOCNO> 178778 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/28/son/sontur21.html </URL>
<DATE> 2003/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Otobüs durmadan inmeye kalkınca öldü... 
</HEADLINE>
<TEXT>

     Bolu'da hareket halindeki belediye otobüsünden inmeye çalışan kadın, başını kaldırıma çarparak öldü. 
     Bünyamin Erdoğan'ın kullandığı 14 EV 463 plakalı belediye otobüsü ile yolculuk eden Nezaket Bükeci 38 , otobüsten Vali Konağı'nın önünde inmek istedi. Otobüs şoför hareket halinde iken inmeye çalışan Bükeci, başını aldırıma çarptı. 
     112 Acil Yardım ekipleri başından ağır yaralanan Nezaket Bükeci'ye ilk müdahaleyi kaza yerinde yaptıktan sonra, yaralıyı ambulansla İzzet Baysal Devlet Hastanesine sevk ettiler. Bükeci, tüm çabalara rağmen kurtarılamadı. 
     Otobüs sürücüsü Erdoğan ise olayda kendisinin hatası olmadığını iddia ederek, ''Kadın uyarımı dinlemeyerek, otobüsten erken indi'' dedi. 
     Bolu Emniyet Müdürlüğü yetkilileri ise kazaya neden olan Belediye Otobüsü sürücüsünün 4 temmuz 2003 yılında, bir ölümlü kaza daha yaptığını hatırlatarak, ''O kazada ise belediye otobüsü sürücüsü, gurbetçilerin kullandığı bir otomobile çarparak, bir kadının ölümüne neden olmuştu'' dediler. 
     
     ŞOFÖR SERBEST... 

     Bolu'da Belediye otobüsünden düşerek ölen kadının bindiği otobüsün sürücüsü savcılık tarafından serbest bırakıldı. 
     Bolu'da bu sabah Belediye otobüsü durmadan inmeye çalışırken düşüp başını kaldırıma çarparak ölen Nezaket Bükeci'nin 38 ölümüne neden olduğu iddiası ile savcılığa sevk edilen Belediye otobüsünün sürücüsü Bünyamin Erdoğan, savcılık tarafından tutuksuz yargılanmak üzere serbest bırakıldı. 
     Bünyamin Erdoğan'ın kullandığı 14 EV 463 plakalı Belediye otobüsü ile yolculuk eden Nezaket Bükeci 38 , otobüsten Bolu Valilik Konağı önünde otobüs hareket halinde iken inmeye çalışmış ve bu esnada başını kaldırıma çarparak yaşamını yitirmişti. 
     
</TEXT>
</DOC>
