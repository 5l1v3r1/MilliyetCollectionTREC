<DOC>
<DOCNO> 169200 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/14/ekonomi/eko07.html </URL>
<DATE> 2003/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
'Yabancı yatırımcı faiz düşünce gelecek' 
</HEADLINE>
<TEXT>

     SERHAT OĞUZ İstanbul 

     ABD'de iş dünyas temsilcileriyle görüşmeler yapan Maliye Bakanı Kemal Unakıtan, yabancıların Türkiye'ye gelmek için faizlerin düşmesini beklediğini söyledi. 
     New York ve Boston'da yatırımcılarla görüşen Unakıtan, Türkiye'ye dönüşü sonrası Atatürk Havalimanı'nda basın toplantısı düzenledi. Unakıtan, yabancı yatırımcıların Türk ekonomisindeki gelişmeleri olumlu değerlendirdiğini, faizlerin düşmesiyle oldukça büyük yatırım şirketlerinin geleceğini belirtti. 
     Tekel'in özelleştirilmesiyle ilgili görüşmeler de yapan Unakıtan, Philip Morris şirketinin bu konuda oldukça istekli göründüğünü, diğer ilgili yatırımcıların ise henüz isimlerinin açıklanmasını istemediğini belirtti. 
     
     Irak için işbirliği 
     Irak'ın yeniden yapılanması için ABD'li şirketlerin Türkiye'nin de bu girişimde yer almasını istediklerini kayeden Unakıtan, "Bazı büyük şirketlerin CEO'larıyla görüşmeler yaptık. Buna sıcak bakıyorlar. Türkiye'nin altyapısının güçlü olması ve işadamlarının Irak'ı tanıması nedeniyle mutlaka Türkiye'yi de kullanacaklarını söylediler" dedi. 
     

</TEXT>
</DOC>
