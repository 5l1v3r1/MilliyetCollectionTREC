<DOC>
<DOCNO> 170904 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/22/son/sondun17.html </URL>
<DATE> 2003/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'ta sahte cenaze, sahici para transferi.. 
</HEADLINE>
<TEXT>

     Irak'ın başkenti Bağdat'ta bir işadamı, kentte kol gezen hırsızlara kaptırmak istemediği parasını döviz bürosunda çevirmek için kiraladığı minibüse cenaze aracı süsü verdi. 
     Muhammed El Timimi adlı zengin işadamı, ''cenazenin'' gerçeğinden farkının olmaması için, parayla ''ölenin arkasından ağlayan kadınlar'' da tuttu. 
     El Taahi gazetesinin haberine göre, El Timimi'nin ''cenaze alayı'', El Kiffa semtindeki döviz bürosuna ''kazasız belasız'' ulaştı. Döviz bürosunun önünde duran minibüsten indirilen tabutta bulunan dolarlar dinara çevrildi. 
     Hala devrik lider Saddam Hüseyin'in resimlerinin yer aldığı dinarlarla doldurulan tabut, yeniden cenaze aracına yerleştirildi. Araç, mahalle sakinlerinin meraklı bakışları arasında El Kiffa'dan ayrıldı. 
     Cenaze araçlarının siyasi gerekçelerlere de kullanıldığını ileri süren gazeteye göre, Baas Partisi yetkilileri, Irak'tan yakalanmadan kaçabilmek amacıyla bu araçları kullanıyor. 
     
</TEXT>
</DOC>
