<DOC>
<DOCNO> 184033 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/23/tv/ekran.html </URL>
<DATE> 2003/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Balat'ta aşk sürüyor 
</HEADLINE>
<TEXT>

   "Estağfurullah Yokuşu"nda artık "semt kültürü"nü iyi bilen bir isim, Metin Kaçan danışmanlık yapacak 
      MEMETCAN DEMİRAY 

   Geçen yılın popüler dizilerinden "Estağfurullah Yokuşu", sezonu bu akşam açıyor. Ama bir farkla. Mahinur Ergun'un yazdığı senaryo, Metin Kaçan'ın danışmanlığında ekranlara gelecek. 
   Peki ne demek bu Soruyu yanıtlayan Kaçan, "semt kültürünü iyi bildiği için senaryodaki diyaloglar, konu seçimi ve kıyafetler konusunda" diziye katkı yaptığını belirtiyor. 
   
   Eski kültür kalmadı 
   Kaçan, eski semtlerdeki azınlık kültürünün kaybolduğunu ve geriye bir tek mimarinin kaldığını söylerken, "Artık oralara İç ve Güneydoğu Anadolu hakim" diyor. "Estağfurullah Yokuşu"ndaki Balat'ı nostaljik bir mahalle olarak anlatmadıklarını belirten Kaçan, "Sosyal ve psikolojik boyutlarıyla bugün yaşananları bire bir aktaracağız" diyor. 
   
   
   Çocuklar iyice duyuyor    HEMEN her kanal, rakibine kaptırdığı programları tekrar tekrar yayınlıyor. Böyle olunca da bir dizi aynı gün farklı kanallarda ekrana geliyor. Tıpkı bugün olduğu gibi "Çocuklar Duymasın"ın ilk kanalı TGRT, elindeki az sayıdaki bölümü, yıllardır yayınlıyor. Nitekim bugünkü yayın akışında da vardı, ancak mevlit nedeniyle değiştirdi. Dizinin ikinci kanalı ATV de tekrarları ihmal etmiyor ATV 18.10 . "Çocuklar Duymasın" son durağı Star'da yeni macerasıyla ekrana gelecek. 
   STAR 20.30 
   
   Ortalık yine karışık    BaŞrollerİnİ Talat Bulut ve Emel Müftüoğlu'nun üstlendiği "Aşk Olsun"da ortalık yine karışık. Babasının, sevgilisinin annesiyle nişanlanacağını öğrenen Ebru, bunu Gökhan'a nasıl anlatacağını bilemez. Ancak bunun, Sibel'e karşı bir oyun olduğunu anlar ve rahatlar. 
   AŞK OLSUN KANAL D 20.30 
   
   "Asmalı Konak" filmine özel kuşak    Kanal D Ana Haber bülteni, merak edenler için "Asmalı Konak Filmi Özel Kuşağı" hazırladı. Dün başlayan ve cuma gününe dek sürecek kuşakta, "Asmalı Konak" filminin kamera arkası görüntüleri, fragmanları ve filmden kesitler ekrana gelecek. 
   KANAL D 19.30 

</TEXT>
</DOC>
