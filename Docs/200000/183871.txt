<DOC>
<DOCNO> 183871 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/22/son/sondun05.html </URL>
<DATE> 2003/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Myanmar ve Tayland'da 6.5 büyüklüğünde deprem 
</HEADLINE>
<TEXT>

     Myanmar'ın ve Tayland'ın orta kesimlerinde, Richter ölçeğine göre 6.5 büyüklüğünde deprem meydana geldi. 
     ABD Jeolojik İnceleme kurumunun sözcüsü Kathleen Gohn, yerel saatle 12.46'da meydana gelen depremin merkez üssünün Meiktial kentinin 10 kilometre güneyi ile Rangoon kentinin 345 kilometre kuzeyi olduğunu belirtti. 
     Gohn, ''6.5, bizim terminolojimize biraz büyük. Şu anda can ve mal kaybı meydana geldiğine ilişkin hiçbir bilgi yok'' dedi. 
     Öte yandan ABD Jeolojik Araştırma kurumunun internet sayfasında çıkan haberde, depremin merkez üssünün başkent Bangkok'un 855 kilometre kuzeybatısında Myanmar'da olduğu belirtildi. 
     Tayland polisi ve meteoroloji uzmanları, depremde can ve hasar meydana geldiğine ilişkin henüz bilgi alınmadığını kaydetti. 
     Yerel radyo haberlerinde, depremin özellikle başkent Bangkok ve kuzey eyaletleri Chiang Mai ve Mae Hong Son'da hissedildiği duyuruldu. 
     
</TEXT>
</DOC>
