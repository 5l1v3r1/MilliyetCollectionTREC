<DOC>
<DOCNO> 180934 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/08/guncel/gun03.html </URL>
<DATE> 2003/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Çalıntı kasalardan 100 trilyon çıktı 
</HEADLINE>
<TEXT>

   
   Adana'da bir yıl önce 1.5 milyar lira borçlu olduğu Enver Dirlik'e ait iki çelik kasayı çalan Şeyh Halil Kaya ve iki arkadaşı, 3 gün önce yakalandı. Hırsızların "el sürmedik" dedikleri kasadan, 100 trilyon lira değerinde para, çek, tapu ve mücevher çıktı. 
   Kasa hırsızlığıyla ilgili polisin başlattığı soruşturma devam ederken, aldığı borcu ödeyemeyen tornacı Mehmet İzcankurtan, 1.5 ay önce Dirliğ'i öldürdü. Soruşturma sırasında gelen bir ihbar sonucu polis, kasaları çalan Kaya ve iki arkadaşını yakaladı. 2 kasa da Kaya'nın evinde bulundu. Kasalardan 60 ev, işyeri, tarla ve arsaya ait tapu, 2 trilyon 354 milyar liralık senet, 348 milyar lira değerinde 30 çek, 28 bin mark yazılı senet, 2 bin dolar yazılı senet, 210 İsviçre frangı yazılı senet, 47 bin euro yazılı senet, 2 kilo inci kolye, 120 gram gümüş kolye, fişek ve 21 tüfek kartuşu bulundu. Tefecilik yaptığı iddia edilen Dirlik'ten faizle aldığı borcu bitiremediğinden kasaları çaldığını belirten Kaya, "Kasalardan hiç bir şey almadım. Amacım daha fazla ödeme yapmamaktı" dedi. 
   
   
</TEXT>
</DOC>
