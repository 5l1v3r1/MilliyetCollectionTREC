<DOC>
<DOCNO> 188301 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/13/son/sondun29.html </URL>
<DATE> 2003/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush'un en büyük rakibi General Clark... 
</HEADLINE>
<TEXT>

     ABD'de yapılan son kamuoyu yoklamaları, 2004 başkanlık seçimlerinde sadece eski NATO başkomutanı General Wesley Clark'ın Başkan George Bush'a ciddi bir rakip olabileceğini ortaya çıkardı. 
     Newsweek dergisinin yaptırdığı kamuoyu yoklamasının sonuçlarına göre, bugün seçim yapılsa Başkan Bush oyların yüzde 47'sini, Demokrat Parti'den başkan adaylığı yarışına geçen ay katılan emekli General Clark ise yüzde 43'ünü alacak. 
     Aynı yoklamaya göre, hakın yüzde 10'u ise henüz kime oy vereceğine karar vermedi. Ancak Bush'un karşısına Howard Dean çıkarsa Bush seçimi yüzde 40 oy oranına karşı yüzde 49 oy oranıyla kazanacak. 
     Demokrat adayın senatör John Kerry olması durumunda ise seçim sonucunun yüzde 48'e yüzde 42 olacağı tahmin ediliyor. 
     Adayın Dick Gephardt olması durumunda Bush seçimi yüzde 42'ye karşı yüzde 49 oy oranıyla kazanacak. Senatör John Liebermann'ın aday olması durumunda ise seçim yüzde 50-yüzde 42 oy oranlarıyla Bush'un lehine sonuçlanacak. 
     Kamuoyu yoklaması, Demokratların başkan adayı olarak Wesley Clark'i görmek istediklerini de ortaya koydu. Clark, son seçimlerde Cumhuriyetçi Parti'ye oy verdiğini açıklamıştı. 
     
</TEXT>
</DOC>
