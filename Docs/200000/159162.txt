<DOC>
<DOCNO> 159162 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/27/spor/spo02.html </URL>
<DATE> 2003/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
MUTLU SONA DOĞRU 
</HEADLINE>
<TEXT>

Fenerbahçe Başkanı Aziz Yıldırım ile bir görüşme yapan Rüştü, kalmak istediğini söyledi. Bunun üzerine Yıldırım, "Öyleyse hiçbir sorun yok" diyerek noktayı koydu 
     YALÇIN TÜRK 

     Prensipte "Tamam" 
     FENERBAHÇE'DE Rüştü sorunu çözülüyor. Avrupa'nın önde gelen kulüplerinin transfer listesinde yer alan başarılı file bekçisiyle biraraya gelen Başkan Aziz Yıldırım, "Ne düşünüyorsun " diye sordu. Samandıra'daki toplantıda Rüştü, Yıldırım'a "Kalmak isterim" diye cevap verdi. Başkan bunun üzerine, "Biz de aynı düşüncede olduğumuza göre sorun yok" diyerek noktayı koydu. 
     
     İmzayı atacak 
     BAŞKAN Aziz Yıldırım ile prensip anlaşmasına varan tecrübeli kalecinin Yıldırım ile bir görüşme daha yapıp, resmi sözleşmeye imza atacağı öğrenildi. Rüştü'nün, 2 ya da 3 yıllık sözleşme yapacağı, transfer ücretinin de daha önceki yıllardan az olmayacağı ifade edildi. Eşinin yurtdışını istememesinin, tecrübeli kalecinin kararında etkili olduğu belirtildi. 
     
Daum'dan iki stepne      MEHMET ÇİFTÇİ 

     Macho teklifi kabul etti 
     FENERBAHÇE'NİN teknik direktör adayları arasında listebaşı olan Christoph Daum, Rüştü'nün imza atmama olasılığına karşı Sunderland'ın Avusturyalı kalecisi Jurgen Macho ile Denizlisporlu Heinen'i alternatif olarak düşünüyor. Chelsea, Atletico Madrid, Malaga ve Racing Santander'in de listesinde yer alan Macho, Alman hocanın teklifini prensip olarak kabul ettiğini belirtti. 
     
     Sunderland'ta yedek bekliyor 
     26 yaşındaki file bekçisi, 2000 yılında Vienna'dan Sunderland'a bedelsiz olarak geldi. Sorensen'in ardında ikinci kaleci olarak kalan Macho, Mhyre'nin gelişiyle şansını iyice kaybetti ve ligde toplam 11 maçta görev aldı. Bu arada Denizlispor'un kalecisi Heinen'in de, "Daum, Fenerbahçe'ye giderse seneye İstanbul'dayım" diye bir açıklamada bulundu. 
     
İlginç iddia      DİYARBAKIRSPOR karşısında alınan beraberlik nedeniyle hakem Kuddusi Müftüoğlu'nu suçlayan Fenerbahçe, bunun bilinçli olduğunu iddia etti. Futbol Federasyonu ve Müftüoğlu'na öfke yağdıran Sarı - Lacivertli yönetim, Fenerbahçe'nin bilinçli olarak engellendiğini, UEFA Kupası'na katılamaması için çaba harcandığını belirtti. Öte yandan Fenerbahçe Başkanı Aziz Yıldırım ile yöneticiler dün Digiturk yetkilileriyle bir görüşme yapıp, alacakları konusunda durum değerlendirmesinde bulundu. n YUSUF KOBAL 
     
Müftüoğlu kurtuldu      HAKEM Kuddusi Müftüoğlu, Fenerbahçe - Diyarbakır maçındaki kötü yönetimi nedeniyle gözlemcileri Oğuz Sarvan ve Zihni Aksoy'dan düşük not aldı. Genç hakemi beğenmeyen MHK'nın da kendisini asgari dört hafta dinlendirmeyi düşündüğü, ancak liglerin sona ermesi nedeniyle bu cezanın gündemden çıktığı öğrenildi. MHK Başkanı'nın, Müftüoğlu'nu da telefonla uyardığı ifade edildi. 
     
Fener'e ceza      DİYARBAKIR maçında hakem Kuddusi Müftüoğlu'nun yaptırdığı 3 ve 4 nolu anonslar nedeniyle Fenerbahçe'nin sahasının bir maç kapanacağı öğrenildi. Sahaya atılan tehlikeli maddeleri Müftüoğlu ile birlikte rapor eden gözlemciler Oğuz Sarvan ile Zihni Aksoy, aynı eylemin anonslardan sonra da kısa bir süre devam ettiğini belirtti. Bu raporlar doğrultusunda Sarı-Lacivertliler'in bir maç saha kapama ve 2.5 milyar lira ceza alacağına kesin gözüyle bakılıyor. n CEMAL ERSEN 
     
Fatih yandı      FENERBAHÇE - Diyarbakırspor maçında ikinci sarı karttan ihraç edilen Akyel, kırmızı kart sonrası hakem Kuddusi Müftüoğlu'na ağır şekilde hakarette bulunduğu için PFDK'ya sevk edildi. Talimatın "Hakaret" başlıklı 24. maddesine göre Akyel'in cezası 1 aydan bir yıla kadar değişebilecek. Sarı - Lacivertli futbolcunun ağır hakaretleri, hakem raporunda yer aldığı için asgari ceza dört maç olacak. Bu arada karşılaşmadan sonra hakemler aleyhinde konuşan Kaptan Ümit Özat'ın da Disiplin Kurulu'na sevk edilebileceği öğrenildi. 
     

</TEXT>
</DOC>
