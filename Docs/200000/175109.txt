<DOC>
<DOCNO> 175109 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/12/dunya/dun02.html </URL>
<DATE> 2003/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Beckham'ın adını duymamışlar 
</HEADLINE>
<TEXT>

      DIŞ HABERLER SERVİSİ 

   
   Afganistan'ın başkenti K bil'de, yaşları 16 ile 18 arasında değişen bir grup futbol tutkunu liseli genç kız, okuldan sonra beyaz başörtülerini sıyırıp meşin yuvarlağın peşinde koşuyor. Taliban döneminde değil spor yapmak, evden çıkmaları bile sorun Afgan genç kızları, kadınların hayatını cehenneme çeviren bu rejimin yıkılmasından sonra "erkek sporu" olarak bilinen futbola merak sardı. 17 yaşındaki Hümeyra, "Bu bütün sporların kralı" diyor. 16 yaşındaki Nesrin ise, düzgün bir sahalarının, toplarının ve kramponlarının olmamasından yakınıyor. Erkeklerin arasında maç seyretmekten çekindikleri için hayatlarında hiç stada gidip maç seyretmeyen kızlar, dünya futbolunun en parlak yıldızı David Beckham'ın da adını bile duymamışlar. Meryem, Beckham'ı sevip sevmediğinin sorulması üzerine, "O da kim " diyor. 
   
   
</TEXT>
</DOC>
