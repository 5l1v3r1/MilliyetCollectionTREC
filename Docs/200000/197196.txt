<DOC>
<DOCNO> 197196 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/22/spor/spo01.html </URL>
<DATE> 2003/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Lucescu'nun ikizi 
</HEADLINE>
<TEXT>

   Beşiktaş Teknik Direktörü, UEFA'nın dergisinde çarpıcı açıklamalar yaptı, "Kulübümün yapısı beni yansıtıyor. İkimiz de dengeliyiz ve zaferlerde kendimizden geçmiyoruz" yorumunu yaptı 
      
   'Geleceği görüyoruz' 
   UEFA'NIN Şampiyonlar Ligi için hazırladığı "Champion" dergisinin bu ayki konuğu, Beşiktaş Teknik Direktörü Mircea Lucescu oldu. Rumen teknik adam, kariyerinin A'dan Z'ye incelendiği haberde, ilginç yorumlarıyla dikkat çekti. Lucescu, Beşiktaş'ın yapısını kendisine çok benzettiğini belirterek, "İkimiz de dengeliyiz ve kendimizden geçmiyoruz. Geleceği görüyoruz" dedi. 
   
   Övgüler yağdırdılar 
   CHAMPION dergisi, tecrübeli hocaya övgüler yağdırdı. Haberde Lucescu için şu yorumlar yapıldı "Luce, Şampiyonlar Ligi'nin ikinci haftasında Chelsea'yi yendi. İlhan Mansız ve Sergen ile Chelsea'nin Veron ve Crespo'sunu alt etti. Avrupa'da teknik direktörlük yapan en iyi insanlardan biri. Modern, sabırlı ve babacan. Futbolcularıyla insan olduklarını unutmadan konuşuyor." 
   
   Kartal perişan oldu    Siyah-Beyazlılar'ı Konyaspor maçı için İzmir'e götüren uçak önce rötar yaptı, ardından bozuldu. Kafile 7 saatlik yolculuktan sonra otele yerleşti 
   ORHAN YILDIRIM 

   Şanssızlıklar zinciri 
   BEŞİKTAŞ, cezası nedeniyle İzmir'de oynayacağı Konyaspor maçına giderken perişan oldu. Nevzat Demir Tesisleri'nden 15.30'da ayrılan kafile önce uçağın rötar yapaması nedeniyle 1 saat 15 dakika Atatürk Havalimanı'nda bekledi. Ardından uçağa alınan Siyah-Beyazlılar motor arızası nedeniyle bir kez daha beklemeye koyuldu. Daha sonra kendilerine tahsis edilen başka bir uçakla İzmir'e gidebilen Kartal, yedi saatlik yorucu bir yolculuk sonrası otele yerleşti. 
   
   İlhan - Kaan yok 
   LUCESCU ise bugünkü maç öncesinde hafif sakatlıkları bulunan İlhan Mansız ve Kaan Dobra'yı kadroya dahil etmedi. Kolombiya'dan yorgun dönen Cordoba'nın yerine kaleyi Ramazan'a teslim etmesi gündeme gelen Rumen hocanın İbrahim'i ise dinlendirip sağ kanatta Serdar'a görev vermesi bekleniyor. Sergen'i Lazio maçı için riske etmek istemeyen Lucescu forvette İlhan Mansız'ın yerine Sinan ile Ahmet Dursun'dan birini tercih edecek. 
   
   CORDOBA veda etti    MEHMET ÇİFTÇİ 

   Kolombiya karıştı 
   KOLOMBİYA Milli Takımı'nda Cordoba ile Mondragon arasında yaşanan gerilim, beraberinde kopuşları da getirdi. Arjantin karşılaşmasının ardından basın toplantısı düzenleyen Cordoba, bundan sonra Milli Takım kalesini korumayacağını açıkladı. Mondragon'a da göndermeler yapan tecrübeli eldiven, "Artık yokum. Kaleyi benden daha iyiler korusun" dedi. 
   
   Maturanu da gitti 
   CORDOBA'NIN şok açıklamasının ardından Teknik Direktör Maturanu istifa ettiğini açıkladı. Kolombiya medyası, Cordoba ve Maturanu'nun yakın bir ilişki içinde olduğunu ve birlikte hareket ettiğini belirtti. Haberlerde, ikilinin Mondragon yanlılarının kurbanı olduğuna dikkat çekildi ve krizin takımı daha büyük kaoslara itebileceği belirtildi. 
   
   'Silahımız tribünler'    SİYAH - Beyazlı takımın menajeri Sinan Engin, Beşiktaşlı taraftarların İzmir Atatürk Stadı'nı doldurmasını beklediğini söyledi. Engin, Konyaspor'un büyük takımlara karşı çok iyi motive olduğunu dile getirerek, "Çok dikkatli olmak zorundayız. İtici gücümüz seyircilerimiz olacak. İzmir'de yaşayan Beşiktaşlılar tribünde, takımımız ise sahada şov yapacak" dedi. 
   
   
</TEXT>
</DOC>
