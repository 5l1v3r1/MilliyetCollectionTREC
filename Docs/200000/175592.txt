<DOC>
<DOCNO> 175592 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/14/magazin/mag02.html </URL>
<DATE> 2003/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Erkeklerle yakalandılar 
</HEADLINE>
<TEXT>

   Ünleri, müziklerinden çok lezbiyenlik söylentileriyle yayılan t.A.T.u. grubunun üyeleri, Reina'da erkek arkadaşlarıyla samimi halde görüldü 
      DENİZ ALTUNTAŞ 
   
   PARK Orman'daki elektronik müzik etkinliği 'Electronically Yours'ta sahneye çıkmak için önceki gün İstanbul'a gelen, Rusların sansasyonlarıyla ünlü ikilisi t.A.T.u, ilk gecelerinde Reina'da eğlendi. Grup elemanları, Hilton Oteli'nden Reina'ya Mercedes Vito minibüsle geldi. 10'a yakın korumanın eşlik ettiği Yulia Volkova ile Lena Katina, akşam yemeklerini Reina Restoran'da yedi. 
   
   LENA ile Yulia, yemeğin ilk dakikalarında restoranda yan yana oturdu. Lezbiyen oldukları iddia edilen t.A.T.u üyelerinin Reina'da geçirdikleri 2.5 saat boyunca gruptaki erkek arkadaşlarıyla sarmaş dolaş görüntüleri, o gece eğlenmek için Reina'ya gelenleri şaşırttı. 
   
   YULİA Volkova, gece boyunca yemekte yanına oturan erkek arkadaşıyla ilgilenirken, Lena Katina ise yine ekipten bir başka erkekle başka masaya geçip eğlencesini sürdürdü. Yulia, sıkça erkek arkadaşını boynundan öperken, Lena bir başka masada erkek arkadaşıyla dakikalarca el ele, göz gözeydi. 
   
   
</TEXT>
</DOC>
