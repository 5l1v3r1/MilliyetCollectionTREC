<DOC>
<DOCNO> 162489 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/11/son/soneko52.html </URL>
<DATE> 2003/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
OPEC ABD işgali südüğü sürece Irak'ın katılımı mümkün değil 
</HEADLINE>
<TEXT>

     Petrol İhraç Eden Ülkeler Örgütü OPEC , ABD işgali sürdüğü sürece Irak'ın örgütün karar alma süreçlerine katılmasının mümkün olamayacağını bildirdi. 
     OPEC petrol bakanlarının Doha'daki toplantısı sonunda bir açıklama yapan Venezüella Petrol Bakanı Rafael Ramirez, ''Uluslararası kabul gören bir hükümete sahip olmadığı sürece Irak ile ilişki kuramayız. Ortak görüşümüz budur'' dedi. 
     Bu tavrın Irak'ın örgüt üyeliğini istememek anlamına gelmediğini vurgulayan Ramirez, ''Irak'ı aramızda görmek istiyoruz ve Irak'ın da üyeliğini sürdürmek istediğine inanıyoruz, çünkü onlar da petrol için makul bir fiyat istiyorlar'' dedi. 
     OPEC'in resmi tavrı olarak açıklanan bu tutumun, ülkede Birleşmiş Milletler tarafından onaylanan bir hükümet oluşana dek Irak'ın örgütün politika belirleme toplantılarından uzak tutulmaya devam edileceği anlamına geliyor. 
     OPEC'in üyesi olarak kalmaya devam etmesine rağmen, Irak, Kuveyt'i işgal ettiği 1990 yılından beri örgütün karar alma mekanizmalarında temsil edilmiyor. 
     Piyasalarda, örgüt içinde yalıtılan Irak'ın ABD'nin desteğiyle OPEC üyeliğinden ayrılabileceği yönünde spekülasyonlar yapılıyor. 
     
</TEXT>
</DOC>
