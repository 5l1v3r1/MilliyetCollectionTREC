<DOC>
<DOCNO> 154852 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/06/son/soneko43.html </URL>
<DATE> 2003/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez Bankası dolar alım ihalelerine başladı... 
</HEADLINE>
<TEXT>

     Merkez Bankası dolar alım ihalelerine başladı. 
     Banka'nın 20 milyon dolar tutarındaki dolar alım ihalesinde ortalama fiyat, 1 milyon 3 bin 556 lira oldu. 
     İhaleye 130 milyon dolar tutarında teklif gelirken, minimum fiyat 1 milyon 2 bin 129 lira, maksimum fiyat ise 1 milyon 4 bin lira olarak belirlendi. 
     Merkez Bankası gün içinde, saat 10.30'dan itibaren aldığı ortalama fiyatların ortalamasına göre belirlediği ihale maksimum fiyat teklifini, 1 milyon 6 bin 159 lira olarak açıklamıştı. 
     Merkez Bankası, ters para ikamesi ve ödemeler dengesi gelişmeleri sonucu döviz arz fazlasının oluşması halinde, dalgalı kur rejimi ile çelişmeyecek ve döviz kurunun uzun dönemli eğilimini ve doğal denge değerini etkilemeyi amaçlamayacak şekilde, döviz rezervlerini artırmaya yönelik olarak ihale yöntemiyle döviz alımları gerçekleştirilebileceğini daha önce kamuoyuna açıklamıştı. 
     Banka bu çerçevede, belirlenen bilgi ve esaslar dahilinde, bugünden itibaren günlük döviz alım ihaleleri düzenlenmesine karar vermişti. 
     
</TEXT>
</DOC>
