<DOC>
<DOCNO> 157941 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/21/spor/spo03.html </URL>
<DATE> 2003/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Ve fatura Vardar'a 
</HEADLINE>
<TEXT>

G.Saray - G.Birliği maçından sonra tüm olumsuzluklar rapor edilmemiş, pankart yüzünden Turgay Vardar ceza kurula sevk edilmişti. Dosya görüşüldü, sonuç İki ay hak mahrumiyeti 
     CEMAL ERSEN 

     Adalet yerini buldu 
     OLAYLI Gençlerbirliği maçından sonra Galatasaray'a herhangi bir ceza vermeyen Disiplin Kurulu, Turgay Vardar'a acımadı. Federasyonun talimatına rağmen, takımı Gençlerbirliği maçına pankart ile çıkarmadığı gerekçesiyle PFDK'ya sevk edilen Galatasaray Basın Sözcüsü Turgay Vardar iki ay hak mahrumiyeti cezası aldı. Kurul asgari cezayı uygularken, indirime gitmedi. 
     
     Üç kişi daha yandı 
     FEDERASYON Başkan vekili Orhan Saka'nın olayın bir yanlış anlaşılmadan kaynaklandığı yolundaki açıklamasına karşın, ceza verildi. Disiplin kurulu aynı gerekçeyle sevk edilen Petkimspor idarecisi Ergün Danburacı, Gençlerbirliği Asaşspor idarecisi Cihangir Ünal ve Bakırköyspor idarecisi Ömer Sarıalioğlu'na da 2'şer ay ceza verilmesine karar verdi. 
     
En popüler Aslan      GALATASARAY'IN satış ve pazarlama faaliyetlerini yürüten SPORTFIVE tarafından yapılan araştırma sonucunda, Galatasaray'ın Türkiye'nin ve Avrupa'nın en popüler Türk takımı olduğu açıklandı. Anket şeklinde yapılan araştırmada 600 kişiye bir takım sorular sorulduğu bildirildi. Ankette en sevilmeyen takımın ise Fenerbahçe olarak tespit edildiği vurgulandı. 
     
Bülent'e Manisa'dan teklif      CÜNEYT KARAKAYA 

     SEZON sonunda sözleşmesi sona eren kaptan Bülent'e 2. Lig A Kategorisi takımlarından Vestel Manisaspor transfer teklifinde bulundu. Mustafa Denizli'yi teknik direktörlüğe getiren Siyah - Beyazlılar, tecrübeli futbolcuya 800 milyar lira önerdi. Denizli'nin ısrarla istediği Bülent'in Manisalı yöneticilere olumlu ya da olumsuz bir yanıt vermediği öğrenildi. Bu arada Cim - Bom Beşiktaş maçının hazırlıklarını dün yaptığı tek idmanla sürdürdü. 
     
Florya'da zirve      GALATASARAY Başkanı Özhan Canaydın yurt dışından birçok teklif alan Fatih Terim ile dün Florya'da biraraya geldi. Canaydın "Yönetim olarak senden çok memnunuz. Seni hiçbir yere göndermeyiz. Ben başkan olduğum sürece de bu takımın hocası sen olacaksın" diye konuştu. Terim ise, "Görevimin başındayım. Uzun vadede ileriye dönük planlarımızı gerçekleştirmek için bir Galatasaraylı olarak takımımın başında kalacağım. Güveniniz için teşekkür ederim" ifadesini kullandı. 
     

</TEXT>
</DOC>
