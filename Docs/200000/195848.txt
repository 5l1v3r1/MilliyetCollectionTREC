<DOC>
<DOCNO> 195848 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/16/spor/spo04.html </URL>
<DATE> 2003/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Seç seçebilirsen 
</HEADLINE>
<TEXT>

      
   Sekiz aday var 
   TRABZONSPOR'DA 21 Aralık'ta yapılacak olan genel kurul öncesi tam bir aday enflasyonu yaşanıyor. Adaylığını açıklayan İskender Önal ve çalışmalarını sürdüren Atay Aktuğ'dan sonra onursal başkan Mehmet Ali Yılmaz'ın da kongreye hazırlandığı öğrenildi. Eski bakanlardan Eyüp Aşık, Koray Aydın, eski milletvekili Ali Kemal Başaran'ın da kulislerde isimleri geçiyor. 
   
   Şota kozu 
   ESKİ yönetici Utku Bozoğlu ile Albayraklar Şirketler Grubu Başkanı Nuri Albayrak'ın da yarışa soyunacağı belirtildi. Özellikle işadamı Bozoğlu'nun göreve geldiği takdirde Gürcü yıldız Şota'yı transfer edeceği belirtildi. Utku Bozooğlu, "Şota Trabzon'a gelmeyi çok istiyor. Hem parayı sorun etmiyor, hem de biz onu geri almak için özverili olacağız" diye konuştu. 
   
   Farklı prova 
   Bordo - Mavili takım PAF takımı ile yaptığı hazırlık maçını 7-1 kazandı. Goller D'Haene, Maxim 2 , Somers, M.Yılmaz, Yattara ve Göksel'den geldi. Tesislerin arka tarafında balık tutan iki kişi ise Samet Aybaba'ya iftar için 15 palamut balığı ikram etti. 
   
   
</TEXT>
</DOC>
