<DOC>
<DOCNO> 168996 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/12/son/sontur25.html </URL>
<DATE> 2003/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İHD'den Tunceli ve Bingöl'deki PKK KADEK eylemlerine kınama 
</HEADLINE>
<TEXT>

     İnsan Hakları Derneği İHD , hangi nedenle olursa olsun ve kim yaparsa yapsın, valileri, askerleri, güvenlik güçlerini, sivilleri öldürme eylemlerinin hiçbir şekilde kabul edilebilir eylemler olmadığını, tür olayları şiddetle kınadıklarını bildirdi. 
     İHD'den yapılan yazılı açıklamada, derneğin, her fırsatta toplumsal barışı tehlikeyi sokacak davranışlardan kaçınmaya, sorunları demokratik yöntemlerle çözmeye davet ettiği kaydedildi. 
     Son günlerde eski dönemleri hatırlatan şiddet olaylarının meydana geldiği ve ''giderek tırmandığının gözlendiği'' ifade edilen açıklamada, özetle şu görüşlere yer verildi 
     ''Özellikle Bingöl, Şırnak, Hakkari ve Tunceli yöresinde yoğunlaşan saldırılar ve öldürme olaylarının giderek son derece kaygı verici boyutlara ulaşmıştır. 
     Herkes her konuda net tavır almak durumundadır. O da hangi nedenle olursu olsun ya da kim tarafından başvurulmuş olursa olsun şiddetin reddedilmesidir. Toplumsal sorunların demokrasi içerisinde ve demokratik yöntemlerle çözülmesinde ısrar etmek, bunun takipçisi olmak durumundayız. 
     Hangi nedenle olursa olsun ve kim yaparsa yapsın, valileri, askerleri, güvenlik güçlerini, sivilleri öldürme eylemleri hiçbir şekilde kabul edilebilir eylemler değildir. Derneğimiz, bu tür olayları şiddetle kınamaktadır.'' 
     
</TEXT>
</DOC>
