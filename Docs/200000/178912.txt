<DOC>
<DOCNO> 178912 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/29/son/sondun08.html </URL>
<DATE> 2003/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
PKK yandaşları, Powell'ı mahkemeye verdi 
</HEADLINE>
<TEXT>

     ABD'nin Los Angeles kentinde terör örgütü PKK'ya ve Sri Lanka'daki ayrılıkçı Tamil Kaplanları örgütüne yakınlık duyan bazı gruplar, ABD'de 11 Eylül saldırılarından sonra kabul edilen Yurtseverlik Yasası uyarınca, bu örgütlere serbestçe yardım ve mali destek veremedikleri gerekçesiyle yasadan sorumlu gördükleri Dışişleri Bakanı Calin Powell ve Adalet Bakanı John Ashcroft'u mahkemeye verdiler. 
     İnsani Yasa Projesi adlı derneğin basını çektiği altı grup ve iki şahıs, Los Angeles kentindeki federal mahkemeye sundukları ortak şikayet dilekçesinde, Yurtseverlik Yasası uyarınca, terör örgütü PKK'ya ve Tamil Kaplanları örgütüne yardım ve mali destekte bulunamamalarının, ABD anayasasının yani sıra insan hakları ve kişisel özgürlüklere saygı ilkelerini ihlal ettiğini ileri sürdü. 
     Dilekçede, Dışişleri Bakanı Powell ve Adalet Bakanı Ashcroft, suçlanan kişiler olarak yer alırken, Yurtseverlik Yasası'nın da iptali istendi. 
     ABD'de Antiterör Yasası'na Yurtseverlik Yasası'nın çıkmasından sonra yapılan eklemeye göre, ABD Dışişleri Bakanlığı'nın terörist olarak tanımladığı örgütlere yardım ve maddi destek sağlayan şahıslar ve kuruluş yöneticileri hakkında 10 yıla kadar hapis cezası öngörülüyor. 
     Terör örgütü PKK ve Tamil Kaplanları, yıllardır ABD Dışişleri Bakanlığı'nın uluslararası terörist örgütler listesinde yer alıyor. 
     
</TEXT>
</DOC>
