<DOC>
<DOCNO> 151823 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/23/son/sondun09.html </URL>
<DATE> 2003/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Monica'nın sunduğu "Bay Kişilik" reytingleri patlattı 
</HEADLINE>
<TEXT>

     Monica Lewinsky'nin sunduğu ''Bay Kişilik'' Mr. Personality adlı TV programın ilk bölümü ilgi çekti. 
     ''Nielsen Media'' araştırma merkezinin yayınladığı verilere göre, FOX televizyonunda yayınlanan programın ilk bölümünü 12.2 milyon kişi izledi. Pazartesi gecesi yayınlanan programlar içinde birinci sırayı, 13.8 milyon kişinin seyrettiği CBS'nin ''Raymond'u Herkes Seviyor'' dizisi alırken, ''Bay Kişilik'' ikinci sıraya yerleşti. 
     ''Bay Kişilik'', genç ve güzel bir kadının, maskeli 20 dolayındaki erkek aday arasından birini, yüzünü görmeden sadece kişiliğine dayanarak seçmesi esasına dayanıyor. 
     TV programlarının değerlendirilmesi şöyle yapılıyor ABD'de yaklaşık 106.7 milyon evde TV bulunduğu varsayılıyor ve her 1.067.000 evde izlenen program, 1 reyting puanı kazanıyor. 
     Monica Lewinsky, programda, seçici rolündeki kadına destek olma ve fikir verme görevini üstleniyor. 
     





</TEXT>
</DOC>
