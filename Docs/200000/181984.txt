<DOC>
<DOCNO> 181984 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/12/son/sontur23.html </URL>
<DATE> 2003/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Balkondan düşen halı, mahalleyi elektriksiz bıraktı 
</HEADLINE>
<TEXT>

     Kırıkkale'de balkonda asılı halının, rüzgarın etkisiyle yüksek gerilim hattına düşmesi sonucu bir mahalle elektriksiz kaldı. 
     Alınan bilgiye göre, Yenimahalle Plevne Caddesi, Hacer Apartmanı'nın 5. katında oturan Leyla Acar'ın yıkayıp balkona astığı halı, yüksek gerilim hattına düştü. Leyla Acar, BEDAŞ ekiplerini arayarak, durumu bildirdi. Arıza ekipleri akımı keserek, vinç yardımıyla halıyı tellerden aldı. 
     Yenimahalle bir süre elektriksiz kalırken, BEDAŞ Şebeke Amiri Kamil Bayrakçı, elektrik tellerine düşen halıların büyük tehlikelere yolaçabileceğini söyledi. 
     Tel kopması sonucu ölümlü elektrik çarpmalarının yaşanabileceğine dikkati çeken Bayrakçı, ''Ev kadınları balkonlara bir şeyler asarken çok dikkatli olsunlar. Gerekirse halılar sabitlensin'' dedi. 
     
</TEXT>
</DOC>
