<DOC>
<DOCNO> 154706 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/06/guncel/gun07.html </URL>
<DATE> 2003/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Turistlerde iğne izi 
</HEADLINE>
<TEXT>

Alanya'da öldürülen üç Alman turistten birinin eşinin, bir eczacıyla ilişkisi olduğu iddia edildi. Turistlerin kollarında iğne izine rastlandı 
     SADİ NERGİZDAL Alanya DHA 

     Antalya'nın Alanya ilçesi Üzümlü köyü yakınlarındaki ormanlık alanda geçen cuma boğazları kesilerek öldürülen üç Alman turistin cinayetindeki sır perdesi aralanamadı. Turistlerin her üçünün de kollarında iğne izine rastlandı. Otopside turistlerin damarlarında yoğun pıhtılaşmış kan bulunması, iğneyle öldürüldükten sonra boğazlarının kesilmiş olabileceği ihtimalini artırdı. Söz konusu izler, Almanların uyuşturucu ya da zehirle öldürülmüş olabileceklerini gündeme getirdi. 
     Turistlerden Michel Dölkel'in 1996'da Saray Mahallesi Oral Sokak'taki bir apartmandan iki daire alarak, eşi Maria Dölkel'le birlikte yaz aylarını Alanya'da geçirdiği ortaya çıktı. Ancak Michel Dölkel'in, Alanyalı bir eczacıyla ilişkisi olduğundan şüphelendiği eşiyle bir yıldır ayrı yaşadığı ileri sürüldü. Alanya'da ayrı evde yaşayan Maria Dölkel'in olaydan birkaç hafta önce Almanya'ya döndüğü belirtildi. 
     Michel Dölkel'in 45 sakin ve etrafında sevilen bir kişi olduğu, kendisiyle birlikte ölü bulunan Rolef Jakops 40 ve Hans Jörg Wiçh 50 adlı arkadaşlarını tatil için Alanya'ya çağırdığı ifade edildi. 
     

</TEXT>
</DOC>
