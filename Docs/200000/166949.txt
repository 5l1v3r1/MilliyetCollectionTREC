<DOC>
<DOCNO> 166949 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/03/astro/index.html </URL>
<DATE> 2003/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Sosyal açıdan canlı 
</HEADLINE>
<TEXT>

     Bugün de Aslan burcunda ilerleyen Ay Venüs'le rahat açısı sayesinde sosyal konularda pozitif sonuçlar getirebilir. Dikkat çeken uğraşlar, yaptıklarımızı ortaya koymak için elverişli şartlar var. Koç'lar aşk hayatında rahat enerjiler altında. Yaratıcı konular, çocuklarla ilgili uğraşlar gündeme gelebilir. Risk almaya elverişli durumlar olabilir. Boğa'nın keyif için yapacağı harcamaları planlaması gerekiyor. Evle ilgili olumlu gelişmeler gündeme gelebilir. İkizler görüşlerini çekici bir biçimde ortaya koyabileceği, ortaklaşa konulardan fayda görebileceği bir günde. Arkadaşlıklar da olumlu vurgulanmakta. Yengeç'ler maddi konularda kazançlı çıkabilecekleri bir gündeler. Birikimlerini iyi değerlendirebilirler. Çabalarının sonuçlarını alabilecekler. Aslan'lar kişisel konularda yeni adımlar atabilirler. İlişkiler yardımıyla da bazı şeyleri halletmek zor olmayacak. Başak'lar rahat olmasalar da geçmişe ait işlerden dolayı takdir edilebilirler. Sosyal konular, bağlantılar olumlu vurgulanıyor. Hızlı kararlardan da kaçınmalılar. 
     Terazi'ler ortaklaşa işler ve yakın ilişkilerde akıcı bir gündeler. Bu arada yaptıkları işten de kazançlar söz konusu. Sosyal alanda başarılı olabilecekler. Akrep'ler abartıya kaçmadıkları sürece rahat edebilecekleri bir gündeler. İş hayatında daha fazla tanınma ve öne çıkma söz konusu olabilir. Yay'lar bugün kendilerini daha rahat ve özgür bulabilirler. Duygusal alanda kendilerini akıcı biçimde ortaya koyabilecekler. Bu arada yabancılardan destekler de söz konusu. Oğlak'lar yatırımlarını iyi değerlendirebilecekleri bir gündeler. Şartlar tamamen onların lehine olmasa bile ortaklardan, eşten fayda görebilirler. Kova'nın sabırlı davranması koşuluyla rahat etmesi mümkün. Yakın ilişkilerde toleranslı olmalılar. Bazı eleştirilerden öğrenebilecekleri şeyler olabilir. Balık'lar işte verimli olabilecekleri bir gündeler. Sağlıkla ilgili sorunlar da şimdi olumlu sonuçlar verebilecek. Verimli ortaklıklar da yapabilirler. 
     

</TEXT>
</DOC>
