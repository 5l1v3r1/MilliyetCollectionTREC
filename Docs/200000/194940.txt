<DOC>
<DOCNO> 194940 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/12/spor/spo04.html </URL>
<DATE> 2003/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Tek tek Trabzon 
</HEADLINE>
<TEXT>

   Samet Aybaba oyuncularının performansını değerlendirdi, beğendiklerini, beğenmediklerini dobra dobra açıkladı 
      
   Gökdeniz Hem futbol, hem de kişilik olarak inanılmaz bir yükselişe geçti. Büyük değişim gösteriyor. 
   Mehmet Yılmaz İstikrarı bir türlü yakalayamadı. O nedenle zaman zaman kendisini kenara alıyoruz. 
   Petkoviç İyi kaleci ama sezon başında çok hatalı goller yedi. Şimdi yeniden kendine geliyor. 
   Emre Toroman Sakatlığın etkisinden kurtuldu. Yetenekli, dinamik bir futbolcu. Ondan çok şey bekliyorum. 
   Somers Ağır bir oyuncu, ama akıllı ve iyi orta yapma özelliğine sahip. Yani bir kalemde silinecek isim değil. 
   Alişen Ondan çok umutluydum. Sezon başı kampının da en iyisiydi ama sonra bir anda dibe vurdu. 
   Yattara Çok durarak oynuyor. İki hareket yapıyor, sonra 15 dakika oyunda gözükmüyor. Rakibe hiç baskı yapmıyor. 
   Emrah Ondan da çok umutluyum. Kaliteli oyuncu, ama henüz beklenen düzeye yaklaşamadı. 
   Augustine Sezon başı çalışma yapmaması büyük eksiklik. Gerçek bir Augustine bu takıma büyük güç katar. Boğa gibidir. 
   D'Haene İyi bir kumaş, ancak eksikleri var. Yavaş yavaş takıma oturuyor. Gelecekte daha da iyi olacak. 
   Maxim Duran top ustası. Fakat sezon başı çalışmaması nedeniyle inişli çıkışlı grafik çiziyor. Ancak grafiğini yükseltiyor. 
   Fatih Çok ceza yedi ve bu nedenle henüz istediğini sahada yapamıyor. Ama önemli bir yetenek. Takımın lideri. 
   Van de Paar Çok usta bir orta saha oyuncusuydu. Takımı yönlendirecek kapasitedeydi. Ancak sakatlandı. 
   
   Augustine Geri dönmem 
   SEZON başında Ankaragücü'nden transfer edilen ve tekrar başkent ekibine geri dönmek istediği iddia edilen Augustine, "Trabzonspor'dan ayrılmayı düşünmüyorum" dedi. Ganalı oyuncu, "Bu transferle hedefimi de büyütmüş oldum. Bana çok güvendiler. Şimdi benden önemli işler bekleniyor. Burada çok mutluyum, ilgi görüyorum, sevgi üst düzeyde. Neden gitmek isteyeyim " dedi. 
   
   
</TEXT>
</DOC>
