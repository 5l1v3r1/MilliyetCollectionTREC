<DOC>
<DOCNO> 151010 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/19/son/sonspo05.html </URL>
<DATE> 2003/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Derbi maça doğru... Lucescu kazanıyor, Güney'in ilk derbisi... 
</HEADLINE>
<TEXT>

     Birinci Süper Futbol Ligi'nde, yarın yapılacak derbi maçta Beşiktaş ile Fenerbahçe'nin teknik adamları ilk kez karşı karşıya gelecek. 
     Beşiktaş, sezon başında sözleşme imzaladığı Mircea Lucescu yönetiminde şimdiye dek ezeli rakipleriyle yaptığı 2 derbi maçı da rakip sahalarda 1-0'lık skorlarla kazandı. 
     Ligin 16. haftasında Ali Sami Yen Stadı'nda Galatasaray'ı İbrahim Üzülmez'in golüyle yenen siyah-beyazlılar, ligde ikinci bölüm maçları öncesi Kadıköy'deki erteleme derbisinde ise Fenerbahçe'yi bu kez Ahmet Dursun'un golüyle yenmeyi başardı. 
     
     LUCESCU'NUN FENERBAHÇE KARNESİ ''ORTA'' 

     Beşiktaş'tan önce 2 sezon Galatasaray'ı çalıştıran Mircea Lucescu, her 2 takım da şimdiye dek Fenerbahçe'ye karşı toplam 6 sınav verdi. 
     Rumen teknik adamın çalıştırdığı takımlar Fenerbahçe'ye karşı yaptığı 6 maçta, 2 galibiyet, 2 yenilgi, 2 de beraberlik aldı. 8 gol atıp aynı sayıda gol yedi. 
     Lucescu ayrıca, Türkiye'deki 3. sezonunda şimdiye dek çıktığı toplam 12 derbi maçtan 5'inde galibiyet görürken, 4 kez yenilgi, 3 kez de beraberlik yaşadı. Lucescu'nun çalıştırdığı takımlar toplam 16 gol atarken, 14 gol yedi. 
     Bu arada Oğuz Çetin'in yerine göreve getirilen teknik koordinatör Tamer Güney ise sarı-lacivertli takımın başında ilk derbi maçına çıkacak. 
     





</TEXT>
</DOC>
