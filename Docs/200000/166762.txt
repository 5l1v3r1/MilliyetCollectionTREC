<DOC>
<DOCNO> 166762 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/02/spor/spo07.html </URL>
<DATE> 2003/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Favoriler yarı finalde 
</HEADLINE>
<TEXT>

     Venus zorlanmadı 
     TENİSTE sezonun üçüncü grand slam turnuvası olan Wimbledon Tenis Turnuvası'nda tek bayanlarda yarı finalistler belli oldu. Turnuvanın 4 numaralı seri başı ABD'li Venus Williams vatandaşı 5 numaralı favori Lindsay Davenport'u 6 - 2, 2 - 6 ve 6 - 1'lik setlerle mağlup ederek yarı finale çıktı. Venus, yarı finalde İtalyan Silvia Farina Elia'yı 5 - 7, 6 - 0 ve 6 - 1'lik setlerle geçen iki numaralı seribaşı Belçikalı Kim Clijsters ile eşleşti. 
     
     ABD-Belçika mücadelesi 
     ÇEYREK finalin diğer mücadelesinde geçen yılın Wimbledon Şampiyonu Serena Williams, vatandaşı 8 numaralı seribaşı Jennifer Capriati karşısında ilk seti 6 - 2 kaybetmesine rağmen sonraki iki seti 6 - 2 ve 6 - 3 kazandı. Serena'nın yarı finaldeki rakibi, Rus Svetlana Kuznetsova'yı 6 - 2 ve 6 - 2'lik setlerle deviren, geçen ay yapılan Roland Garros'un şampiyonu Belçikalı Justine HeninHardenne oldu. Williams kardeşler ve Belçikalı rakipleri yarın final mücadelesi yapacaklar. 
     

</TEXT>
</DOC>
