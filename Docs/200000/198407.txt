<DOC>
<DOCNO> 198407 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/28/son/soneko16.html </URL>
<DATE> 2003/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
''Duty free-shop''tan en çok sigara ve parfüm alıyoruz... 
</HEADLINE>
<TEXT>

     Atatürk Havalimanı Dış Hatlar Terminali'nde yer alan gümrüksüz eşya satış mağazalarından Duty Free-Shop , bu yıl içinde 1 milyon 512 bini Türk olmak üzere toplam 2 milyon 750 bin yolcu alışveriş yaptı. 
     Gümrüksüz Satış Mağazaları İşletmecisi Akfen-Tepe-Ünimetal ATÜ yetkililerinin verdiği bilgiye göre, mağazalardan alışveriş yapanların yaklaşık yüzde 55'ini Türk yolcular oluşturdu. 
     Mağazalardan diğer alışverişlerin yüzde 11'ini Rus, yüzde 4'ünü Alman, yüzde 2.7'sini İngiliz ve yüzde 2.5'ini de Arap yolcular yaptı. 
     Bu yıl yaklaşık 8 milyon yolcu trafiğinin gerçekleştiği Atatürk Havalimanı'nda, ortalama her 3 yolcudan 1'inin gümrüksüz satış mağazalarından alışveriş yapması dikkat çekti. 
     Mağazalardan 2003 yılı içerisinde yolculara satılanların yüzde 27'sini parfümeri, yüzde 18'ini sigara, yüzde 16'sını alkollü içki, yüzde 14'ünü cilt ve makyaj malzemeleri, yüzde 11'ini kahve ve çikolata, yüzde 5'ini puro, yüzde 9'unu da diğer ürünler oluşturdu. 
     
</TEXT>
</DOC>
