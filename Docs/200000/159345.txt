<DOC>
<DOCNO> 159345 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/28/ekonomi/eko03.html </URL>
<DATE> 2003/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
2004'ten sonra IMF'ye ihtiyacınız kalmaz 
</HEADLINE>
<TEXT>

Ekonomik dengelerin iyi olduğunu belirten IMF heyeti, "Böyle giderse 2004'ten sonra IMF yardımına gerek kalmayacak" dedi 
     SEÇKİN ÜREY Ankara 

     IMF Türkiye Masası Şefi Juha Kahkonen, makro ekonomik dengelerin iyi durumda olduğu söyledi. 
     TOBB Başkanı Rifat Hisarcıklıoğlu ve yönetim kurulu üyeleriyle görüşen Kahkonen, "TOBB'un programa desteği çok önemli. Bir bozukluk olmazsa enflasyon hedefine ulaşılabilir" dedi. TOBB heyetinin dolardaki düşüşün önlerindeki tek engel olduğunu söylemesi üzerine de Kahkonen, "Bunu biliyoruz" dedi. Kahkonen'in programın 2004'ten sonra da devam edip etmeyeceği sorusu üzerine "Gelişmeler böyle devam ederse 2004'ten sonra IMF'in yardımına gerek kalmayacak. Özel sektörün yabancı sermaye çekişi ile iyileşmeler devam eder" dediği bildirildi. 
     
     'Meclis'i esas alıyoruz' 
     TOBB heyetinin sorduğu bir başka soru da bazı kanunların çıkarılmasında yaşanan gecikmenin IMF açısından sakınca doğurup doğurmadığı oldu. Bunun üzerine Kahkonen, "Biz, Meclis'e sevkini esas alıyoruz" dedi. 
     
''Bağımsızlığa halel gelmesin'      Kahkonen'le yaptığı görüşmenin ardından soruları yanıtlayan TOBB Başkanı Hisarcıklıoğlu, "Merkez Bankası bağımsız kuruluştur. Onun bağımsızlığına halel getirecek bir noktada olmamalıyız. Merkez Bankası ve Hazine AKP'li milletvekillerine brifingler veriyordu. Buna devam edilirse, baskılar azalabilir. Müdahale edilmemeli ama faizlerin düşmesi gerektiğini belirtmek istiyorum" diye konuştu. 
     

</TEXT>
</DOC>
