<DOC>
<DOCNO> 169055 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/13/spor/spo03.html </URL>
<DATE> 2003/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
ÇOK BÜYÜK TAKIM 
</HEADLINE>
<TEXT>

Galatasaray'ın kaliteli futbolculardan kurulu olduğunu belirten Frank de Boer, Terim'i de övdü. Başkan Canaydın da, "Böyle yıldızları Türkiye'ye getirmek kolay olmuyor" dedi 
     CÜNEYT KARAKAYA 

     Gurbetçiler karşıladı 
     HOLLANDA ve Barcelona Milli Takımı'nın Kaptanı Frank de Boer dün Galatasaray kampına katıldı. Başkan Özhan Canaydın ile özel uçakla Innsbruck Havaalanı'na gelen Frank de Boer'i, gurbetçiler karşıladı. Canaydın, Popescu ve Hagi'den sonra yeni bir dünya yıldızını daha Sarı - Kırmızılılar'a kazandırdıklarını belirtti, "Böyle starları Türkiye'ye gelmeye ikna etmek tabii ki çok güç oluyor. Transferleri gerçekleştirdikçe açıklama yapacağız" dedi. 
     
     Hooijdonk'u da övdü 
     GALATASARAY'IN önerisini kabul eden Frank de Boer de, "Çok büyük bir takıma geldiğimin farkındayım" ifadesini kullandı. Terim'i öven, "Çok deneyimli bir hoca olduğunu biliyorum" diyen Hollandalı yıldız, "Hakan Şükür, Mondragon, Revivo, Xavier ve Hasan Şaş'ı tanıyorum. Çok kaliteli bir ekip" dedi. Boer, Van Hooijdonk'un Fenerbahçe'ye transferiyle ilgili olarak da şu yorumu yaptı "Beckham gibi dünyanın en iyi frikikçisi. Fenerbahçe için de çok iyi bir seçenek." 
     
Öp başkanın elini      CÜNEYT KARAKAYA 

     AVUSTURYA'DA çalışmalarını sürdüren Galatasaray dünü çift idmanla geçirdi. Akşam idmanına çıkan yeni transfer Frank De Boer Sarı - Kırmızılı taraftarlardan büyük ilgi gördü. Futbolcuların "Hoşgeldin" deyip tebrik ettikleri Hollandalı yıldız kampa dün katılan Hakan Şükür ve Lukunku ile birlikte düz koşu yaptı. Başta Hakan Şükür olmak üzere birçok futbolcu idmanı izlemeye gelen Başkan Özhan Canaydın'ın elini öpmesi dikkat çekti. 
     
Hakanımız yeterHooijdonk'u alamadıklarına üzülmeyen Dürüst, "Bizim de Hakan Şükür gibi firma olmuş bir golcümüz var" dedi 
     HALİL ÖZER 

     Dert etmiyorlar 
     FENERBAHÇE ile birlikte Van Hooijdonk için temasta bulunan, ancak golcüyü ezeli rakibine kaptıran Galatasaray bunu dert etmiyor. Sarı - Kırmızılılar'ın 2. Başkanı Ali Dürüst, Hollandalı futbolcuyu alamadıkları için üzülmediklerini söyleyip, "Bizim de Hakan Şükür gibi firma olmuş bir santrforumuz var" diye konuştu. 
     
     'Fiyat artırmadık' 
     HOOİJDONK'UN fiyatını artırmak için Galatasaray'ın devreye girdiği yolundaki spekülasyonlara da yanıt veren Dürüst, "Böyle birşeye niyetimiz yoktu, asla da olamaz" diye konuştu. Dürüst şöyle devam etti "Biz Hooijdonk için Fenerbahçe'nin adı bile geçmediği dönemde taliptik. Geçen kış bile düşünmüştük." 
     
     Galatasaray günlüğü 
     'Bende böyle duruyor' 
     GALATASARAY'IN yeni kreasyonunu antrenmanlarda sergileyen Fatih Terim, kendisini de ön plana çıkarmadan yapamıyor. Hakan Ünsal'ın, "Hocam bizim beyaz formalar ne kadar güzel değil mi " demesi üzerine, beyaz forma giyen Terim, "Sen öyle zannet, benim üzerimde olduğu için öyle görünüyor" diyerek yakışıklı olduğunu bir kez daha hissettirdi. 
     
     'Böyle gözler kimde var' 
     DEPAR çalışması esnasında birkaç kez arkadaşlarından geri kalan Volkan Arslan'a kulüp doktoru Bülent Bayraktar takıldı. Ama Volkan, bu lafın altında kalır mı, hemen cevabını verdi "Hızlı koşabilirler ama, bendeki gözler onlarda yok." 
     
     'Daha çok fırın ekmek yemeli' 
     ÜÇÜNCÜ kaleci olarak kampa götürülen Aykut, şu ana kadar geçer not alamadı. Kalecilerin her hareketini kontrol altına alan Antrenör Eser Özaltındere, Aykut için "Daha çok fırın ekmek yemesi lazım" derken, yine de ondan ümitli olduğunu söyledi. 
     
     Paralar, paralar bozulmasın aralar 
     XAVİER, Prates, Pinto ve Lukunku'nun tercümanlığını yapan Mustafa Turgun, bundan sonra Portekizce yapacağı tercümeler için 500 dolar artı KDV alacağını açıkladı 
     
Cim-Bom'un dünya yıldızları      EROL DEMİRKOL 

     AVRUPA Şampiyonluğu'nun ardından Dünya Şampiyonası'nda da mücadele verecek olan Galatasaray Yıldız Takımı yarın Amerika'nın Oregon eyaletine hareket edecek. Hafta içinde Fatih Terim'den son tüyoları alan gençlerin Teknik Direktörü Halim Fıçıcı, "Biz rakiplerimizden değil, rakiplerimiz bizden korksun. Galatasaray'ın ve Türkiye'nin adını dünyaya duyuracağız" dedi. Terim de, yıldızlara "Galatasaray'a yakışır bir oyun oynayın yeter" diyerek moral verdi. 
     

</TEXT>
</DOC>
