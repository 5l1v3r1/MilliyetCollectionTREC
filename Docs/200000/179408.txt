<DOC>
<DOCNO> 179408 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/01/ekonomi/eko10.html </URL>
<DATE> 2003/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağ - Kur prim affında son gün 
</HEADLINE>
<TEXT>

   
   Bağ -Kur borçlarının yeniden yapılandırılması uygulamasından yararlanma süresi, bugün mesai bitiminde sona eriyor. Birikmiş prim borçlarının yeniden yapılandırılması çerçevesinde Bağ - Kur Yönetim Kurulu tarafından alınan karara göre, 2 Ağustos'ta başlatılan uygulamayla aylık yüzde 7, yıllık yüzde 84 olarak belirlenen gecikme zammı uygulamasından vazgeçiliyor. Yeni uygulamada, Hazine'ce açıklanacak bir önceki aya ait bonoların aylık ortalama bileşik faizi esas alınacak. Uygulamadan yararlanmak isteyen esnaf, sanatkar ve çiftçi Bağ - Kur sigortalılarının, bugün mesai bitimine kadar, Bağ - Kur il müdürlükleri ile İstanbul ve Ankara'daki şube müdürlükleri ve irtibat bürolarına başvurması gerekiyor. 
   
   
</TEXT>
</DOC>
