<DOC>
<DOCNO> 198418 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/28/son/soneko27.html </URL>
<DATE> 2003/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Euro, dolar karşısında yeni bir rekor kırdı... 
</HEADLINE>
<TEXT>

     Avrupa döviz borsalarında euro'nun ABD Doları karşısındaki değeri bugün 1.990 dolar ve üzerine çıktı. 
     Frankfurt borsasında euro bugün 1.1987 dolara çıkarak yeni bir rekor kırdı. Euro Frankfurt borsasında daha önce 19 Kasım'da 1.1979 dolar ile bundan önceki rekorunu kırmıştı. 
     Londra borsasında dün 1.1901 dolardan kapanan euro bugün sabah 1.1985 dolardan açıldıktan sonra öğleyin 1.1994 dolara yükseldi. 
     ABD Doları'nın Avrupa döviz borsalarında bazı önemli para birimleri karşısında dün kapanış ve bugün öğle saatlerindeki değerleri şöyle 
     
     
PARA BİRİMİ CUMA PERŞEMBE Japon Yeni 109.41 109.19 İsviçre Frangı 1.2903 1.3007 Kanada Doları 1.2957 1.3064 
     Londra borsasında İngiliz Sterlini 1.7138 dolardan 1.7234 dolara yükseldi. 
     
     ALTIN FİYATLARI YÜKSELDİ 
     Altının ons fiyatı bazı borsalarda dün kapanış ve bugün öğle saatleri itibariyle şöyle 
     
     
BORSA CUMA PERŞEMBE Londra 398.10 394.25 Zürih 397.88 395.38 Hong Kong 396.25 396.35 
     Londra Borsası'nda gümüşün ons fiyatı bugün 5.31 dolardan 5.32 dolara, platinin onsu da 761.00 766.00 dolardan 763.00 768.00 dolara çıktı. 
     Bazı borsacılara göre, altının ons fiyatı yeniden 400 dolara çıkabilir, kimisine göre de bu düzeyini korumaya devam edebilir. 
     Altın fiyatlarının seyrinin euro-dolar ve diğer önemli para birimlerinin paritesindeki değişimlere de bağlı olacağını kaydeden kimi analiste bakılırsa, altının onsu önce 398 sınırına ulaştıktan sonra 400 doları test edebilir, o düzeyden sonra da 406.50 ve 412.00 dolar civarında direnişle karşılaşabilir. 
     Altın fiyatları jeopolitik gerginliklerin de etkisiyle 2003 yılı başından beri yüzde 14 civarında yükseldi. 
     
</TEXT>
</DOC>
