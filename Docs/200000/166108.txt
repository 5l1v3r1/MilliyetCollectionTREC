<DOC>
<DOCNO> 166108 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/29/magazin/amag.html </URL>
<DATE> 2003/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Dizi dizi komedi 
</HEADLINE>
<TEXT>

Genç kadın orta yaşlı aktörle sevişme sahnesi çekmemek için karın ağrısı’ çekti başrol oyuncusu, senaryoda unutuldu. Hangi dizinin çekiminde ne mi saklı kaldı İşte hepsi burada.. 
     Ali'ce Ali Eyüboğlu 

     Kınalı Kar’da Yetim Demir’i oynayan Alper Kul’un işlettiği Cool Garden’da keyifli bir gün geçirdik. İstanbulluların hafta sonu dinlenmek için gittiği Cumhuriyet Köyü’ndeki mek nda, Kul’un yönetmen ve oyuncu arkadaşları, dizi çekimlerinde ekranlara yansımayan ilginç ve komik öyküler anlattı. İşte onlardan birkaçı pazar neşesi’ niyetine... 
     
Tuba’nın maceraları      Kıvılcım’ adlı dizide biri orta yaşlı biri genç iki erkeği birden idare eden kızı canlandıran Tuba Ünsal, ikisiyle de sevişmek zorundadır. Genç erkekle öpüşme sahnelerinde, "Bu tam istediğim gibi olmadı" deyip prova ve çekim tekrarı isteyen Ünsal’da, sıra Aytaç Arman’la sevişme sahnelerine gelince karın ağrısı başlar. Ünsal’ın sancısını ilaçlar da dindirmez. Ünsal’a acıyan yönetmen, yaşlı oyuncuyla olan sahnelerini öpüşür gibi’ çeker. Yönetmen Stop’ deyince karnını o ana kadar tutan Ünsal, koşarak otomobiline biner ve Laila’ya gider. 
     
     Bir gün öyle, bir gün böyle 
     Bir gün önce, apartmanın asansörüne binerken sarı - uzun saçlarıyla çekimleri yapılan Ünsal, ertesi gün apartman içi çekimlere bambaşka bir tiple çıkar. Yönetmen, dizi boyunca uzun ve sarı saçlı haliyle çekim yaptığı Ünsal’ı, kısacık ve siyah saçlı görünce şoka girer. Yönetmen saçını başını yolarken Ünsal, "Uzun ve sarı saçlardan çok sıkılmıştım. Set bitince kuaföre gidip tipimi değiştirdim" der. Yönetmen, senaryoda değişiklik yaparak durumu kurtarır. 
     
Hani bana... Hani bana ’      Havuç’ tiplemesiyle şöhreti yakalayan Furkan Kızılay, bir ara Turkcell’in de reklam yıldızıydı. Dizide, babasından ısrarla cep telefonu isteyen Havuç’a reklam teklifi sırasında Çocuklar Duymasın’ın yazarı Birol Güven devreye girer. Yarattığı karaktere, kendisine telif ödenmeden reklam teklifi gelmesine kızan Güven ile Turkcell’ciler arasında ilginç bir konuşma geçer. Güven, ısrarla "Siz şimdi Cell-O’da Furkan’ı mı, Havuç’u mu oynatacaksınız " diye sorar. Turkcell’ciler, "Havuç’u oynayan Furkan Kızılay’ı oynatacağız" der. 
     Güven, "O zaman dizide Havuç’a Telsim’li diyaloglar yazabilirim. Sanırım sizce bir sakıncısı yoktur" deyince Turkcell’ciler teslim bayrağını çeker. Turkcell’ciler, Güven’e "Havuç" kadar telif ödeyip Furkan’ı Cell-O’da oynatır. 
     
Başrol oyuncusu unutuldu      Senaristleri, başrolünü Beyaz’la Meltem Cumbul’un oynadığı Biz Size şık Olduk’un ikinci bölüm senaryosunu sete gönderir. Bölümün çekimleri bitmek üzereyken yönetmenin bir şey dikkatini çeker. Cumbul’a hiç sahne yazılmadığını anlayan yönetmen, senaristleri arar. Senaristler önce, "Olur mu öyle şey Başrol oyuncusu unutulur mu " der ancak senaryoyu bir daha okuduklarında gerçek ortaya çıkar. Cumbul, yazılan yeni senaryo ile bölüme dahil edilir. 
     

</TEXT>
</DOC>
