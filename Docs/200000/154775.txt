<DOC>
<DOCNO> 154775 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/06/son/sondun06.html </URL>
<DATE> 2003/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
25 yaşın altındaki starlar... 
</HEADLINE>
<TEXT>

     ABD'de ''People's'' Dergisi, 25 yaşın altında oldukları halde şöhretleri dünya çapına ulaşan 25 sanatçıyı belirledi. 
     Listeye girmeyi başaranlar arasında ''pop turtası'' olarak adlandırılan New Yorklu Christina Aguilera, Britney Spears'in ilk aşkı Justin Timberlake ve ''Destiny's Child'' grubunun seksi üyesi Beyonce Knowles de bulunuyor. 
     Derginin belirlediği 25 yaşından genç en ''seksi'' 25 kişi şunlar Christina Aguilera, Ashanti, Michelle Branch, Nick Cannon, The Donnas grubunun üyeleri, Kirsten Dunst, Good Charlotte, Josh Hartnett, Katie Holmes, Grammy ödüllü Norah Jones, Beyonce Knowles, Ashton Kutcher, Avril Lavigne, Ludacris, Diego Luna, John Mayer, Mandy Moore, Ms. Dynamite, Brittany Murphy, Gregory Smith, Julia Stiles, Justin Timberlake, Tyrese, Tom Welling ve Shane West. 
     25 kişilik grup içinde özellikle dikkat çekenler ise şunlar 
     -Macaulay Culkin ile ''Saved'' adlı kara komedide başrol üstlenen 19 yaşındaki Mandy Moore. Moore yakında, Elton John ve Joni Mitchell'in 1970'li yıllarda meşhur ettikleri klasik parçalardan oluşan 3. CD'sini çıkaracak. Moore ayrıca büyük bütçeli bir komedi filminde, başkanın kızı rolünü oynamaya hazırlanıyor. 
     -''Like I love you'' adlı solo albümüyle Grammy ödüllerine aday gösterilen, Britney Spears'in eski sevgilisi Justin Timberlake. 22 yaşında olmasına rağmen okullarda müzik ve sanat çalışmalarına katkıda bulunmak amaciyle kendi adına bir vakıf kuran Timberlake, Christina Aguilera ile birlikte turneye çıkmaya hazırlanıyor. 
     -18 yaşındaki Avril Lavigne, 12 milyon adet satan ve Grammy ödülüne aday gösterilen ''Let Go'' adlı CD'si ile dikkatleri üzerine çekti. Avril'in bir özelliği de gitar çalmayı, 12 yaşında kendi kendine öğrenmiş olması. 
     -Destiny's Child grubu üyesi Beyonce Knowles'un grup arkadaşlarıyla doldurduğu plaklar, milyonlar satıyor. Knowles'un bu ay piyasaya çıkan ''Dangerously in Love'' adlı solo albümüne de büyük şans tanınıyor. Sanatçı ayrıca Ağustos ayında Cuba Gooding Jr. ile ''The Fighting Temptations'' adlı bir filme başlayacak. 

     
</TEXT>
</DOC>
