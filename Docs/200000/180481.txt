<DOC>
<DOCNO> 180481 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/05/son/sondun12.html </URL>
<DATE> 2003/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Küreselleşme karşıtları şimdi de Garda'da... 
</HEADLINE>
<TEXT>

     Küreselleşme karşıtları, Avrupa Birliği dışişleri bakanlarının bugün İtalya'nın Garda kasabasında yapılacak toplantısını protesto için, kasabaya giden iki ana yolu kapattılar. 
     İtalya'nın ''İtaatsizler'' hareketi lideri Luca Casarini, ''Bir adaletsizliği önlemek için buradayız. Bu suç zirvelerinin kentlerimizi işgal etmesine izin veremeyiz. Liberal politikaların şiddetini önlemek için yolları kapatıyoruz'' dedi. 
     Polisin yollara bariyer konulmasını uzaktan izlediği, 250 kişilik henüz gruba bir müdahalede bulunmadığı belirtildi. 
     Toplantının öğleden sonra başlaması ve bakanların göstericilerden kurtulmak için kasabaya helikopterle gelmesi bekleniyor. 
     AB'nin ticaret ve dış politikalarını protesto için yarın 20 bin kadar kişinin Riva del Garda'da gösteri yapması bekleniyor. 
     
</TEXT>
</DOC>
