<DOC>
<DOCNO> 184883 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/27/guncel/gun90.html </URL>
<DATE> 2003/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 

   
   Olamayan albümler...    1 Tarkan İngilizce Albüm... "Allah'ım aklımıza mukayyet ol" babında bir mevzudur. Sen memleketin en sevilen popçusu ol, ötekilere nazaran dandik bir albümle bile ortalığı salla, ama Edirne'nin dışına çıkama... Biraz "Şımarık"la bir iki yabancı kanalda görün Şu sıralar da Mustafa Sandal görünüyor gerçi , her sene bu iş için ABD'ye git, sonra kuyruğu kıstırıp yine kürkçü dükkanına geri dön. Olmaz Tarkan olmaz, satmasa da ki satmaz, tereciye tere satacaksın, yemezler insan "yaptım işte" der, rahatlar. Duyduk ki İstanbul'daki son konserinin akabinde yine ABD'ye gidiyormuş çalışmalarına devam etmek için. Başka dilde okuma kendi dilinde oku, böyle çok daha güzelsin be Tarkancan Anla be, olmuyor işte... 
   2 Hande Ataizi Albüm... "Yapmasan olmaz mı " dedik çok kere. Bugüne kadar gerek kendi sunduğu, gerekse konuk olduğu programlarda söylediği şarkıları toplasak ekvatoru çepeçevre sarar mı bilinmez. Birçoklarına göre sesi de fena değil. Ayrıca şöhrete ulaşması için, gizli kayıt yapan birine de ihtiyacı yok. ABD'li rasta saçlı sevgilisiyle bir albüm yapsalar rap tabanlı, enteresan da olabilirdi. Ama olmayınca olmuyor demek ki Birkaç gün önce vazgeçtiğini söylüyordu bu albüm işinden. Üzüldük valla, arada bir duymazsak kendimizi kötü hissedeceğiz .. 
   3 Türkan Şoray Albüm... "İnanmama hakkımızı kullanabilir miyiz " cümlesini uzun yıllardan sonra işte burada kullandık ilk duyduğumuzda. Türkiye'nin sayılı sinema oyuncularından biridir kendisi ama tüm filmleri dublajlıdır. Sadece son oynadığı dizide kendi sesini kullanmak zorunda kalmıştır. "Ablacığım, hiç o sesle albüm olur mu " da demek istemiyoruz gerçi. Petek Dinçöz, Demet Akalın oldu çünkü. Sonuçta, bu albüm hikayesiyle aynı yıl şişelenen şarabın şişesi için servet ödemek gerekiyor ama albüm ortada yok. Hayır şarap da sirke olacak, şeytan diyor aç-iç... 
   4 Ayşe Hatun Önal Albüm... "Azimli sıçan hayvansal olan taşı deler" beylik sözünün yürürlükten kalkmasına neden olmuştur. Müzik insanı Ozan Doğulu ile "aşk" yaşamışlığı magazin basınına sıkça yansımıştır. Otomobil almak için illa da galericiyle mi aşk yaşamak gerekir Ayşe'nin hatası şu Ozan, Televolesel kitle için gözde bir genç. Sakallı-makallı, gizli-mizli, yaptığı ayıp-mayıp fakat tavernacı ağbi aşk yaşadığı insanı ünlü etmiş mi Etmiş, ona bakmak lazım. Hedefi doğru koymak lazım. Sese gelince... Ne sesini duyduk, ne şarkı söyleyişini biliriz. Bilmek de istemeyiz... 
   5 Recep Bülbülses Albüm... "Ölmeden bir görse de gözü açık gitmese" diyesi geliyor insanın. Tarkan hariç, yukarıdakilerin hepsinden daha güzel değilse de daha gür bir sese sahip. Topluca bir törene giden ünlülerin başına musallat oluşunu 100 metreden onlara şarkı söyleyişini, ayaklarına kapanışını velhasıl kel m, bir çok eylem yapışını izlemişsinizdir mutlaka. Üzülüp duruyordu yıllardır "Neden ben bir kaset yapamadım " diye. Bak Recep, her türlü "imkan" ve "tesis" olmasına rağmen bazen olmayınca olmuyor. Bak tepeye Tarkancan da yapamıyor, demek ki zorlamanın anlamı yok... 
   
   Bekliyoruz Şansal Bey    Henüz bekliyoruz, daha arayan soran olmadı 23 Eylül, Salı günü, "Metin Şentürk Olsa Çalardı" başlıklı yazımızda bir şey sorduk. 21 Eylül Pazar günkü "Maraton"da Erman Toroğlu Şansal Büyüka'ya sordu Metin Şentürk çalar mıydı bu penaltıyı Şansal Bey cevap verdi Çalardı, Metin gören bir arkadaşımızdır Sözler, kelimesi kelimesinedir 
   Biz de dedik ki "Yıllardır Metin Şentürk'ün 'aslında gördüğü' geyiği döner. Şansal Büyüka da spor ve magazin dünyasının üstat mertebesine ulaşmış bir kişisidir. Bir bildiği varsa açıklasın " Ve 25 Eylül Perşembe günkü Hürriyet'te bir haber. "Metin Şentürk, Toroğlu'nu doğruladı" üst başlığı altında büyük puntolarla "Penaltıyı ben bile gördüm " Tahminen bizim yazdığımızı takiple Hürriyet Muhabiri Demirhan Hararlı, Metin Şentürk'e bu konuyu sormuş. Şentürk her zamanki gibi olayı espriye vurarak Ben hakem olsam, penaltı çalardım. Tereddüt etmezdim. İnanın o pozisyonda gözlerime inanamadım. Bundan sonra Erman Hoca, beni de yanına almalı. Çünkü, ikimizin süper bir ikili olacağını düşünüyorum" demiş... Bu cevapta şaşıracak bir şey yok. Metin Şentürk'ün her zamanki tarzı içerisinde olduğu için sırıtmıyor. Ama olayın asıl kahramanı Şansal Bey'den hala ses seda yok. 
   Şansal Hocam susma açıkla Diyelim ki Metin Şentürk görüyor. Ne güzel, ne sevinçli bir haber. Bunu vermek size nasip olmuş olur. Diyelim ki görmüyor Bu güzel bir haber değil ama en azından yıllardır süren ve efsane haline dönüşmüş bir dedikodu sona erer. İşleri yoğundur Şansal Bey'in ama yine de bekliyoruz... 
   
   Armut piş, ağzıma düş .. 
   Sir Isaac Newton 
   
   Boş İnanışlar 
   "Sharon Stone ve Madonna'nın aynı kişiler olduğuna inanıyorum. İkisini de tanımıyorum ama öyle olduğunu düşünüyorum hatta buna inanıyorum..." 
</TEXT>
</DOC>
