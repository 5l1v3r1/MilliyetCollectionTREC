<DOC>
<DOCNO> 178508 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/27/son/sontur04.html </URL>
<DATE> 2003/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
İkinci kaset faciası 1 ölü, 3 yaralı 
</HEADLINE>
<TEXT>

     ERSİN ERCAN ÖZDEN ELÇİ Bolu DHA 

Amasya'da otobüs şoförünün teyp kasedini değiştirmek isterken 20 kişinin ölümüne 23 kişinin de yaralanmasına neden olan kazanın bir benzeri dün gece Bolu'da meydana geldi. Gülçin Yılmaz Ayas, teybe kaset koyarken dikkatsizlik sonucu neden olduğu kazada hayatını kaybederken, araçta bulunan 2 kızı ile ablası yaralandı. 
     Gülçin Yılmaz Ayas 44 , ablası Esin Gönenç 60 ile kızları Gülesin 19 ve Gizem 17 ile birlikte jeep ile Ankara'dan İstanbul'a gitmek üzere yola çıktı. Aracın arka koltuğunda oturan Gönenç, kardeşi Ayas'tan teybe kaset takmasını istedi. Ayas, kasedi takmak isterken direksiyon hakimiyetini kaybedince kontroldan çıkan jeep, bariyerlere çarparak takla attı. Kazada sürücü Ayas olay yerinde hayatını kaybetti. Yaralı olarak kurtulan Show TV Genel Müdürü Zeynep Gönenç'in annesi Gönenç ile Ayas kardeşler, İzzet Baysal Bolu Devlet Hastanesi'ne kaldırıldı. 
     Durumları ağır olan Gönenç ile Gülesin Ayas, ameliyata alınırken, hafif yaralı Gizem Ayas kazayı şöyle anlattı 
     "Teyzemin çok sevdiği bir şarkı vardı. Anneme, bu şarkının yer aldığı kasedi takmasını söyledi. Annem de kasedi teybe takarken direksiyon hakimiyetini kaybetti. Frene bastı. Ancak kazaya engel olamadı." 
     
</TEXT>
</DOC>
