<DOC>
<DOCNO> 166839 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/02/son/soneko04.html </URL>
<DATE> 2003/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Iraklı liderlerin malvarlıkları dondurulacak 
</HEADLINE>
<TEXT>

     BM Güvenlik Konseyi'ne bağlı olarak çalışan yaptırımlar komitesi, Amerikan hükümetinin talebi üzerine, Iraklı eski yöneticilerin malvarlıklarının dondurulmasını öngören bir karar aldı. Söz konusu kişiler, ABD Savunma Bakanlığı Pentagon'un 55 kişilik ''aranan Irakli yetkililer'' listesinde bulunuyorlar. 
     Komite tarafından yapılan açıklamada, söz konusu 55 kişiye ait malvarlıklarının hükümetlerce saptanması halinde, bunların dondurularak derhal yeni oluşturulan ''Irak Kalkınma Fonu''na devredilmesi gerektiği bildirildi. 
     Amerikalılar söz konusu 55 kişiyi bir iskambil destesi haline de getirmişlerdi. Listenin başında Saddam Hüseyin ile oğulları Uday ve Kusay bulunuyor. Amerikalı yetkililer, listede adları bulunanları adalete sevketmeye kararlı olduklarını da açıkladılar. Listedekilerin 30 kadarı yakalanmış bulunuyor. 
     
</TEXT>
</DOC>
