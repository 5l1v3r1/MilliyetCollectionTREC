<DOC>
<DOCNO> 182534 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/16/astro/index.html </URL>
<DATE> 2003/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Planlarınızı esnek tutun 
</HEADLINE>
<TEXT>

   
   
   Bugün akşama kadar her şey düzgün gibi görünse de, 18 31 sonrasında beklenmedik kararlar, huzursuzluklar ve bizi ikileme düşürebilecek duygusal konularla karşılaşabiliriz. Koç'lar harcamalarında dikkatli olmalılar. Duygusal açıdan huzursuz olmaları anlamsız alışverişlere de yol açabilir. Tutumlu olmaları gerekiyor. Boğa'lar şanslarına güvenebilirler ama akşam şartların sürekli olarak değişmesi huzursuz edici olabilir. Planlı olmalarında fayda var. İkizler yeteri kadar gerçekçi olamayabilirler. Elde olmayan durumlar, geçmişe ait konular onları çok hassas kılabilir. Tutarlı olmaya çalışmalılar. Yengeç'ler orijinal düşünceleri somuta dönüştürebileceği bir günde. Arkadaşlıklar, grup çalışmaları ve ilham verici her şey onları harekete geçirecek. Aslan'lar tembelliği bir kenara bırakıp eldeki işlere ağırlık vermeli. Tamamlanması gereken resmi işler ya da sorumluluklar yüzünden bocalayabilecekleri bir gündeler. Başak'lar akıcı enerjilerden fazlasıyla yararlanacaklar. Yeni kişiler ve değişik ortamlar onlara iyimserlik aşılamakta. Yolculuklar rahat ve zevkli geçecek. 
   Terazi'ler duygusal konularda rahatlar. Bu alanda öğrenebilecekleri çok şey söz konusu. Yeni deneyimlere açık durmalılar. Akrep'ler inatlaşmamalılar. Uzlaşıcı olurlarsa ortaklaşa konularda şansa açıklar. Gelen tekliflere daha esnek yaklaşmalılar. Yay'lar sağlıklarına ve genel düzenlerine önem vermeliler. Zevklere düşkün ya da tembellik yüzünden sıkıntı çekebilirler. Endişelenmelerine gerek yok. Oğlak'lar rahat edebilecekleri bir gündeler. Kendilerini özgür ve yaratıcı bulabilirler. Aşkta da heyecan ve macera arayışı öne çıkmakta. Kova'lar adımlarını dikkatli atmalılar. Somut düşünmek ve pratik olmak lazım. Bazı değişiklikler kontrol edilmesi güç sonuçlara neden olabilir. Duygusal alanda da abartılı olmamak gerekiyor. Balık'lar hareket ve zihinsel açıdan canlı günlerindeler. Kısa yolculuklardan zevk alabilirler ve kısa yoldan karlı da çıkabilirler. Duygularını anlatmak zor gelmeyecek. 
   
   
</TEXT>
</DOC>
