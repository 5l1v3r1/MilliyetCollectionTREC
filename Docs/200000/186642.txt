<DOC>
<DOCNO> 186642 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/05/son/sontur08.html </URL>
<DATE> 2003/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte acı gerçek... Yüzde 5'e giremeyen açıkta kalıyor.. 
</HEADLINE>
<TEXT>

     Dokuz Eylül Üniversitesi DEÜ Rektörü Prof. Dr. Emin Alıcı, Türkiye'de eğitim sisteminin ''ilk yüzde 5'in kazanması'' üzerine kurulu olduğunu söyledi. 
     Prof. Dr. Alıcı, liseden mezun olanların ''ancak'' yüzde 5'inin, iyi bir üniversiteye yerleştiğini, yüzde 5'inin de meslek okulu ve açık öğretim fakültelerine girdiğini belirterek, Tıpta Uzmanlık Sınavı'nda TUS ise 22 bin kişiden 2 bininin ''uzmanlığa'' hak kazandığını söyledi. 
     ''Eğitim sistemimiz, üniversiteye girişte, TUS'ta hep yüzde 5 üzerine kurulmuş. Yüzde 95'i ne yapacağız '' diyen Prof. Dr. Alıcı, şöyle konuştu 
     ''TUS'a girenlerin sadece yüzde 4'ü, 5'i başarılı bulunuyor. Tıp fakültelerinin görevi yüzde 5'lik bir uzman doktor yetiştirmek değildir. TUS için yakında özel ders alımları, dershaneler ortaya çıkarsa kimse şaşırmasın. TUS, bu açıdan tam bir rezalet. Toplumun yüzde 95'ini, yaramaz insan olarak ayırırsanız, bundan yarın yine toplum zararlı çıkar.'' 
     
</TEXT>
</DOC>
