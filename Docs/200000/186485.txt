<DOC>
<DOCNO> 186485 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/04/son/sontur16.html </URL>
<DATE> 2003/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
DYP erken seçim istiyor... 
</HEADLINE>
<TEXT>

     DYP Genel Başkan Yardımcısı Mehmet Ali Bayar, YSK'nin DYP'ye 66 değil 166 milletvekili verse bunun kabulü yerine DYP'nin seçimi talep etmesinden yana olduğunu çünkü böyle bir kararın demokrasi etiği bakımından çok tartışılacağını söyledi. 
     Mehmet Ali Bayar Yüksek Seçim Kurulu'nün bugün vereceği karar ne olursa olsun ''Yargıtay kararıyla seçim sonuçlarına ve parlamento dağılımına gölge düştüğünü'' savundu. Durumları kritik olan 66 milletvekilinin bu sonuçta hiç bir sorumluluğunun olmadığını belirten Bayar, şunları kaydetti. 
     ''Demokratik ahlak bakımından doğru olan YSK'nin seçimleri tümüyle iptal etmesi. Bu olmuyor ise TBMM'nin kendisinin Türkiye'yi erken seçime götürmesidir. 
     YSK, DYP'ye 66 değil 166 milletvekili verse de ben şahsen bunun, DYP tarafından kabul edilmesi yerine seçimin talep edilmesinden yanayım. Bundan sonraki seçimlerin selameti ve demokrasinin onuru bu bakımından daha doğrudur. 
     Zira YSK'nin olumlu bir kararıyla hukukun gereği yerine gelecek ve DYP açısından olumlu bir sonuç çıkacak olsa bile demokrasi etiği bakımında bu durum çok tartışılacaktır. Doğru olan DYP'nin, 66 milletvekilliğini alsa da almasa da ısrarlar seçimi talep etmesidir.'' Bayar, YSK'nin milletvekili dağılımının yeniden yapılması karar vermesi halinde milletvekilliğini kabul edip etmeyeceğine ilişkin bir soru üzerine bu konuda şu anda bir yorumda bulunmak istemediğini söyledi. 
     
</TEXT>
</DOC>
