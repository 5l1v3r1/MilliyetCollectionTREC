<DOC>
<DOCNO> 175540 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/13/son/sontur17.html </URL>
<DATE> 2003/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Müslüm Gürses'in otobosüne ateş eden teslim oldu... 
</HEADLINE>
<TEXT>

     Arabesk müzik şarkıcısı Müslüm Gürses ve 44 kişilik ekibini taşıyan otobüse dün düzenlenen silahlı saldırıyı gerçekleştirdiğini belirten 20 yaşındaki genç, polise teslim oldu. 
     Alınan bilgiye göre, bu sabah saatlerinde Emniyet Müdürlüğü'ne gelen Yavuz Selim Bölükbaşı 20 isimli genç, yetkililere, ''Dün sanatçı Müslüm Gürses ve ekibini taşıyan otobüse ben ateş açtım, saldırıyı tek başıma gerçekleştirdim'' dedi. 
     Bölükbaşı'nın, Gürses ve ekibini taşıyan 34 EU 219 plakalı otobüse, Türkoğlu İlçesi Kılılı Beldesi yakınlarında, kendisini sıkıştırdığı ve yol vermediği için ateş açtığını söyleyen Bölükbaşı'nın, ''Olay tamamen bireysel. Müslüm Gürses'le bir meselem yok. Otobüs şoförü bana yol vermedi, bir de beni sıkıştırmaya çalıştı. Bunun üzerime ruhsatsız silahımla ateş ettim. saldırıyı tek başıma gerçekleştirdim'' diye ifade verdiği öğrenildi. 
     Yetkililer, Gürses ve ekibini taşıyan otobüse ateş açılan 06 RYP 57 plakalı BMW marka aracın plakasının sahte olduğunu, Bölükbaşı'nın, sorgulanmak üzere Türkoğlu İlçe Jandarma Komutanlığı'na teslim edildiğini belirttiler. 
     
</TEXT>
</DOC>
