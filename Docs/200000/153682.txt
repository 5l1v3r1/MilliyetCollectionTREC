<DOC>
<DOCNO> 153682 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/01/yazar/gunes.html </URL>
<DATE> 2003/05/01/ </DATE>
<TIME>  </TIME>
<AUTHOR> Hurşit GÜNEŞ  </AUTHOR>
<HEADLINE>
Nihayet enflasyon hedeflemesine bu yıl geçiyoruz 
</HEADLINE>
<TEXT>

     Nitekim, 5 Nisan 2003 tarihli IMF'ye verilen niyet mektubunda kamu maliyesinde atılacak adımlar tam 7 sayfa Oysa para politikasına ayrılan kısım 1.5 - 2 sayfadan ibaret. Ancak ilginçtir, bu kısımda bu yıl 36'ncı maddede resmi enflasyon hedeflemesine geçileceği belirtiliyor. Nitekim, dün Merkez Bankası Başkanı Serdengeçti de Plan Bütçe komisyonunda yaptığı konuşmada mayıs ve haziran ayları izlendikten sonra, enflasyon hedeflemesine geçmek istediklerini belirtmiş. Son iki yıldır Merkez Bankası'nın herhalde en çok sözünü ettiği, fakat bir türlü başlatamadığı bu politikanın başlatılmak istenmesi çok önemli. 
     2003 bütçesi onaylanır onaylanmaz, bu politikanın biçim ve takvimi belirlenecekmiş. Elbette maliye politikası tam olarak ortaya çıkmadan para politikasının belirlenmesi doğru olmazdı. Bu nedenle yaklaşımı doğru buluyoruz. 
     Ancak hala tam olarak anlaşılmayan birkaç nokta var. Birincisi, madem Merkez Bankası bu politikanın yeterince güçlü bir çözüm olduğu kanısında, neden bir an önce bu politikayı yürürlüğe koymuyor. Ve her yıl erteliyor. İkincisi Merkez Bankası'nın bu politikayı yürürlüğe koyabilmek için ne türlü hazırlık yaptığını merak ediyoruz. Ve nihayet parasal hedeflerin bu yeni politikada nasıl belirleneceği de çok önemli. Gerçi mektupta bu konuda yapılan bazı hazırlıklardan bahsediliyor. Mesela 

</TEXT>
</DOC>
