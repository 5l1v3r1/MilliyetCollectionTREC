<DOC>
<DOCNO> 195120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/12/son/sontur31.html </URL>
<DATE> 2003/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Yine kış geldi, soba faciaları başladı Aynı aileden 4 ölü... 
</HEADLINE>
<TEXT>

     Ankara'nın Şereflikoçhisar İlçesi'nde, sobadan sızan karbonmonoksit gazından zehirlenen aynı aileden 4 kişi öldü, 1 kişi hastanede tedavi altına alındı. 
     AA muhabirinin edindiği bilgiye göre, dün gece Şereflikoçhisar'daki ailesini telefonla arayan Ankara Üniversitesi Tıp Fakültesi öğrencisi Şebnem Öztürk, ailesine ulaşamayınca yakınlarına haber verdi. 
     Yakınları, Öztürk ailesinin kapısını açtıklarında, Baba Bünyamin Öztürk 46 , Meltem Öztürk 14 , Gizem Öztürk ve İbrahim Öztürk'ün cesetleriyle karşılaştı. Durumu ağır olan anne Gönül Öztürk ise Şereflikoçhisar Devlet Hastanesi'ne kaldırıldı. Gönül Öztürk, burada yapılan ilk müdahalenin ardından Ankara Numune Hastanesi'ne sevk edildi. 
     Yetkililer, Öztürk ailesi fertlerinin gece sobadan sızan karbonmonoksit gazından zehirlenmiş olabileceğini, soruşturmanın sürdürüldüğünü bildirdiler. 
     
</TEXT>
</DOC>
