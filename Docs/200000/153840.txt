<DOC>
<DOCNO> 153840 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/01/son/sontur33.html </URL>
<DATE> 2003/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Bisikletle okula giden baba-kıza çarpıp öldüren sürücü kaçtı 
</HEADLINE>
<TEXT>

     Yalova'da bisikletle okula giden baba ile kızı, kamyonetin çarpması sonucu öldü. Kazadan kısa süre önce ''unuttuğu defterini evden almak için'' bisikletten inen 8 yaşındaki İbrahim ise şans eseri ölümden kurtuldu. 
     Baba-kıza çarptıktan sonra yaklaşık 35 metre sürükleyen, sürücüsü ve plakası belirlenemeyen kamyonet ise olay yerinden kaçtı. 
     Alınan bilgiye göre, Yalova'nın Özlem Mahallesi'nde oturan ve 3 çocuğunun öğrenim gördüğü Orgeneral Selahattin Risalet Demircioğlu İlköğretim Okulu'nun karşısında bakkallık yapan Mehmet Şerif Gültepe 45 , eşi Fevziye ile vedalaştıktan sonra, okula gitmek için hazırlanan kızı Ebru'yu 11 bisikletin arkasına, oğlu İbrahim'i de 8 bisikletin önüne, bindirerek yola çıktı. 
     Evden birkaç metre uzaklaştıktan sonra defterini unuttuğunu farkeden İbrahim, yürüyerek okula gideceğini söyleyerek, bisikletten indi. 
     Oğlunu indirdikten sonra Yalova-Termal Karayolu'nda yoluna devam eden baba Gültepe'nin kullandığı bisiklete, sürücüsünün kimliği ve plakası henüz belirlenemeyen bir kamyonet arkadan çarparak, yaklaşık 35 metre sürükledi. Bisikletle birlikte sürüklenen Mehmet Şerif ve kızı Ebru Gültepe olay yerinde feci şekilde can verdi. 
     Kamyonet sürücüsü, kazanın ardından olay yerinden kaçarken, okula gitmek için daha önceden yola çıkan 13 yaşındaki Emine Gültepe, annesi ve son anda bisikletten inen kardeşi İbrahim, olay yerine geldiklerinde gözyaşlarına boğuldular. 
     Kazayla ilgili soruşturmanın sürdüğü, olay yerinden kaçan sürücünün belirlenmeye çalışıldığı bildirildi. 
     




</TEXT>
</DOC>
