<DOC>
<DOCNO> 190791 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/23/son/sonspo36.html </URL>
<DATE> 2003/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Asım Pars Tuborg'a imzayı attı 
</HEADLINE>
<TEXT>

     Asım Pars, İzmir'e gelerek, geçen hafta prensipte anlaşma sağladığı Tuborg Pilsener ile 1 yıllık sözleşme yaptı. 
     Tuborg Pilsener'in Türkiye'de ilk forma giydiği takım olduğunu hatırlatan Asım Pars, yuvaya dönmekten mutluluk duyduğunu kaydetti. Bu hafta oynanacak Efes Pilsen maçında da elinden geleni yapacağını anlatan Asım Pars, Tuborg Pilsener'i ve İzmir'i sevdiği için, gelen teklifi kabul ettiğini söyledi. 
     Kulüp Basketbol Şubesi Sorumlusu Önder Bingöl, Asım ile kadrolarını güçlendirdiklerini belirterek, ''Lige iyi bir giriş yaptık. Antrenörümüzün belirlediği eksiklikler doğrultusunda Türkiye'nin en iyi 5 numaralarından birini transfer ettik'' diye konuştu. 
     Antrenör Mete Babaoğlu, Asım'ı kadrolarına dahil ettikleri için mutlu olduğunu vurguladı. 
     Asım Pars, Tuborg'tan başka Tofaş, Fenerbahçe, Efes Pilsen ve Ülkerspor'da da oynamıştı. 
     
</TEXT>
</DOC>
