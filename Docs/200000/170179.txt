<DOC>
<DOCNO> 170179 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/18/son/sondun10.html </URL>
<DATE> 2003/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de trafik en çok Los Angeles'ta çıldırtıyor 
</HEADLINE>
<TEXT>

     Los Angeles'ın, ABD'nin trafiği en kötü kenti olduğu belirlendi. 
     ''MSN House Home Report'' adlı sitenin haberine göre, Los Angeles'ı sırasıyla San Fransisco, Chicago, Denver-Colorado, Boston, Oakland, Detroit, New York, Seattle ve Washington DC izliyor. 
     Buna karşılık trafiği en rahat kentlerin başında Texas'ın Corpus Christi kenti geliyor. Aynı eyaletteki Brownsville, Beaumont, El Paso, Florida'daki Pensacola ile Fort Myers, Oklahoma City ve Birmingham da rahat araba kullanılabilen yerler arasında. Araba kullanımının rahatlığı ya da zorluğu, trafik yoğunluğu, yolların kalitesi, benzin fiyatı ve iklim koşulları göz önüne alınarak belirleniyor. 
     
     SÜRÜCÜLERİN KORKULARI 
     Öte yandan sürücülerin başlarına gelmesinden en çok korktukları şeyler de sitenin yaptığı anketle belirlendi. Buna göre şoförler, en çok kaybolmaktan korkuyor. Bu korku erkeklerde yüzde 37, kadınlarda ise yüzde 46 oranında. 
     Sürücülerin diğer korkuları da şunlar Anahtarlarını arabanın içinde unutup kapıyı kilitlemek yüzde 27 , yolda benzin bitmesi yüzde 24 , arabasını nereye park ettiğini unutmak yüzde 3 , paralı turnikeye geldiğinde cebinde yeterli para olmadığını fark etmek yüzde 3 . 
     
</TEXT>
</DOC>
