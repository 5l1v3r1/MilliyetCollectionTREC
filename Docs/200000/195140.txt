<DOC>
<DOCNO> 195140 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/13/ekonomi/eko09.html </URL>
<DATE> 2003/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Hortumcu yasası Meclis'te değişebilir 
</HEADLINE>
<TEXT>

   ANKARA Milliyet 
   
   Meclis Adalet Komisyonu'nda bugün görüşülecek, banka batıranlardan tahsilatı hızlandırmayı öngören tasarı için iki bakandan farklı açıklama geldi. 
   Maliye Bakanı Kemal Unakıtan, "Arzumuz tasarının değişmemesi yönünde" dedi. Devlet Bakanı Ali Babacan ise IMF'nin söz konusu tasarının geri çekilmesini istediği yönündeki iddialar üzerine, "Biraz çalışalım bakalım. Perşembe günü komisyonda görüşülecek" dedi. Babacan, "IMF'nin itirazı var mı " sorusunu, "Sonra konuşalım gerekirse değişir, gerekmezse değişmez" diye yanıtladı. 
   
   Mektup muamması 
   Babacan bu konuda IMF'den mektup geldiğini üstü örtülü biçimde kabul ederken, Hazine yetkilileri mektubun Hazine Müsteşarı İbrahim Çanakçı'ya gönderilmiş olabileceğini belirterek, "Tasarıda IMF'yi iki madde ilgilendiriyor" dedi. Bu maddelerden biri BDDK'nın banka batıklarını tahsilinde sürecin hızlandırılması için Danıştay'ın 10'uncu dairesine özel yetkiler tanınmasını öngörüyor. İkinci madde ise BDDK kararlarına karşı açılacak davaların Danıştay'da görülmesine imk n tanıyor. 
   
   
</TEXT>
</DOC>
