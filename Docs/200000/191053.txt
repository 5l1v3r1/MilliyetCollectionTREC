<DOC>
<DOCNO> 191053 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/24/son/sonspo32.html </URL>
<DATE> 2003/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe 3 - Adanaspor 0 
</HEADLINE>
<TEXT>

     Birinci Süper Futbol Ligi'nde oynanan karşılaşmada Fenerbahçe, Adanaspor'u 3-0 yendi 
     
     İlk yarı 

     6. dakikada ceza alanı sağ çaprazında kaleciyle karşı karşıya kalan Tuncay'ın vuruşunda, top direğin yanından auta gitti. 
     8. dakikada ceza yayı üzerindeki Hooijdonk, kafayla topu ceza alanı içindeki Tuncay'ın önüne indirdi. Bu oyuncunun vuruşunda üst direğe çarpan meşin yuvarlak, filelere gitti 1-0 
     17. dakikada Adanasporlu İbrahim'in ceza alanı dışından sert şutunda, kaleci Recep topu kornere çeldi. 
     18. dakikada sol çaprazdan ceza alanına giren Volkan Bekiroğlu'nun şutunda top, yandan auta çıktı. 
     24. dakikada sağdan Serhat'ın pasıyla ceza alanı sağ çaprazında topla buluşan Tuncay, meşin yuvarlağı yandan auta attı. 
     27. dakikada Hooijdonk'un kaleyi cepheden gören pozisyonda kullandığı serbest atışta, top az farkla üstten auta gitti. 
     30. dakikada kornerden gelen topu Adanaspor savunması uzaklaştırmak isterken, ceza alanı dışında topa sahip olan Ümit sert vurdu. Kaleci Murat, meşin yuvarlağı son anda kornere attı. 
     32. dakikada sağ kanatta hareketlenen Serhat, Güngör'ü geçerek ceza alanına girdi. Bu futbolcunun çaprazdan şutunda top direğin yanından auta gitti. 
     34. dakikada orta sahadan Serhat'ın pasıyla hareketlenen Hooijdonk'un, ceza alanına girmeden sert şutunda top kaleci Murat'tan döndü. 
     Aynı dakikada sağdan Aurelio'nun ortasında, ceza alanında müsait durumda topu göğsüyle önüne alan Tuncay, karşı karşıya kaldığı pozisyonda vurdu, kaleci Murat topu çeldi. 
     36. dakikada Ümit'in kullandığı korner atışında, altıpasta topa iyi yükselen Luciano kafayı vurdu. Top yandan auta çıktı. 
     Kalan dakikalarda sonuç değişmedi ve ilk yarıyı Fenerbahçe, 1-0 önde kapadı. 
     
     İkinci yarı 

     47. dakikada Kemal'in ceza alanı dışından sert şutunda, top kaleci Murat'ın kucağında kaldı. 
     63. dakikada İbrahim'in ceza alanı dışından vuruşunda, kaleci Recep topa sahip oldu. 
     75. dakikada Hooijdonk'un sol çaprazdan kullandığı serbest vuruşta, barajdan seken topu Luciano ceza alanında rövaşatayla kaleye gönderdi. Kaleci Murat Şahin'den dönen top Serhat'ın önünde kaldı. Bu oyuncu sert bir vuruşla topu filelere göndererek takımını 2-0 öne geçiren golü attı. 
     79. dakikada ceza alanı sol çaprazından Volkan Bekiroğlu'nun kaleye gönderdiği topu, kaleci Recep son anda kornere attı. 
     81. dakikada Hooijdonk'un sol çaprazdan kullandığı serbest vuruşta, meşin yuvarlak üst direğe çarparak kale önüne düştü. Savunmanın uzaklaştırmaya çalıştığı topu Tuncay filelere gönderdi 3-0 
     Maçın uzatma dakikalarında sol çaprazda kaleciyle karşı karşıya kalan Semih'in şutunda, kaleci Atilla'nın müdahalesiyle meşin yuvarlak kornere gitti. 
     Karşılaşma, Fenerbahçe'nin 3-0 galibiyetiyle sona erdi. 
     
</TEXT>
</DOC>
