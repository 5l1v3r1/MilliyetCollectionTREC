<DOC>
<DOCNO> 170465 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/20/ekonomi/eko08.html </URL>
<DATE> 2003/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Savaş korkusu bankalardan 10.6 milyar dolar çektirdi 
</HEADLINE>
<TEXT>

ABD'nin mart ayında Irak'a saldırmasıyla birlikte piyasaya hakim olan tedirginlik, bankalardan 10.6 milyar dolarlık tasarrufun sistem dışına çıkmasına neden oldu 
     EKONOMİ SERVİSİ 

     Mart ayının üçüncü haftasında başlayan ve ne kadar süreceği tahmin edilemeyen Irak savaşı, özellikle yabancı para mevduatını tedirgin etti. Savaş, 10.6 milyar dolarlık kaynağın bankacılık sisteminin dışına çıkmasına neden oldu. 
     Türkiye Bankalar Birliği TBB "Türk Bankacılık Sistemi Mart 2003" raporunu açıkladı. Rapora göre, ilk çeyrekte toplam mevduat yüzde 11, TL mevduat yüzde 8, yabancı para mevduat ise yüzde 14 oranında azaldı. İlk üç ay sonunda dolar mevduatı 7.6 milyar dolar, TL mevduatı da 3 milyar dolarlık azalma gösterdi. Yine ilk üç ay sonunda toplam aktifler yüzde 8 gerileyerek 220.2 katrilyon 129.5 milyar dolar liraya düştü. Sektör özkaynakları da yüzde 3 küçülerek 28 katrilyon 92 trilyon lira 16 milyar 524 milyon dolar olarak gerçekleşti. 
     
     Fon bankaları k rı şampiyonu 
     Yılın ilk çeyreğinde fon bankalarından Pamukbank 359 trilyon 292 milyar, Bayındırbank'ta 164 trilyon 719 milyar liralık net k r elde etti. Sektörün toplam faaliyet k rı yüzde 6 artarak 2 katrilyon 302 trilyon lira 1 milyar 354 milyon dolar olurken, net k r ise yüzde 32 azalarak 651 trilyon 690 milyar liraya 383 milyon dolar geriledi. Rapora göre, takipteki kredilerin net bilanço içindeki payı yüzde 1.4'e geriledi. Finansal Yeniden Yapılandırma Programı çerçevesinde yapılandırılan kredilerin bu statüden çıkmış olması takipteki kredilerdeki azalmada etkili oldu. Böylece takipteki kredilerin net toplam kredilere oranı yüzde 6.6'dan yüzde 5.2'ye düştü. 
     

</TEXT>
</DOC>
