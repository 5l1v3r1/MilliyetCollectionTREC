<DOC>
<DOCNO> 166427 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/30/son/sonspo23.html </URL>
<DATE> 2003/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankaragücü Ragap ile 3 yıllık sözleşme yaptı 
</HEADLINE>
<TEXT>

     Ankaragücü, Mısırlı 22 yaşındaki forvet oyuncusu Ramadan Ragap ile 3 yıllık sözleşme imzaladı. 
     Gökçe Karataş Tesisleri'nde yapılan imza töreninde bir konuşma yapan kulüp ikinci başkanı Kemal Ünsal, 2.5 yıldır izledikleri Mısırlı oyuncuyu takıma kazandırdıkları için mutlu olduklarını belirterek, ''Mısır'da çok başarılı bir performans çizen Ramadan ile anlaşarak daha da güçlendik. Ankaragücü, bu sezona çok iyi başlangıç yapacak. Bu sezon çok iyi transferler yaptık. Özellikle yabancı transferlerimiz bilinen ve tanınan arkadaşlar'' diye konuştu. 
     Ramadan Ragap ise Ankaragücü için yararlı olacağına inandığını ifade ederek, ''Burada göstereceğim başarıyla Mısır A Milli Takımı'na yükseleceğime inanıyorum. Hedefim vatandaşım Ahmed Hassan gibi büyük bir takıma transfer olmak'' dedi. 
     
     RAMADAN RAGAP KİMDİR 
     Ramadan Ragap Mohamed, Mısır'ın Zamelek ve Al Hudud takımlarında oynamış, 23 kez genç, 32 kez de ümit milli takım formasını giymiş 22 yaşında bir forvet oyuncusu. 
     Genç golcünün geçen sezon ligde 17 golü bulunyor. 
     
</TEXT>
</DOC>
