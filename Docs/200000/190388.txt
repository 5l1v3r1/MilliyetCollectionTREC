<DOC>
<DOCNO> 190388 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/22/son/sondun28.html </URL>
<DATE> 2003/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya Cumhurbaşkanı Rau'nun kızı mankenlik yaptı 
</HEADLINE>
<TEXT>

     Almanya Cumhurbaşkanı Johannes Rau'nun en büyük kızı Anna Rau 19 , Bellevue Sarayı'nda hayır amacıyla düzenlenen defilede mankenlik yaptı. 
     Anna Rau, defileden saatler öncesinde çok heycanlandığını, ancak defile sırasında heyecanlanmadığını belirterek, mankenlik yapmaktan büyük zevk aldığını söyledi. 
     Cumhurbaşkanı Rau'nun eşi Christina Rau tarafından, geliri fakir çocuklara verilmek üzere düzenlenen defileye yaklaşık 220 davetli katıldı. 
     Christina Rau da ''Bu kadar çok kişinin bu defileyi düzenlemek için çaba harcamasından büyük gurur duydum'' dedi. 
     Cumhurbaşkanlığı'nın bir sözcüsü de elde edilen gelirden çok memnun olduklarını belirterek, ''150 bin euro'dan fazla gelir elde ederek, geçen yılki geliri aştık'' diye konuştu. 
     Defileye, Heidi Klum, Nadja Auermann gibi ünlü mankenlerin yanı sıra Alexandra Kamp ve Jenny Jürgens gibi oyuncular da katıldı. 
     
</TEXT>
</DOC>
