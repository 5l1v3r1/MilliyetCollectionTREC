<DOC>
<DOCNO> 153914 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/02/spor/spo03.html </URL>
<DATE> 2003/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Ahmet Hassan'dan imza 
</HEADLINE>
<TEXT>

Cim - Bom, milli takımdan dönen Gençlerbirliğili oyuncunun işini İstanbul'da bitirdi. İki yıllık ön anlaşma yapılan Mısırlı futbolcunun iki milyon dolar alacağı öğrenildi 
     NECMİ KEPÇETUTAN 

     Sürpriz transfer 
     GENÇLERBİRLİĞİ'NİN başarılı orta saha oyuncusu Ahmet Hassan dün Mısır Milli Takımı ile gittiği Fransa'dan dönüşte İstanbul'da Sarı - Kırmızılı yöneticilerle biraraya geldi ve iki yıllık ön anlaşma imzaladı. Mısırlı futbolcuya ilk yıl için 1 milyon 50, ikinci yıl içinse 950 bin dolar transfer ücreti ödeneceği öğrenildi. Ön anlaşmada tarafların transferden vazgeçmeleri halinde tazminat ödemeleri de karara bağlandı. 
     
     Tunus çıkarması 
     CİM - BOM'UN Ahmet Hassan ile birlikte Gençlerbirliği'nin defans oyuncusu El Saka'ya da teklif götürdüğü, Mısırlı futbolcunun bu teklifi değerlendireceği ifade edildi. Bu arada Teknik Direktör Fatih Terim dün gizlice Tunus'a giderek burada Tunus - Senegal maçını izledi. Cem Kınay'ın özel uçağı ile Tunus'a giden Terim iki takımın futbolcularını da yakından izleme olanağı buldu. Tecrübeli teknik adam karşılaşma sonrası İstanbul'a döndü. 
     
Bile bile lades      BİLAL MEŞE 

     MİLLİ Takım'ın, Çek Cumhuriyeti ile oynadığı özel maçta basit bir pozisyonda sakatlanan Hasan Şaş'ın, daha önce Teknik Direktör Şenol Güneş tarafından uyarıldığı ortaya çıktı. Karşılaşma başlamadan yapılan ısınma hareketlerinde arka adalesinde çekme olan Galatasaraylı futbolcu Güneş'in "Oynama" uyarısına rağmen sahaya çıktı ve bir ortayı karşılamak isterken ciddi bir şekilde sakatlandı. 
     BAKIRKÖY Acıbadem Hastanesi'nde dün MR'ı çekilen Hasan Şaş'ın büyük olasılıkla bu sezonu kapadığı belirlendi. Öte yandan Cim-Bom'da Trabzon maçı öncesi kadro sıkıntısı yaşanmaya başladı. Sağ arka adalesinde ezilme olan Volkan'ın durumu belirsizliğini korurken Lukunku ve Ümit Davala'nın yetiştirilmesi için yoğun çaba harcandığı belirtildi. Cihan'ın maske ile oynayacağı, Xavier'in ise düzeldiği ifade edildi. 
     
CANSUN kolları sıvadı      CÜNEYT KARAKAYA 

     GALATASARAY'DA, Mehmet Cansun'un başkanlık için yeniden kolları sıvadığı öğrenildi. Özhan Canaydın ile girdiği son seçimi kaybeden Cansun'un, eski başkanlardan Faruk Süren'in desteğini de alacağı bildirildi. Tüzük çalışmalarının sonucunu bekleyen Mehmet Cansun'un, resmi bir açıklama yapmamasına rağmen, güçlü bir kadro için hazırlıklarını gizlice sürdürdüğü ifade edildi. 
     
'Şampiyonluk bizim elimizde'      FLORYA'DA dün bir basın toplantısı düzenleyen Galatasaray 2. Başkanı Ali Dürüst, "Sahamızda iki puan kaybettik. Maraton devam ediyor. Şampiyonluk h l bizim elimizde" dedi. Dürüst, "Trabzon karşısında favori Galatasaray'dır" açıklaması yapan Sinan Engin için, "Güzel bir temennide bulunmuş. Speküle etmek doğru değil. Teşekkür etmekle yetiniyorum" yorumunu yaptı. 
     
     
     


SPOR 


























</TEXT>
</DOC>
