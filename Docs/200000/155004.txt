<DOC>
<DOCNO> 155004 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/07/tv/ekran.html </URL>
<DATE> 2003/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Esaretin bedeli 
</HEADLINE>
<TEXT>

Kemal Tahir'in iki romanından uyarlanan "Esir Şehrin İnsanları", işgal yıllarında İstanbul'dan öyküler anlatıyor 
     TRT'nin "Edebiyat Uyarlamaları" kuşağında bugün "Esir Şehrin İnsanları" var... Kemal Tahir'in "Esir Şehrin İnsanları" ve "Esir Şehrin Mahpusu" adlı iki romanından Ahmet Yurdakul tarafından senaryolaştırılan dizi beş bölümden oluşuyor. Yapımı TRT tarafından gerçekleştirilen dizi düşman işgali altındaki bir kentin, İstanbul'un öyküsünü anlatıyor. 
     
     Vatan sevgisi yeniden 
     Dizinin kahramanı Paşa çocuğu Kamil Bey'dir. Karısı Nermin ve kızı Ayşe ile uzun yıllar yaşadığı Avrupa'dan İstanbul'a dönen ve kendini birdenbire bu esir şehirde beş parasız bulan Kamil Bey... Dizi, Kamil Bey'in yaşadığı süreçte hem o güne kadar "ihmal ettiği" kendi halkını, hem vatan sevgisini yeniden keşfetmesini anlatıyor. 
     TRT 1 22.15 


16 milyardan başlayacak      Kenan Işık'ın sunduğu "Kim 500 Milyar İster" bu akşam, geçtiğimiz haftaki programda 8 milyarlık soruya doğru cevap veren ancak süre yetmediği için devam edemeyen Hüseyin Tunç Karlık da yarışıyor. 54 yaşındaki Karlık, yarışmaya 16 milyarlık sorudan başlayacak. 
     KANAL D 22.00 


Türk - Japon ilişkileri      ABBAS Güçlü, 2003'ün Japonya'da Türk-Japon yılı olarak kutlanmasından yola çıkarak ilginç bir buluşma gerçekleştiriyor. Japonya ile ortak yatırımlara imza atan işadamı Sakıp Sabancı, oyuncu Ayumi Takano ve Japonya İstanbul Konsolosu Takeshi İshiara, Sabancı Üniversitesi'nde bir araya gelecek. 
     ANAL D 24.00 



kısa... kısa...      Sesli Düşünenler Sedef Kabaş, Radikal Gazetesi Spor Müdürü Yiğiter Uluğ ile "Hatice'ye Mektuplar" kitabı üzerine sohbet edecek. TV8 18.15 
     Film Gibi Sinan Çetin bu hafta da bir ayrılık öyküsünü ekrana taşıyor. Kavuşma var mı, yok mu ekranda göreceğiz. KANAL D 20.30 
     Milan - Inter Sadece Şampiyonlar Ligi yarı final maçı değil, aynı zamanda bir Milano derbisi. Okan ile Emre de oynuyor. Naklen yayın. STAR 21.45 
     Che Guevara Fidel Castro'nun gerillalarıyla birlikte Küba devrimini gerçekleştiren Arjantinli devrimci Che Guevara'nın yaşam öyküsü... DISCOVERY CHANNEL 22.00 
     Pack Shot Reklamlar "terlik"ten geçilmiyor... Güneş Tulga, Seda Sayan ve Okan Bayülgen'li filmlerin perde arkasını anlatıyor. TV8 23.30 
     

</TEXT>
</DOC>
