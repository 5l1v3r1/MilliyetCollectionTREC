<DOC>
<DOCNO> 171271 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/24/guncel/gun03.html </URL>
<DATE> 2003/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Yoksul aileye ceza indirimi 
</HEADLINE>
<TEXT>

   Dilovası'nda çocuklarını okula gönderemeyen velilere kesilen 3.5 milyar TL ceza, 300 milyona indi 
      AYÇA ATAY Gebze 

   
   Gebze Kaymakamlığı, gazetemizde yayımlanan "Paramız vardı da okutmadık mı " başlıklı haber üzerine harekete geçerek, Dilovası'nda yoksulluk nedeniyle zorunlu ilköğretime devam edemeyen çocukların velilerine kesilen astronomik cezada indirim yaptı. Kaymakam Yıldıray Uçar, çocuk başı ortalama 3.5 milyar olarak kesilen cezanın 300 milyon liraya indirileceğini söyledi. Velilerin mazeret dilekçelerini incelediklerini belirten Uçar, mazeretleri gerçekçi bulunan veliler hakkında cezai işlem yapılmayabileceğini de sözlerine ekledi. Gebze ilçe sınırları içinde 144 devamsız öğrenci tespit ettiklerini anlatan Uçar, yoksulluk nedeniyle okula devam edemeyen çocukların tüm masraflarının Sosyal Yardımlaşma ve Dayanışma Fonu'ndan karşılanacağını belirtti. Bazı velilerin çocuğunu okula göndermek yerine çalıştırdığını da söyleyen Uçar, bu kişilerin polis tarafından saptanacağını ve haklarında suç duyurusunda bulunulacağını söyledi. 
   
   RAPORA BAKILACAK 
   Cezai müeyyide uygulamasında, velilerin niyetinin esas olduğunu vurgulayan Kaymakam Yıldıray Uçar, "Devletin görevi, çocukların eğitim almalarını sağlamak. Müfettiş raporu sonucunda, çocuklarını gerçekten ekonomik imkansızlık nedeniyle okula gönderemeyen aileler saptanacak, bunlara yardım edilecek. Başka sebeplerden okula göndermeyenlere ise ceza verilecek" dedi. 
   
   'Devlet yardım etsin, okutalım'    Gebze Kaymakamlığı, Dilovası'nda çocuklarını okula göndermeyen 64 aileye, öğrenci başına 3.5 milyar liralık para cezası vermişti. Aileler ise bu cezayı ödemelerinin imk nsız olduğunu söylemişti. "Karnımızı zor doyuruyoruz, paramız olsa çocuklarımızı okutmaz mıyız Devlet yardım etsin, çocuklarımızı seve seve okula gönderelim" diye isyan eden velilerden Mirza Çelik, dört çocuğundan ikisini çaresizlikten okuldan anladığını belirterek, "İki çocuk için benden 7 milyar lira istiyorlar. Yedi milyarım olsa zaten iş kurarım" diye konuşmuştu. 
   
   
</TEXT>
</DOC>
