<DOC>
<DOCNO> 196499 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/19/tv/ekran.html </URL>
<DATE> 2003/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
O şimdi seyis 
</HEADLINE>
<TEXT>

   Emre Kınay, çekimleri şehir dışında diye ayrıldığı "Berivan"ın oyuncu kadrosuna yeniden katıldı 
      Emre Kınay, Sibel Can'la oynadığı "Berivan"dan "Mardin'deki çekimler nedeniyle eşiyle görüşemediği" gerekçesiyle ayrılmıştı. Bu süre içinde "Esir Şehrin İnsanları", "Baba" adlı TV dizileri, "İnşaat" adlı sinema filminde oynayan Kınay, yeniden "Berivan"a katıldı. Oyuncu bugünkü bölümde "esrarengiz seyis" olarak ortaya çıkıyor. Berivan, Merdan Ağa'nın Kudret'i öldürtmek istediğini duyunca ona yardım etmeye karar verir. Aşkını kalbine gömen Ali, Berivan'ın yardım çağrısını reddeder. Diğer yandan Mardin'deki atları çiftliğe getiren seyis, yeni olayların habercisidir. 
   KANAL D 21.20 
   
   Kaçıranlar için tekrar 
   Lise Defteri Kerim ve arkadaşları okulun önünden kaçırılan Ediz'in peşine düşüyor. KANAL D 19.50 
   Asmalı Konak Zeynep ve Salih, Ali Bey ve Sümbül Hanım, Yaman ve Dilara herkes sıkıntılı günler yaşıyor. ATV 19.50 
   En Son Babalar Duyar İpek'in bankacı erkek arkadaşı Çağatay'ın yemeğe geleceği haberi tüm aileyi seferber ediyor. STAR 21.45 
   
   
   Birinci ağızdan Kıbrıs    ABBAS Güçlü'nün hazırlayıp sunduğu "Genç Bakış" bu hafta "Kıbrıs"ı, KKTC Cumhurbaşkanı Rauf Denktaş ile konuşacak. Denktaş, İstanbul Üniversitesi'nden yapılacak canlı yayında öğrencilerin sorularını yanıtlayacak. Programda ele alınacak konular arasında Annan planı, Türkiye'nin AB üyeliği üzerinde Kıbrıs'ın etkisi ve Rumlar'ın adada neyi hedeflediği de var. 
   KANAL D 00.10 
   
   
   TV'de çöpçatanlık    Haluk Şahin, "Ben Evleniyorum" yarışmasını tartışmaya açıyor. "Özel hayatların gözetlenmesi neden ilgi çekiyor " gibi pek çok soruya yanıt aranacak programa, Prof. Dr. Ünsal Oskay, Milliyet yazarı Ece Temelkuran ve "Ben Evleniyorum"da yarışan Cemal Tekcan konuk olacak. 
   TV8 23.00 
   
   
   KISA... KISA....    Türkiye - Letonya Cumartesi günü Letonya'ya deplasmanda 1 - 0 yenilen Milliler, İstanbul'da rövanşı alabilmek için mücadele edecekler. TRT 1'in canlı yayınlayacağı karşılaşmayı Türkiye'nin en az 2 - 0 kazanması gerekiyor. TRT 1 20.25 
   Türüt Show Programın konukları, Türk Halk Müziği'nin ustalarından Musa Eroğlu, genç türkücüler Özlem Özdil ve Güler Işık olacak. TGRT 21.45 
   Osmanlı Çizgileri Minyatürleri konu alan TRT'nin yeni belgeselinde bu kez Osmanlı'da 1582'de düzenlenen sünnet düğünleri anlatılacak. TRT 2 23.10 
   Haber Aktif Gökmen Karadağ, "Pembe Pırlantalar" adlı oyunun bazı sahnelerinde iç çamaşırıyla görünen Şebnem Özinal ve Ceren Erginsoy'u ağırlıyor. İki oyuncu galanın ardından çıkacakları canlı yayında eleştirilere yanıt verecek. TV8 01.00 
   
   
</TEXT>
</DOC>
