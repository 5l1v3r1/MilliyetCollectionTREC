<DOC>
<DOCNO> 187587 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/09/son/sonspo37.html </URL>
<DATE> 2003/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere Owen'sız İstanbul'da .. Holiganlar erken geldi... 
</HEADLINE>
<TEXT>

     İngiltere Milli Futbol Takımı, 11 Ekim'de Türkiye ile oynayacağı Avrupa Şampiyonası Eleme Grubu maçı için İstanbul'a geldi. 
     İngiliz kafilesini, Atatürk Havalimanı'nda, Futbol Federasyonu Başkan Vekili Ata Aksu karşıladı. Aksu, İngiltere Futbol Federasyonu Başkanı ile Teknik Direktör Sven Goran Eriksson'a çiçek verdi. Aksu, buradaki kısa açıklamasında, ''Türk misafirperverliğini göstereceğiz. Endişeye yer yok'' dedi. 
     23 futbolcunun yer aldığı İngiltere Milli Takımı kafilesi, geniş güvenlik önlemleri altında, kendilerini kalacakları Ritz Carlton Oteli'ne götürecek otobüse giderken, görüntü almak isteyen medya mensuplarıyla emniyet görevlileri arasında kısa süreli arbede yaşandı. Bu sırada güvenlik çemberini yararak İngiliz futbolcu David Beckham'a ulaşmak isteyen küçük bir kız çocuğu, emniyet güçleri tarafından son anda engellendi. 
     
</TEXT>
</DOC>
