<DOC>
<DOCNO> 177599 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/23/spor/spo02.html </URL>
<DATE> 2003/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Terörist öfkesi 
</HEADLINE>
<TEXT>

   Fenerbahçe, maçta çıkan olaylarla ilgili Trabzon'dan yükselen seslere sert çıktı. Asbaşkan Murat Özaydınlı, Başkan Özkan Sümer'i duyarsızlıkla suçladı 
      
   "Gerçek taraftar" 
   SARI - Lacivertli kulübün Asbaşkanı Murat Özaydınlı, Başkan Özkan Sümer'in Trabzonspor maçındaki olaylarla ilgili "terörist" olarak nitelendirmede bulunmasına tepki gösterdi. Trabzon'a giden üç taraftarı yanına alan Özaydınlı, "Fenerbahçe taraftarı terörist değil, gerçek taraftardır. Hiç kimsenin taraftarımıza hak etmediği damgayı vurmasına izin vermeyeceğiz" dedi. 
   
   Sümer'e yüklendi 
   OLAYLARI tırmandırmamak için sessiz kaldıklarını kaydeden Murat Özaydınlı, sözlerini şöyle devam ettirdi "Bizim tavrımız olayları körüklemek değil, çözmekti. Ama biz böyle yaparken, örf ve adetlerimize uymayan bir takım suçlamalarla karşılaştık. Spor yöneticisi söylediği sözlerle taraftarına örnek olmalı. Hele hele başkanın ağzından çıkacak sözler daha da önem taşımaktadır". 
   
   İlginç gönderme 
   SÜMER'İN açıklamalarını "talihsiz" bulan Fenerbahçeli yönetici, "Kulüpler Birliği toplantılarından tanıdığımız Özkan Sümer'in kendi taraftarlarıyla ilgili sözleri belleğimizdedir. Ancak onları burada açıklamanın doğru olmayacağını sanıyoruz" ifadelerini kullandı. Öte yandan taraftarı Trabzon'a götüren araç şoförleri, kulüpten bir an önce hasarlarının karşılanmasını istedi. 
   
   'Ruh hastası'    TRABZONSPOR Başkanı Özkan Sümer, Fenerbahçe'nin "terörist" olarak tabir edilecek kişileri savunmaya kalktığını iddia etti. Sümer, "Böylece bu grubu kimlerin koruduğu da ortaya çıkmış oldu. Bu terörist grubun masumlaştırılmaya çalışılmasını da anlamıyorum. Benim ruh hastası olarak tanımladığım bir kısım insanları taraftar olarak tanımlamak, şiddeti artırır" dedi. 
   
   Rüştü kupayı getirdi    İSPANYA Ligi'ne bu sene şampiyonluk parolasıyla giren Barcelona dün muhteşem bir törenle yeni sezonu açtı. Yaklaşık 90 bin taraftarının önünde geleneksel Joan Gampar Kupası'nın 38'incisinde Boca Juniors'u penaltı atışları sonunda 5 - 3 yenen Barça'da Rüştü ikinci yarıda forma giydi. İlk yarısı Boca Juniorslu Teves'in 43'te attığı gol ile sona eren maç 68'de Gerard'ın sayısı ile 1 - 1 bitti. Kural gereği direk penaltı atışlarına geçildi. Penaltılarda Barcelona 5'te 5 yaparken Rüştü kurtardığı penaltı ile takımına Gampar Kupasını 29. kez kazandıran isim oldu. 
   
   İdman dopingi    YUSUF DURSUN 

   Elazığ maçının hazırlıklarını dün tek idmanla tamamlayan Fenerbahçe, kampa girerek, maç saatini beklemeye başladı. Daum'un, iyileşen kaleci Volkan'ı da kadroya alması bekleniyor. Bu arada Aria, antrenman öncesi teknik heyet ve futbolculara cep telefonu dağıttı. Öte yandan menajerler, Brezilya'nın Coritiba takımında oynayan 22 yaşındaki Marcel'i Sarı - Lacivertliler'e önerdi. 
   
   FENERBAHÇE - ELAZIĞSPOR    Kadrolar 
   FENERBAHÇE 
   Recep 
   Yusuf 
   Hakan 
   Luciano 
   Ü.Özat 
   Mahmut 
   Selçuk 
   Aurelio 
   Kemal 
   Tuncay 
   Hooijdonk 
   Serhat 
   
   ELAZIĞSPOR 
   Koning 
   Ercan 
   Remzi 
   Abdullah 
   Hacı Arif 
   Ümit 
   Czinege 
   Sedat 
   Da Silva 
   Eser 
   C.Yanık 
   Effa 
   
   STAT Şükrü Saracoğlu SAAT 21.00 
   HAKEM Bülent Demirlek 
   NAKLEN YAYIN Lig TV 
   CEZALI Fatih Fenerbahçe 
   SAKAT Ali Güneş, Volkan Fenerbahçe , Halit, Depnar Elazığspor 
   
   İSTATİSTİK O G B M A Y TOPLAM 2 1 1 0 7 5 
   En farklı galibiyeti 4 - 2 29 09 2002 
   En farklı yenilgisi - - 
   En gollü maçları 3 - 3 15 03 2003 
   Son galibiyeti 4 - 2 29 09 2003 
   Son yenilgisi - - 
   Son beraberliği 3 - 3 15 03 2003 
   NOT Tablo F.Bahçe'ye göre düzenlenmiştir. 
   
   
</TEXT>
</DOC>
