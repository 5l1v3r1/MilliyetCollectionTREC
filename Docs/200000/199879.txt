<DOC>
<DOCNO> 199879 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/05/dunya/dun10.html </URL>
<DATE> 2003/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünyaya terörü Ay unutturacak 
</HEADLINE>
<TEXT>

   ABD Başkanı George W. Bush, Amerikalılara neşe vermek ve terörü unutturmak için 34 yıl aradan sonra tekrar aya yeni bir ekip gönderiyor 
      
   ABD Başkanı George W. Bush'un, Ay'a yeni bir ekip yollamak istediği bildirildi. Bush kaynaklarına yakın New York Post gazetesinin haberine göre, bu projedeki amaç, bir askeri roketi denemek ve teknolojik gelişme sağlamanın yanı sıra Amerikalılara yeni bir umut vermek ve terörü unutturmak. 
   
   Sürekli kalacaklar 
   Amerikan Uzay ve Havacılık Ajansı'nın NASA da bu yoldan, geçen şubat ayındaki Columbia faciasının izlerini silebileceği belirtildi. Yeni projeye göre, Amerikalılar bu kez Ay'da sürekli kalmayı planlıyor. Bu amaçla Ay'a bir dizi robot ve haberleşme uydusu yerleştirilecek. 
   New York Post gazetesi, Ay projesinin ardından, Mars'a için de insanlı bir uçuş düzenlenmesi için Bush'un yeşil ışık yakabileceğini yazdı. 
   
   Törenlerde açıklayacak 
   Bush'un uzay yolculuklarıyla ilgili bu projeleri, uçağın ilk örneğini geliştiren Wright kardeşlerin ilk uçuşlarını yapmalarının 100. yıldönümü nedeniyle 17 Aralık'ta Kuzey Carolina'nın Kitty Hawk kentinde düzenlenecek törenler sırasında açıklaması bekleniyor. 
   ABD, ilk kez 20 Temmuz 1969'da Apollo - 11 aracıyla Ay'a insan indirmişti. 
   ABD, Ay'a insan yollayan tek ülke. İnsanlı uzay uçuşları ise ABD, Rusya ve geçen ekim ayında Çin tarafından yapıldı. 
   
   
   
   
   
</TEXT>
</DOC>
