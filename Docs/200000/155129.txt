<DOC>
<DOCNO> 155129 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/07/son/sonspo08.html </URL>
<DATE> 2003/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Çaykur Rizespor, İzmirspor maçına eksiksiz kadroyla çıkacak... 
</HEADLINE>
<TEXT>

     İkinci Futbol Ligi A Kategorisi'nde mücadele eden ve son haftalarda cezalı ve sakat futbolcuları nedeniyle ideal kadrosuyla sahaya çıkamayan Çaykur Rizespor, hafta sonundaki İzmirspor maçına eksiksiz çıkacak. 
     Kulüp futbol şubesi sorumlusu Osman Avcı, son haftalarda Yunus, Koray, Kürşat ve Okan gibi oyuncularının cezaları ve sakatlıkları nedeniyle bu futbolculardan birarada yararlanamadıklarını belirterek, ''En son Kürşat'ın da 3 maçlık cezasının bitmesiyle, İzmirspor maçına eksiksiz bir kadroyla çıkacağız'' dedi. 
     Avcı, İzmirspor ile hafta sonu sahalarında, ondan sonraki hafta da Vestel Manisaspor ile deplasmanda yapacakları karşılaşmaların kendileri açısından çok büyük önem taşıdığını ifade ederek, ''Bu maçlardan galibiyetle ayrılarak Birinci Süper Lig'in kapısını açmak istiyoruz. İlk olarak İzmirspor ile karşılaşacağız. Rakibimizin konumu çok rahat. Bizim ise galibiyete ihtiyacımız var. Çok dikkatli davranıp, bu 2 maçlık hedefimizin ilk ayağını kayıpsız geçirmek zorundayız.'' 
     
</TEXT>
</DOC>
