<DOC>
<DOCNO> 183386 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/19/son/soneko13.html </URL>
<DATE> 2003/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa birinci seansı 13 bin 623 puanda tamamladı... 
</HEADLINE>
<TEXT>

     İMKB Ulusal-100 Endeksi, önceki kapanışa göre 203.46 puan artışla 1. seansı, bu yılın en yüksek seans kapanış değeri olan 13,622.74 puandan tamamladı. 
     1. seansta, hisse senetlerinin ortalama değer kazancı yüzde 1.52 olarak gerçekleşti. 
     Dün 13,419.28 puandan rekorla kapanan endeks, ilk seansa 2.48 puan düşüşle 13,416.80 puan seviyesinde başladı. Endeks, seansın ilk yarısını 124.12 puan ve yüzde 0.92 artışla 13,543.40 puandan geçti. Endeks seans içinde en düşük olarak 13,353.86 puana gerilerken, en yüksek olarak da 13,627.24 puanı gördü. 
     Seans kapanışında mali endeks 249.97 puan artışla 17,445.03 puana, sanayi endeksi 215.61 puan artışla 12,909.60 puana ve hizmetler endeksi de 53.45 puan artışla 7,889.66 puana yükseldi. 
     Böylece, önceki kapanışa göre mali grup hisseler ortalama yüzde 1.45, sanayi grubu hisseler ortalama yüzde 1.70, hizmetler grubu hisseler ortalama yüzde 0.68 değer kazandı. 
     1. seansta işlem gören toplam 285 hisse senedinden 162'si değer kazanırken, 44 hisse senedi değer kaybetti, 79 hissenin fiyatında ise değişiklik olmadı. 
     Seansta, 606 trilyon 216 milyar 36 milyon liralık işlem hacmi oluştu. 
     1. seansta, Yapı ve Kredi Bankası, Doğan Holding, İş Bankası C , Sabancı Holding ve Turkcell, en yoğun işlem gören hisseler oldu. 
     Borsa uzmanları, piyasaya para girişinin devam ettiğini belirterek, 13,500 direncini kıran endekste alımların devamı halinde 1 cent seviyelerinin test edilebileceğini, buna karşılık haftasonu ve MGK kararı riskini almak istemeyen yatırımcıların satışlarının da karşılandığını vurguladılar. 
     Endeks dün yılın en yüksek seviyesinden kapanırken, alımların bugünkü ilk seansta da sürdüğünü kaydeden uzmanlar, banka ve holding kağıtları önderliğinde endeksin yükseldiğini, para girişi ve işlem hacminin artmasıyla 1 cent seviyesine kadar bir yükseliş yaşanabileceğini, kar satışları halinde 13,300 seviyesine kadar bir gevşeme olabileceğini ifade ettiler. 
     
</TEXT>
</DOC>
