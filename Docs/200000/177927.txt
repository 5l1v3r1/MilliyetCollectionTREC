<DOC>
<DOCNO> 177927 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/25/spor/spo04.html </URL>
<DATE> 2003/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Hasan Sönmez 
</HEADLINE>
<TEXT>

   Trabzon'un, Adana maçında göz dolduran genç file bekçisi, kaleci arayan yönetime "Bana güvenin" mesajını gönderdi 
      
   "İpin ucundaydım" 
   KALECİ Petkoviç'in ilk iki maçtaki performansı nedeniyle gözden düşmesinin ardından Trabzonspor kalesinde ilk kez forma bulan Hasan Sönmez, Adanaspor maçındaki kurtarışlarıyla beğeni topladı. Genç eldiven, "İpin ucunda sahaya çıkmıştım. Ancak iyi bir maç çıkardım. Niye Türk kalecilere güvenilmiyor. Ben başarımı sürdüreceğim" dedi. 
   
   "Kusursuz oynadı" 
   KENDİSİNE güvenenleri mahçup etmediği için mutlu olduğunu ifade eden Hasan, "İlk kez şans verildi ve olumlu kullandım. Hırslı ve kararlıyım. Kendime güveniyorum" diye konuştu. Teknik Direktör Samet Aybaba da, Adana maçında genç kalecinin takımın en iyisi olduğunu belirtip, "Kusursuz oynadı, güven verdi" sözleriyle oyuncusunu övdü. 
   
   Öfke dinmiyor 
   ELAZIĞ maçında Fenerbahçeli taraftarların Başkan Özkan Sümer aleyhine yaptığı tezahüratlar Trabzon'da tepki topladı. Asbaşkan Erol Tuna, "Stadlarında başkanımıza ağıza alınmayacak küfürler etmeleri kendi haksızlıklarını ve çaresizliklerini ortaya koymuştur" dedi. 
   
   
</TEXT>
</DOC>
