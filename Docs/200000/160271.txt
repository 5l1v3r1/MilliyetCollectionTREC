<DOC>
<DOCNO> 160271 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/01/guncel/gun09.html </URL>
<DATE> 2003/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Milliyet'te yer alan haber üzerine Antalya Valisi soruşturma başlattı. 
</HEADLINE>
<TEXT>
'Chat' skandalına validen soruşturma 
Evli bir memur kadının yaptığı yazışmaların teşhir edilmesi üzerine Antalya Valisi, "Bu, özel yaşama müdahale" dedi 
     AHMET AY Antalya DHA 

     Antalya Valisi Alaaddin Yüksel, Milli Eğitim Müdürlüğü'ndeki bir toplantıda evli bir memur kadının bilgisayarda erkek arkadaşıyla yaptığı yazışmaların teşhir edilmesine tepki göstererek, "Bu çok ciddi bir hadise, özel yaşama müdahale" dedi. Yüksel, olayla ilgili soruşturma başlattı. Skandalı gazetelerden öğrnen Yüksel, İl Milli Eğitim Müdür Vekili Adnan Menderes Bulut'u makamına çağırdı. 
     
     'Ciddi bir hadise' 
     Bulut'tan ayrıntılı bilgi alan Yüksel, Milli Eğitim Bakanlığı'ndan müfettiş talep etti. Memurların uyması gereken kuralların 657 sayılı Devlet Memurları Kanunu ile belirlendiğini kaydeden Yüksel, kadın memur S.T.'ye yönelik davranışın "ciddi bir hadise" ve özel yaşama müdahale olduğunu söyledi. 
     

</TEXT>
</DOC>
