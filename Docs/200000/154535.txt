<DOC>
<DOCNO> 154535 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/05/spor/spo15.html </URL>
<DATE> 2003/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

Zafer Tahir Sülük'ün      11. Şevki Koru Yol Koşusu'nda, büyük erkeklerde Tahir Sülük, büyük bayanlarda ise Bakiye Duran birinci oldu. Kadıköy Belediyesi'nce dün düzenlenen, Suadiye Oteli'nin önünden başlayıp, Fenerbahçe Dereağzı Tesisleri'nde sona eren koşuda, Sülük'ün ardından Mehmet Uzunyol ve Gıyassettin Yalçın geldi. Sporculara ödüllerini, İstanbul Gençlik ve Spor İl Müdürü Tamer Taşpınar, Atletizm Federasyonu Başkanı Mehmet Yurdadön, Fenerbahçe yöneticisi Mehmet Karasu verdi. 
     
Guevara'dan rekor      MEKSİKA Grand Prix'sinde ev sahibi ülkeden Ana Guevara, 300 metrede 35.30 ile nadir koşulan bu mesafede dünyanın en iyi derecesine ulaştı. 400 metrede altın kazandığı 2000 Sidney Olimpiyatı'ndan bu yana ilk kez piste çıkan Avustralyalı Cathy Freeman'ın isteği üzerine 400'den 300 metreye indirilen yarışta ikinciliği Ionela Tirlea 36.20 , üçüncülüğü de Freeman 36.42 aldı. 
     

</TEXT>
</DOC>
