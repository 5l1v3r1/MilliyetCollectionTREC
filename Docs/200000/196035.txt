<DOC>
<DOCNO> 196035 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/17/yasam/yas07.html </URL>
<DATE> 2003/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Çilingiroğlu taburcu 
</HEADLINE>
<TEXT>

      NEZİH GÜROL, BAYRAM KAYGUSUZ 
   
   Salı günü ofisinin önünde silahlı saldırıya uğrayan Kaya Çilingiroğlu, tedavi gördüğü Metropolitan Hastanesi'nden dün akşam üzeri taburcu edildi. Çilingiroğlu'nu hastaneden çıkarken eşi Hülya Avşar, annesi Gülümser Çilingiroğlu'nun yanı sıra yakın arkadaşı Ahmet Ağaoğlu da yalnız bırakmadı. Hastanenin morg kapısından sedyeyle çıkartılan Çilingiroğlu'nun görüntülenmesini engellemek için ambulans kapıya kadar yaklaştırıldı. 
   
   Saldırgan tutuklandı 
   Çilingiroğlu'na silahlı saldırı düzenledikleri iddiasıyla gözaltına alınan sanıklardan Şükrü Hacısüleymanoğlu tutuklanırken, İsmail Tabaklar serbest bırakıldı. Hacısülemanoğlu savunmasında, , "Olay günü Çilingiroğlu ile karşılaştık. Bana alaylı ve aşağılayıcı tavırlar sergiledi. Aramızda tartışma çıktı. Olay bu nedenle oldu" dedi. 
   
   
   
   
</TEXT>
</DOC>
