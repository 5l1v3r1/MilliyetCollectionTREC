<DOC>
<DOCNO> 151100 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/20/magazin/mag00.html </URL>
<DATE> 2003/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir fuarında tesettür krizi 
</HEADLINE>
<TEXT>

"Tesettürlü defilem önleniyor" diyen modacıya, fuar yönetiminden yanıt Modeller kapanmak istemiyor... 
     MUSTAFA OĞUZ İzmir DHA 

     İzmir Kültürpark'ta düzenlenen Gelin Damat Fuarı'nda tesettür krizi çıktı. İZFAŞ'ın düzenlediği fuarda stand açan modacı Sümeyye Ayşe Özcan, kreasyonunda tesettürlü gelinlik olduğu için defile programına alınmadığını iddia etti. 
     Özcan, Türkiye'de bu tarz giyimi seçen binlerce kadın olduğunu söyleyip, "Bugün transparan gelinlik giyene nasıl saygı gösteriliyorsa tesettür gelinlik giyenlere de saygı duymak lazım" diye isyan etti. 
     
     'Yasak yok...' 
     İZFAŞ Genel Müdürü Dilara Sürgü Ersözlü ise tesettüre karşı olmadıklarını, böyle bir tutumları olsa Özcan'a stand vermeyi de kabul etmeyeceklerini söyledi. Tersine modellerin başları kapalı kıyafet giymek istemediklerini iddia eden Ersözlü, "Modeller podyuma başı açık çıkmak istiyor. Bunu da tesettür firmaları kabul etmiyor. Biz de giyip giymeme tercihini modellere bırakıyoruz" dedi. 
     


MAGAZİN 
















</TEXT>
</DOC>
