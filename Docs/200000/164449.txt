<DOC>
<DOCNO> 164449 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/20/son/sonspo34.html </URL>
<DATE> 2003/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Göztepeli Göksel Akıncı, Denizlispor'da... 
</HEADLINE>
<TEXT>

     Transfer çalışmalarını sürdüren Denizlispor, Göztepe'den Göksel Akıncı'yı renklerine bağladı. 
     Daha önce prensip anlaşmasına varılan Göksel Akıncı, kulüp binasında düzenlenen törenle resmi sözleşmeye imza attı. Yeşil-siyahlı kulüple 2 yıllığına anlaşan Göksel'e ödenecek ücret açıklanmadı. 
     Profesyonel Futbol Şubesi Sorumlusu Feridun Basmacı, teknik direktör Giray Bulak'ın raporu doğrultusunda transfer listesine aldıkları futbolcuları takıma kazandırdıklarını, Göksel'i önümüzdeki günlerde yeni isimlerin izleyeceğini söyledi. 
     Bu arada, Ali Akdeniz'in transfer edilmesiyle vazgeçilen Malatyasporlu Timuçin yeniden gündeme geldi. Denizlispor'da 2 sezon önce forma giyen Timuçin'i, Bulak'ın ısrarla istediği ifade ediliyor. 
     
</TEXT>
</DOC>
