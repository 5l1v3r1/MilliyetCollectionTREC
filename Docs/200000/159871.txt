<DOC>
<DOCNO> 159871 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/30/spor/ygokberk.html </URL>
<DATE> 2003/05/30/ </DATE>
<TIME>  </TIME>
<AUTHOR> Bilgin GÖKBERK  </AUTHOR>
<HEADLINE>
Alman Lisesi nire, Floransa nire 
</HEADLINE>
<TEXT>

     
Hector'a niye "He" demiyorlar      Maça niye gidiyoruz. Pres, blok, koridor, ya da daralan alanlar görmek için mi Seminere mi gidiyoruz, stadyuma mı Ruh hastası mıyız Sizi bilmem ama ben değilim. İşte Hector Cuper. Geçen sene ve bu sene de, Inter'i Serie A'da ikinci yaptı. Inter, Şampiyonlar Ligi'nde de Arjantinli ile yarı finale çıktı. Peki hala niye tartışılıyor Milano'da Çünkü Milanolu da oynanan oynanamayan futbolla çileden çıktı . Çünkü Inter keyif vermiyor. Vieri, Batistuta, Crespo, Kallon, Martins, hatta Recoba gibi altı santrforla gol atamıyor ah Cuper ah İşte bizim Emre, Arjantinli coach sayesinde 25 metrekarede oynaya oynaya kayboluyor. Inter'in bir doksanını zaplamadan seyredin bakalım. Ne hale geleceksiniz İşte Inter'liler her doksandan sonra o hale geliyor da. 
     
Kurgu sever misiniz      Mesela sinemada da onlar var stadyumdaki gibi . Açı çok iyiydi kamera açısı diyorlar. Kurgu da şahane. Efektler de. Peki biz niye sıkıldık Mesela romanlarda da onlar var. İşte Orhan Pamuk. Zaten çok satar. Zaten büyük yazar. Zaten iyi de yazar. Peki ben okurken sıkılıyorsam. O Orhan Pamuk bana Allah aşkına ne yazar Lucescu Galatasaray'ı şampiyon yaptığında üç - beş maç hariç keyif almadım diyebiliyordum. Çünkü Galatasaraylı'ydım ya. Şimdi Lu bile diyemiyorum. Artık o Beşiktaşlı ya. Beşiktaş da şampiyon ya. Ben de Galatasaraylı'yım ya. 'Taraf yazarların sayesinde bi tarafın 'bi'si gitti tarafı kaldı ya Bana futboldan kaçıyorsun diyorsunuz ya. Kaçmıyorum. Sizi bir günlüğüne de olsa onlardan kaçırıyorum. 
     
Kendileri mouse ellerinde de mouse      Loş bir oda, kendisi, bilgisayarı, ekranı, klavyesi, elinde de faresi. İşte tipik bir o tip internet faresi bir kısım . Hamburgeri, patatesi, kolası, sonra sigara molası, molası dahi netteki falı malı, kingi, tavlası. Sevgilisi chatten, seksi bile internetten. Bir iki tık la heryerden yüzlerce binlerce haber ama çoğu odasının dışından bihaber. Her deliğe girip, evirip çevirip bir iki tıkla sitelerine deviriyorlar. Sonra da gelene geçene yine sitelerinde geçiriyorlar. Hakaret ediyorlar, küfür ediyorlar. Ne karışanları var, ne de denetliyenleri. Ne de hooop diyenleri. Ben üç beş yaşlarında bile, sokakta oynarken evdekilere şöyle bağırıyordum. Heeey, fareler. Pabucunuz yarım, çıkın da dışarıya dışarıda oynayalım. Heeey, yokmusunuz Yoksa yok musunuz, sanal mısınız 
     
Ben evime mi Futbol benim neyime mi      Lucescu değil, Lu bile dememem lazım. Dedim ya her yer siyah - beyaz bence de bu sene en büyük Beşiktaş . Neme lazım. Ama Cu diyebilirim. Cuper de. Hector Cuper de. Geçen sene Galatasaray'ın bir Şampiyonlar Ligi maçı sonrası şöyle yazmışım. Sahada herşey vardı. Pres hatta mres, blok hatta mlok, alanlar da daraldı. Liberolar da sarktı. Hatta koridorları bile ilk defa oturduğum yerden görebildim eskiden onların oturduğu yerden görünüyor zannederdim . Evet, herşey vardı. Yok olan goldü. Bırakın golü, golün kaçanı bile yoktu. Onlara göre müthiş bir futbol maçıydı, işte futbol buydu. Bana göre de aman Allah'ım, futbol bu muydu 
     
     Yavaş yaa acıyooo 
     HEP soruyorsunuz. Hatta yolda çevirip soruyorsunuz. Ne var bu kadında da bu kadar seviyorsun onu Gülüp geçiyorum ben de. Belki bir bildiğiniz var. Belki de haklısınız. Ama bu kadar seviyorsam onu belki benim de bir bildiğim var. Yani ben de haklıyım. Yazarken acıyor zaten. Bir de siz sorup acıtmayın. 
     
     SERİ İLANLAR 

</TEXT>
</DOC>
