<DOC>
<DOCNO> 191037 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/24/son/sonspo16.html </URL>
<DATE> 2003/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Atalay Olimpiyat Stadı'nın sorunları en kısa sürede çözülecek 
</HEADLINE>
<TEXT>

     Gençlik ve Spor Genel Müdürü Mehmet Atalay, Atatürk Olimpiyat Stadı'nın sorunlarının en kısa sürede çözüleceğini söyledi. 
     Galatasaray'a söz veren bazı kuruluşların sözlerini yerine getirmediğini, Gençlik ve Spor Genel Müdürlüğü olarak verdikleri sözleri tuttuklarını ifade eden Mehmet Atalay, şöyle dedi 
     ''Olimpiyat Stadı gerçekten hasta doğdu. Ancak Galatasaray bu hasta stadı çürümekten kurtardı. Fakat stadyumun halen eksiklikler var, özellikle de çevresinde. Bunun için çeşitli sözler verildi. Biz üzerimize düşeni yaptık, ancak yapmayanlar var. Bu nedenle bazı şeyler eksik kaldı. Yolların bir an önce tamamlanması şart. Bunun maçlar başlamadan önce yapılması gerekiyordu, fakat halen yapılamadı. İstanbul Büyükşehir Belediyesi söz verdi. O nedenle ne zaman yapılacağı onların hızına bağlı diyorum. Sanıyorum kamuoyu baskısı ile yolların yapımı kısa sürede bitirilir.'' 
     
</TEXT>
</DOC>
