<DOC>
<DOCNO> 190905 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/24/tv/ekran.html </URL>
<DATE> 2003/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Ameliyat Kerim'e çare olmuyor 
</HEADLINE>
<TEXT>

   Kanal D'nin gençlik dizisi "Lise Defteri"nde ameliyat sonrası geçici felç olan Kerim iyice içine kapanıyor 
      Başrollerini Emre Altuğ, Ece Erken, Irmak Atuk, Selin Demiratar, Sarp Leventoğlu, Arda Kural, Erol Kardeseci, Akasya Asıltürkmen, Sevtap Parman'ın oynadığı "Lise Defteri"nde tekerlekli sandalyeden kurtulmak için bıçak altına yatan Kerim, ameliyat sonrası geçici felce yakalanıyor. Bu durum onun iyice içine kapanmasına neden olur. Hastanede ziyaretine gelen arkadaşları bile onu içine düştüğü bu karamsarlıktan kurtaramaz. Bunun üzerine Mehmet, çok sevdiği arkadaşını hayata döndürmek için şimdiye dek uzak durduğu bir seçeneği uygulamaya karar verir. Okulda ise müdürün basketbol takımı için yeni bir koç arayışı sürmektedir. Bu arada Neriman Hoca sınav tarihini değiştirmeyince çocuklar, sorunu kendi yöntemleriyle gidermeye karar verirler. 
   KANAL D 21.20 
   
   
   Alışılmışın dışında üç program    Oyun İçinde Oyun Oyunculardan oluşan "Avcı" ailesinin evlerine gelen "gerçek kişi"lere yaptıkları şakalar sürüyor. Bu bölümde eve pizza getiren bir kurye, bir davette servis yapması için çağrılan garson ve bir terzi "kurban" seçilmiş. KANAL D 22.50 
   Michael Moore ile Korkunç Gerçek Politik eleştirel duruşuyla tanınan Michael Moore'un ünlü programı "Korkunç Gerçek" The Awful Truth , yeni dönemde CNBC-e'de ekrana geliyor. Bu gece özel bir bölümle ekrana gelecek Moore, programında toplumun her kesimine sert ama ironik eleştiriler getiriyor. Zaman zaman eleştirilerini farklı zeminlere de taşıyan Moore'u son olarak En İyi Dokümanter Film dalında kendisine Oscar kazandıran "Benim Cici Silahım"ın ödülünü alırken kürsüde başta ABD başkanı olmak üzere savaşı destekleyen herkesi kınarken izlemiştik. NTV 21.05 
   Muhabir Ayda bir yayınlanan programda Kudüs'ten Burçin İmir, Ankara'dan Barçın Yinanç ve İstanbul'dan Ahu Özyurt'un çarpıcı dosyaları ekrana geliyor. Bu gece Özyurt "Ruhban Okulu", Yinanç "Çeçenlerin İstanbul'da verdikleri yaşam mücadelesi", İmir ise "İsrail ordusunda görev yapan tek Arap kökenli azınlık Dürziler" konularını ekrana taşıyacak. CNN TÜRK 22.10 
   
   
</TEXT>
</DOC>
