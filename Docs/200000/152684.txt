<DOC>
<DOCNO> 152684 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/27/dunya/dun02.html </URL>
<DATE> 2003/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
4 bin kişi eve hapsoldu 
</HEADLINE>
<TEXT>

Ordunun üç hastaneyi kuşatma altına aldığı Pekin'de, SARS belirtisi gösterenlerle temas eden 4 bin kişiye evden çıkmama emri verildi 
     SARS'a 122 kurban veren Çin hükümeti, bu korkunç hastalığa önlem almak için 421 milyon dolar yaklaşık 670 trilyon TL ek bütçe ayırdı. Yetkililer, gizemli zatürreenin Şanghay şehrinde de önümüzdeki günlerde ölümlere yol açmasından endişe ediyor. SARS nedeniyle hastaneleri karantinaya alan yetkililer, hastalığın belirtisini gösteren kişilerle temas edenleri de evlerine hapsetti. 
     
     KANADA PANİKTE 
     Bu arada WHO'nun Kanada'nın en büyük şehri olan Toronto'ya gidilmemesi şeklindeki seyahat uyarısı ise ülkenin uluslararası imajına büyük darbe vurdu. Kanadalı yetkililer, durumun kontrol altında olduğunu iddia etseler de Toronto'da SARS kaynaklı yeni ölümler meydana geldi. Kanada ekonomisinin SARS salgını yüzünden büyük bir darbe alması bekleniyor. Ülkede gizemli zatürree nedeniyle hayatını kaybedenlerin sayısı 19'u buldu. 
     
     28 YAŞINDA ÖLDÜ 
     SARS'ın ilk olarak yedi hafta önce baş gösterdiği Hong Kong şehrinde, şimdiye kadar daha çok orta yaşlılar ve sağlığı zaten iyi durumda olmayan yaşlılar ölürken, bu durum yavaş yavaş tersine dönüyor. Son olarak dün Hong Kong'da 28 yaşındaki bir hasta hayatını kaybetti. 
     


DÜNYA 

















</TEXT>
</DOC>
