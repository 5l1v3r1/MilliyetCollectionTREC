<DOC>
<DOCNO> 195091 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/12/son/sontur02.html </URL>
<DATE> 2003/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Genç hemşire, sevgilisi tarafından boğularak öldürüldü .. 
</HEADLINE>
<TEXT>

     Üsküdar'da genç bir hemşire, birlikte yaşadığı kişi tarafından boğularak öldürüldü. 
     Bağlarbaşı Kahramanoğlu Sokak'taki evde birlikte yaşayan İlknur Değirmenciler 23 ile Eyüp Gökhan 23 arasında 3 gün önce tartışma çıktı. Tartışmanın büyümesi üzerine Gökhan, özel bir hastanede hemşire olarak çalıştığı öğrenilen Değirmenciler'i boğazını sıkarak öldürdü. 
     Geçen sürede ortaya çıkmayan cinayetin ardından Gökhan, Doğancılar Polis Merkezi'ne giderek teslim oldu. 
     Gökhan'ın cinayeti itiraf etmesi üzerine eve giden polis, Değirmenciler'in cesedini buldu. Ceset, incelemenin ardından Haydarpaşa Numune Hastanesi'nin morguna kaldırıldı. 
     Eyüp Gökhan'ın alınan ilk ifadesinde, birlikte yaşadığı Değirmenciler'i, başka biriyle ilişkisinden şüphelendiği için aralarında çıkan tartışma sonucu boğarak öldürdüğünü itiraf ettiği belirtildi. 
     Gökhan'ın, cinayetin ardından olaya intihar süsü vermek için kız arkadaşının bileklerini kestiğini, ancak vicdan azabına daha fazla dayanamayarak teslim olmaya karar verdiğini anlattığı öğrenildi. 
     
</TEXT>
</DOC>
