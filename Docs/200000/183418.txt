<DOC>
<DOCNO> 183418 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/19/son/sonspo05.html </URL>
<DATE> 2003/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş gözünü rekora dikti... 
</HEADLINE>
<TEXT>

     Birinci Süper Futbol Ligi'nin lideri Beşiktaş için yarınki İstanbulspor maçı ayrı bir önem taşıyor. 
     Ligde yaptıağı son 12 maçı da kazanan siyah-beyazlılar, İstanbulspor'u da yenmesi durumunda, kendisine ait 13 maçlık seriye ortak olacak. 
     Geçen sezon 16 Nisan 2003 Çarşamba günü erteleme maçında Diyarbakırspor ile deplasmanda karşılaşan ve 1-0 yenilen Beşiktaş, o tarihten itibaren ligde yaptığı son 12 maçı da kazanmayı başardı. ''Kara Kartallar'' tam 166 gündür rakiplerine puan vermiyor. 
     
     GÖZÜ REKORDA 
     ''Kara Kartallar'', şampiyonluğa ulaştığı 1959-60 sezonunda, ligde üstüste 13 maç galip gelerek, 45 yılı geride kalan ligde bu alanda rekoru halen elinde bulunduruyor. 
     Beşiktaş, yarın Güngören Mimar Yahya Baş Stadı'nda İstanbulspor ile yapacağı maçı da kazanırsa, bu rekoru egale edecek ve 7. haftada Trabzonspor önünde BJK İnönü Stadı'nda rekorunu geliştirmek için sahaya çıkacak. 
     
     12 MAÇLIK SERİ 
     Beşiktaş'ın geçen sezondan başlayan 12 maçlık galibiyet serisinde elde ettiği sonuçlar şöyle 
     
     
2002-2003 Sezonu Beşiktaş-Fenerbahçe 2 - 0 Elazığspor-Beşiktaş 0 - 1 Beşiktaş-Altay 2 - 0 Adanaspor-Beşiktaş 0 - 1 Gençlerbirliği-Beşiktaş 1 - 2 Beşiktaş-Galatasaray 1 - 0 Samsunspor-Beşiktaş 3 - 4 2003-2004 Sezonu Samsunspor-Beşiktaş 1 - 3 Beşiktaş-Bursaspor 1 - 0 Beşiktaş-Ankaragücü 3 - 0 Denizlispor-Beşiktaş 2 - 3 Beşiktaş-Malatyaspor 3 - 1 
     
     REKOR SERİ 
     Beşiktaş'ın, 1959-60 sezonunda 10. ile 22. haftaları arasında tam 13 lig maçını üst üste kazandığı dönemde aldığı sonuçlar şöyle 
     
     
Ankara Demirspor-Beşiktaş 0 - 1 Altay-Beşiktaş 0 - 3 Beşiktaş-İzmirspor 1 - 0 Beşiktaş-Karşıyaka 6 - 0 Galatasaray-Beşiktaş 0 - 1 Beşiktaş-Şekerhilal 1 - 0 Beşiktaş-Ankaragücü 2 - 0 Gençlerbirliği-Beşiktaş 0 - 1 Hacettepe-Beşiktaş 1 - 2 Beşiktaş-Fenerbahçe 1 - 0 Beşiktaş-Vefa 2 - 1 Beşiktaş-Beykoz 3 - 0 Beşiktaş-Altay 1 - 0 
     
</TEXT>
</DOC>
