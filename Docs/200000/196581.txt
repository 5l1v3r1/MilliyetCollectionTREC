<DOC>
<DOCNO> 196581 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/19/son/soneko11.html </URL>
<DATE> 2003/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İmalat sanayiinde kapasite kullanımı arttı... 
</HEADLINE>
<TEXT>

     İmalat sanayiinde üretim değeri ağırlıklı kapasite kullanımı bu yılın Ekim ayında, geçen yılın aynı ayına göre artarak yüzde 80.8 seviyesinde gerçekleşti. 
     İmalat sanayiinde kapasite kullanımı, geçen yılın aynı ayında yüzde 80.4 olmuştu. 
     DİE'nin, 828 işyerinde yaptığı ''Aylık İmalat Sanayi Eğilim Anketi'' ilk geçici sonuçları açıklandı. 
     Söz konusu dönem sektörel bazda irdelendiğinde, üretim değeri ağırlıklı kapasite kullanımı gıda ürünleri ve içecek imalatında yüzde 79.6, tütün ürünleri imalatında yüzde 63.9, tekstil ürünleri imalatında yüzde 76.4, giyim eşyası imalatında yüzde 87, ağaç ürünleri imalatında mobilya hariç yüzde 83.9, kağıt ve kağıt ürünlerinde yüzde 93.8, basın ve yayım imalatında yüzde 73.3, ana metal sanayi imalatında yüzde 89.8, plastik ve kauçuk ürünler imalatı yüzde 84.6, radyo ve tv haberleşme cihazları imalatında da yüzde 94.6, makina ve techizat imalatı yüzde 90 ve kok kömürü rafine edilmiş petrol ürünleri imalatında yüzde 77.8 oldu. 
     
     TAM KAPASİTE İLE ÇALIŞAMAMA NEDENLERİ 
     Bu arada Ekim ayında, geçen yılın aynı dönemine kıyasla işletmelerin tam kapasiteyle çalışamama nedenleri arasında, iç pazarda talep yetersizliği ilk sırada yer aldı, ancak talep yetersizliğindeki payı yüzde 58.9 yüzde 48.8'e düştü. 
     Dış pazarda talep yetersizliği ise yüzde 12.3'den yüzde 17.1'e, yerli mallarda hammadde yetersizliği yüzde 2.8'den yüzde 2.9'a, işçiler ile ilgili meseleler yüzde 2.4'den yüzde yüzde 3.5'a çıktı. 
     Aynı dönemde, mali imkansızlık yüzde 2.4'den yüzde 1.9'a, ithal mallarda hammadde yetersizliği yüzde 1.5'dan yüzde 1.4'e geriledi. 
     
     2003 YILI KASIM AYI BEKLENTİSİ 
     DİE tarafından yapılan değerlendirmeye göre, işyerlerinin 2003 yılı Ekim ayına ilişkin görüşlerinin ağırlıklı ortalamaları, geçen yılın aynı dönemiyle karşılaştırıldığında, işyerlerinin bu ayda üretimleri ve yurtiçi satışlarının arttığı, satış fiyatlarındaki artışın düştüğü ve hammadde fiyatlarındaki artışın ise yükseldiği görüşünde oldukları belirlendi. 
     Yine aynı işyerlerinin 2003 yılı Kasım ayı beklentilerinin ağırlıklı ortalamaları, geçen yılın Kasım ayı ile karşılaştırıldığında, işyerlerinin üretim ve yurtiçi satışlarının azalacağı, satış fiyatlarındaki artışın düşeceği ve hammadde fiyatlarındaki artışın ise yükseleceği beklentisi içinde oldukları görüldü. 
     Yapılan değerlendirmeye göre, Kasım ayında üretimde, işyerlerinin yüzde 28'i artış, yüzde 40.3'ü ise azalış bekliyor. 
     Söz konusu ayda, yurt içi satışlarda ise aynı işyerlerinin yüzde 25.2'si artış, yüzde 43.8'i azalış, satış fiyatlarında yüzde 10.8'i artış, yüzde 14.6'sı ise azalış beklentisi içinde bulunuyor. 
     Hammadde fiyatları konusunda da işyerlerinin yüzde 32.3'ü artış, yüzde 0.7'si azalış olacağı görüşünü belirtti. 
     
</TEXT>
</DOC>
