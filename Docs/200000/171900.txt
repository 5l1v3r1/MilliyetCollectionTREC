<DOC>
<DOCNO> 171900 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/27/yasam/yas06.html </URL>
<DATE> 2003/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Asparagasçı muhabir 'yazmaya' doymuyor 
</HEADLINE>
<TEXT>

   Yalan haberleriyle New York Times'ı sarsan Jayson Blair, bir yalancı muhabirin hayatını konu alan film için eleştiri yazdı 
      DIŞ HABERLER SERVİSİ 
   
   Çok sayıda yalan haber yazan, başka gazetecilerin haberlerini çalan, olay yerlerine gitmediği halde kendisini gitmiş gibi gösteren ve yaptıkları ortaya çıkınca, çalıştığı saygın gazete New York Times'ı temelinden sarsan muhabir Jayson Blair, Esquire dergisine bir film eleştirisi yazdı. Blair'in eleştirisini yaptığı film ise, 1998'de yalan haber yazdığı ortaya çıkınca The New Republic dergisinden ayrılmak zorunda kalan muhabir Stephen Glass'ın öyküsünün anlatıldığı 'Shattered Glass' Kırık Cam . Esquire yönetimine, makaleden alacağı parayı yardım kuruluşlarına bağışlayacağını açıklayan Blair'in bir makalesi daha ortaya çıktı. 
   Jane isimli bir kadın dergisine, 'işyeri stresi'yle ilgili bir makale yazdığı öğrenilen asparagasçı muhabir Blair'in, bu iki makale için toplam 5 bin dolar yaklaşık 7 milyar lira alacağı bildirildi. 
   
   
</TEXT>
</DOC>
