<DOC>
<DOCNO> 152221 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/25/guncel/gun05.html </URL>
<DATE> 2003/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Daniella Mitterrand uslanmıyor 
</HEADLINE>
<TEXT>

     MİNE G. KIRIKKANAT Paris 

     Fransa eski Cumhurbaşkanı François Mitterrand'ın eşi Daniella Mitterrand, Paris Kürt Enstitüsü Başkanı Kendal Nezan'la birlikte yine Türkiye'ye saldırdı. Ermenilerin Paris'in göbeğine soykırım anıtı diktikleri gün basın toplantısı düzenleyen Mitterrand ve Nezan, Kürt kadın yönetmen Kudret Güneş'in "Leyla Zana Boğulmuş Sesin Çığlığı" adlı filminin tanıtımını bahane ederek, 1990 öncesi geçen olayları yeniymiş gibi sunarak Türkiye'ye saldırdı. 
     
     SADDAM DAHA İYİYMİŞ 
     Nezan da Türkiye'nin ABD ordusunun Irak'a kuzeyden girişini "Kuzey Iraklı Kürtlerin özerk yönetim kurmasını istemediği için engellediği"ni iddia etti. Nezan, Saddam rejiminin Irak'taki Kürtlere daha çok kültürel hak tanıdığını da öne sürdü. 
     
     FİLME ÖVGÜ YAĞDIRDI 
     Fransa'da yaşayan Güneş'in filmini öven Mitterand ise, Halepçe'de kimyasal gazla öldürülen Iraklı Kürtlerin dramını anlatırken, adeta olayın Türkiye'de geçtiğini öne süren ifadelere yer verdi. Bu arada yabancı bir gazetecinin, filmde hiç tarih verilmemesiyle ilgili sorusu üzerine Güneş, anlatılan olayların 1991 öncesi olduğunu söylemek zorunda kaldı. 
     


GÜNCEL 


















</TEXT>
</DOC>
