<DOC>
<DOCNO> 158463 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/23/son/soneko10.html </URL>
<DATE> 2003/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Bankası'ndan Ukrayna'ya 3 milyar dolar kredi... 
</HEADLINE>
<TEXT>

     Dünya Bankası Ukrayna'ya, 2004-2007 döneminde toplam 3 milyar dolar kredi vermeyi planlıyor. 
     Banka'nın bölgesel başkan yardımcısı Johannes Linn, Ukrayna Parlamentosu Başkanı Volodymyr Lytvyn ile görüşmesinde, yeni beş yıllık dönemdeki kredilendirme önceliklerini ortaya koydu. 
     Dünya Bankası'nın Ukrayna için yeni stratejisinde, Avrupa'nın bütünleşmesinin uzun vadedeki hedefleri, yoksullukla mücadele, orta sınıfın güçlendirilmesi, çevre koruma, hükümetin hesap verirliliğinin artırılması ve teknoloji sektörünün geliştirilmesi ön planda. 
     Yeni kredilendirme planının Ukrayna Parlamentosu'na Eylül ayında onaya sunulması bekleniyor. 
     Dünya Bankası finansmanlı Ukrayna'daki mevcut projelerde HIV AIDS ve veremle mücadele, vergi sisteminde iyileşmeler ve ekonomik reformlara odaklanılıyor. 
     Ukrayna, 2001-2002 döneminde dünyanın en iyi ekonomik büyme performanslarından birini kaydedip, askıya alınmış kredi geri ödemelerini yeniden başlattı. 
     
</TEXT>
</DOC>
