<DOC>
<DOCNO> 155049 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/07/son/sondun19.html </URL>
<DATE> 2003/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Yıllar süren ev taksitleri sağlığı bozuyor.. 
</HEADLINE>
<TEXT>

     İngiliz Tabipler Birliği tarafından yapılan bir araştırma, uzun yıllar süren ev taksitlerinin kişinin sağlığını bozduğunu ortaya koydu. 
     Araştırma sonuçlarına göre, yıllar boyunca taksit ödemeye çalışan, artan taksitlerle başa çıkmak için çaba gösterirken, diğer yandan evin tamirat ve benzeri giderlerini karşılamaya gayret eden kişiler, strese bağlı hastalıklara çok daha kolay yakalanıyor. 
     Aniden yükselen taksitleri ödemekte güçlük çeken ve bu nedenle eve ipotek koyan banka ya da kuruluş tarafından evinin elinden alınmasından korkan kişilerin ağır stres altına girdiğini belirten İngiliz bilim adamları, bu durumda kişinin daha çok içki ve sigara tüketerek sağlığını tehlikeye attığını kaydetti. 
     Bu kişilerin evliliklerinin ağır stres yüzünden bitebildiğini, hatta kafalarının çok meşgul olması yüzünden diğer insanlara göre daha çok trafik kazası yapabildiğini ifade eden bilim adamları, bu tür stres altında bulunan kişilerin, bağışıklık sistemlerinin de çöktüğünü ve hastalıklara daha açık hale geldiğini bildirdi. 
     
</TEXT>
</DOC>
