<DOC>
<DOCNO> 197532 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/24/siyaset/asiy.html </URL>
<DATE> 2003/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Sohbet Odası'nın bu haftaki konuğu, KKTC Cumhurbaşkanı Rauf Denktaş 
</HEADLINE>
<TEXT>

   1 Mayıs 2004'e kadar direnirsek çözeriz    Yarım bir Kıbrıs'ı üye yaparak AB'nin başına bela aldığını vurgulayan Denktaş, "1 Mayıs'a kadar baskılara direnirsek kazanan biz oluruz" diyor 
      Derya SAZAK SOHBET ODASI 

   
   2004'te AB'den müzakere takvimi alınması önündeki en büyük engel, 'Kıbrıs'ta çözümsüzlük' olarak İlerleme Raporu'na geçti. 14 Aralık'ta KKTC'de seçimler yapılacak. Yeni bir plan var mı 
   Dış dünya Rumlara gerçekçi bir mesaj verir ve Rumlar, Kıbrıs meşru hükümeti unvanı altında Kıbrıs'ı alıp kaçamayacaklarını anlarsa o zaman bir şans doğacaktır. Aksi takdirde Rumlar, Ulusal Konsey'lerinde aldıkları 1989 kararını uygulamakla yükümlüdür. O zaman Türkiye'nin garantisi ortadan kalkacak, Türk askeri adadan çıkacak, Kıbrıs hükümeti güya devam ediyormuş demek suretiyle bizi kendilerine yamalamak isteyecekler. Böyle olduğu sürece uzlaşma beklememiz abestir. 
   
   Futbolda saha denk olmalı 
   Annan planı ortak devlette eşit haklar öngörmüyor muydu 
   Yok efendim, tek devlet bize ancak bazı haklar verir, egemen değiliz. Dolayısıyla Rumlara, 'Siz hükümetsiniz, böyle devam edebilirsiniz' inancını verenlerin ABD'nin, İngiltere'nin, şimdi AB'nin gerçeklere bakıp şunu demesi lazım 1960 anlaşmasında Türkler, Rumların ne azınlığıydı ne de vatandaşıydı. Futbolda saha denk olmalıdır. Yıllardır eşit olmayan sahada mücadele veriyoruz. Şimdi Türkiye'nin bir AB vizyonu var, Sayın Başbakan bunu çok güzel ortaya koydu. Dedi ki "Türkiye'nin AB vizyonuna Kıbrıs Türkleri de dahildir." Kıbrıs meselesini bilen herkes için bunun anlamı şudur AB'ye ancak Kıbrıs Türkleri ile birlikte gireriz. Rumların girmesini meşru kabul etmeyiz. 
   
   Başbakan Erdoğan'ın geçen hafta Güney Kıbrıs'a da geçeceği öne sürülmüştü. Son dakikada ne oldu 
   Nereden çıkarttılar bilmiyorum. 
   
   Gelmeden önce bir telefon konuşması geçti mi aranızda, Güney Kıbrıs'a geçmek doğru olmaz diye uyardınız mı 
   Hayır, zaten inanmadım. Gidecek olsa da telefon etmezdim. Varsın gitsin. Yürüyerek KKTC barikatını geçerdi, Rum kendisini kabul ederse Güney'e geçerdi. Gelince böyle bir niyeti olmadığını söyledi. Dolayısıyla Türkiye'nin AB vizyonuyla bizim barış talebimiz uyum içindedir. Çünkü biz neyi söylüyoruz 1960 anlaşmasına göre Kıbrıs Türkiye'siz AB'ye giremez. Başbakan'ın "Türkiye'nin vizyonu AB'dir ve bu vizyona KKTC dahildir" demesi bizim için bir garantidir. 
   
   Türkiye, Kıbrıs'tan çıkamaz 
   'Denktaş'la çözüme ulaşılmaz' deniyor. 
   Öyle takdim edildim, ABD ve İngilizler tarafından. Rumlar, Yunanistan hatta bizim muhalefet tarafından. Sayın Erdoğan da başbakan olmadan önce bizden ziyade bunu diyenlerle temastaydı. 
   
   Sayın Erdoğan'daki değişikliği neye bağlıyorsunuz Genelkurmay Başkanı Hilmi Özkök'ün de açıklamaları oldu. Doğu Akdeniz'in güvenliği açısından Kıbrıs'ın jeopolitik önemini, vazgeçilmezliğini yineledi. 
   Türkiye'nin milli davasının temeli budur. Türkiye Kıbrıs'tan çıkamaz. 1960 anlaşmalarında garantörlüğü vardır ve bu Kıbrıs'ın Türkiye'nin üye olmadığı bir yere gitmesine engeldir. Sayın Erdoğan da, Annan planı konusunda 'yanıldım' demişti. 
   İmzalarız sanıyorlar ama... 
   
   AB üyeliğiyle Kıbrıs'ta çözümü birlikte öngören bir formül bulunamaz mı 
   Avrupa'ya diyoruz ki 'Kıbrıs'ı Türkiye'nin önüne engel olarak koyamazsın.' Türkiye'nin suçu yok Türkiye, 'benim üyeliğimle Kıbrıs meselesi ayrıdır' diyor ama bu demek değildir ben üyelik için uğraşırken Kıbrıs meselesini halletmek için çalışmayacağım. 
   
   Kıbrıs 2004 Mayıs'ında AB üyesi olacak, kuzeyin de 'ortak devlet' olarak bu süreçte yer alması doğru olmaz mıydı 
   Kıbrıs'ı alıyor ama 'yarım Kıbrıs'ı aldığının bilinci içindedir. Büyük bir belayı da başlarına alıyorlar. Son güne kadar, 1 Mayıs'a kadar ABD Türkiye'ye bastıracak, Annan planına benzer bir anlaşmayı imzalayacağız. Buna inanıyorlar. Halbuki görürlerse ki Kıbrıs Türk'ü 1960 anlaşmasında verilen haklardan vazgeçmiyor o zaman, 'Biz bütün Kıbrıs'ı istiyoruz' diyecekler. Masaya oturacaklar. 
   
   Bu ne zaman olacak 
   1 Mayıs'ta hakikaten girmediğimizde... 
   
   O zamana kadar Annan belgesi ya da benzeri bir k ğıda imza atmayacak mısınız 
   Sadece halkımı kurtaran, haklarımızı veren, Türkiye'nin haklarını koruyan k ğıda imza atarım... 
   
   Silahla yapamadıklarını AB yoluyla yapacaklar    Kıbrıs'ın AB üyeliği gelecek için güvence olmaz mı Türkiye de AB üyesi olacak. Garantörlük AB çatısı altında sürecek. 
   Girecek ama ne zaman, belki 15 yıl sonra tam üyelik gerçekleşir. Annan planı kabul edildiği takdirde 10 yıl sonra Kıbrıs tamamen Rumların eline geçer. 
   
   Bunu ordunun Kıbrıs'ı koruyamayacağı anlamında mı söylüyorsunuz, AB üyeliğinin Güney'e sağlayacağı avantajlar ve Kuzey'i de içine alacak Kıbrıs'ın dönüşümü bağlamında mı 
   Dönüşüm olarak Kıbrıs Türklerini yaşatmazlar. Rum bütün Kıbrıs'ı istiyor, bir Yunan adası olarak görüyor. Silahla yapamadığını AB yoluyla halledecek. 
   
   15 yıl sonra Kıbrıs kalmaz 
   Peki Kıbrıs hep bu korkuyla mı yaşayacak AB'ye Rumlar bizi yutar korkusuyla girmeyecek mi 
   Haklarımıza sarılmak suretiyle gireceğiz. Türkiye şunda ısrar edecek 1960 anlaşması benim Kıbrıs üzerindeki yasal haklarımı kapsamaktadır. Türkiye'siz Kıbrıs böyle bir yere giremez. AB Türkiye'yi almamak için Kıbrıs meselesini neden olarak kullanıyorsa, Kıbrıs meselesinden feragat ettiğinde dahi başka nedenler bulacaktır. 
   
   Dışişleri Bakanı Abdullah Gül, 'Kıbrıs'ı çözsek dahi, AB'den müzakere takvimi alamazsak felaket olur' demiş. 
   Takvimi verir ama müzakereleri öyle bir uzatır ki, 15 - 20 sene sonra Kıbrıs falan kalmaz. 
   
   Loizidu'nun acelesi ne ki ..    Adadaki Rumlar niye karşı çıkıyor, Annan planına 
   Çünkü Türklere bazı haklar veriyor ve garantörlüğü devam eder gibi görünüyor. 
   
   Çözümsüzlük Rumların lehine mi 
   Tabii lehine, Kıbrıs'ı alıp kaçacaklar. Bütün mesele bu. 
   
   Loizidu davasında 1 milyon dolarlık tazminat ödenecek, Abdullah Gül, 2005'e dek süre istendiğini açıkladı, Avrupa Konseyi ne yapacak 
   KKTC vatandaşlarının tazminat istekleri gündeme gelince anlaşmadan sonra verilecek diyorlar. Peki Loizidu'nun acelesi ne ki, şimdi veriyorlar 
   
   Türk askerinin varlığı meşru    Genelkurmay Başkanı Özkök'ün, AB Kıbrıs için savaşmaz görüşüne ne diyorsunuz 
   Doğrudur. Herkes ne diyor, 1 Mayıs'tan sonra AB toprağını işgal edeceksiniz Oysa Türk askerinin adada bulunuşu kendi ulusal çıkarlarını ve Kıbrıs Türk halkını korumak içindir. Bu ihtiyaç devam ettiği sürece meşrudur. 1960 anlaşmasıyla Türkiye adadadır. AB'nin şudur, budur demesiyle hiçbir şey olmaz. Bu fiili durumu değiştirmek için savaş lazımdır. Türkiye'yi Kıbrıs'ta yenmek lazımdır. Genelkurmay Başkanı ona işaret ediyor. 
   
   Denktaş Formül konfederasyon    Kıbrıs için sizin kafanızdaki çözüm modeli nedir 
   Bunun formülünü ortaya koyduk, BM de kabul etti. Adada iki ayrı birim egemenliklerinden merkezi idareye verecekleri yetkilerle yeni bir Kıbrıs oluşturacaklar. Bunun adına konfederasyon derler, formül budur. 
   
   Belçika modeli buna yakın mı İki ayrı bölge yönetimi olan bir devlet. 
   İki devletin oluşturduğu bir Kıbrıs AB'ye girecek. K ğıt üzerinde bir Kıbrıs ortaklığı değil. Devlet üzerinde ortaklık. Simitis'in, Karamanlis'in beyanları var, 'Kıbrıs'ın AB üyeliği Elenizm için yeni bir sayfa açacak' diye. Annan planını Rum Ulusal Konseyi'nin 1989 kararlarına paralel görüyorlar. 
   
   
</TEXT>
</DOC>
