<DOC>
<DOCNO> 187831 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/10/son/sontur09.html </URL>
<DATE> 2003/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Fırtına, Tır devirdi... 
</HEADLINE>
<TEXT>

     Konya'nın Akşehir İlçesi'nde pet şişe yüklü TIR, hızı saatte 90 kilometreyi bulan fırtına nedeniyle devrildi. 
     Alınan bilgiye göre, Süleyman Bedir 43 yönetimindeki 16 DL 001 plakalı TIR, Akşehir-Konya Karayolu'nun 9'uncu kilometresinde, saatteki hızı 90 kilometreyi bulan şiddetli rüzgarın etkisiyle direksiyon hakimiyetinin kaybedilmesi sonucu devrildi. 
     Kazada can kaybı olmazken, TIR çekicisi ve dorse nedeniyle Akşehir-Konya Karayolu yaklaşık 2 saat trafiğe kapandı. 
     Bölge trafik ekipleri ile yolda kalan kamyon şoförleri, 16 UA 773 plakalı dorseyi iterek, karayolunu tek yönlü de olsa trafiğe açabildi. 
     Bursa'dan Konya'ya pet şişe taşıdığı öğrenilen TIR'ın şoförü Süleyman Bedir, ''Rüzgarın farkındaydım ancak, bu kadar etkisinin olabileceğini tahmin etmiyordum. Yolda giderken aşırı rüzgarın dorseyi savurması ile birden devrildik. Neye uğradığımı şaşırdım'' dedi. 
     
</TEXT>
</DOC>
