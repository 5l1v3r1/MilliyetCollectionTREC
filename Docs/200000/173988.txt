<DOC>
<DOCNO> 173988 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/06/son/soneko47.html </URL>
<DATE> 2003/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
ÖİB Petkim'de izlenecek yol yeniden değerlendirilecek 
</HEADLINE>
<TEXT>

     Özelleştirme İdaresi Başkanlığı ÖİB , Petkim'in özelleştirilmesi, konusunun yeniden değerlendirildikten sonra izlenecek yol ve zamanlama konusunda karar verileceğini bildirdi. 
     ÖİB'den yapılan açıklamada, Petkim'de bulunan yüzde 88.86 oranındaki idare hissesinin satışına ilişkin olarak, Standart Kimya A.Ş.'nin Özelleştirme Yüksek Kurulu'nun ÖYK , 30 Haziran 2003 tarihli kararında belirtilen şartları, verilen 30 günlük süre içinde yerine getirmediği belirtildi. 
     Petkim'de 6 Haziran 2003 tarihinde ''kapalı zarf teklif alma ve açık artırma usulü'' ile kamuya açık olarak yapılan, nihai pazarlık görüşmeleri sonucunda, Standart Kimya A.Ş'nin 605 milyon dolar bedelle en yüksek teklifi verdiği ve ÖYK'nın 30 Haziran 2003 tarihli kararı ile satışın onaylandığı hatırlatılarak, şöyle denildi 
     ''Söz konusu karar uyarınca, satış sözleşmesi imzalanması hususunda, Standart Kimya Petrol Doğalgaz Sanayii ve Ticaret A.Ş.'ye kararın tebliğinden itibaren, 30 gün süre verilmesine ve alıcı firmanın yükümlülüklerini yerine getirmemesi durumunda, geçici teminatın irat olarak kaydedilerek, ihalenin iptal edilmesine karar verilmiştir. 
     Petkim'in özelleştirilmesi konusu, İdare tarafından ayrıntılı olarak yeniden değerlendirildikten sonra izlenecek yol ve zamanlama konusunda karar verilecek olup, gelişmelere ilişkin kamuoyuna bilahare bilgi verilecektir.'' 
     
</TEXT>
</DOC>
