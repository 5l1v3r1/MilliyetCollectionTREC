<DOC>
<DOCNO> 187583 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/09/son/sonspo33.html </URL>
<DATE> 2003/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Cinsel taciz olayına karışan Leeds Unitedlı Morris kadro dışı.. 
</HEADLINE>
<TEXT>

     İngiltere Premier Ligi takımlarından Leeds United'ın oyuncusu Jody Morris'in cinsel taciz iddiasıyla tutuklanmasının ardından futbolcusuyla ilişiğini bir süreliğine kesti. 
     Chelsea'den Leeds United'e transfer olan Jody Morris, salı günü 20 yaşındaki bir kadına cinsel tacizde bulunduğu iddiasıyla sorgulanmıştı. 
     Leeds United Kulübü ile Jody Morris ve hukuk müşaviri arasında yapılan görüşme sonucunda yapılan açıklamada, Morris'in sözleşmesi çerçevesinde kulübün inceleme yapabilmesi için oyuncunun 14 güne kadar takımla ilişiğinin kesilebileceği açıklandı. 
     Polis, tutuklanan oyuncunun ismini açıklamazken, Leeds United'da yayınlanan bir gazete, olaya karışan kişinin isminin Jody Morris olduğunu bildirdi. 
     Cinsel taciz iddiasıyla tutuklanan Leeds United oyuncusu, kefaletle serbest bırakılmıştı. 
     
</TEXT>
</DOC>
