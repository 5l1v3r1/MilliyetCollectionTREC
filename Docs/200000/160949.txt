<DOC>
<DOCNO> 160949 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/04/son/sondun02.html </URL>
<DATE> 2003/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
TBMM Başkanı Arınç Hiroşima'ya gidiyor 
</HEADLINE>
<TEXT>

     Resmi bir ziyaret için Japonya'da bulunan TBMM Başkanı Bülent Arınç, Tokyo'daki temaslarını tamamlayarak bugün Hiroşima'ya gitti. 
     Arınç, bugün Tokyo'da sabah saatlerinde Japonya'nın önde gelen bazı gazetelerinin diplomasi muhabirleriyle mülakatlar yaptı. 
     Bülent Arınç, daha sonra Tokyo'daki temaslarını tamamlayarak Hiroşima'ya gitti. Arınç ve beraberindeki heyet bugün Hiroşima'da Barış Müzesi'ni ziyaret ederek, İkinci Dünya Savaşı sırasında ABD'nin attığı atom bombası nedeniyle yaşamını kaybedenlerin anısına dikilen anıta çelenk koyacak. Arınç burada ayrıca Hiroşima Valisi'nin onuruna verdiği akşam yemeğine katılacak. 
     Arınç ve beraberindeki heyet yarın da Hiroşima'daki temaslarını tamamladıktan sonra Kyoto şehrine geçecek. 
     
</TEXT>
</DOC>
