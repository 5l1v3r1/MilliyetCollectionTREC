<DOC>
<DOCNO> 150265 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/16/son/sonspo35.html </URL>
<DATE> 2003/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Yozgatspor'da Mustafa kadro dışı... 
</HEADLINE>
<TEXT>

     İkinci Futbol Ligi A Kategorisi takımlarından Yimpaş Yozgatspor'da kulüp yönetiminin olağanüstü toplantısından ceza çıktı. Haftanın ilk antrenmanına çıkmayan ve diğer arkadaşlarının da çıkmasını engellemek isteyen Mustafa Özsöğüt, takım disiplinine uymadığı gerekçesiyle süresiz kadro dışı bırakıldı. 
     Yönetim kurulunun aldığı kararları açıklayan kulüp Başkanı Tevfik Çankaya, ileri sürüldüğü gibi futbolcuların alacaklarının fazla olmadığını ileri sürdü. Çankaya, ''Hedefi kalmayan bir takımda futbolcu alacaklarının yüzde 70'i ödenmiştir. Bütün maç primleri zamanında verilmiştir. İstanbul Büyükşehir Belediyesi maçı öncesinde 3 maç başı daha ödenecek, geriye kalan 12 maç başı ise en kısa sürede ödenecektir'' dedi. 
     Takımda herhangi bir isyanın söz konusu olmadığına da dikkati çeken Çankaya, Mustafa Özsöğüt, Kazım ve Hakan Kaygusuz dışında tüm futbolcuların antrenmana çıktığını söyledi. Çankaya, ''Antrenmanlara çıkmayan Mustafa Özsöğüt yönetim kurulumuz tarafından süresiz kadro dışı bırakılmıştır. Kazım'a ise süresiz izin verilmiş, babası hasta olduğu için izin almadan Yozgat'a dönmeyen Hakan Kaygusuz'un da kulüpten alacakları dondurulmuştur'' diye konuştu. 
     





</TEXT>
</DOC>
