<DOC>
<DOCNO> 196378 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/18/son/sonspo07.html </URL>
<DATE> 2003/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Aylin Daşdelen, bronz madalya kazandı 
</HEADLINE>
<TEXT>

     16. Dünya Bayanlar Halter Şampiyonası'na, Kanada'nın Vancover kentinde devam ediliyor. 
     Şampiyonanın 3. gününde yapılan 58 kilo müsabakasında, Türk Milli Takımı'ndan Aylin Daşdelen, toplamda bronz madalya kazandı. 
     Aylin Daşdelen, koparmada ilk hakkında kaldıramadığı 92.5 kiloda 2. hakkında başarılı olduktan sonra, son hakkında 97.5 kiloda yine başarılı olamadı ve yarışma tartısı farkıyla bronz madalyayı kaçırarak 4. oldu. 
     Daşdelen, silkmede de ilk hakkında 117.7 kiloluk derece yaptı. Diğer 2 hakkında 122.5 kiloyu kaldıramayan Daşdelen, böylece silkmede de 4. sırayı aldı. Ancak genç sporcu, toplamda 210 kiloluk derecesiyle 3. sırada yer alarak bronz madalyaya ulaştı. 
     Bu sıkletteki diğer Türk sporcu Emine Bilgin ise koparmada ilk 2 hakkında 90 kiloda başarılı olamadıktan sonra sakatlığı nedeniyle yarışmadan çekildi ve silkme müsabakasına da çıkamadı. 
     58 kilo müsabakasında sporcular arasındaki madalya dağılımı şöyle gerçekleşti 
     Koparma 
     1- Caiyan Sun Çin Halk Cumhuriyeti 100, 2- Patma Wati Endonezya 97.5, 3- Maria Escobar Ekvador 92.5. 
     Silkme 
     1- Caiyan Sun Çin Halk Cumhuriyeti 125, 2-Patma Wati Endonezya 120, 3-Maryse Turcotte Kanada 120. 
     Toplam 
     1- Caiyan Sun Çin Halk Cumhuriyeti 225, 2- Patma Wati Endonezya 217.5, 3- Aylin Daşdelen Türkiye 210. 
     Dünya 73. Erkekler ve 16. Bayanlar Halter Şampiyonası'nda, yarın sabaha karşı TSİ 03.30'da bayanlar 63 kiloda Seda İnce, 06.00'da da erkekler 77 kiloda Reyhan Arabacıoğlu ve Mehmet Yılmaz podyuma çıkacak. 
     
</TEXT>
</DOC>
