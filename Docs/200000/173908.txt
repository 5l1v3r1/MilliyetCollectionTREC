<DOC>
<DOCNO> 173908 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/06/yazar/temelkuran.html </URL>
<DATE> 2003/08/06/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Enerjik Meşrubatlar 
</HEADLINE>
<TEXT>

   
   'Enerji içecekleri' diye yeni bir "olay" var. Duvarlarda posterleri, gazetelerde ilanları yayımlanıyor. Herkesi enerjik olmaya çağıran meşrubat dünyası Renkli içeceklerin, hareket eden, durmaktan korkan, durunca düşen insanların lemi 
   Çünkü böyle bir hayat yaşıyoruz biz. Çalışarak yaşadığımız işkenceyi ancak çok eğlenerek "deşarj" etmek mecburiyetindeyiz. Doldur boşalt yaratıklarız çünkü biz. Çok enerjiye ihtiyacımız var. Eğlenmek, hatta o da yetmez eğlendiğimizi de hareket ederek, tam randıman hareket ederek ispatlamak mecburiyetindeyiz. 
   Vücudumuzdaki enerjiyi emmekle yetinmeyen bir hayat bu, daha fazlasını bir yerlerden bulup buluşturmak zorundayız. Buzdolaplarımızın kapaklarının içini renkli vitaminlerle doldurmalıyız. Vitaminlerimizi içmezsek, daha içmediğimiz anda hastayız. 
   
   Halsiz durmak günahtır bu hayatta, halsiz durmayınız. "Pozitif, dinamik ve neşeli" olmalıyız. Enerji içeceklerimizi, vitaminlerimizi içip, üstten üstten, öyle kepçeyi fazla dibe daldırıp suyu bulandırmadan hayatlarımızı yaşayarak mümkün olan en rötuşlu fotoğrafı vermeliyiz. Rötuşları bol bulamaç sürüp yüzümüze, tanınmaz hale gelmeliyiz. 
   "Ben kendime bayılıyorum. Benden bir tane daha yok, biriciğim " cümlesini mümkün olduğunca sık edip sevilmeme korkusunun üstünü örtmeliyiz. Yeni moda bu Kendine bayılan, enerji içeceklerini yudumlayan, vitaminlerini düzenli alan ve hiç hüzünlenmeyen, bitkin düşmeyen insanlar olmalıyız. Hüznün modası geçti, dans etmek için hazır ola geçiniz. Fitness kulüplerine gidip vücudunuzu aptallaştırana kadar aynı hareketleri tekrar ediniz. Kaslandıkça, tekrarlanan hareketlerle biçim verildikçe rayihası kaçan vücutlar bunlar buyurun siz de bir tane edinebilirsiniz 
   
   Yaşlanmak da yok, yasak Niye Çünkü şöyle 
   En başından beri ertelenen yolculuklar, aşklar, zamanlar sanılıyor ki bir gün mutlaka yaşanacak Bu yüzden yüz ve kalça hazır olmalı o gelecek olana. Oysa olmayacak. Yüzünüzü gerdirdikçe zamanın kalpteki izleri bozulacak. Siz dünyaya bir poz vereceksiniz diye etiniz peşinizden koşacak, yerlerde sürünecek ve paramparça olmadan önce son fotoğrafını vermek üzere hep hazır olda duracak. 
   Sonra gazetede bir haber çıkacak "Bu yıl çizgi şeklindeki göbek deliği moda " 
   Yani belki de siz bu yıl moda değilsiniz. Göbek deliğinizi kontrol edin çabuk, değilse hemen evinize dönünüz 
   Belki de modasınız Yaşasın Hemen enerjik meşrubatlarınızı kapın raflardan eğlenmekten 'yorulmak' üzere hareket etmeye başlayın. Durmayın Sakin durmayın Çünkü biz durunca düşen yaratıklarız. Aynaya bakınca kafası karışan. Unutuncaya kadar, büsbütün saçılıp dağılıncaya kadar hareket edin. Aynada görülemeyecek kadar küçük parçalara bölünün. Biri fotoğrafınızı çekiyor Gülümseyin 
   
      
   
</TEXT>
</DOC>
