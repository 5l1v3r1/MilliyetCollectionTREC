<DOC>
<DOCNO> 169543 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/15/son/soneko10.html </URL>
<DATE> 2003/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkmenistan, Rusya'ya 44 dolardan doğalgaz satacak 
</HEADLINE>
<TEXT>

     Türkmenistan'ın, Rusya ve Ukrayna'ya 44 dolardan doğalgaz satışını öngeren anlaşma Aşgabat'ta imzalandı. 
     Azerbaycan Turan Ajansının haberine göre, Rusya ve Ukrayna'ya doğalgaz satışını öngören anlaşmayı, Türkmenistan Devlet Başkanı Saparmurat Türkmenbaşı, Ukrayna Neftegaz firması Direktörü Yury Borky, Rusya ITERA Firması Direktörü Igor Makarov imzaladı. 
     Anlaşma uyarınca, Türkmenistan, Rusya ve Ukrayna'ya 2004-2006 yılları arasında 1,000 metreküpü 44 dolardan doğalgaz satacak. 
     Anlaşma ile Türkmenistan, aralarında uzun vadeli doğalgaz talebinin karşılanması yükümlülüğü de içeren tüm kontrat maddelerinin yerine getirmesi garantisi verdi. 
     Ukrayna, 2003 yılında, geçen yıl da olduğu gibi 1,000 metreküpü 44 dolardan 36 milyar metreküp doğalgaz alacak. 
     Maliyeti 1 milyar 584 milyon dolar olarak örgörülen anlaşmaya göre ödemeler, nakit bazda, maliyeti yüksek yatırım projelerinin hayata geçirilmesi ve ticaret yoluyla yapılacak. 
     ITERA firması anlaşmaya göre, Türkmenistan'dan 2004-2006 yılları arasında yılda 10 milyar metreküp doğalgaz alacak. 
     Türkmesistan Devlet Başkanı Türkmenbaşı, anlaşma töreninde yaptığı konuşmada, ülkesinin ITERA firmasına verilen doğalgaz miktarını yılda 15 milyar metreküpe çıkarmaya hazır olduğunu bildirdi. 
     Tükmenbaşı, Gazprom ve İran'a bu yıl doğalgaz sevkedeceklerini de söyledi. 
     2003 yılında 51 milyar metreküp doğalgaz ihraç etmeyi öngören Türkmenistan'ın, doğalgaz ihracatı 2004 yılında 59.02 milyar metreküpe yükselmesi bekleniyor. 
     
</TEXT>
</DOC>
