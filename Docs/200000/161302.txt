<DOC>
<DOCNO> 161302 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/05/son/sontur08.html </URL>
<DATE> 2003/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Rahşan Ecevit "DSP yerel seçimlere tek başına girecek" 
</HEADLINE>
<TEXT>

     DSP Genel Başkan Yardımcısı ve Örgüt Kurulu Başkanı Rahşan Ecevit, DSP'nin, yerel yönetim seçimlerine tüm gücüyle ve tek başına gireceğini bildirdi. 
     DSP'den yapılan açıklamaya göre, Ecevit, partisinin il, ilçe ve belde başkanlarına bir yazı göndererek, yerel seçimler için başlatılan çalışmaların hızlandırılmasını istedi. 
     ''Çıkarılan dedikoduların'' aksine, DSP'nin, yerel yönetim seçimlerine tüm gücüyle ve tek başına gireceğini bildiren Ecevit, şunları kaydetti 
     ''3 Kasım baskın erken genel seçimlerinden sonra yerel yönetimler kurultayı düzenleyen tek parti DSP olmuştur. Ama buna karşın, partimizin üzerindeki hevesleri bitmeyen bazı çevreler, 'DSP yerel seçimlere katılmayacak' diye dedikodu yaparak kafaları karıştırmaya çalışıyorlar. Bunlara kesinlikle itibar etmeyiniz ve inanmayınız.'' Yerel yönetim seçimlerine yönelik, genel merkezde Yerel Yönetimler Ar-Ge Kurulu ve Yerel Yönetimler Birimi oluşturduklarını da ifade eden Ecevit, teşkilatlardan, ''sol kültürün ilkelerine inanmış ve bu ilkeleri yaşam biçimi haline getirmiş'' adaylar belirlenmesi yönünde çalışma yapılmasını istedi. 
     
</TEXT>
</DOC>
