<DOC>
<DOCNO> 163996 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/19/astro/index.html </URL>
<DATE> 2003/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Önlemci olun 
</HEADLINE>
<TEXT>

     Balık burcundaki Ay Mars'la birleşirken dikkatsizlik, tedbirsiz davranışlar tehlikeli sonuçlar getirebilir. Önümüzdeki birkaç gün bu zor enerjiler devam edecek. Koç'lar aşırı beklentiler içinde olmamalılar zira elde olmayan nedenlerle gecikmeler ya da huzursuzluklar ortaya çıkabilir. Sağlığa özen gerekiyor. Boğa'lar yeni planlar yapmalılar ve esnek olmaya bakmalılar. Sosyal konularda arkadaşlarla ilişkilerde aktif olabilecekleri fırsatlar var. İkizler üzerindeki tembellikten ve başı bozukluktan kurtulmak zorunda. Konsantre olmak kolay olmayabilir ama iş hayatında yeni mücadeleler gerekli. Yengeç'ler sezgilerinden yararlanabilecekleri bir gündeler. Yabancılarla ilgili konular, eğitim ve hareket gerektiren uğraşlarda girişken olabilirler. Aslan'lar ortaklaşa konularda endişelerini haklı bulabilirler. Borç alacak konularında ya da başkaları için harcamalar yaparken dikkatli olmak gerekiyor. Başak'lar ortaklaşa konularda, yakın ilişkilerde kendilerini baskı altında hissedebilirler. Aşırı hassasiyet ya da eleştiri kaldıramamak bazı sorunlara işaret edebilir. 
     Terazi'ler bugün günlük işlerini iyi organize etmeye çalışmalılar. Hızla gelişen olaylar karşısında kararsız kalmaktan dolayı zarara uğrayabilirler. Sağlığa özen göstermeliler. Akrep'ler son günlerin gerginliğinden kurtulabilecekleri bir gündeler. Gevşemek ve hayattan keyif almak olası. Duygusal alanda abartılar söz konusu. Yay'lar yine huzurlu değiller ve bu durum ev hayatında problemlere neden olabilir. Aniden öfkelenmek ya da aceleci davranmak sorunlara yol açabilir. Oğlak'lar kısa yolculuklar, hareket ve zihinsel konularda aktif bir gündeler. Yeniliklere açık olacaklar. Pek çok şey öğrenebilirler. Kova'nın maddi konularda tutarlı ve ekonomik davranması gerekiyor. Hızla yapılan harcamalar daha sonra pişmanlığa neden olabilir. Balık'lar kendilerini öne çıkarabilecek fırsatlara sahipler. Bununla birlikte ani davranışlar ya da birden öfkelenmek yüzünden duygusal alanda zorluklarla karşılaşabilirler. 
     

</TEXT>
</DOC>
