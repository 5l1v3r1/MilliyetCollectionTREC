<DOC>
<DOCNO> 151894 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/23/son/sonspo32.html </URL>
<DATE> 2003/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Cimbomlu futbolcular çocuk şenliğinde... 
</HEADLINE>
<TEXT>

     Galatasaraylı futbolcular Ümit Karan, Volkan Arslan ve Hakan Ünsal, Şişli Belediyesi tarafından 19 Nisan'da başlatılan ve 25 Nisan'a dek sürecek olan 2. çocuk şenliğine katıldı. 
     Çeşitli firmaların sponsorluğunda Nişantaşı Cumhuriyet Parkı ve Kurtuluş Meydanı'nda devam eden organizasyonda, Hakan Ünsal'ın eşinin sahibi olduğu Sukas Fırın standına gelen sarı-kırmızılı futbolcular, 23 Nisan Ulasal Egemenlik ve Çocuk Bayramı'nı Şişli İlçesi'ndeki çocuklarla birlikte kutladı. 
     Minik hayranlarına bol bol imza dağıtan futbolculardan Ümit Karan ile Volkan Arslan, Almanya'da büyümeleri nedeniyle 23 Nisan Ulusal Egemenlik ve Çocuk Bayramı ile ilgili hiçbir şey hatırlamadıklarını söylerken, şimdiki çocukların olanaklar açısından çok daha şanslı durumda olduğunu kaydettiler. 
     Birinci Süper Futbol Ligi'ndeki şampiyonluk yarışıyla ilgili yöneltilen sorulara ise sarı-kırımızılı futbolcular, ''Önümüzdeki bütün maçları kazanarak şampiyon olmak istiyoruz. Farkı 1 puana kadar indirdik'' diye konuştular. 
     





</TEXT>
</DOC>
