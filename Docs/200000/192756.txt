<DOC>
<DOCNO> 192756 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/02/siyaset/siy20.html </URL>
<DATE> 2003/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Politika turu 
</HEADLINE>
<TEXT>

   
   CHP'den 80. Yıl Marşı    CHP İstanbul İl Başkanlığı'nca müzisyen Fahir Atakoğlu'na besteletilen "Cumhuriyet'in 80.Yıl Marşı", Lütfü Kırdar Kongre Sarayı'nda 
   CHP lideri Deniz Baykal'ın da katıldığı bir konserle ilk kez dinleyiciyle buluştu. Atakoğlu'nun sunduğu marş, davetlilerin beğenisini topladı. Marşı ilk kez konserde dinlediğini belirten Baykal, "Cumhuriyet ile ilgili h l hepimizin heyecanla dinlediği bir "10 Yıl Marşı" var. Aradan 80 yıl geçti. H l aynı marşı çalıyor olmamız, bizi bir arayışa sevk etti. Cumhuriyet'in 80. yılında yeni bir marşa ve coşkuya ihtiyacımız var. Bunu 80. yılda yakalamaya çalışacağız" dedi. 
   
   Cem SHP tamam CHP'yi bekliyoruz    YTP Genel Başkanı İsmail Cem, yerel seçimler için diğer sol partilere birliktelik teklifinin sürdüğünü söyledi. Bakırköy Kültür ve Dayanışma Derneği üyeleriyle bir araya gelen Cem, yerel seçimlerle ilgili soru üzerine, birlikte hareket etme önerilerine SHP'nin olumlu yaklaştığını, CHP'nin ise h l cevap oluşturduğunu ve karar veremediğini belirterek şöyle konuştu "DSP olumsuz yaklaştığını açıkladı. Daha vakit var. Görsünler, baksınlar, böyle beraberliğin Türkiye'de nasıl bir rüzg r estireceğini anlasınlar." 
   
   Rodos'ta Türkçe eğitime izin yok    Yunanistan'ın Rodos adasında, Türkçe eğitim hakları 30 yıl önce ellerinden alınan Müslüman Türklerin mücadelesi sonuç vermedi. Adadaki Avrupalılara kendi dillerinde eğitim olanağı sağlayan Yunan yönetimi, teker teker kapatılan Türk eğitim kurumlarının yeniden açılması yönündeki girişimleri ise yanıtsız bıraktı.Türkiye'nin Rodos Başkonsolosu Nilüfer Feyizoğlu, AB sürecinde Türkiye'den sürekli demokrasi, özgürlükler konusunda isteklerde bulunan Yunanistan'ın, adadaki Türklere yönelik tavrının düşündürücü olduğunu belirterek şöyle konuştu "Yunanistan'ın kendi vatandaşları arasında ayırım yapmadan din ve eğitimde tarafsız olması, diğer farklı kökenli vatandaşına tanıdığı hakları adalardaki Müslümanlara da tanıması gerekir." 
   
   
   
</TEXT>
</DOC>
