<DOC>
<DOCNO> 161305 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/05/son/sontur11.html </URL>
<DATE> 2003/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Atatürk Havalimanı'nda bir bavul dolusu ecstasy ile yakalandı 
</HEADLINE>
<TEXT>

     Valizine gizlediği yaklaşık 20 bin adet ''Ecstasy'' adlı uyuşturucu ve uyarıcı nitelikteki hapla Türkiye'ye giriş yapmak istediği öne sürülen Türk asıllı Hollanda vatandaşı bir kadın, Atatürk Havalimanı'nda yakalandı. 
     Dün akşam Brüksel'den bindiği uçakla Atatürk Havalimanı'na gelen Türk asıllı Hollanda vatandaşı Ayfer Ertürk'ün 47 pasaport kontrolü sırasında, ''karşılıksız çek vermek'' suçundan Türkiye'de arandığı belirlendi. 
     Bunun üzerine gözaltına alınan Ertürk'ün valizinde, gizli bölmelere yerleştirilmiş olarak yaklaşık 20 bin adet ''Ecstasy'' adlı uyuşturucu ve uyarıcı nitelikte hap ele geçirildi. 
     Elde edilen uyuşturucu ve uyarıcı nitelikteki hapın piyasa değerinin yaklaşık 400 milyar lira olduğunu belirten polis yetkilileri, Türk vatandaşlığından çıkarıldığı anlaşılan Ertürk'ün İstanbul Narkotik Şube Müdürlüğü görevlilerine teslim edildiğini kaydettiler. 
     
</TEXT>
</DOC>
