<DOC>
<DOCNO> 180121 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/03/son/sontur57.html </URL>
<DATE> 2003/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Çalıntı cep telefonu ve otomobillere sanal takip 
</HEADLINE>
<TEXT>

     Bursa Emniyet Müdürlüğü, cep telefonu ve otomobillerin çalıntı olup olmadıklarının internet üzerinden sorgulanabilmesini sağlayan veri tabanını hizmete sundu. 
     Bursa Emniyet Müdürlüğü'nün, ''www.bursapolis.gov.tr'' adresinden ulaşılabilen web sitesinde yer alan bölümde, cep telefonlarının markası ve ''İmei numarası'' ile otomobillerin şase numarası ve plakalarının yazılması, ürünlerin çalıntı olup olmadığını öğrenmek için yeterli oluyor. 
     Bursa Emniyet Müdürlüğü yetkilileri, vatandaşların, alacakları ikinci el cep telefonu ve otomobillerin sorgulamalarını mutlaka yapmaları gerektiğini belirterek, çalıntı kaydı bulunan cep telefonu ve otomobillerin kendilerine bildirilmesini istediler. 
     
</TEXT>
</DOC>
