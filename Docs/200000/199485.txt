<DOC>
<DOCNO> 199485 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/03/son/sondun23.html </URL>
<DATE> 2003/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa'da Türk sinema günleri... 
</HEADLINE>
<TEXT>

     Fransa'nın Strasbourg kentinde ''15. Türk Sinema Günleri'' başladı. 
     Strasbourg Belediyesi ve Odyssee Sineması tarafından ortaklaşa düzenlenen iki hafta sürecek etkinlikler sırasında, son iki yıl içinde vizyona giren Türk filmleri gösterilecek. 
     Türkiye'den gelecek yönetmen ve sinema sanatçılarının katılımıyla, gösterilen filmler ve Türk sinemasının son durumu hakkında açık oturumlar düzenlenecek. 
     Strasbourg'da iki hafta boyunca gösterime sunulacak Türk filmleri şunlar 
     Ziya Öztan'ın ''Abdülhamit Düşerken'', Mustafa Altıoklar'ın ''O Şimdi Asker'', Ömer Kavur'un ''Karşılaşma'', Yusuf Kurçenli'nin ''Gönderilmemiş Mektuplar'', Reis Çelik'in ''İnat Hikayeleri'', Reha Erdem'in ''Kaç Para Kaç'', Nuri Bilge Ceylan'ın ''Uzak'', Zeki Alasya'nın ''Rus Gelin'', Can Dündar'ın ''Nazım Hikmet Belgeseli'' ve Zeki Ökten'in ''Gülüm''. 
     
</TEXT>
</DOC>
