<DOC>
<DOCNO> 163182 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/14/son/soneko07.html </URL>
<DATE> 2003/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Uluslararası piyasalarda geçen hafta... 
</HEADLINE>
<TEXT>

     Uluslararası borsalarda geçen hafta, ABD Doları, önemli para birimleri karşısında gerilerken, altın fiyatları da düşüş gösterdi. 
     Tokyo Borsası'nda ABD Doları, Japon Yeni karşısında yükseliş trendi içinde 118.42 yenden haftaya girmesine karşın Cuma günü kapanışta 117.58 yene geriledi. 
     
     MENKUL KIYMET PİYASALARI 
     New York Borsası'nda Dow Jones Endeksi ve teknoloji endeksi Nasdaq, haftaya yatırımcıların fiyatların çok yükseldiği endişesi ile kar amaçlı satışlara yönelmesi üzerine düşüş eğilimi içersinde, sırasıyla 8,980.00 puan, 1,693.07 puandan girdi. 
     Farklı raporlara karşın yatırımcıların ABD ekonomisinin iyileşeceğine dair beklentilerin etkisiyle arka arkaya 3 gün yükseliş trendine giren endekslerden Dow Jones Endeksi 9,196.55 puan, Nasdaq da 1,6.62 puandan haftayı tamamladı. 
     Tokyo Borsası'nda Nikkei Endeksi haftaya yükseliş eğilimi içersinde 8,822.73 puandan başladı. Endeks Cuma günü kapanışta Pazartesi gününe göre 157.91 puan artarak 8,980.64 puana çıktı. 
     
</TEXT>
</DOC>
