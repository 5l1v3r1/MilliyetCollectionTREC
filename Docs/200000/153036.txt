<DOC>
<DOCNO> 153036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/28/son/sonspo19.html </URL>
<DATE> 2003/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Malatyaspor galibiyeti kutluyor... 
</HEADLINE>
<TEXT>

     Bursaspor'u yenerek UEFA Kupası'na katılma şansını sürdüren Malatyaspor'da, 3 puan sevinci yaşanıyor. 
     Malatyaspor Basın Sözcüsü Ali Cengiz, rakiplerinin durumunun ortada olduğunu belirterek, Bursaspor'un tehlikeli bölgeden çıkmak için karşılaşmadan 3 puanla ayrılmak istediğini söyledi. 
     Karşılaşmanın zorlu geçeceğini bildiklerini ifade eden Cengiz, şöyle dedi 
     ''Ancak kendi saha ve seyircimiz önünde iyi bir oyun ortaya koyarak rakibimizi 4-2 yenmesini bildik. Yakaladığımız çok sayıdaki gol pozisyonlarını da değerlendirmiş olsaydık, daha farklı bir galibiyet alabilirdik. Ancak, alınan galibiyetle hedefimiz olan UEFA'ya katılma yolunda mücadelemizi sezon sonuna kadar sürdüreceğiz.'' Bugünü dinlenerek geçirecek Malatyasporlular, Kocaelispor ile deplasmanda yapılacak karşılaşmanın hazırlıklarına yarın başlayacak. 
     




</TEXT>
</DOC>
