<DOC>
<DOCNO> 197109 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/21/son/sontur31.html </URL>
<DATE> 2003/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da bayram için güvenlik önlemleri artırılıyor... 
</HEADLINE>
<TEXT>

     İstanbul Valiliği, Ramazan Bayramı dolayısıyla kentte bir dizi önlem aldı. 
     Valilik'ten yapılan yazılı açıklamada, Ramazan Bayramı tatilinin yarın başlayacağı ve 30 Kasım Pazar günü sona ereceği hatırlatıldı. 
     İstanbul'da bayrama ilişkin bir dizi önlem alındığı belirtilen açıklamada, şunlar kaydedildi 
     ''Vatandaşlarımızın yoğun olarak bulunduğu alışveriş merkezlerinde, otogar ve toplu taşıma araçlarına ait istasyonlarda, eğlence yerlerinde, bayram namazı nedeniyle camilerimizde ve bayramlaşma yapılan yerlerde güvenlik birimlerimizce gerekli emniyet tedbirleri alınacak ve istihbarata azami önem verilecektir. 
     Zorunlu haller dışında emniyet ve jandarma personeline izin kullandırılmayacak, bayramlaşmalar gruplar halinde ve hizmet aksatılmadan nöbetleşe olarak gerçekleştirilecek. 
     Trafik, belediye zabıta ve vergi denetim elemanları, ekipler halinde denetim ve kontrollerini sıklaştıracaklardır. 
     Sağlıkla ilgili konularda ve yangın tehlikelerine karşı gerekli tedbirler alınacak, görevlendirilecek ekipler her an müdahaleye hazır vaziyette bulundurulacaktır.'' Açıklamada telefon, elektrik, su, doğalgaz kesintisi ve arızalarına karşı da ilgili kurumlarca göreve hazır ekipler oluşturulacağı bildirildi. 
     
     BAŞVURULABİLECEK TELEFONLAR... 
     Açıklamaya göre, vatandaşların acil durumlarda başvurabilecekleri birimlerin telefonları ise şöyle 
     - Telsiz Kumanda Merkezi B Bölgesi 0212 266 66 66-214 41 30 . 
     - Telsiz Kumanda Merk. C Bölgesi 0216 495 54 54-492 55 55 . 
     - Emniyet Nöbetçi Müdürlüğü Tel 0212 636 11 21-636 11 18, Faks 0212 635 18 71 . 
     - Asayiş Şube Müdürlüğü 0212 214 41 85 . 
     - Atatürk Havalimanı Koruma Şube Müdürlüğü 0212 573 29 40 . 
     - 154 Alo Trafik 0212 214 43 78 . 
     - A Bölgesi Trafik Denetleme Ekipler Müdürlüğü 0212 665 10 20 Dahili 20 81 . 
     - B Bölgesi Trafik Denetleme Ekipler Müdürlüğü 0212 214 41 73-74-75 . 
     - C Bölgesi Trafik Denetleme Ekipler Müdürlüğü 0216 567 48 13-18 . 
     - Çevreyolları Trafik Ekipler Müdürlüğü 0216 391 18 42 . 
     . 
     - Sivil Trafik Ekipler Kısım Amirliği 0212 214 42 35 . 
     - Bölge Trf.Dnt.Şb.Md. Nöbetçi Amirliği 0216 377 22 04 -374 22 07 . 
     - Anadolu Yakası İstasyonu Faks 0216 377 00 73. 
     - Şehit Şakir Koç İstasyon Amirliği 0212 548 14 18 . 
     - Avrupa Yakası İstasyonu 0212 548 14 24 . 
     - Silivri İstasyon Amirliği 0212 727 25 82, Faks 0212 727 00 70 . 
     
     JANDARMA, SAĞLIK, İSKİ, MÜFTÜLÜK... 
     - Jandarma İmdat 156 . 
     - Asayiş Harekat Merkezi 0212 285 19 24 . 
     - İstanbul İl Jandarma Komutanlığı Santral 0212 285 21 04 . 
     - Yaralanma ve kazalar ''112 Acil'' . 
     - 184 Sağlık Danışma Kriz Masası 0212 518 92 67 . 
     - İSKİ ''Alo 185'' . 
     - İSKİ Komuta 0212 588 38 00 1140 . 
     - İl Müftülüğü 0212 526 62 04 . 
     
     TDİ'DEN BAYRAM İÇİN EK SEFERLER... 
     Bu arada, Türkiye Denizcilik İşletmeleri TDİ Şehir Hatları İşletmesi, 25-30 Kasım tarihleri arasında ek Boğaziçi gezileri yapacak. 
     TDİ'den yapılan yazılı açıklamada, Ramazan Bayramı süresince, İstanbul Boğazı'nın her iki yakasında yolcuların daha rahat seyahat etmeleri ve özel geziler yapabilmeleri amacıyla ek seferler konulduğu belirtildi. 
     Açıklamaya göre, 25-30 Kasım tarihleri arasında saat 13.35'te Eminönü'den Kavaklar'a, saat 17.00'de de Kavaklar'dan Eminönü'ne ek özel gezi seferi yapılacak. 
     Kanlıca, Anadoluhisarı ve Bebek arasında da 25, 27 ve 30 Kasım tarihlerinde, 09.30-19.15 saatleri arasında ring seferler gerçekleştirilecek. 
     Ayrıca, 25-27 Kasım tarihleri arasında saat 06.30 kalkışlı Çınarcık-Heybeliada-Sirkeci seferleri düzenlenecek. 
     
</TEXT>
</DOC>
