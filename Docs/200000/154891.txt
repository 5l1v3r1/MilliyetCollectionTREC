<DOC>
<DOCNO> 154891 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/06/son/sonspo32.html </URL>
<DATE> 2003/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Hentbol Federasyonu'nda sular durulmuyor... 
</HEADLINE>
<TEXT>

     Hentbol Federasyonu Yönetim Kurulu'ndaki görevinden alınan Tarık Cengiz, ''Bu girişim, Başbakan Yardımcısı Mehmet Ali Şahin tarafından 2 kere geri çevrildi'' dedi. 
     Cengiz, yaptığı açıklamada, Hentbol Federasyonu Başkanı Günal Ensari'nin kendisini görevden alma yazısını, milletvekili bir yakını aracılığıyla tekrar bakana baskı yaparak onaylattığını savundu. 
     Cengiz, ''Benim üzüldüğüm nokta, federasyon başkanının, hentbolü siyasetin içine bu kadar sokmasıdır. Maalesef başkan doğruları söylememektedir. Sayın başkanın o koltuğa nasıl oturduğunu ve beni görevden alabilmek için neler yaptığını, tüm hentbol camiası bilmektedir. Takdiri, hentbol camiasına bırakıyorum'' dedi. 
     
</TEXT>
</DOC>
