<DOC>
<DOCNO> 152378 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/25/son/sonspo10.html </URL>
<DATE> 2003/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
'Nike Freestyle Turnuvası' yarın başlıyor... 
</HEADLINE>
<TEXT>

     Spor malzemeleri üreticisi Nike tarafından organize edilen Nike Freestyle Turnuvası, Avrupa ülkeleriyle eşzamanlı olarak, yarın Türkiye'de başlayacak. 
     Sporda yaratıcılığı desteklemek amacıyla gerçekleştirilen turnuvaya, her yaştan erkek ve kadın sporcu katılabilecek. 
     Katılımcılardan, top cambazları basketbol ve futbol branşlarında, isteyenler ise her iki kategoride de yarışabilecek. 
     Gençlerin yeteneklerini serbestçe sergilemelerini teşvik eden bu turnuvada, yenetekli gençlerin ön plana çıkartılması ve başarının takdir edilmesini sağlamak amaçlandı. 
     Turnuvaya katılacaklar, hafta sonunda başlayacak ve 4 hafta boyunca İstanbul, Ankara, İzmir ve Bursa'da belirlenmiş noktaları turlayacak olan Freestyle Karavanı'nın durak noktalarında, yeteneklerini sergileyecekler. 
     4 hafta sonunda finale kalma hakkını kazanan 80 kişi, 31 Mayıs Cumartesi günü en iyinin belirlenmesi için, Maslak Park Ormanı'nda kendi gruplarında birbirleriyle yarışacak ve basketbol ile futbolda birinciler ''Yılın Freestyler'' leri unvanını alacak. 
     





</TEXT>
</DOC>
