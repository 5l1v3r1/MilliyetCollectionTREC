<DOC>
<DOCNO> 169149 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/13/son/sonspo20.html </URL>
<DATE> 2003/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA... Brown New Orleans'da kaldı... 
</HEADLINE>
<TEXT>

     ABD Profesyonel Basketbol Ligi'nin NBA yıldız oyuncularından P. J. Brown, takımı New Orleans Hornets'da kalmayı kabul etti. 
     Brown'ın menajeri Mark Bartelstein, 33 yaşındaki oyuncunun Hornets'la 4 yıllık sözleşme imzalamayı kabul ettiğini, kendisinin de takımda kalmak istediğini, ailesinin de basketbol kariyerini New Orleans'da tamamlamasına karar verdiğini söyledi. 
     Dallas Mavericks, şampiyon San Antonio Spurs'ın teklifte bulunduğu, Orlando Magic, Miami Heat ve Utah Jazz'ın da ilgilendiği P. J. Brown'ın sezon başına en az 8 milyon dolar karşılığında çarşamba günü sözleşme imzalaması bekleniyor. 
     NBA Ligi'nin 10 yıllık emektar oyuncusu Brown, Hornets'ın ribaund krallığını elinde bulunduruyor, ligde de 4. sırada yer alıyor. 
     Geçen sezon 7 milyon doların üzerinde para kazanan Brown, maç başına ribaundlarda 9.0, sayılarda 10.7 ortalama yapmıştı. 
     1992'deki draft seçmelerinde 29. olan P. J. Brown, 1992-93 sezonunda Yunanistan'da forma giydi. 1993-96 arasında New Jersey Nets'de oynayan Brown, 1996'da Miami Heat'e, 2000'de Hornets'a gitti. 
     NBA Ligi'nde 762 maçta forma giyen Brwon'ın 31.8 oyunda kalma, 9.2 sayı, 7.9 ribaund ortalaması bulunuyor. 
     
</TEXT>
</DOC>
