<DOC>
<DOCNO> 169905 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/17/siyaset/siy03.html </URL>
<DATE> 2003/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Pearson üzgün 
</HEADLINE>
<TEXT>
'Keşke olmasaydı ' 
Türk - Amerikan İş Konseyi'nin onuruna verdiği yemekte konuşan ABD Büyükelçisi, "gözaltı" olayını müessif üzücü olay olarak gördüklerini söyledi 
     EKONOMİ SERVİSİ 

     ABD Büyükelçisi Robert Pearson, Türkiye'nin "Irak'ta ABD ile aynı perspektifi paylaşması halinde" inanılmaz ekonomik gelişmeler olacağını belirterek, "4 Temmuz olayını, biz de hakikaten müessif olay olarak görüyoruz ve 'Keşke olmasaydı diyoruz" dedi. 
     Türk - Amerikan İş Konseyi'nin görev süresinın dolması ve Türkiye'den ayrılacak olması nedeniyle onuruna verdiği yemekte konuşan Pearson, Türkiye'de bulunduğu üç yılın, dostluk dolu ülkede kendisi için imtiyaz olduğunu söyledi. 
     
     İnanılmaz gelişmeler 
     Pearson, Irak konusuna ilişkin olarak da, "Gelecekte, Irak konusunda ABD ve Türkiye'nin aynı perspektifleri paylaştıkları boyutta, Türkiye'nin Orta Anadolu, Doğu Anadolu ve Güneydoğu'da inanılmaz ekonomik gelişmelere sahne olacağı da gerçektir" dedi. 
     "4 Temmuz olayını, aynen sizler gibi bizler için de hakikaten müessif olay olarak görüyoruz" diyen Pearson, şöyle devam etti 
     "Hiç olmamış olsaydı diyoruz. Bu ilişkiyi ben açık denizde seyreden gemiye benzetiyorum. Gemi ne şartlar altında olursa olsun seyrine devam etmeli. Eğer açık denizdeyseniz zaman zaman fırtınaların olacağı bir gerçektir. Bütün mesele geminin bu fırtınayı nasıl atlatacağıdır. Her türlü fırtınaya rağmen gemi seyrine devam edecektir." 
     
'Biz daha az küstah, siz daha az gururlu olun'      Türk - Amerikan İş Konseyi ve Dış Ekonomik İlişkiler Kurulu'nun düzenlediği toplantıda konuşan Ortadoğu uzmanı ve Clinton döneminde Milli Güvenlik Konseyi Başkanlığı da yapmış olan Martin Indyk, Irak'ta yaşanan son gelişme- lerde ABD'nin 'küstahça davrandığını' söyledi. Indyk, Türkiye'nin de daha az gururlu olması gerektiğini belirtti. 
     Indyk, toplantıda Bush hükümetinin BM ve NATO'yu hiçe saymasının küstahlık olup olmadığı ile ilgili bir soru üzerine şöyle konuştu "İyi politika değil, aynı zamanda küstahlık da... Savaş öncesi de diplomasiyi iyi yönetemedik. Kendimize zarar verdik. Buna hiç gerek yoktu. Küstahlığın Türkiye ilişkilerinde de ortaya çıktığı belirtildi. Ben bunu kabul ediyorum. Daha dikkatli olmalıyız. Türkiye'nin ilgilerini hesaba katmalıyız. Siz şerefinize, haysiyetinize çok düşkünsünüz. Fakat protokol uygun olmadığından Savunma Bakanı Başbakan'a yazamaz deniyor. O da benim kanımca doğru değil. Ben bu milleti anlıyorum ama protokole uygun olmadığı için Savunma Bakanı Başbakana mektup yazamıyor." 
     

</TEXT>
</DOC>
