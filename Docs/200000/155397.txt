<DOC>
<DOCNO> 155397 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/08/son/sonspo15.html </URL>
<DATE> 2003/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Emre İtalya'da çözülemiyor.. 
</HEADLINE>
<TEXT>

     Avrupa Şampiyonlar Ligi yarı finalinde dün yapılan ve 0-0 sona eren Milano derbisiyle ilgili bugün İtalyan basınında farklı yorumlar çıkarken, FC Interli Emre hakkında La Gazzetta dello Sport, ''sahanın en iyisi'', Tuttu Sport ise ''kötüydü'' ifadelerini kullandı. 
     Ülkenin en yüksek tirajlı spor gazetesi La Gazzetta dello Sport, derbide gösterişli ve bol faullu bir futbol ortaya konulduğunu belirtirken, sahanın en iyileri olarak gösterdiği FC Inter'den Emre ve AC Milan'dan Gattuso için ''nefes kestiler'' diye yazdı. 
     Gazete, Emre'nin ''çok basit bir tarifinin tükenmez'' olduğunu savundu. ''Unutulacak, çok kötü bir derbiydi'' diyen Corriere dello Sport Gazetesi de 90 dakika sahada kalan Türk futbolcuyu, ''Mücadeleci oyunun hırsını yansıtan Emre, her oynadığında bir deha'' biçiminde değerlendirdi. 
     Buna karşılık Tutto Sport Gazetesi ise FC Inter'de düş kırıklığı yaratan futbolcunun Emre olduğunu ve çok kötü oynadığını öne sürdü. 

     
</TEXT>
</DOC>
