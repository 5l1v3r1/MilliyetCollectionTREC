<DOC>
<DOCNO> 172265 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/29/yasam/yas02.html </URL>
<DATE> 2003/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Sahte üsteğmenler chat'te dolandırdı 
</HEADLINE>
<TEXT>

   İnternette kendilerini üsteğmen olarak tanıtan iki kardeş, kadınları evlenme vaadiyle kandırarak 3 milyar dolandırdı 
      ALİ ÖZKAYA İzmir DHA 
   
   İnternette kendisini üsteğmen olarak tanıtan ve gerçek adını kullanmadan tanıştığı kadınları evlenme vaadiyle birlikte olarak 3 milyar lira dolandırdığı iddia edilen iki kardeş yakalandı. Bir üniversitede memur olarak görev yapan P.Y. 29 savcılığa başvurarak, internette chat yaparken tanıştığı ve kendisini pilot üsteğmen olarak tanıtan Tolga Efe'nin evlenme vaadiyle kendisiyle ilişkiye girdiğini ve dolandırdığını bildirdi. 
   
   İki kardeşten şik yetçi oldu 
   P.Y., Efe'nin tanıştırdığı Ahmet Güler'in 31 de, meslektaşı A.K. 32 ile komşusu H.G.'yi 33 kendisini üsteğmen olarak tanıtarak aynı şekilde dolandırdığını iddia ederek şik yetçi oldu. Savcılığın talimatı üzerine polis Efe ile Güler'i yakaladı. Gözaltına alınan Efe'nin gerçek adının Cüneyt G. 28 ve diğer zanlının kardeşi olduğu ortaya çıktı. Üzerinden sahte üsteğmen kimliği çıkan Ahmet G.'nin müzisyenlik yaptığı, Cüneyt G.'ninse işsiz olduğu belirlendi. P.Y.'de ifadesinde şunları söyledi 
   
   'Kredi kartımı gizlice almış' 
   "İnternette chat yaparken tanıştığım ve kendisini üsteğmen olarak tanıtan Cüneyt G. evlenme vaadiyle benimle birlikte oldu. Üsteğmen arkadaşı olarak tanıştırdığı ve emniyette kardeşi olduğunu öğrendiğim Ahmet G.'yi de komşum H.G. ile tanıştırdım. Kredi kartımı alan Cüneyt hesabımdan 1 milyar lira çekmiş. Ahmet de H.G.'den 700 milyon lira para almış. Tatil dönüşü Cüneyt benden ayrılarak mühendis arkadaşım C.A. ile birlikte olmaya başladı. A.'nın kredi kartından 300 milyon lira çekmiş, 1 milyar lira nakit para almış. Ahmet ise H.G.'den ayrılıp üniversitedeki meslektaşım A.K. ile nişanlandı." 
   A.K. 32 , deri firmasında mühendis olan C.A. 33 ile H.G. 33 de zanlılardan şik yetçi oldu. 
   
   
</TEXT>
</DOC>
