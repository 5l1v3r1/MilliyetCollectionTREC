<DOC>
<DOCNO> 160568 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/02/son/soneko49.html </URL>
<DATE> 2003/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Para piyasalarında bugün... 
</HEADLINE>
<TEXT>

     Borsa, haftanın ilk işlem gününde yüzde 1.74 oranında yükseldi. 
     İstanbul Menkul Kıymetler Borsası İMKB Ulusal 100 Endeksi, 1. seansta 1.15 puan ve yüzde 1.35 oranında artış kaydetti. 
     2. seansta 11,600 direncini aşamayan endeks, 44.69 puan artışla, 11,579.26 puandan kapandı. Endeksteki günlük bazdaki artış ise 197.84 puan ve yüzde 1.74 olarak belirlendi. 
     Hisse senetleri piyasasında günlük işlem hacmi, 609 trilyon 499 milyar 637 milyon lira olarak gerçekleşti. 
     
     DÖVİZ 
     Kapalıçarşı'da Cuma günü 1 milyon 420 bin liradan kapanan dolar, güne 1 milyon 423 bin liradan, 1 milyon 680 bin liradan kapanan Euro da 1 milyon 668 bin liradan başladı. 
     Piyasa kapanışında doların satış fiyatı 1 milyon 430 bin liraya yükselirken, Euro ise 1 milyon 675 bin lira oldu. 
     Merkez Bankası, doların bugünkü efektif kurunu alışta 1 milyon 414 bin 385 lira, satışta ise 1 milyon 424 bin 336 lira olarak açıkladı. 
     Böylece dolar, Merkez Bankası'nın Cuma günkü kurlarına göre, alışta 4 bin 382 lira, satışta ise 4 bin 413 lira düştü. 
     
     TAHVİL-REPO 
     İMKB Tahvil ve Bono Piyasası Kesin Alım Satım Pazarı'nda en fazla işlem gören 7 Temmuz 2004 vadeli bugün valörlü tahvilin bileşik faizi Cuma gününe göre 0.60 puan yükseldi. 
     Piyasa kapanışında bu kağıdın aynı gün valörlü işlemlerinin basit getirisi yüzde 49.32, bileşik getirisi ise yüzde 48.31 olarak gerçekleşti. 
     İMKB Tahvil ve Bono Piyasası Repo Pazarı'nda, gecelik faiz ortalama yüzde 41.00 olarak belirlendi. 
     Bankalararası TL interbankında da gecelik faiz oranı, ortalama yüzde 41.00 oldu. 
     
</TEXT>
</DOC>
