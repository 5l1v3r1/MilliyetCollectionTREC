<DOC>
<DOCNO> 164233 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/19/son/sontur34.html </URL>
<DATE> 2003/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara'daki su kesintisi için inceleme başlatıldı... 
</HEADLINE>
<TEXT>

     Ankara Büyükşehir Belediye Başkanı Melih Gökçek, Çamlıdere Barajı'ndan alınan suyun geldiği tünelde meydana gelen arızayla ilgili inceleme başlattıklarını, gerek görülmesi halinde soruşturma açılacağını söyledi. 
     Melih Gökçek, belediye meclis üyeleriyle birlikte, Büyükşehir Belediyesi tarafından Ankara'da sürdürülen çalışmaları inceledi. Gökçek, çalışmalar hakkında belediye meclis üyelerine bilgi verdi. 
     Gezi sırasında gazetecilerle sohbet eden Gökçek, Ankara'da yaşanan su kesintisi ile ilgili proje müteahhidinin belediye personeline bazı suçlamalarda bulunduğunu belirtti. Gökçek, ''Müteahhidin iddiasına göre, kendisi belediyemiz personelinden projede vana kullanılmasını istemiş. Bizimkiler de yapmamış. Bu iddiayı inceliyoruz. Gerekirse, soruşturma başlatacağız.'' Çamlıdere Barajı'nda meydana gelen arıza nedeniyle, başkentin büyük bir bölümüne tek ve çift gün uygulamasıyla su veriliyor. 
     
</TEXT>
</DOC>
