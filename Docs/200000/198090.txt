<DOC>
<DOCNO> 198090 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/27/siyaset/siy01.html </URL>
<DATE> 2003/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
'Son olayın uşağı ve katili tespit edildi' 
</HEADLINE>
<TEXT>

   İçişleri Bakanı Abdülkadir Aksu, "İstanbul'daki diğer bombalı saldırının da faili tespit edilmek üzere" dedi 
   İSTANBUL Milliyet 

   
   İçişleri Bakanı Abdülkadir Aksu, partililerle bayramlaşmak için geldiği AKP Eyüp İlçe Merkezi'nde yaptığı konuşmada İstanbul'daki bombalı saldırıları gerçekleştirenlerin cani ve katil olduklarını vurguladı. "Geçmişte terör belalarını nasıl def ettiysek, bu saldırıları da atlatacağız" diyen Aksu, şunları söyledi 
   "Biz, sinagog saldırılarının katillerini, çok kısa bir sürede tespit ettik. Henüz üzerinden 20 saat geçmemişti ki bunu kamuoyuna bildirdik. Son olayın uşağı, katili de yeni tespit edildi. Henüz açıklanmadı. Öbür olayın faili de tespit edilmek üzere." 
   
   'Samimi işbirliği gerek' 
   Terörle mücadelede samimi işbirliğinin olması gerektiğini vurgulayan Bakan Aksu, konuşmasını şöyle tamamladı 
   "Benim terörist ilan ettiğimi sen 'özgürlük savaşçısı' olarak görürsen, bu samimi bir işbirliği olmaz. Bunun yanında terör örgütünü kendi listesine terör örgütü olarak almış ama hiçbir şey yapmayan ülkeler var. Bu, samimi bir yaklaşım değil. Terör örgütünü listeye alıyorsan, onunla mücadele de edeceksin. Biz bunu bekliyoruz." 
   
   
   
</TEXT>
</DOC>
