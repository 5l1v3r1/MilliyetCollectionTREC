<DOC>
<DOCNO> 198210 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/27/son/sonspo28.html </URL>
<DATE> 2003/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
G.Antep yine ezdi geçti 1-3 
</HEADLINE>
<TEXT>

     Gaziantepspor, UEFA Kupası 2. tur rövanş maçında, Fransa'nın RC Lens takımını 3-1 yenerek 3. tura yükseldi. Kırmızı siyahlıların gollerini Bülent, Erhan Namlı ve Lazarov attı. 
     Soğuk ve sisli bir havada oynanan karşılaşmayı 13 bin Lens taraftarı izlerken, Gaziantepspor'a 500 gurbetçi destek oldu. Gaziantep'teki ilk karşılaşmada rakibini 3-0 yenen Gaziantepspor, maça bu avantajını koruma düşüncesiyle temkinli başladı. Hızlı ataklarla gol bulmayı düşünen Gaziantepspor ilk yarı itibarıyla bu amacına ulaştı. 
     Lens ise maça hızlı başlayıp, organize geliştirdiği ataklarla golcü futbolcuları Bakari ve Thomert ile gol bulmaya çalıştı. Zaman zaman, Song da gol ataklarına destek oldu. Gaziantepspor kalecisi Ömer başarılı kurtarışlar yaparak RC Lens'in öne geçmesine izin vermedi. 
     6. dakikada, Bakari'nin penaltı noktası üzerinden düzgün bir vuruşla Gaziantepspor kalesine yolladığı topu, kaleci Ömer kontrol etti. 
     12. dakikada Lazarov sağ kanattan topla birlikte RC Lens ceza alanına girdi. Kaleci İtanje, Rool'dan sıyrılmayı başaran Lazarov'un ayaklarına kapanarak topa sahip oldu. 
     13. dakikada, Utaka'nın ceza sahası içinden, Gaziantepspor savunma oyuncuları arasından sert şutunda meşin yuvarlak direğin yanından auta çıktı. 
     18. dakikada, Bakari'nin ceza alanı ön çizgisi üzerinden kafa vuruşuyla kaleye gönderdiği meşin yuvarlak, kaleci Ömer'in kontrolünde oyun alanını terk etti. 
     20. dakikada, Song, Bakari'nin önüne düşürdüğü topa ceza sahasının hemen dışından çok sert vurdu, meşin yuvarlak kaleyi bulmadı. 
     22. dakikada, Gaziantepspor savunma oyuncularının uzaklaştıramadığı top Utaka'nın önünde kaldı. Bu futbolcunun ceza sahası içinden ve hafif çarprazdan düzgün ve sert şutunda meşin yuvarlak Ömer'in ellerinde kaldı. 
     30. dakikada, Bakari'nin penaltı noktası üzerinden sert şutunda Ömer soluna uzanarak meşin yuvarlağı kornere tokatladı. 
     36. dakikada, Lazarov'un kullandığı serbest atışta, kaleye gönderdiği meşin yuvarlağı kaleci İtanje güçlükle kornere çeldi. 
     39. dakikada Gaziantepspor öne geçti. Lazarov'un çabuk kullandığı serbest atış sonrası topla buluşan Bülent, rakip oyuncuların duraklamasından yararlanarak meşin yuvarlağı sert bir şutla kaleye gönderdi. Kaleci İtanje'nin müdahale edemediği meşin yuvarlak ağlarla buluştu 0-1 
     Kalan dakikalarda başka gol olmayınca Gaziantepspor soyunma odasına 1-0 önde döndü. 
     
     İKİNCİ YARI 

     İkinci yarıya skor üstünlüğünün verdiği moralle başlayan Gaziantepspor, RC Lens karşısında zorlanmadı. Kontrollü oyununu ikinci yarıda da sürdüren Gaziantepspor, Erhan Namlı'nın ayağından kazandığı golle rahatladı. İkinci yarıya moralsiz başlayan RC Lens ise ilk yarıdaki kadar etkili bir futbol ortaya koyamadı. 
     54. dakikada, Thoment'in ceza sahası dışından Gaziantepspor kalesine yolladığı meşin yuvarlak, farklı şekilde auta gitti. 
     55. dakikada Jaziri topla birlikte ceza sahasına girdi. Topu kontrol edip gerilerden koşmakta olan Erhan Namlı'yı bekledi. Erhan Namlı, Jaziri'nin geri çıkardığı meşin yuvarlağı ceza yayı önünden sert bir şutla ikinci kez RC Lens ağlarına gönderdi 0-2 
     66. dakikada, Johnson'un yaklaşık 25 metre mesafeden kullandığı serbest atışta, meşin yuvarlağı kaleci İtanje yumruklayarak ceza sahasının dışına çıkardı. 
     67. dakikada Coridon'un ceza sahası içinden sert şutunda, kaleci Ömer iki hamlede topa hakim oldu. 
     71. dakikada, Lazarov'un RC Lens ceza sahasına ortaladığı topa uygun durumda olmasına karşın Mehmet Polat dokunamadı. Meşin yuvarlak auta gitti. 
     73. dakikada, Rodriquez'in uzattığı topu, Fanni ceza sahası dışından Gaziantepspor kalesine gönderdi, Bouazizi'ye çarpıp kaleci Ömer'i yanıltan meşin yuvarlak ağlarla buluştu 1-2 
     83. dakikada, Rodriguez'in pasında topla buluşan Rool'un yaklaşık 25 metreden attığı şutta, meşin yuvarlak Gaziantepspor kalesinin üzerinden auta gitti. 
     85. dakikada, topla birlikte kaleye ilerleyen Jaziri ceza sahası içinde Song'un müdahalesiyle düştü. Karşılaşmanın hakemi pozisyonu penaltı olarak değerlendirdi. Atışı kullanan Lazarov düzgün bir vuruşla meşin yuvarlağı bir kez daha RC Lens ağlarına yolladı 1-3 
     90. dakikada Coridon'un ceza sahası dışından şutunda, top yan direkten döndü. 
     Karşılaşma Gaziantepspor'un 3-1 üstünlüğüyle sona erdi. Gaziantep'te yapılan ilk maçı da 3-0 kazanan Gaziantepspor, UEFA Kupası'nda 3. tura yükseldi. 
     MAÇIN KARNESİ 
     

RC LENS 1 - GAZİANTEPSPOR 3 Stat Felix Ballaert Hakemler Stefan Messner xxx, Johann Hechtl xxx, Herbert Krenn xxx Avusturya RC Lens İtanje x, Rool xx, Fanni x, Colubaly x, Coridon xx Dk. 79 Diane x , Keita xx, Morreria x, Song xx, Utaka xx, Thomement xx Dk. 66 Diop x , Bakari xx Dk. 59 Rodriuquez xx Gaziantepspor Ömer xxxx, Mehmet Polat xxx, Bouazizi xxx, İbrahim Toraman xxx Dk. 77 Şevki xx , Devran xx Dk. 32 Hüseyin xx , Johnson xxx, İlhan xxx, Bülent xxx, Erhan Namlı xxx Dk. 87 Hasan Özer xx , Jaziri xxx, Lazarov xxx Goller Dk. 39 Bülent, Dk. 55 Erhan Namlı, Dk. 73 Fanni, Dk. 85 Lazarov penaltıdan Sarı Kartlar Dk. 26 İbrahim Toraman, Dk. 44 Mehmet Polat, Dk. 89 Şevki Gaziantepspor , Dk. 35 Song RC Lens Kırmızı Kart Dk. 60 Morreria RC Lens      
</TEXT>
</DOC>
