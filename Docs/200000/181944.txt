<DOC>
<DOCNO> 181944 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/12/son/sonspo14.html </URL>
<DATE> 2003/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayern Münih ve B.Dortmund'un peşini sakatlıklar bırakmıyor 
</HEADLINE>
<TEXT>

     Bayern Münih Teknik Direktörü Ottmar Hitzfeld, takımın yıldız oyuncuları Michael Ballack ve Claudio Pizarro'nun, Bayern Münih'in Bundesliga'da Wolsburg'a karşı yapacağı maçta sakatlıkları nedeniyle oynayamayacaklarını söyledi. 
     Ottmar Hitzfeld, her iki oyuncunun da Avrupa Şampiyonlar Ligi'nde 17 Eylül Çarşamba günü Celtic Glasgow'a karşı ise oynayabileceklerini bildirdi. 
     Bayern Münih'de, bu 2 oyuncunun dışında Seastian Deisler ve Jens Jeremis de takımlarının bu haftaki lig maçında forma giyemeyecek. 
     Ballack, Almanya'nın İskoçya'yı 2-1 yendiği 12. Avrupa Futbol Şampiyonası Eleme Grubu maçında sakatlanmıştı. Bayern Münih'in 4 maçında 4 gol atan Pizarro ise Peru ile yapılan milli maçta dizinden sakatlanmıştı. 
     Jeremy, dizindeki sakatlıktan dolayı sahaya çıkamayacakken Deisler ise Almanya'nın İskoçya'ya karşı yapacağı karşılaşma öncesindeki hazırlık maçında sağ uyluk kemiğindeki kas yırtılmasından sakatlanmıştı. 
     Wolsburg'a karşı Münih ekibinde Roque Santa Cruz ve Roy Makaay'ın yarın birlikte forvette görev yapması bekleniyor. Bayern Münih'in tarihinde şu ana kadar yaptığı en pahalı transfer olan Hollandalı golcü Roy Makaay'ın transfer ücreti rekoru, Bundesliga'da henüz kırılamadı. 
     
     DORTMUND'DA, AMOROSO 2 AY SAHALARDAN UZAK 
     Bu arada Borussia Dortmund'un önemli golcülerinden Marcia Amoroso, sağ dizindeki bağ dokusunun yırtılmasından dolayı 2 ay sahalardan uzak kalacak. 
     Fransız oyuncu Marcia Amoroso, Borussia Dortmund'da uzun süreli sakatlık geçiren 5. oyuncu oldu. 
     Takımda savunma oyuncusu Christoph Metzelder ile orta alan oyuncuları Torsten Frings, Evanilson ve Guy Demel, uzun süreli sakatlıklar geçiren diğer oyunculardı. 
     Amoroso, Bundesliga'daki maçlarda 4 gol kaydetti. 
     
</TEXT>
</DOC>
