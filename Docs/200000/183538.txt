<DOC>
<DOCNO> 183538 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/20/spor/spo05.html </URL>
<DATE> 2003/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İşimiz çok zor 
</HEADLINE>
<TEXT>

   Villarreal Teknik Direktörü Floro, Trabzonspor'un güçlü bir takım olduğunu söyledi, "Hedefimiz ilk maçta avantaj yakalamak" dedi 
      
   'Ciddiye alıyoruz' 
   UEFA Kupası ilk turunda Trabzonspor ile kozlarını paylaşacak olan Villarreal, Bordo - Mavililer'den çekiniyor. İspanyol takımının teknik patronu Benito Floro, bitiş düdüğüne kadar mücadelenin süreceğini iddia etti. Floro, "Türk futbolunun son yıllarda gösterdiği gelişme endişe verici. Trabzonspor'u ciddiye alıyoruz. Hedefimiz ilk maçta avantaj yakalamak" diye konuştu. 
   
   Ortega cinayeti 
   SONY Anderson, Riquelme, Jose Mari ve Collocani gibi ünlü yıldızları bünyesine katan Villarreal, Barcelona ve Real Madrid'ten sonra en çok para harcayan takım oldu. İspanyol ekibinin yıldızı Riquelme, "Trabzonspor tecrübeli bir takım. Türk futbolunu Ortega nedeniyle yakından takip ediyordum. Bence Ortega'nın futboldan uzak kalması tam bir cinayet" yorumunu yaptı. 
   
   Anderson'dan Aslan'a suçlama    GALATASARAY'IN transfer gündeminde yer alan, son dakikada Villarreal'e imza atan Brezilyalı Anderson, Sarı - Kırmızılı kulübe ateş püskürdü. Sambacı, "Galatasaray beni aldattı. Düşük bir teklif yapmalarına karşın gelin konuşalım dedim. Yüzüme bile bakmadılar. Ne kapris yaptım, ne parayı sorun ettim. Israr etseler Galatasaray'a giderdim. Tek sorun yöneticilerinin ne istediğini bilmemesinden kaynaklandı" dedi. 
   
   
</TEXT>
</DOC>
