<DOC>
<DOCNO> 191225 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/25/son/sontur06.html </URL>
<DATE> 2003/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Bütçe maratonu bu hafta başlıyor... 
</HEADLINE>
<TEXT>

     TBMM, yaklaşık 1 ay sürecek ''Bütçe Maratonu''na başlıyor. 
     Maliye Bakanı Kemal Unaktan, 2004 Mali Yılı Bütçe Yasası Tasarısı'nı, 27 Ekim Pazartesi günü TBMM Plan ve Bütçe Komisyonu'na sunacak. Cumartesi günleri de çalışacak olan Komisyon'daki görüşmeler, 12 Kasım Çarşamba günü tamamlanacak. Kısa bir aranın ardından Genel Kurul'a gelecek olan Tasarı'nın, Ramazan Bayramı öncesinde yasalaşması bekleniyor. 
     Komisyon Başkanlığı tarafından hazırlanan programa göre, Unakıtan'ın sunuşundan sonra görüşmelere iki gün ara verilecek. Komisyon'da 30 Ekim Perşembe günü Bütçe ve Kesin Hesap Kanunu tasarılarının tümü üzerinde görüşmeler yapılacak. 
     Saat 10.00'da başlanacak bütçe görüşmelerine günlük program bitene kadar devam edilecek. Komisyon, Pazar günü dışında çalışmalarını her gün sürdürecek. 
     TBMM Plan ve Bütçe Komisyonu'ndaki görüşmelerin ardından Genel Kurul'da ele alınacak olan Tasarı'nda, bütçe büyüklüğü 160.9 katrilyon, geliri 114.5 katrilyon lira olarak belirlendi. 
     
     BÜTÇE PROGRAMI 
     Plan Bütçe Komisyonu'nun hazırladığı bütçe görüşmelerine ilişkin program şöyle 
     27 Ekim Pazartesi Maliye Bakanı Kemal Unakıtan'ın sunuşu, 
     30 Ekim Perşembe Bütçe Tasarısı'nın tümü üzerindeki görüşmeler, 
     31 Ekim Cuma TBMM, RTÜK, Sayıştay Başkanlığı, Cumhurbaşkanlığı, 
     1 Kasım Cumartesi Başbakanlık Gençlik ve Spor Genel Müdürlüğü, Vakıflar Genel Müdürlüğü, DİE Başkanlığı, Gümrük Müsteşarlığı, Dış Ticaret Müsteşarlığı, 
     3 Kasım Pazartesi Dışişleri Bakanlığı, Sağlık Bakanlığı Hudut ve Sahiller Sağlık Genel Müdürlüğü , 
     4 Kasım Salı Milli Savunma Bakanlığı, Bayındırlık ve İskan Bakanlığı Karayolları Genel Müdürlüğü, Tapu ve Kadastro Genel Müdürlüğü , 
     5 Kasım Çarşamba Adalet Bakanlığı, Anayasa Mahkemesi Başkanlığı, Yargıtay Başkanlığı, Danıştay Başkanlığı, DPT, SHÇEK, Diyanet İşleri Başkanlığı, 
     6 Kasım Perşembe İçişleri Bakanlığı Emniyet Genel Müdürlüğü, Jandarma Genel Komutanlığı, Sahil Güvenlik Komutanlığı , Ulaştırma Bakanlığı Denizcilik Müsteşarlığı , 
     7 Kasım Cuma Tarım ve Köyişleri Bakanlığı Tarım Reformu Genel Müdürlüğü, Köy Hizmetleri Genel Müdürlüğü , Sanayi ve Ticaret Bakanlığı, 
     8 Kasım Cumartesi Milli Eğitim Bakanlığı YÖK, Üniversiteler , 
     10 Kasım Pazartesi Enerji ve Tabii Kaynaklar Bakanlığı Petrol İşleri Genel Müdürlüğü, DSİ Genel Müdürlüğü, Çevre ve Orman Bakanlığı Orman Genel Müdürlüğü, Devlet Meteoroloji İşleri Genel Müdürlüğü , 
     11 Kasım Salı Kültür ve Turizm Bakanlığı, Çalışma ve Sosyal Güvenlik Bakanlığı, 
     12 Kasım Çarşamba Hazine Müsteşarlığı, Maliye Bakanlığı, Gelir Bütçesi ve tasarının maddelerinin görüşmeleri. 
     
</TEXT>
</DOC>
