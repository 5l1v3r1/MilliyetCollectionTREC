<DOC>
<DOCNO> 195972 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/17/astro/index.html </URL>
<DATE> 2003/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Sürprizlere hazır olmalı 
</HEADLINE>
<TEXT>

   
   
   Aslan burcundaki Ay güne yüksek enerjiler getiriyor ama esnek olmak pek kolay değil. Bu durum uyum sağlamak için bazı problemler yaratabilir. Koç'lar kendilerine güveniyorlar ve yeni adımlar atmaktan çekinmeyecekler. Bununla birlikte, büyük risklere ve maceralara atılmamak en iyisi. Boğa'lar üzerilerinde baskı hissedebilirler. Duygusal alanda onları zora sokan konular üzerine yoğunlaşmalılar. Ev ve güvenlikle ilgili olaylar da gündeme gelebilir. İkizler sürpriz haberler alabilirler. Yakın çevrelerinde canlı bir atmosfer var. Bu arada kısa yolculuklardan da yeni şeyler öğrenebilirler. Yengeç'ler ihtiyaçları olsa bile, yeni bir şey alırken aşırı harcamalara dikkat etmeliler. Eldeki kaynakları verimli kullanmak gerekiyor. Aslan'lar önlerine çıkan fırsatları akıllıca değerlendirmeye bakmalılar. Yakın beraberliklerden kazanılabilecek çok şey var. İyimser ve yeni projeler günü aydınlatabilir. Başak'lar için bazı tehlikeler mevcut. Dikkatsizlik ve eldeki sorunları göz ardı etmek bunların başında geliyor. Duygusal alanda sağlam durmak ve abartılı tepkilerden kaçınmak gerekebilir. 
   Terazi'ler yakın çevrelerinden sürpriz faydalar elde edebilirler. Ortaklaşa alanda yapılacak çok şey söz konusu. Ani düşünce değişiklikleri de gündeme gelebilir. Akrep'ler haftaya tempo ve sorumluluklarla başlıyor olabilirler. Akşam pek çok şey olumlu bir yöne dönebilir. Yay'lar enerjikler ve değişikliğe açıklar ama yeteri kadar dikkatli olmayabilirler. Yine de şans onlardan yana gülüyor. Oğlak'lar ortaklaşa konularda kazançlı çıkmak istiyorlarsa biraz sabırlı olmalılar. Akşam onları daha iyimser ve verimli zamanlar bekliyor. Kova'nın tutarlı olması ve yakın ilişkilerde sakin davranması iyi olacak. Öğleden sonra bazı huzursuzluklar söz konusu. Aksi ve kopartıcı davranılmamalı. Balık'lar günlük işlere ve detaylara özen göstermeliler. İş hayatında başlayan sorumluluklar ya da yeni projeler onları sıkı çalışmaya itebilir. 
   
   
</TEXT>
</DOC>
