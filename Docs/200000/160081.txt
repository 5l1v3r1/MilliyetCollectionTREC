<DOC>
<DOCNO> 160081 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/31/guncel/gun04.html </URL>
<DATE> 2003/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Son 'talihli' Topaloğlu 
</HEADLINE>
<TEXT>

Prof. Gazi Yaşargil, iki ay ömür biçilen müzik yapımcısı Hilmi Topaloğlu'nu da ameliyata aldı... 
     SEMRA KARDEŞOĞLU 

     Ankara Bayındır Hastanesi'nin davetiyle Türkiye'de ilk kez ameliyat yapan dünyanın bir numaralı beyin cerrahı Prof. Dr. Gazi Yaşargil, program dışı ameliyat ettiği üç hastadan biri olan Hilmi Topaloğlu için de ümit oldu. Topaloğlu'nun ameliyatı önceki gün gerçekleşti. 
     Topaloğlu'nu ameliyatında yalnız bırakmayan eski ortağı Mahsun Kırmızıgül, "Prof. Yaşargil, az rastlanan bir tür olduğu için ameliyatı kabul etti. Önceki gün yedi saat süren ameliyatı sonrası şu an çok iyi" dedi. 
     Bu arada Yaşargil'in programında yer alan 10 yaşındaki Nazlı Ergüven ise enfeksiyon kapması nedeniyle ameliyat olamadı. Ergüven ailesi bunun sıkıntısını yaşarken, bir başka aile ise mutluluğu yaşadı. Onun yerine 19 yaşındaki İlyas Gültan Yaşargil'e ameliyat olma şansını yakaladı. 
     

</TEXT>
</DOC>
