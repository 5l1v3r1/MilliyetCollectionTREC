<DOC>
<DOCNO> 154994 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/07/spor/spo02.html </URL>
<DATE> 2003/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Gergin idman 
</HEADLINE>
<TEXT>

     YALÇIN TÜRK 

     Fahri-Kemal kapıştı 
     KOCAELİSPOR maçının hazırlıklarını dün yaptığı tek antrenmanla sürdüren Fenerbahçe'de gergin dakikalar yaşandı. Fahri bir pozisyonda Kemal'e sert girince tartışma çıktı. Bunun üzerine antrenör Özcan Kızıltan çift kaleyi bitirdi. Bu sırada Rüştü, Fahri'yi uyardı ve Kemal'dan özür dilemesini istedi. 
     
     Rüştü sinirlendi 
     GENÇ Fahri, milli kalecinin bu girişimine tepki verince Rüştü de sertleşti ve genç oyuncuya bağırmaya başladı. Teknik Direktör Tamer Güney hemen araya girdi, Fahri ve Kemal'i yanına çağırıp, barıştırdı. Antrenmanda Vladimir, Rebrov ve Erhan attıkları gollerle dikkat çektiler. 
     
Johnson çok zor      SARI - Lacivertli takımın önceki gün yaptığı antrenmanı yarıda bırakan Johnson'un, Kocaelispor maçında forma giymesinin zor olduğu açıklandı. Bileğinden sakatlanan Ganalı oyuncunun tedavisine başlandığı belirtildi. Bu arada sakatlıkları süren Ceyhun, Ali Güneş ve Mustafa Doğan'ın tedavilerine devam edildi. 
     
Serhat köşeye sıkıştı      YUSUF KOBAL 

     Eli kolu bağlı 
     ADANASPOR maçı öncesi parasını alamadığı gerekçesiyle kampı terkeden ve süresiz kadro dışı bırakılan Serhat'ın eli kolu bağlandı. FIFA'ya başvurma şansı bulunmayan genç golcüyü affetmeyi düşünmeyen yönetim, sözleşmesi devam eden Serhat için üç milyon dolar bonservis ücreti belirleyecek. 
     
     Büyük tepki 
     ASBAŞKAN Murat Özaydınlı, tedavi olmak yerine gece kulüplerinde eğlenen Serhat'a büyük tepki gösterdi. Özaydınlı, "Bu şekilde futbol yaşantısını bitiriyor. Her geçen gün Fenerbahçe camiasının antipatisini biraz daha kazanıyor. Biz, bonservis bedelini getirip gitmesini bekliyoruz" dedi. 
     
Kimse derman olamadıFenerbahçe'de bu sezon toplam 35 futbolcu forma giydi, ancak kötü gidişin önüne bir türlü geçilemedi. Son çare olarak gençler denendi 
     TARİHİNİN en başarısız sezonlarından birini yaşayan Fenerbahçe, ilginç bir rekora daha imza attı. Sarı - Lacivertli takımda şu ana kadar 35 futbolcu forma giyme şansı buldu. Geçen yıl transfer edilen Simao ise hiç oynayamadan Ankaragücü'nün yolunu tuttu. Ligin ilk haftasındaki kadro büyük revizyona uğradı. 
     YARDIMCI antrenörlerle birlikte 8 teknik adamın görev yaptığı ve bunlardan 4'ünün görevinden ayrıldığı Fenerbahçe'de 7'si kadro dışı kalanlar olmak üzere, toplam 12 futbolcu takımdan ayrıldı. Büyük hedeflerle yola çıkan Sarı - Lacivertli ekipte geride kalan 30 hafta boyunca ter döken 35 futbolcunun listesi şöyle 
     ABDULLAH, Ali Akdeniz, Ali Güneş, Ortega, Bilal, Cem, Ceyhun, Erhan Albayrak, Erman, Fahri, Fatih, Revivo, Hakan Bayraktar, İsmail Güldüren, Kemal, Rapajc, Steviç, Mustafa, Serhat, Ogün, Oğuz, Oktay, Recep, Rüştü, Johnson, Semih, Rebrov, Tuncay, Ümit, Vladimir, Volkan, Washington, Yusuf, Mirkoviç, Can. 
     

</TEXT>
</DOC>
