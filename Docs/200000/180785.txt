<DOC>
<DOCNO> 180785 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/07/ekonomi/eko05.html </URL>
<DATE> 2003/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
İmarzede Almanlar 
</HEADLINE>
<TEXT>

   Alanya'ya yerleşen ve ellerindeki tüm paraları İmar Bankası'na yatıran yabancılar, bankaya el konulunca zor duruma düştü 
      SADİ NERGİZDAL Antalya DHA 
   
   Ülkelerinden koparak Antalya'nın Alanya İlçesi'ne gelip yerleşik yaşayan yabancılarda İmar Bankası mağdurları arasına katıldı. 
   Alanya'ya 14 yıl önce gelen ve kiraladığı bir evde son dört yıldır yaşayan 51 yaşındaki Alman Gaby Klein, iki yıl önce 100 milyar lirasını İmar Bankası'nda aylık faize yatırdı. Aylık 3 milyar faize alan Klein, bankaya el konulduktan sonra parasını alamayınca kirasını ödemeyecek duruma geldi. Aylık 350 milyon kira ödediğini, elektrik, su, telefon faturalarının biriktiğini, arabasının kaskosunu bile ödemeyecek durumda olduğunu vurgulayan Klein, "Türkiye'de kendi paramızla rezil olduk" dedi. Arkadaşı gibi bankazede olan 57 yaşındaki Hollandalı Marjan Kuğpers ise şunları söyledi 
   "3.5 yıldan bu yana Alanya'da yaşıyorum. 16 milyar lirayı İmar Bankası'na aylık faizle yatırdım. Şimdi banka hortumlandı. Bugüne kadar da biz yabancılara bu konuda devlet hiçbir açıklamada bulunmadı." 
   Alanya'daki İmarzede'lerden 74 yaşındaki Alman Karl Heinz Schwaab da İmar Bankası'na aylık faiz için 100 bin euro yatırdığını belirterek, "Ülkemde yıllarca boyacılık yaparak kazandığım paraları İmar Bankası'na kaptırdım. Eğer paramı geri alamazsam evimi satıp ülkeme döneceğim ve bir daha Türkiye'ye gelmeyeceğim" dedi. 
   
   
</TEXT>
</DOC>
