<DOC>
<DOCNO> 195549 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/14/son/sonspo07.html </URL>
<DATE> 2003/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Neslihan Talihsiz başlangıç, başarılı seri... 
</HEADLINE>
<TEXT>

     Bayan Voleybol Milli Takım Antrenörü Reşat Yazıcıoğulları, ''Oyun disiplininden kopmadık ve kazandık'' dedi. 
     9. Dünya Kupası'nda bugün Türkiye'nin Arjantin'i 3-0 yendiği maç sonrasında bir açıklama yapan Reşat Yazıcıoğulları, çok iyi mücadele ettiklerini belirterek, şöyle konuştu 
     ''Maça iyi hazırlandık. Oyunun hakimiyeti elimizden hiç bırakmadık ve sayı farkını açmayı başardık. Bu oyunumuzu sürdürerek yarın Güney Kore'yi de yenmek istiyoruz. Güney Kore Mısır'a ya da Arjantin'e benzemiyor. Daha güçlü bir rakip. Maçın öneminin farkındayız.'' Kupada Polonyalı Glinka'nın ardından en skorer oyuncu unvanına sahip Neslihan Demir da Güney Kore maçını kazanmak istediklerini ifade ederek, ''Kupaya çok talihsiz bir başlangıç yaptık, fakat son maçlarımız çok başarılı geçiyor. Yarınki maçı da kazanarak şampiyonayı güzel bir galibiyetle tamamlamak amacındayız'' diye konuştu. 
     Dünya Kupası'nda şimdiye dek 2 kez en iyi oyuncu seçilen Neslihan, kendisine gösterilen ilgiden memnun olduğunu belirterek, ''Burada bana gösterilen ilgi beni çok mutlu etti. Umarım hep böyle devam eder'' dedi. 
     
</TEXT>
</DOC>
