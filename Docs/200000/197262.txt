<DOC>
<DOCNO> 197262 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/22/son/sondun33.html </URL>
<DATE> 2003/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'den Gürcistan'a itidal çağrısı 
</HEADLINE>
<TEXT>

     İngiltere, Gürcistan'daki son gelişmelerle ilgili olarak itidal ve diyalog çağrısında bulundu. 
     İngiltere Dışişleri Bakanlığı müsteşarı Bill Rammell, ''Kesinlikle ilgili bütün tarafların itidalli davranması gereklidir. Ülkeyi istikrar ve sükunete götürmek amacıyla siyasi düzeyde acilen diyalog başlatılması çağrısında bulunuyoruz'' dedi. 
     Cumhurbaşkanı Eduard Şevardnadze'nin istifasını isteyen muhalifler parlamentoyu basmıştı. Baskın sırasında korumaları tarafından parlamentodan çıkarılan Şevardnadze de olağanüstü hal ilan etmişti. 
     Gösterilere öncülük eden muhalefet liderlerinden Mihail Saakaşvili, anayasa uyarınca eski Meclis Başkanı Nino Burjanadze'yi vekaleten cumhurbaşkanı olarak atadığını ve kendisinin bu görevi yeni parlamento ve başkanlık seçimleri düzenlenene kadar yürüteceğini belirtmişti. 
     
</TEXT>
</DOC>
