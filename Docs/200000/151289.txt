<DOC>
<DOCNO> 151289 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/21/yazar/pulur.html </URL>
<DATE> 2003/04/21/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Mahk mun hayali... 
</HEADLINE>
<TEXT>

     Hangi suçun cezası, ne olmalıdır 
     Ceza nasıl çektirilmelidir 
     Bunlar hep tartışılmıştır, tartışılacaktır da... 
     Yalnız tartışılmayacak olan "Sen suçlusun " deyip cezaevine koyduğumuz insana reva görülenlerdir, kanatan yara budur. 
     
     ROMANLAR yazılmıştır, filmler çevrilmiştir, şarkılar, türküler söylenmiştir, anılar anlatılmıştır. 
     Cezaevinde zulüm vardır, işkence vardır, eza cefa vardır, rüşvet vardır, kayırma vardır... Mahk m, mahkemenin verdiği cezaya ek, bir de bu cezaları çeker. 
     Bazen gazetecileri çağırır, cezaevlerine götürürler, mahk mların, hayatlarından nasıl memnun olduklarını gösterecek, hatta onlara anlattıracaklardır. 
     Biri dışında, hiçbirine gitmedik, ne söylenenlere inanırız, ne de insanın o halini görmeye yüreğimiz dayanır. 
     
     ÇANKIRI F Tipi Cezaevi'nde yatan A. Kerim Avşar'ın mektubu bize bu yazıyı yazdırdı. 
     İnsanı, diğer canlılardan ayıran en önemli özelliklerden biri herhalde, hayal kurmasıdır, hayaliyle yaşamasıdır. 
     Siz, başka bir canlının hayal kurduğunu hiç duydunuz mu 
     A. Kerim Avşar, hayalleri için yaşıyor 
     "Ben hayallerimin gerçeğe dönüşmesi uğruna, türlü acılar çekmeyi göze alan biri olarak, hayallere ihanetin en tehlikeli ihanet olduğunu bildiğimden, hayallerim için yaşıyorum." 
     Neymiş bu hayal 
     "Ben öyle bir Türkiye düşünüyorum ki 
     Barışı, demokrasiyi, özgürlükleri, içselleştirmiş, bölgede örnek gösterilen, bütün etnik grupların Türkiyelilik bilinciyle kültürlerini özgürce ifade edebildikleri ve Türk üst kimliğinde buluşabildikleri laik, demokratik, Türkiye düşlüyorum. 
     Diyarbakır'da, Van'da çöp yığınları içinde ekmek toplamayan, İstanbul'da, İzmir'de tiner çekip kapkaç yapmayan, kadının namus cinayetiyle öldürülmediği, pazarlanmadığı, kadın ve erkeğin eşit olduğu bir Türkiye düşünüyorum." 
     A. Kerim Avşar'ın, o kadar güzel, insanın altına imza atacağı daha çok hayalleri var. 
     Ve soruyor 
     "Yoksa bu hayallerime de, yıkıcı, bölücü denilecek mi " 
     Haklı, düşüncenin suç sayıldığı yerde, hayaller de suç olabilir, insan hayallerinden ötürü cezalandırılabilir. 
     
     CEZAEVLERİNDEN laf açılınca, kolay bitmez. 
     "Metin K." beş ayrı ve aynı suçtan tutuklanmış, Üsküdar Paşakapısı Cezaevi'nde yatıyor. Bir davadan tahliye olmuş, bir davadan para cezasına mahk m edilmiş, fakat Gebze'deki davanın duruşmalarına gönderilmediği için, hem tahliye umudu olan bu davadan, hem de tahliye edildiği davalardan da tahliye edilemiyor. 
     Bilgi için Adalet Bakanlığı'nın bilgisine sunulur 
     "Gebze Ağır Ceza Mahkemesi, dosya no 2002 152 esas." 
     Cezaya evet ama, ezaya hayır... 
     Bu eza değil de nedir 
     Adamı duruşmaya gönderme, sorgusuz sualsiz içeride tut. 
     
     







</TEXT>
</DOC>
