<DOC>
<DOCNO> 195391 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/14/ekonomi/eko05.html </URL>
<DATE> 2003/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
'Fırsat olursa banka alırız' 
</HEADLINE>
<TEXT>

   Koç Finansal Hizmetler CEO'su Kemal Kaya, UniCredito ve Koç Grubu'nun cazip bir ortam olması halinde banka satın almaya fikrine açık olduklarını söyledi 
      EKONOMİ SERVİSİ 
   
   Koç Finansal Hizmetler CEO'su ve Koçbank Genel Müdürü Kemal Kaya, yeni banka alımının ancak, cazip bir ortam olduğunda hissedarların gündemine gelebileceğini söyledi. 
   Bir yıl önce İtalyan UniCredito ile yüzde 50 - 50 oranında ortak olan Koç Finansal Hizmetler A.Ş'nin üç yıllık stratejisine ilişkin bilgi veren Kaya, şöyle konuştu "Stratejik planımızı, organik büyümeyi baz alarak yaptık. Yeni banka alımı, ancak cazip bir ortam olduğunda hissedarlarımızın gündemine gelebilir. Şu anda böyle bir çalışmamız yok. Ancak önümüzdeki dönemde çıkacak fırsatları değerlendireceğiz. Banka alımı için şu anda uygun bir fırsat görmüyorum. Önümüzdeki yıllarda eğer satın alma fırsatı çıkarsa bunu hissedarlarımızla değerlendiririz." 
   Gerçek bankacılık teriminin bankacılığın gündeminde daha çok yer aldığını belirten Kaya, 2003 yılının bankaların düşük faiz ortamından yararlandığı bir yıl olduğunu söyledi. 
   
   'BDDK bağımsız kalmalı' 
   Ekonomik programın başarıyla uygulanması halinde faizlerin düşmesiyle birlikte bu fırsatların azalacağına kaydeden Kaya, "Bankaların sürekli k r edebilmesi için kurumlara ve bireylere daha fazla kredi vermeleri, komisyon kazandıracak diğer bankacılık işlemlerine yönelmeleri gerekiyor" dedi. BDDK ile ilgili gelişmeleri de değerlendğren Kaya, 'Türkiye'de BDDK gibi bağımsız bir banka denetleme kurumunun varlığı ve bu kurumun bağımsız kalması son derece önemli" dedi. 
   
   Net k r 121 trilyon lira    Koç Finansal Hizmetler, eylül ayı sonu itibarıyla net 121 trilyon lira k r elde etti.Toplam aktifler 5.5 milyar euroya, toplam kredileri ise 2.3 milyar euroya ulaştı.Türkiye'nin 5. büyük özel bankası olan Koçbank eylül sonu itibarıyla net 63 trilyon lira k r sağladı.Koç Finansal Hizmetler'in 2006 yılı sermaye verimliliği rasyosunda hedefi yüzde 20'nin altına düşmemek.Sermaye yeterlilik rasyosunda ise hedef 12'nin üzerine çıkmak. 
   
</TEXT>
</DOC>
