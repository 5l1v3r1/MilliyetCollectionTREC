<DOC>
<DOCNO> 160146 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/31/son/sondun02.html </URL>
<DATE> 2003/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Filipinlerde çatışma 19 ölü 
</HEADLINE>
<TEXT>

     Filipinler'in güneyinde İslamcı militanlarla çıkan çatışmalarda en az 19 kişinin öldüğü bildirildi. 
     Filipinli General Generoso Senga, dün gece Maguindanao eyaletinin Upi beldesi yakınlarında 70 kadar militanın bir grup milise pusu kurduğunu, çatışmada 7 milisin öldüğünü söyledi. 
     Senga, militanların milislerin silahlarını alarak kaçtığını, bölgeye M-520 saldırı helikopteri takviyesiyle gelen askerlerin takip ettiği militanlardan 12'sini öldürdüğünü, çatışmaların bu sabah da yer yer devam ettiğini ifade etti. 
     Filipinler'de Moro İslami Kurtuluş Cephesi MILF gerillaları, gelecek haftadan başlayacak 10 günlük tek yanlı ateşkes ilan etmişti. 
     Filipinler Devlet Başkanı Gloria Arroyo'nun 17 Mayıs'ta ülkedeki terör hücrelerinin dağıtılması yönünde emir vermesinin ardından, MILF'e karşı geniş çaplı operasyonlar başlatılmıştı. 
     
</TEXT>
</DOC>
