<DOC>
<DOCNO> 155467 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/09/ekonomi/eko10.html </URL>
<DATE> 2003/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Viki Habif Doğan Grubu sponsorlukta iddialı 
</HEADLINE>
<TEXT>

     EKONOMİ SERVİSİ 

     Türkiye'nin tek sponsorluk danışmanlığı şirketi Arya Sponsorluk tarafından düzenlenen Sponsorluk Konferansları'nın ikincisi dün başladı. Bugün sona erecek olan 'Sponsorluk 2003' Strateji Konferansı'nın ilk gününde konuşan Milliyet ve Simge Grubu Reklam Grup Başkanı Viki Habif, basında sponsorluğun önemi konusunda bilgi verdi. 
     Doğan Medya Center'da Milliyet'in yanında Posta, Radikal, Fanatik ve Finansal Forum gazetelerinin de bulunduğunu ifade eden Habif, "Tüm bu markaların kendine özgü okur kitleleri, dolayısıyla da pazarlama ve sponsorluk stratejileri var" dedi. Doğan Grubu'nun sponsorlukta iddialı olduğunu dile getiren Habif, şunları söyledi 
     
     'Gençlere yakınlaşıyoruz' 
     "Milliyet gazetesi sponsor olduğu Bilişim Teknolojileri Olimpiyatı, konserler gibi etkinliklerle gençlere yakınlaşıyor. Milliyet'in önemli etkinliklerinden biri de Cannes Uluslararası Reklam Festivali'nin Türkiye temsilciği. Burada amaç, Türk reklam sektörünün uluslararası platformda tanınırlığını artırmak." 
     

</TEXT>
</DOC>
