<DOC>
<DOCNO> 171402 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/24/son/soneko19.html </URL>
<DATE> 2003/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Aygün Yapmayın, intikam almayın.. 
</HEADLINE>
<TEXT>

     Ankara Ticaret Odası ATO Başkanı Sinan Aygün, Anayasa Mahkemesi'nde ek motorlu taşıt vergisinin iptal edilmesi sonucu maliyenin yeni bir vergi saldırısı hazırlığı içerisine girdiğini belirterek, hükümete, ''Yapmayın, intikam almayın'' çağrısında bulundu. 
     Aygün, yaptığı yazılı açıklamada, Anayasa Mahkemesi'nin iptal kararından sonra, hükümetlerin, bir defalık olduğunu ileri sürdükleri ancak, vergi sistemine çaktırmadan yerleştirdikleri ek vergi yoluna bir daha başvurmamaları gerektiğini belirtti. Aygün, ''Bu aşamadan sonra, hükümete yakışan, adil olmadığı hukuken kanıtlanmış yollara başvurmamaktır'' dedi. 
     Anayasa'ya aykırılık nedeniyle ek vergiler için iptal başvurusunda bulunduğunu, ek motorlu taşıtlar vergisinin yeniden getirilmesi halinde tekrar iptal başvurusunda bulunmaktan çekinmeyeceğini ifade eden Aygün, Maliye Bakanı Kemal Unakıtan'ı mükellefler masraf edip dava açmasınlar sözüne de tepki gösterdi. Aygün şunları söyledi 
     ''Sayın Bakan Eşitlik ilkesini riayet edeceğiz diyerek bu vergilerin eşitsiz olduğunu itiraf etmektedir. Eşitsiz olduğu baştan bilinen bu vergiyi çıkaran aynı sayın Bakan değil midir Bu verginin adeletsiz olduğunu devamlı olarak dile getiren bizlere kulaklarını neden tıkadılar Dava açıp bu vergilerin haksız ve adaletsiz olduğunu kanıtladıktan sonra mı eşitsiz olduğuna karar verdiler Sayın Bakan diyor ki, vatandaş masraf edip dava açmasın . Ben de sayın Bakan'a sesleniyorum Siz yanlış yaparsanız vatandaş dava açar. Vatandaşın hakkını teslim edin. Ek vergileri çıkararak bir yanlış yaptınız, şimdi bu yanlışı yanlışla düzeltmeyin. Bu halkın yeni bir vergi saldırısını kaldıracak mecali kalmadı. Yapmayın, intikam almayın.'' Hükümetin, açılan davalar ve iptaller için kızmaması gerektiğini dile getiren Aygün şunları kaydetti 
     ''Vatandaşın hukuki ve demokratik haklarının önüne set çekilmemelidir. Ben öyle inanıyorum ki, ek vergilerin yeniden getirilmesi ya da yeni vergilerin salınması halinde binlerce vatandaş dava açacaktır. Ben bir işaret fişeği attım. Artık bunun arkası gelir. Vatandaş masraf edip dava açmasın demek yerine Vatandaş dava açsın, bizi denetlesin demek daha demokratik bir tavırdır. Türkiye Cumhuriyeti, hukukun üstünlüğü prensipleri ile yönetilen bir devlettir. Muz Cumhuriyeti değil. Kaynak yaratmak çabası hukukun önüne geçmemeli, kamu vicdanı da dinlenmelidir.'' 
     
</TEXT>
</DOC>
