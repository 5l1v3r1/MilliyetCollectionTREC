<DOC>
<DOCNO> 194176 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/08/yazar/akyol.html </URL>
<DATE> 2003/11/08/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
CHP Kemalist mi, sosyal demokrat mı 
</HEADLINE>
<TEXT>

   
   ASLINDA Türkiye'nin sorunudur "muasır medeniyet"in bugünkü değerlerini mi, 1930'lardaki algılanış şeklini mi esas alacağız 
   Cevabın belirsizliği, CHP'yi tutucu yapıyor. Türkiye genelinde ise hukuk bürokratları ile halk arasında gerilimler yaratıyor. 
   Kemalizm, dünyada da otoriter devletlerin yükseldiği bir çağda, "köylü Türkiye"yi devlet eliyle yukarıdan aşağıya 'çağdaşlaştırma' projesidir. Devlet, toplumu "nesne" kabul eder, onu yeniden şekillendirmek için yekpare kuşatır, ev dışında özerk, serbest alan bırakmaz. 
   Sosyal demokrasi ve liberalizm ise toplumu devlet eliyle yoğrulacak bir "nesne" olarak görmez. Toplum "özne"dir Seçer, karar verir... Toplum homojen de değildir. 1930'lardaki tasavvurun aksine "sınıflı"dır ve alt kültürler vardır. 
   Toplumu "nesne" veya "özne" saymanıza göre devlet, millet, demokrasi, laiklik, özgürlük, özelleştirme, yerinden yönetim gibi hayati kavramlara bakışınız farklı olur. 
   
   
   CHP Grup Başkanvekili Kemal Anadol, Tekel'in özelleştirilmesini "Düyun-ı Umumiye"nin kurulmasına benzetiyor Özal'ın sigara sektöründe liberasyona gitmesinin de "cinayet" olduğunu söylüyor 
   CHP'den Hasan Fehmi Güneş ve arkadaşlarının kurduğu 'çalışma grubu', Kamu Yönetimi Reformu taslağına karşı çıkıyor Mahalli nitelikli kamu hizmetleri yerel yönetimlere devredilirse bunlar yabancıların eline geçermiş. "Latin Amerika'da su dağıtım hizmetleri yabancı dev şirketlerin eline geçmiş." 
   Türkiye'de su dağıtım hizmetleri zaten belediyelere aittir ve yabancıların eline geçmiyor 
   Kemal Derviş, Hurşit Güneş, Memduh Hacıoğlu, Altan Öymen, Erol Tuncer, sosyal demokrasinin kitabını yazmış olan Haluk Özdalga çıksın, bu görüşlerin "sosyal demokrat" olduğunu söylesin, ben de "ben bilmiyormuşum" diye yazacağım. 
   Bu yaklaşımlar Türkiye'de esnaftan büyük sermayeye kadar geniş "girişimci orta sınıf"ta "CHP değişimi göremiyor, ekonomiyi yönetemez" izlenimi yaratıyor. Oy alamayışının sebeplerinden biri bu... 
   
   
   NASIL bir laiklik Jakoben mi, sosyal demokrat mesela Sosyalist Fransız Jospin tarzında bir laik mi 
   Başörtüsü bu konuda turnusol gibi. 
   Sosyal Demokrat Kemal Derviş ve Mumduh Hacıoğlu "türban yasağı kalksın" diyor. Eskiden Deniz Baykal da böyle diyordu, şimdi konuşmuyor. Çünkü konuşsa entelektüel etik gereği "yasak kalksın" diyecek, o zaman da partide Kemalizm - sosyal demokrasi ayrışması keskinleşecek. 
   CHP "Ortanın Solu" gibi bir iç ameliyatı göze alamadığı için, yenileşemiyor, gerçek bir sosyal demokrat partiye dönüşemiyor. 
   Son örnek Yargıtay 4. Ceza Dairesi Başkanı, yeni bir icat çıkardı, başörtülü bir bayanı duruşma salonundan attı Kutsal bir hak olan "savunma hakkı"nı ihlal etti Irkçı Güney Afrika, zencilere bunu yapmamıştı 
   Ve CHP destekledi bunu 
   CHP meydanlarda bağıracak "Başörtülüler mahkemelerde adalet arayamazsınız " 
   Çünkü halk "özne" değil, devletin "nesne"sidir 
   Ekonomiden sivil haklara bir CHP manzarası Ve oy, yüzde 20 
   
      
   
   
   
</TEXT>
</DOC>
