<DOC>
<DOCNO> 192010 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/29/son/sondun25.html </URL>
<DATE> 2003/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiliz aktör Jude Law boşandı 
</HEADLINE>
<TEXT>

     Oscar'a aday gösterilen İngiliz aktör Jude Law 30 , karısı Sadie Frost'dan 38 boşandı. 
     Law ve Frost'un, İngiltere'nin başkenti Londra'daki yüksek mahkemede yaklaşık 6 yıllık evliliklerini noktaladığı, tarafların duruşmaya gelmediği bildirildi. 
     Sadie Frost, Law'u, üçüncü çocuklarının dünyaya gelmesinin ardından girdiği depresyonda kendisine kötü davranmakla suçlamış, bu nedenle üç kez tedavi olmak zorunda kaldığını ve evliliklerini bitirme kararı aldığını söylemişti. 
     Sadie Frost'un boşanma kararına eşi Law'un saygı duyduğu, çiftin bu süreçten, özellikle de çocukları açısından zarar görmeden çıkmak istediği belirtilmişti. 
     Jude Law ile Sadie Frost, üçüncü çocukları Rudy'nin doğumundan sonra ayrı yaşamaya başlamıştı. Frost'un, aktör Gary Kemp ile yaptığı evlilikten de bir oğlu bulunuyor. 
     İngiliz aktör Jude Law, 1999 yılında ''The Talented Mr Ripley''deki rolüyle en iyi yardımcı erkek oyuncu dalında Oscar'a aday gösterilmişti. 
     
</TEXT>
</DOC>
