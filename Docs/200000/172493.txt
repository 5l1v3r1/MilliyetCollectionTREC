<DOC>
<DOCNO> 172493 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/30/yazar/guclu.html </URL>
<DATE> 2003/07/30/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Erdoğan, TÜBİTAK için de beklemede 
</HEADLINE>
<TEXT>

   
   TÜBİTAK Başkanlığı koltuğu iki aydır boş. Başkan Namık Kemal Pak'ın görev süresi, mayıs sonunda doldu. TÜBİTAK Bilim Kurulu, kendisini ikinci kez başkanlık için önerdi. Ama Başbakan Erdoğan, ne atamayı gerçekleştiriyor ne de bu ismi değiştirin diye geri gönderiyor. Bilim çevrelerinde şimdi ısrarla şu sorunun cevabı aranıyor Hükümet YÖK'te olduğu gibi TÜBİTAK'ta da bir operasyon hazırlığı içerisinde mi 
   Bize gelen duyumlar bir hazırlığın olduğu yönünde. Hatta bu yöndeki bir yeniden yapılanmayı destekleyenler de var. Ama tedirginler. Hükümetin, YÖK'te olduğu gibi TÜBİTAK'ta da tıkanıklığı giderme yerine kadrolaşmaya öncelik vereceği endişesini taşıyorlar. 
   Türkiye Bilimsel ve Teknik Araştırma Kurumu TÜBİTAK , ülkemizin bilimdeki yol haritasını çizen en önemli kurum. 12 kişilik Bilim Kurulu, en üst karar organı. Başkanı onlar seçiyor. Başbakan onaylıyor. Cumhurbaşkanı da atamasını gerçekleştiriyor. Akla hemen "Bilim Kurulu'nu kim atıyor " sorusu geliyor. İşte tartışmalar da bu noktada başlıyor. Erdal İnönü'nün başbakan yardımcılığı döneminde oluşturulan Bilim Kurulu, o günden bugüne kendi kendini yeniliyor. Bazen kendi kendilerini atıyorlar. Bazen de başkanın önerip seçtirdiği üyeler, başkanı yeniden başkanlığa aday gösterebiliyorlar. Yani birkaç üniversiteden bilim adamı ve birkaç sanayici arasında sıkışıp kalmış TÜBİTAK. 
   Oysa daha geniş yelpazeden isimler önerilmeli ve her şeyleri çok daha şeffaf olmalı. Örneğin Üniversitelerarası Kurul neden aday göstermesin ki .. 
   Özetin özeti TÜBİTAK'ta yeniden yapılanmaya evet ama kadrolaşmaya kesinlikle hayır .. 
   
   Okumayan gençler    Üniversiteye girmek zor, hem de çok zor. Bitirmek de bir o kadar eziyetli. Mezunlar ile konuştuğunuzda onların durumu daha da vahim. İşsiz olmak, hele diplomalı işsiz olmak en zoru. 
   Diploma olmadan kapılar açılmıyor, iş bulunamıyor. Peki ya hiç eğitim almayan ya da eğitimi yarıda kalanlar ne olacak Üniversiteyi bitirenlerin oranı yüzde 10 bile değil. Kızlarda bu oran daha da düşük. Acı ama gerçek Milyonlarca insanımız bu çağda h l okuma yazma bilmiyor. Halkımızın genel eğitim ortalaması 6 yıl bile değil... 
   Eğitim olanaklarından yeterince yararlanamayan gençlerimizin çoğu köylerde yaşıyor. Aileleriyle birlikte yoksulluğu paylaşıyor. Her ne kadar tarım toplumu olmaktan kurtulduk diyenler varsa da h l on milyonlarca insanımız tarım ile iç içe. 
   Ülkemizde ziraat fakültesinden ve işsiz ziraat mühendisinden çok bir şey yok. Ama tarımdaki verimliliğimiz Batılı ülkeler ile kıyaslandığında vahimin de ötesinde, perişan durumda. Ne verimli bir üretim var. Ne de üreten hak ettiği karşılığı alabiliyor. 
   Gençlerin yarısı kırsalda yaşıyor. Tarımın sorunları diz boyu. Ama maalesef onların sorunları bir türlü Türkiye'nin gündemine gelmiyor. İşte bu hafta farklı bir mek nda, Trakya'da büyükçe bir köyde gençlerle, çiftçilerle bir araya gelerek onların sorunlarını masaya yatıracağız. Genç Bakış'ın konuğu ise Tarım Bakanı Prof. Dr. Sami Güçlü. Saat 23.45 
   
      
   
</TEXT>
</DOC>
