<DOC>
<DOCNO> 176899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/20/yasam/yas05.html </URL>
<DATE> 2003/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Fireler var ama pes etmek yok 
</HEADLINE>
<TEXT>

   Ağrı Dağı'na çıkan ekipte doktorlar pes etti, bir by - pass'lı tükendi, ama kalanlar zirve yolunda 
      UFUK BALKİS Ağrı DHA 
   
   By - pass ameliyatı yaptığı hastalarıyla Ağrı Dağı'na çıkan Prof. Dr. Bingür Sönmez'le kardiyolog Dr. Deniz Şener, tırmanışa havlu attı. Ekibe liderlik yapan Nasuh Mahruki, by - pass'lı İsmail Bölükbaşı'nı da kondisyonsuz buldu. 
   Tırmanışın ilk gününde 3 bin 350 metredeki ana kampa çıkan 25 kişilik ekip, rakıma uyum sorununu gidermek hedefiyle 3 bin 800 metre yüksekliğe çıktı ve ana kampa geri döndü. By - pass'lı Selim Sitar'la 45 Ayhan Çakar'ın 39 kondisyonları ve gösterdikleri performans, dağcıları hayretler içinde bıraktı. 
   
   Buzullara çıkacaklar 
   Mahruki, by - pass'lıların yaya tırmandıkları yüksekliğe çoğu zaman at sırtında çıkan Sönmez'le Şener'in ana kampta kalmalarına karar verdi. 
   Bölükbaşı'nın 63 kondisyonunu yetersiz bulan Mahruki, "Zirve yapmak o kadar önemli değil. Önce bugün 4 bin 200 metreye tırmanacak ve ara kamp atacağız. Buzullardan yürüyüp diğer iki by - pass'lı, genç doktorlar ve dağcılarla birlikte bir aksilik olmazsa zirve yapacağız" dedi. 
   
   
</TEXT>
</DOC>
