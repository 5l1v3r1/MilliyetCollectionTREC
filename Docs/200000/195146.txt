<DOC>
<DOCNO> 195146 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/13/guncel/gun01.html </URL>
<DATE> 2003/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Tarikat kreasyonları istihbarat raporunda 
</HEADLINE>
<TEXT>

   İstihbarat birimleri, tarikat ve cemaatlerin 'simgeleşen' giyim tarzlarıyla ilgili bir rapor hazırladı... İşte bu rapordan ilginç ayrıntılar... 
      Barkın Şık 
   
   Türbanın "siyasi simge" olup olmadığı tartışması canlılığını korurken, istihbarat birimleri tarikat ve cemaat üyelerinin birbirini kılık - kıyafet tarzları ile tanıdıkları tespitine ilişkin bir rapor hazırladı. Milliyet'in ele geçirdiği çalışmada, tarikat ve cemaat mensuplarının tipik giyim tarzlarıyla ilgili şu bilgiler verildi 
   
   MİLLİ GÖRÜŞ 
   ERKEKLER Takım elbiseli, yeşil mavi kravatlı olurlar. Yaşlılar sakal bırakır. Bıyıklarını üst dudak görünecek şekilde tıraş ederler. Kucaklaşarak selamlaşırlar. 
   KADINLAR Ağırlıklı olarak mavi tesettür kıyafeti giyerler. Siyah türban takarlar. Türbanı ense etrafında dolaştırarak, ikinci tekrarda uç kısmını çene hizasından geçirerek kulak seviyesinde iğne ile tuttururlar. Ellerini göğüslerine koyarak selamlaşırlar. 
   
   NAKŞİBENDİ TARİKATI 
   ERKEKLER Takım elbise giydiklerinde siyah rengi tercih ederler. Fes takıp etrafına sarık sararlar ve sarığın uç kısmını arkaya doğru bir iki karış uzatırlar. Ayakkabı yerine lastiğin içine sarı mest giyer, bellerine sarı kuşak bağlarlar. Taşlı gümüş yüzük kullanırlar ve 99'luk tespih taşırlar. 
   KADINLAR Türban da takarlar, çarşaf da giyerler. Eşleri hariç hiçbir erkekle konuşmazlar. 
   
   NUR CEMAATİ 
   ERKEKLER Sakal bırakmazlar. Giysilerinde düğmelerinin tümünü ilikli tutarlar. Cüppeliler içlerine beyaz gömlek giyer. Evlenmezler. Ceketlerinin sol üst cebine namaz takkesi takarlar. 
   KADINLAR Başörtüsü ve manto pardösü giyerler. Yeşil çarşaflı ve peçenin düğümüne kancalı iğne takarlar. Kırsal kesimde oturan orta yaş ve yukarısı kişiler özellikle "ihram" denilen dokuma türü örtü giyerler. Karadeniz bölgesindeki kadınlar çarşaf giymezler, uzun manto giyerler ve başörtülü olurlar. 
   
   FETHULLAH HOCA GRUBU 
   ERKEKLER Cüppe giydikleri zaman içine "imam yaka" denilen beyaz yakasız gömlek giyerler. Takke takmazlar. Bazı mensupları kravat takar, sakal bırakmazlar. Bıyık bırakırlarsa ince, kısa ve sivri uçlu olur. Birbirlerine "abi" diye hitap ederler. 
   KADINLAR Uzun pardösü giyerler. Devlet memuru olan ve üst makamda bulunan kamu personelinin eşleri türban takmaz. Okul içinde başları açık, okul dışında ise başları kapalı olur. Açık renkte eşarp kullanırlar. Sol kollarına siyah çanta takarlar. 
   
   SÜLEYMANCILAR 
   ERKEKLER Ceket giyer, kravat takmazlar. Sakal bırakmazlar, bırakanlar ise göğüs hizasına kadar uzatır. Bıyıklarını dudak görünecek şekilde dudak üstünden ve yanlarından keserler. Ayrıca beyaz, lacivert veya kahverengi takkelerini giysilerin yaka ceplerine üçgen şekilde katlayarak koyarlar, ucunu görünür hale getirirler. 
   KADINLAR Pardösü giyerler. Başlarına bağladıkları koyu renk örtünün sol ucunu kısa, sağ ucunu uzun tutarak Süleymancı olduklarını anlatmaya çalışırlar. Gözlerine koyu renkli gözlük takarlar. Birbirlerine "üstat" şeklinde hitap ederler. 
   
   İSKENDER PAŞA CEMAATİ 
   ERKEKLER Beyaz fes ve ortası yeşil sarık takarlar. Mest ve şalvar giyer, uzun sakal bırakırlar. 
   KADINLAR Beyaz ağırlıklı tülbent ve başörtüsü takarlar. 
   
   ADIYAMAN MENZİL DERG HI 
   ERKEKLER Uzun ve yuvarlak sakallı olurlar. H kim yaka gömlek ve bol pantolon giyerler. Aralarında "sofi" lakabıyla konuşurlar. n KADINLAR Yaşlılar çarşaf ve eldiven, gençler ise beyaz tesettür ve türbanı tercih eder. 
   
   ACZİMENDİ GRUBU ÜYELERİ 
   ERKEKLER Mensupları, ellerinden bırakmadıkları ve iğde ağacından yapılan sopaları ile dolaşır. Sarık, şalvar ve cüppe giyerler. Bellerinde mutlaka kuşak bulunur. Sakallarını hiç kesmezler. 
   KADINLAR Türbanı, baş ekseni etrafında ve burun hizasında yüzünü kapatacak şekilde baş üzerine iğne ile tuttururlar. Siyah eldiven ve renkli gözlük takarlar. 
   
   Gençlere peçe yok    
   İSMAİLAĞA CEMAATİ 
   KADINLAR Siyah çarşaf giyerler. Yaşlı olanlar sadece gözleri açık kalacak şekilde peçe kullanır. Gençler peçe takmaz. İslam tarihinden ilginç ve önemli bir olay anlatıldığında "Allahuekber veya Allah" diye bağırıp bilek güreşi şeklinde ellerini tutarak selamlaşırlar. 
   ERKEKLER Yeşil veya beyaz cüppe, siyah şalvar giyerler. İstanbul Fatih'te yoğun olarak yaşayan cemaat üyeleri diğer Nakşi gruplardan farklılık göstermeye çalışırlar. Elektronik cihazlarla ezan okunmasına karşılar. 
   
   İSLAMİ TEBLİĞ CEMAATİ 
   KADINLAR Çarşaf giyerler. Erkeklerin arkalarında yürürler. Erkek, cemaat mensupları kadınlara karşı tebliğ görevini perde arkasından konuşarak yapar. 
   ERKEKLER Cemaat mensupları pazarcı, seyyar satıcı ve tablacı gibi kişilerden oluşur. Saçlarını uzatır, sakal bıyık bırakırlar. Başlarında çeşitli renkte takke bulunur. Gittikleri yerlerin camilerinde yatmayı tercih ederler. Birbirlerine "muhterem kardeşim" şeklinde hitap ederler. Genellikle bisiklet kullanırlar. 
   
   
   
   
   
</TEXT>
</DOC>
