<DOC>
<DOCNO> 186147 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/03/spor/spo03.html </URL>
<DATE> 2003/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Aslan'da devrim cephesi 
</HEADLINE>
<TEXT>

   Galatasaray'da Başkan Özhan Canaydın'ın muhalifleri, mart kongresi için çalışmalara erken başladı. Camianın önde gelenleri, Ali Dürüst'ü göreve getirmek için kolları sıvadı 
      HALİL ÖZER 

   
   Gizli buluşmalar 
   GALATASARAY camiası, yaklaşan mart kongresi öncesinde yeni oluşum için yapılan gizli temasları konuşmaya başladı. Başkan Özhan Canaydın'a mahalif olan camianın bazı önde gelen isimlerinin, gizli toplantılar yaptığı öğrenildi. Real Sociedad maçı öncesinde Etiler'de bir cafede gerçekleştirilen son zirvede başkan adaylığı için Ali Dürüst isminin ortaya atıldığı öğrenildi. 
   
   Dürüst kabul etmedi 
   MUHALİFLERİN İkinci Başkan Ali Dürüst ile görüşüp, mart hazırlıklarına erken başlamasını istediği bildirildi. Ancak Dürüst'ün böyle bir girişimde bulunmasının Galatasaray'ın geleneklerine aykırı olacağını belirttiği ve Canaydın'ın iki yıl daha başkan olması gerektiğini söylediği iddia edildi. Ali Dürüst yapılan tüm baskılara karşın fikrini değiştirmedi. 
   
   'Her ailede olabilir'    Hakan - Mondi barışı 
   REAL Sociedad maçından sonra tartışan Hakan Şükür ile kaleci Mondragon basın toplantısı düzenleyerek olayın perde arkasını açıkladı. Hakan Şükür, "Aramızda bir tartışma geçtiği doğru. Ama anlatıldığı gibi değil. Mondragon'a ikinci golde çıkıp çıkamayacağını sordum. Türkçesi zayıf olduğu için anlamadı ve el kol hareketleri yaptı. Bunlar her ailede yaşanabilir" diye konuştu. 
   
   Kol kola döndüler 
   MONDRAGON, bu tür haberleri yapanların bir gün tanrıya hesap vereceğini dile getirdi. Kolombiyalı kaleci, "Bu açıklamayı hesap vermek için değil, Hakan arkadaşım olduğu için yapıyorum. Hiçbir sorun yok ve Galatasaray'da çok mutluyum. Futbolu hayatımı Türkiye'de noktalamak istiyorum" dedi. İkili basın toplantısının ardından kol kola girerek tesislere geri döndü. 
   
   Sakatlık k busu 
   SEZON başından bu yana eksikler nedeniyle istikrarlı bir kadro kuramayan Galatasaray'da şimdi de Hakan Şükür ve Prates şoku yaşanıyor. Dün sabah yapılan antrenmana çıkmayan iki futbolcunun Akçaabat Sebat maçında oynamasının zor olduğu bildirildi. Kulüp doktoru Serhan Kurtulmuş, "Hakan ve Prates'in tedavilerine başladık. Ancak yetişmeleri risk taşıyor" diye konuştu. 
   
   K r 6.6 trilyon 
   GALATASARAY markasının yönetim haklarına sahip olan Galatasaray Sportif A.Ş.'nin üç aylık mali tabloları açıklandı. Genel Müdür Ebru Köksal, enflasyona göre düzeltilmiş mali tablolarında net karın 4.7 milyon dolar 6.6 Trilyon olduğunu söyledi. Köksal, gelirlerde geçtiğimiz yıla oranla yüzde 16.9'luk artış gerçekleştiğini de vurguladı. 
   
   Taraftara vize yok    ŞAMPİYONLAR Ligi'nde 21 Ekim Salı günü deplasmanda Olympiakos ile karşılaşacak olan Cim - Bom, kritik 90 dakikada yalnız kalacak. Yunan kulübü ile yapılan görüşmeler sonrasında, iki maça da misafir taraftar götürülmemesi konusunda anlaşma sağlandığı öğrenildi. Bu karar doğrultusunda tur organizasyonlarının da gerçekleştirilmeyeceği açıklandı. 
   
   Cim-Bom topu tutuyor ama    ŞAMPİYONLAR Ligi'nde ikinci haftanın sonunda ilginç istatistikler ortaya çıktı. Galatasaray, iki maçta iki yenilgi almasına karşın topla oynama süresi ve topa sahip olma yüzdesi bakımından 32 takım arasında ilk 4'e girdi. Beşiktaş ise en çok kart görenler listesinde Club Brugge ile zirveyi paylaştı. 
   
   
</TEXT>
</DOC>
