<DOC>
<DOCNO> 156463 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/13/son/sontur17.html </URL>
<DATE> 2003/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Lise Müdür yardımcısı öğrencisi ile uygunsuz şekilde yakalandı 
</HEADLINE>
<TEXT>

     Balıkesir'de, kız öğrencisi ile otomobilinde uygunsuz şekilde yakalanan lise müdür yardımcısı açığa alındı. 
     Alınan bilgiye göre, devriye görevi yapan jandarma ekipleri, Balıkesir'de bir lisede müdür yardımcısı olarak görev yapan İbrahim Ç. ile aynı okulda öğrenim gören 2. sınıf öğrencisi N.A'yı, Balıkesir-Edremit karayolunun 13. kilometresinde park halindeki otomobilin içinde uygunsuz şekilde yakaladı. 
     Gözaltına alınan İbrahim Ç.'nin sorgusunda, öğrencisiyle daha önce de ilişkisinin olduğunu belirtti. 
     
     ÖĞRENCİ ŞİKAYETÇİ 

     Lise 2. sınıf öğrencisi N.A. 16 ise müdür yardımcısının kendisini kaçırdığını öne sürerek şikayetçi oldu. Okul çıkışı gezme bahanesiyle kendisini arabaya bindirdiğini ve Edremit yolunda bilmediği ormanlık alana götürerek cinsel tacizde bulunduğunu iddia eden N.A, ''İbrahim öğretmenin adlarını bilmediğim hazırlık sınıfta okuyan 4 kızla da yakın ilişkisi var'' dedi. 
     Bu arada, Balıkesir Milli Eğitim Müdürü Alpaslan Peker, nöbetçi mahkemece tutuksuz yargılanmak üzere serbest bırakılan müdür yardımcısının, Valilik onayıyla açığa alındığını ve hakkında idari soruşturma başlatıldığını söyledi. 
     
</TEXT>
</DOC>
