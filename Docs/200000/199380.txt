<DOC>
<DOCNO> 199380 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/03/ekonomi/eko07.html </URL>
<DATE> 2003/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Bombalar patlarken, Avrupalı ataşeler 'destek' yemini etti 
</HEADLINE>
<TEXT>

   Bombalı saldırılar sırasında İtalyan Konsolosluğu'nda toplantıda olan Avrupalı 15 ticari ataşe, önce yere yattı, sonra 'Türkiye'ye daha çok sahip çıkmalıyız' mesajı verdi 
      EKONOMİ SERVİSİ 
   
   Türkiye Giyim Sanayicileri Derneği TGSD ve Uluslararası Hazır Giyim Federasyonu IAF Başkanı Umut Oran İstanbul'da Levent ve Taksim'de bombalı saldırıların olduğu gün Tophane'deki İtalyan Konsolosluğu'nda 15 Avrupa ülkesinin ticaret ataşeleri ile toplantıda olduklarını söyledi. 
   Oran, IAF'ın bir yıllık çalışmaları ve yeni yönetimden beklentiler konusunda bilgi vermek amacıyla düzenlediği basın toplantısında o gün yaşadıklarını şöyle anlattı 
   "Yanımızda, AB Daimi Temsilcisi, Türkiye'de yabancı yatırım yapan altı firmadan arkadaşlarımız da vardı. Saat 11 00'de kapıdan içeriye girdiğimde patlama oldu, herkes yere yattı kalktı. 30 dakikalık şaşkınlıktan sonra toplantı 13 45'e kadar devam etti. Bir tek İngiliz Ataşesi gitmek zorunda kaldı. Onların verdiği mesaj şuydu, 'Bundan sonra Türkiye'ye daha çok sahip çıkmamız gerekir. Türkiye için daha çok çalışmamız l zım.' Son derece güzel mesajlar. Toplantıda İş Bankası Genel Müdürü ve benim dışımda herkes yabancıydı. Bunları yabancıların ağzından duymak beni çok umutlandırdı. Yabancıların Türkiye'ye bakış açısında bir değişiklik yok." 
   
   9 günü anlatamadım 
   Geçmişte sıkıntılar yaşandığını, şimdide bombalama olayları ile ulusal güvenliğin tehdit edildiğini vurgulayan Oran, bu kadar sorunların olduğu bir ortamda dokuz günlük 'köprü tatil' yapılmasını eleştirdi. 
   Oran, "Ben IAF'taki arkadaşlarıma dokuz günlük bayram tatilini anlatamıyorum. Umut ediyorum ki yılbaşı perşembeye geliyor, cuma günü köprü tatil yapılmasın. Kurban bayramında da inşallah köprü tatil olmaz. Bununla ilgili biz diğer sivil toplum örgütleri ile ortak bir çalışma içine gireceğiz" dedi. 
   
   Srilanka'dan yatırım gelecek    Oran, Hugo Boss'un ikinci bir yatırım planı olduğunu belirterek, "Bin 500 kişiyi istihdam edecek yeni yatırımları olacak" dedi. Srilanka'nın da Türkiye'de yatırım imk nı aradığını kaydeden Oran, 30 bin kişiyi çalıştıran, 18 fabrikası olan bir kişinin de 2005 sonrası Avrupa pazarına yakın ve üretim zincirine sahip olması nedeniyle Türkiye'de yatırım aradığını kaydetti. 
   
   IAF'a evsahibi olma yarışı    Oran, geçen yıl devraldığı IAF Başkanlığı'nı bu yıl 8 İspanyol Hazır Giyim Federasyonu Başkanı Pere Prat'a devredecek. Miami'deki kongrede Türkiye'nin IAF'a evsahipliği yapmasını önereceklerini kaydeden Oran, "İtalya, Belçika ve Hollanda da sekretaryayı kendi ülkelerine almak için büyük çaba gösteriyorlar' dedi. 
   
   
</TEXT>
</DOC>
