<DOC>
<DOCNO> 176756 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/19/son/sonspo03.html </URL>
<DATE> 2003/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Milliler Ağustos ayında hem başarılı hem başarısız 
</HEADLINE>
<TEXT>

     Moldova ile Ankara'da yarın özel bir maç yapacak olan A Milli Futbol Takımı, tarihinde ağustos ayı içinde 12 ayrı rakiple toplam 16 kez karşılaştı. 
     14 özel ve 2 resmi maçta rakipleri önünde 7 galibiyet, 6 yenilgi ve 3 beraberlik elde eden milliler, toplamda 27 gol atarken, 24 golü de ağlarında gördü. 
     A milliler özel maçlarda, 6 galibiyet, 5 yenilgi ve 3 beraberlikle tanışırken, 20 gol atıp, 18 gol yedi. Yaptığı toplam 2 resmi karşılaşmada ise 1 galibiyet ve 1 yenilgi alan milliler, rakip fileleri 7 kez havalandırırken, kalesindeki 6 gole ise engel olamadı. Milliler, 4 karşılaşmada ise gol atma başarısını gösteremedi. 
     Ay-yıldızlı ekip Norveç, Yugoslavya, Çin Halk Cumhuriyeti, Finlandiya, İsviçre, Bulgaristan, Makedonya, Moldova, Belçika, Galler, Bosna-Hersek ve Gürcistan ile karşı karşıya geldi. Milli takım bu ayda Norveç, Yugoslavya, Bulgaristan ve Makedonya ile 2'şer kez karşılaştı. 
     
     EN'LER 
     A Milli Takım, bu aydaki en farklı skorlu galibiyetini 4-0'la Çin Halk Cumhuriyeti önünde elde ederken, en farklı skorlu yenilgisini ise Norveç karşısında aynı sonuçla aldı. 
     
     20 AĞUSTOS TARİHİ 
     A Milli Futbol Takımı, Moldova ile 20 Ağustos tarihinde yapacağı özel maç öncesinde bu tarihte daha önce yaptığı ve çok çekişmeli geçen resmi karşılaşmada Galler'i 6-4 yenmeyi başarmıştı. Bu karşılaşma, milli takımın şimdiye dek yaptığı maçlar içinde en fazla gol atılan karşılaşma olarak da tarihe geçmişti. 
     Moldova ile 14 Ağustos 1996 tarihindeki özel maçta karşı karşıya gelen milli takım, bu mücadeleden de 2-0 galip ayrılmıştı. 
     
     İLGİNÇ İSTATİSTİK 
     Ay-yıdızlı ekip, 5 Ağustos 1948 tarihindeki Yugoslavya özel maçından yaklaşık 28 yıllık aradan sonra yine bir ağustos günü 25 Ağustos 1976 tarihinde yine özel bir karşılaşmada Finlandiya ile mücadele etti. 
     A Milli Takım'ın ağustos ayında yaptığı maçların dökümü ise şöyle 
     
     
Tarih Maçlar Skor Maç Türü 3 Ağustos 1936 Norveç-Türkiye 4-0 Özel 1 Ağustos 1937 Yugoslavya-Türkiye 3-1 Özel 2 Ağustos 1948 Çin Halk Cumhuriyeti-Türkiye 0-4 Özel 5 Ağustos 1948 Yugoslavya-Türkiye 3-1 Özel 25 Ağustos 1976 Finlandiya-Türkiye 2-1 Özel 28 Ağustos 1985 İsviçre-Türkiye 0-0 Özel 22 Ağustos 1991 Bulgaristan-Türkiye 0-0 Özel 26 Ağustos 1992 Türkiye-Bulgaristan 3-2 Özel 31 Ağustos 1994 Makedonya-Türkiye 0-2 Özel 30 Ağustos 1995 Türkiye-Makedonya 2-1 Özel 14 Ağustos 1996 Türkiye-Moldova 2-0 Özel 31 Ağustos 1996 Belçika-Türkiye 2-1 Resmi 20 Ağustos 1997 Türkiye-Galler 6-4 Resmi 16 Ağustos 2000 Bosna-Hersek-Türkiye 2-0 Özel 15 Ağustos 2001 Norveç-Türkiye 1-1 Özel 21 Ağustos 2002 Türkiye-Gürcistan 3-0 Özel 
     
</TEXT>
</DOC>
