<DOC>
<DOCNO> 165010 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/23/son/sontur20.html </URL>
<DATE> 2003/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Peruklu birinci 
</HEADLINE>
<TEXT>

     Erciyes Üniversitesi Nuri Cıngıllıoğlu Fen-Edebiyat Fakültesi nin mezuniyet törenine katılan türbanlı öğrenciler, salona girebilmek için merdiven altında türbanlarını çıkarmak zorunda kaldı. Kimya Bölümü Birincisi Vesile Kesmen 24 ise türbanını çıkardıktan sonra peruk taktı. Peruklu bölüm birincisinin şiltini Erciyes Üniversitesi Rektörü Prof.Dr. Zeki Yılmaz verdi. 
     Süleyman Demirel Spor Salonu'nda yapılan mezuniyet törenine öğrencilerin yanısıra aileleri de ilgi gösterdi. Fen Edebiyat Fakültesi bu yıl 16 ıncı dönem mezunlarını verirken, 11 bölümde 723 öğrenci diploma aldı. Törenin yapıldığı salona türbanları ile gelen öğrenciler, içeriye alınmayınca tribünlere çıkan merdivenlerin altında arkadaşlarının yardımı ile türbanlarını çıkarıp, saçlarını düzeltttikten sonra keplerini giyip, salona girebildiler. 
     Türbanını çıkarmamakta ısrarlı olan öğrenciler ise, çantalarında getirdikleri perukları takarak salona girdiler. Kimya Bölümünü birincilikle bitiren ve birincilik ödülünü Erciyes Üniversitesi Rektörü Prof.Dr. Zeki Yılmaz'dan alan Vesile Kesmen de peruk takmayı tercih eden öğrenciler arasında yer aldı. 
     Geçmiş yıllarda daha çok kullanılan peruk yönteminin, bu mezuniyet töreninde yarı yarıya azaldığı öğrencilerin genelde türbanlarını çıkardığı gözlendi. 
     
</TEXT>
</DOC>
