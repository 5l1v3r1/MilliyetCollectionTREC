<DOC>
<DOCNO> 164819 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/23/guncel/gun01.html </URL>
<DATE> 2003/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Dayakçı öğretmene ceza 
</HEADLINE>
<TEXT>

Öğrencisinin saçını çekip tokat atan öğretmen hakkında verilen beraat kararını Yargıtay bozdu... 
     TÜRKER KARAPINAR Ankara 

     Yargıtay 4. Ceza Dairesi, yerel mahkemenin verdiği "beraat" kararını bozarak, öğrencilerini dayakla yola getirmeye çalışan öğretmenlere ders olabilecek nitelikte bir ceza verdi. Hürriyet İlkokulu Müdür Yardımcısı Türkan Berber, ilkokulun başarılı öğrencilerinden G.A’nın 12 saçını çektiği ve tokat attığı iddiasıyla yargılandığı davada 76 milyon 150 bin lira para cezasına mahkum oldu. G.A, 8 Haziran 2000’de derslerinin boş geçtiği sırada gürültü yapan öğrencilerin isimlerini tahtaya yazmakla görevlendirildi. Bu sırada sınıfa giren Berber, öğrencilere yerlerine oturmasını söyledi ve G.A’yı da "Sen de yerine otur" diye uyardı. 
     
     BABAYI TUTUKLATTILAR 
     G.A’nın gürültü yapanların yazılı olduğu k ğıdı masanın üzerinden alarak "Oturuyorum ya hocam..." demesine sinirlenen Berber, aniden G.A’nın saçlarını çekerek birkaç tokat attı. Olayın ardından öğrencisini odasına götüren öğretmen, G.A’nın ailesine haber vererek baba E.A.’nın okula gelmesini sağladı. E.A., öğretmenle görüşürken h kim olan öğretmenin eşi de okula gelerek tartışmaya katıldı. Bu sırada h kim, polis çağırarak babayı gözaltına aldırdı. Mühendis baba, bir gece Çankaya İlçe Emniyet Müdürlüğü’nde gözaltında tutulduktan sonra savcılığa sevk edildi. Aynı gün Adliye’de nöbetçi olan öğretmen eşi h kim, A.’yı kendisine "hakaret" iddiasıyla nöbetçi mahkemeye sevk etti. E.A., çıkarıldığı mahkemede tutuklanarak cezaevine gönderildi. Bu sırada anne A.A. çocuğunu sağlık kontrolüne götürdü ve G.A.’ya 2 gün iş göremez ve gücüne engel raporu verildi. Baba A. da, beş gün hapisten sonra serbest kaldı. Ailenin şikayeti üzerine Berber hakkında Ankara 2. Asliye Ceza Mahkemesi’nde dava açıldı. H kim Mehmet Nuri Öztürk Berber’i "sanığın G.A.’nın saçını çekerek yerine oturtması öğrenci - öğretmen ilişkisine dayalı terbiye sınırları içinde olduğu ve sanığın suç kastıyla hareket etmesinin mümkün bulunmadığı gerekçesiyle beraat kararı verdi. Ailenin başvurusu üzerine temyiz istemini görüşen 4. Daire ise "Bedene acı veren her türlü maddi eylemin yaralama suçunu oluşturacağı gözetilmeden, genel kasıtla işlenen bu suçta özel kasıttan söz edilerek ve eylemin terbiye sınırları içinde gerçekleştiği biçimindeki yasal olmayan dayanakla beraat hükmü kurulması yasaya aykırıdır" gerekçesiyle beraat kararını bozdu. 
     
Herkese ders olmalı...’      Yargıtay 4. Ceza Dairesi’nin beraat kararını bozmasına sevinen G.A. ve ailesi, "Umarız bu karar şiddet uygulayan tüm öğretmenlere ders olur" diye konuştu. Bu arada "Yasal olmayan dayanakla beraat hükmü yasaya aykırı" kararı veren mahkeme, verilen para cezasını erteledi. 
     

</TEXT>
</DOC>
