<DOC>
<DOCNO> 178541 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/27/son/sontur38.html </URL>
<DATE> 2003/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Iraklı hastalar Ankara'da... 
</HEADLINE>
<TEXT>

     Irak'ta tedavisi mümkün olmayan 11 hasta, Gülhane Askeri Tıp Akademisi'nde GATA tedavi ettirilmek üzere Ankara'ya getirildi. 
     Türk Hava Kuvvetleri'ne ait tam teşekküllü ambulans uçak, Etimesgut Askeri Havaalanı'na indi. 
     Freedom Organization of Iraq Children FOIC-Iraklı Çocuklar İçin Özgürlük Organizasyonu adlı kuruluşun doktorları ve refakatçiler eşliğinde gelen hastalar, bir otobüsle havaalanından tedavi görecekleri GATA'ya nakledildi. 
     Bağdat'tan saat 10.15'de havalanan uçak, yaklaşık 3.5 saat süren bir yolculuğun ardından Ankara'ya ulaştı. Ambulans uçakta yer alan FOIC'e mensup Dr. Laith Al-Kaaby, Irak'ta tedavi edilmesi mümkün olmayan çok sayıda hasta bulunduğunu, bunlardan sadece bir kısmını Türkiye'ye getirdiklerini söyledi. 
     Hava Hastanesi'nden genel cerrah Mahir Bağcı ise, hastaların Irak'tan refakatinde getirildiğini ifade etti. 
     Irak'taki hastaların tedavi edilmesi için Türkiye'den önce Birleşik Arap Emirlikleri ve Suudi Arabistan'a başvuru yapıldığını, ancak bu ülkelerden henüz olumlu bir yanıt alınamadığını dile getiren Bağcı, bu hastalardan 11'inin Türkiye tarafından GATA'da tedavi edilmek üzere kabul edildiğini kaydetti. 
     Irak'tan Türkiye'ye tedavi edilmek üzere getirilen hastalar ve refakatçilerinin isimleri ile yaşları şöyle 
     Hastalar Hüseyin Baha Hadi 6 , Esma Haydar Abid 11 , Hanım Mahir 8 , Ahmed Haydar 4 , Nur Haydar Cevad 10 , Esad Muhammed Rıza 24 , Ala Hamza Kazım 11 , Nezar Hadi Muhammed Hüseyin 25 , Safha Ahmet Hassan 13 , Navfel Ali Hadi 15 , Meryem Ahmed Vahib 2 
     Refakatçiler Dr. Laith Al-Kaaby, Hadi Abbas, Maher Latif Jasin, Asia Abdul Ealah, Suhad Abdul Rahman, Shatha Hassan. 
     
</TEXT>
</DOC>
