<DOC>
<DOCNO> 178592 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/28/siyaset/siy11.html </URL>
<DATE> 2003/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Örgüt üyeliğini kabul ettiler... 
</HEADLINE>
<TEXT>

   'Umut Operasyonu' davasında tutuklu bulunan sanıklardan beşi, 'Topluma Kazandırma Yasası'ndan yararlanabilmek için örgüt üyesi olduklarını kabul etti 
      TÜRKER KARAPINAR Ankara 

   
   Tevhid -Selam örgütü üyelerinin yargılandığı 22 sanıklı "Umut Operasyonu" davasında, Topluma Kazandırma Yasası'ndan yararlanmak isteyen beş sanığın durumlarının İçişleri Bakanlığı'ndan sorulmasına karar verildi. Duruşmada, sanıklar, yasadan yararlanabilmek için ilk kez "örgüt üyesi" olduklarını kabul etti. 
   Ankara 2 No'lu DGM'de görülen davanın dünkü duruşmasına, Mahkeme Başkanı İsmail Tiryaki tutuklu sanıklar Mehmet Ali Tekin, Yusuf Karakuş, Muzaffer Dağdeviren, Fatih Aydın, Mehmet Şahin'in, Topluma Kazandırma Yasası'ndan yararlanmak için dilekçe verdiklerini bildirdi. Şahin, 40 aydır tutuklu olduğunu, eski ifadelerini tekrar ettiğini belirterek, "Herhangi bir eyleme katılmadım. Yasadan yararlanmak istiyorum" dedi. Tiryaki'nin, örgütle ilgili bilgi verip vermeyeceğine yönelik sorusuna Şahin, "Sormak istediğiniz bir şey varsa yanıtlarım" karşılığını verdi. 
   Aydın ve Dağdeviren, "Örgütten 1993'te kendi irademizle ayrıldık" diyerek, ilk kez örgüt üyesi olduklarını ve böyle bir örgütün var olduğunu kabul ettiler. Mahkeme Heyeti, bu sanıkların yasadan yararlanıp yararlanmayacak-larının incelenmesinin istenmesine karar verdi. 
   
</TEXT>
</DOC>
