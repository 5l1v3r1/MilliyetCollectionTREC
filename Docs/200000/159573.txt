<DOC>
<DOCNO> 159573 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/28/son/sontur31.html </URL>
<DATE> 2003/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupalı bakanlar Gül'e sordu "Türkiye'de darbe olacak mı " 
</HEADLINE>
<TEXT>

     Başbakan Yardımcısı ve Dışişleri Bakanı Abdullah Gül'e, Avrupa-Akdeniz işbirliği süreci dışişleri bakanları toplantısına katılmak üzere gittiği Girit'te AB ülkeleri bakanlarından bazılarının, ''Türkiye'de darbe hazırlığı mı var '' şeklinde sorular yönelttiği öğrenildi. 
     Edinilen bilgiye göre, AB üyesi 5 ülkenin dışişleri bakanları Gül'e, özel sohbetleri sırasında ordu ile hükümet arasında gerginlik olduğu yönündeki haberleri hatırlatarak, Türkiye'de darbe hazırlığı olup olmadığı şeklinde sorular yöneltti. 
     Dışişleri Bakanı Abdullah Gül'e yakın kaynaklar, Girit'te bakana bu soruların yöneltildiğini doğrularken, Gül'ün, ''bu soruların kendisine sorulmasından çok utandığını'' söylediğini kaydettiler. 
     
</TEXT>
</DOC>
