<DOC>
<DOCNO> 187304 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/08/son/sonspo10.html </URL>
<DATE> 2003/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İsyan bitti, geliyorlar.. 
</HEADLINE>
<TEXT>

     İngiltere milli takımı oyuncularının, İngiltere Futbol Federasyonu'nun Rio Ferdinand ile ilgili aldığı karardan dolayı Türkiye maçına çıkmama resti sonucu başlayan kriz sona erdi. Başını David Beckham'ın çektiği isyancılar ve İngiliz Federasyonu'nun yaptığı toplantı sonucunda tam kadro İstanbul'a gitme kararı alındı. 
     Toplantı sonrası yapılan basın toplantısında teknik direktör Eriksson, "Her şeyin düzelmesinden memnunum, yarın antrenmanlarımıza kaldığımız yerden devam edeceğiz. Futbolcular Ferdinand'ı desteklediler ve güçlü bir birliktelik ortaya koydular. Eminim ki Cumartesi günü sahada da aynı birlikteliği göreceğiz. Umarım artık futbol konuşmaya başlayabiliriz" açıklamasını yaptı. 
     Krizin çıkmasına neden olan Rio Ferdinand, akşam saatlerinde takım arkadaşlarını telefonla arayarak "Türkiye'ye gidin" çağrısı yapmıştı. 
     
</TEXT>
</DOC>
