<DOC>
<DOCNO> 184228 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/24/siyaset/siy11.html </URL>
<DATE> 2003/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Rektörden 'yolsuzluk' isyanı 
</HEADLINE>
<TEXT>

   Cumhuriyet Üniversitesi'nin açılışında Milliyet'in 'Bank Ekspres vurgunu' haberine atıfta bulunan Koçoğlu, "Devleti soyanların yerine çaycıları mahk m eden yasalarla bir yere varılamaz" dedi 
      SONER KAVAK Sivas DHA 

   
   Cumhurbaşkanı Ahmet Necdet Sezer'in katıldığı Sivas Cumhuriyet Üniversitesi'nin açılış törenine, Milliyet'in Bank Ekspres davasıyla ilgili haberleri damga vurdu. Trilyonluk batık kredilerden çaycı ve amele çavuşunun sorumlu tutulması yönündeki habere atıfta bulunan Rektör Prof. Dr. Ferit Koçoğlu, "Devleti soyanların yerine çaycıları mahk m eden yasalarla Türkiye'nin bir yere varamayacağını" söyledi. 
   
   Sezer de eleştirdi 
   Sezer'in, üniversite üzerinde odaklanan konuşmasından sonra söz alan Prof. Koçoğlu, "Korkmaz Yiğit ve arkadaşları hakkındaki ceza davasının af kapsamında ertelenmesi, parasal kayıpların da bir kısmı çaycı ve amele çavuşu gibi çalışanlar üzerinde görünen borçlu şirketlerden tahsil edilmesi kararı" ile sonuçlanan Bank Ekspres yargılamasında Milliyet'in ortaya çıkardığı gerçeklere isyan etti. Koçoğlu, "Hukuk reformu şarttır. Bu çerçevede, özellikle mali konularla ilgili milletvekili dokunulmazlığının da mutlaka kaldırılması gerekir" dedi. 
   Cumhurbaşkanı Sezer de, Milli Eğitim Bakanı ve hükümetin yoğun eleştiriler aldığı üniversite planı konusunda isim vermeden eleştirilerde bulundu. 
   Sezer, "Üniversitelerin siyasallaşmaları sonucunu doğuracak yöntem, yaklaşım ve düşünceler kabul edilemez" diye konuştu. 
   
   
</TEXT>
</DOC>
