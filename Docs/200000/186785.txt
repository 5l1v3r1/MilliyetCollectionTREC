<DOC>
<DOCNO> 186785 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/06/son/soneko12.html </URL>
<DATE> 2003/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Ali Coşkun, Vergi Barışı'yla ilgili hakkındaki iddiaları yanıtladı 
</HEADLINE>
<TEXT>

     Sanayi ve Ticaret Bakanı Ali Coşkun, Vergi Barışından kendisinin de yararlandığı iddiasına karşılık, ''doğru bir olay yanlış çarpıtılmış'' dedi. 
     Coşkun, bir gazete yer alan ''Vergi Barışından sadece Unakıtan değil Ali Coşkun da yararlanmış'' şeklindeki habere ilişkin açıklamada bulundu. 
     Olayın 1997 yılında yaşandığını ifade eden Coşkun, şunları söyledi 
     ''Ben 1996 yılında Milletvekili olarak ayrıldım. Kaldı ki olayda şirketin de bir kabahati yok aslında. Şirketin mal aldığı firma, KDV'yi ödemediği için konu Yönetim Kurulu Başkanına kadar gitmiş. Dosyaya eski ticaret sicil gazetesi konmuş, savcı da hakkımda fezleke tayin etmiş. Avukatlarım, o tarihte firmada olmadığıma dair müracaat etti. Dolayısıyla Vergi Barışından firma yararlanmış, şahsımla bir ilgisi yok.'' Coşkun, şirkette satın alma ve gelen-giden konusunda yetkinin satın alma müdürüne verildiğini ve kendisinin şirketten ayrıldığı bir dönem yaşanmış bir olay olduğunu kaydetti. 
     
</TEXT>
</DOC>
