<DOC>
<DOCNO> 191046 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/24/son/sonspo25.html </URL>
<DATE> 2003/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Altılı ganyan 3.5 trilyon verecek 
</HEADLINE>
<TEXT>

     İstanbul'da yarın koşulacak at yarışlarında, devrolan ikramiyeyle birlikte dağıtılacak tutarın 3,5 trilyon lirayı aşması bekleniyor. 
     Veliefendi Hipodromu'nda gerçekleştirilen dünkü koşular sonucu altılı ganyanı bilen çıkmayınca 925 milyar 745 milyon 840 bin lira yarınki İstanbul yarışlarına devretmişti. Yetkililer, yarın toplanacak miktarla birlikte altılı ganyanın dağıtılacak ikramiye tutarının 3,5 trilyon liranın üzerinde olabileceğini bildirdiler. Son olarak 17 Temmuz'da devreden altılı ganyanda, devrolan miktarla birlikte 20 Temmuz yarışlarında 3 trilyon 577 milyar 385 milyon 242 bin lira ikramiye dağıtılmıştı. 
     Bu arada, yarınki İstanbul yarışlarında da altılı ganyanı bilen çıkmazsa, iki günlük toplam dağıtılacak tutar, 29 Ekim Çarşamba günkü İstanbul yarışlarına devredecek. Eğer o gün de 6 bilen olmazsa, en çok bilenler kazançlı sayılacak. 
     
</TEXT>
</DOC>
