<DOC>
<DOCNO> 155974 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/11/son/sondun30.html </URL>
<DATE> 2003/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Viyana Sanat Tarihi Müzesi'nde büyük soygun... 
</HEADLINE>
<TEXT>

     Viyana kent merkezindeki Sanat Tarihi Müzesi'ne bu sabah girdikleri belirlenen soyguncular, Benvenu Cellini'nin 16. yüzyılda yaptığı ''Saliera'' adlı altın heykelini çaldı. 
     Heykelin maddi değerinin 50 milyon euro'nun üzerinde olduğunu belirten müze yetkilileri, ''Saliera''nın, sanat tarihçileri tarafından, ''Heykellerin Mona Lisa'sı'' kabul edildiğini belirttiler. 
     Müzeye saat 04.00 sıralarında girdikleri belirtilen soyguncu veya soyguncuların, müzenin alarm sistemini nasıl devre dışı bıraktığı henüz bilinmiyor. 
     Müze yetkilileri, altın heykelin cam bir koruma içinde sergilendiğini, ancak çevresinde özel bir alarm sistemi bulunmadığını belirtirken, her türlü harekete karşı duyarlı olan genel alarm sisteminin ise soygun sırasında devreye girmediğinin anlaşıldığını bildirdiler. 
     Viyana Polisi, soyguncuların yakalanabilmesi için, İngiliz Scottland Yard teşkilatı ile işbirliği yapılacağını açıkladı. 
     
</TEXT>
</DOC>
