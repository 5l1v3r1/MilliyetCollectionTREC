<DOC>
<DOCNO> 162323 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/10/son/sontur23.html </URL>
<DATE> 2003/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ta tecavüz... 
</HEADLINE>
<TEXT>

     İstanbul İl Sosyal Hizmetler Müdürlüğü'ne bağlı geçici barınma merkezinden çıkarak geceyi arkadaşlarının Beşiktaş'taki evinde geçiren 2 kız çocuğundan 1'i, tecavüze uğradığı iddiasıyla polise başvurdu. 
     Arkadaşı İ.Ö'nün 16 erkek arkadaşının Beşiktaş Köyiçi Mevkii'ndeki evinde geceyi geçiren E.D 14 , aynı evde kalan ''Deli Murat'' lakaplı kişinin tecavüzüne uğradığı iddiasıyla polise müracaat etti. 
     Bunun üzerine İ.Ö ve E.D ifadelerine başvurulmak üzere Beşiktaş Polis Merkezi'ne getirilirken, evden kaçan 2 erkeğin yakalanması amacıyla çalışmalara başlandı. 
     Konuya ilişkin soruları yanıtlayan İl Sosyal Hizmetler Müdürü Kahraman Eroğlu, olayda adları geçen 2 kızın, polis tarafından cinsel istismara uğramış kızlar için açılan merkeze getirildiklerini, burada 1 hafta kadar kaldıktan sonra izinsiz olarak ayrıldıklarını söyledi. 
     Bu merkezde barınanların korumak ve bakmakla yükümlü oldukları çocuklardan olmadığını, istedikleri zaman ayrılabildiklerini anlatan Eroğlu, yine de kızların kaybolduğuna dair polise başvuruda bulunduklarını kaydetti. 
     Eroğlu, yeniden başvurmaları halinde 2 kızın yine aynı merkezde barınabileceklerini sözlerine ekledi. 
     
</TEXT>
</DOC>
