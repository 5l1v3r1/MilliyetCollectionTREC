<DOC>
<DOCNO> 166741 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/02/siyaset/siy03.html </URL>
<DATE> 2003/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Sanki tersini söyleyen var 
</HEADLINE>
<TEXT>

     ANKARA Milliyet 

     Sanayi ve Ticaret Bakanı Ali Coşkun, Türk toplumunun televole sanatçılarıyla kalkınmayacağını belirterek, "Onlarla bu ülke kalkınmaz. Onlarla eğlenilir" dedi. Coşkun dökümcülere de, "Toplumun önem vereceği esas sanatçılar sizsiniz" diye seslendi. Coşkun, ASO 1. Organize Sanayi Bölgesi'ndeki Ankara Dökümcüler Sitesi'ni ziyaret ederek bazı işletmelerde incelemelerde bulundu. Türkiye'nin değer yargılarını yitirdiğini, vatandaşların zamanlarının büyük bölümünde televole programlarını izlediğini ifade eden Coşkun, "Basında televole hayatı öne çıkıyor" diye konuştu. Bir gazetecinin "Sanatçıların tepkisinden çekinmiyor musunuz " sorusu üzerine Coşkun "Sanatçılıksa benim de sanatçı yanım var. Şiirlerim, güftelerim var" yanıtını verdi. 
     
     

</TEXT>
</DOC>
