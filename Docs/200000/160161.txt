<DOC>
<DOCNO> 160161 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/31/son/sondun17.html </URL>
<DATE> 2003/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
El Sahaf'ın personeli gösteri yaptı 
</HEADLINE>
<TEXT>

     Irak'ta ABD'nin oluşturduğu sivil yönetimin başkanı Paul Bremer'in Irak Enformasyon Bakanlığı'nın devriyle ilgili çıkardığı kararı protesto etmek için bakanlık personeli başkent Bağdat'ta gösteri düzenledi. 
     Göstericiler, taşıdıkları pankartlarda Arapça ve İngilizce yazdıkları sloganlarda ''işlerine geri dönmeyi istediklerini'' ve ''bakanlığın Irak için önemli olduğunu'' belirttiler. 
     Hava saldırılarına uğrayan, yağma edilen ve yakılan bakanlığın çalışanları, ABD ile İngiltere'nin işgaline karşı oldukları ve Irak'ta yeni bir hükümetin kurulmasının zorunlu olduğu yolunda sloganlar attılar. 
     Bakanlık önünde başlayan gösteri, Bağdat'ın medya merkezi sayılan Firdevs bahçesinde sona erdi. 
     
</TEXT>
</DOC>
