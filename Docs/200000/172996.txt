<DOC>
<DOCNO> 172996 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/01/son/soneko15.html </URL>
<DATE> 2003/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya en çok kot pantolonu bizden aldı 
</HEADLINE>
<TEXT>

     Almanya'ya 2002 yılında en fazla kot pantalonun Türkiye'den ithal edildiği bildirildi. 
     Wiesbaden kentinde bulunan Federal İstatistik Dairesi tarafından yapılan açıklamada, Türkiye'den Almanya'ya geçen yıl 184 milyon 200 bin euro değerinde toplam 14 milyon 700 bin kot pantalon ithal edildiği belirtildi. 
     Almanya'ya kot pantalon ithalatında, 2002 yılında bir önceki yıla göre yüzde 15,1 oranında artış kaydedilerek 998 milyon euro değerinde yaklaşık 90 milyon kot pantalon ithal edildiği, AB ülkeleri arasında en fazla pantalon ithal eden ülkelerin başında İtalya ve Belçika'nın geldiği kaydedildi. 
     Almanya'nın 2002 yılında yaklaşık 18 milyon kot pantalon ihraç ettiğine de işaret edilen açıklamada, Almanya'dan en fazla kot pantalon alan ülkelerin başında da yaklaşık 4 milyon 900 bin pantalon ile Avusturya ve 3 milyon 300 bin pantalon ile Hollanda'nın geldiği ifade edildi. 
     
</TEXT>
</DOC>
