<DOC>
<DOCNO> 156700 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/14/son/sontur24.html </URL>
<DATE> 2003/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Sarhoş şoför askeri araçlara çarptı... 
</HEADLINE>
<TEXT>

     Balıkesir'in Edremit İlçesi'ne bağlı Altınoluk Beldesi'nde, aşırı alkollü sürücü, yol kontrolü yapan 2 askeri araca çarptı. Kazada 2 kişi öldü, 6'sı asker 8 kişi yaralandı. 
     Halil Aydın'ın kullandığı 10 KK 800 plakalı otomobil, Altınoluk Beldesi yakınlarında, direksiyon hakimiyetini kaybederek, trafik kontrolü yapmakta olan Altınoluk Jandarma Komutanlığı'na ait 2 askeri araca çarptı. 
     Kazada, aşırı alkollü olduğu belirlenen sürücü Halil Aydın 29 ile trafik timinin görev yaptığı yerin yakınındaki çay bahçesinin sahibi olan, olay anında askerlerle sohbet eden Ahmet Özdemir 43 yaşamını yitirdi. 
     Otomobilde bulunan Cemile Toysi, Neşe Sunar ile jandarma aracındaki erler Ali Kurtuluş, Bülent Soysal, Gürhan Batır, Nuri Gül, İbrahim Karakuş ve Orhan Dayan yaralandı. 
     Yaralanan askerler Edremit Askeri Hastanesi'nde, Cemile Toysi ile Neşe Sunar Edremit Devlet Hastanesi'nde tedavi altına alındı. 
     Hastane yetkilileri, yaralıların sağlık durumunun ciddiyetini koruduğunu bildirdiler. 
     
</TEXT>
</DOC>
