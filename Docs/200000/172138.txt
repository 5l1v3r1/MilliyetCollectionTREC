<DOC>
<DOCNO> 172138 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/28/son/soneko29.html </URL>
<DATE> 2003/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'taki kaos diğer OPEC üyelerine yarıyor... 
</HEADLINE>
<TEXT>

     Irak'ta petrol sanayinin yeniden inşa edilememesi, kaos ortamı, Petrol İhraç Eden Ülkeler Teşkilatı OPEC üyesi diğer ülkelerin üretimi kısmalarını önleyerek onları kurtarıyor. 
     Dünya petrol ihracatının yarısını kontrol eden OPEC'in bakanları Perşembe günü Viyana'da olağanüstü toplanacak. OPEC'in Katarlı Başkanı Abdullah al-Attiyah, Kartel'in halen günde 25.4 milyon varil olan toplam üretim kotasını değiştirmeye gerek olmadığını bildirdi. 
     OPEC halen beş yıl öncesine göre günde 2 milyon varil daha az petrol pompalıyor, buna karşılık, global talep bu dönemde 4 milyon varil arttı. 
     Bu arada Suudi Arabistan Petrol Bakanı Ali Al-Naimi, önemli olan şeyin gelecek 2-3 yılda hayatta kalabilmek olduğunu belirterek, 5 ila 7 yılda OPEC'de kotalar meselesinin akademik terimden ibaret olacağını, çünkü, petrole talebin artacağını kaydetti. 
     Bununla birlikte, petrole talebin azaldığı ve OPEC'in üretimi kısmak zorunda kalacağı ve pazar payının azaldığını, Rusya gibi rakiplere pazar kaptırıldığını düşünen uzmanlar da var. 
     
</TEXT>
</DOC>
