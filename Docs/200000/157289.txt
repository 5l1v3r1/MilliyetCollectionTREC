<DOC>
<DOCNO> 157289 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/17/son/soneko05.html </URL>
<DATE> 2003/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Uluslararası piyasalar... Dolar düştü, altın yükseldi... 
</HEADLINE>
<TEXT>

     Uluslararası piyasalarda geçen hafta ABD Dolarının önemli paralar karşısındaki gerilemesi sürerken altın fiyatları yükseldi. 
     ABD ekonomisinde beklenen toparlanmanın bir türlü gerçekleşmemesine ve ekonominin sağlığıyla ilgili bazı olumsuz verilerin varlığına rağmen menkul kıymet piyasalarında yükseliş eğilimi hakim oldu. 
     ABD Doları'nın Avrupa döviz borsalarında bazı önemli para birimleri karşısında pazartesi ve cuma kapanış değerleri şöyle 
     
     
PARA BİRİMİ CUMA PAZARTESİ Japon Yeni 116.09 116.66 İsviçre Frangı 1.3078 1.3088 Kanada Doları 1.3661 1.3856 
     Londra Borsası'nda pazartesi 1.1505 dolarda kapanan euro, hafta sonu kapanışta 1.14 dolara çıktı. Londra'da haftanın ilk günü 1.6078 dolarda kapanan İngiliz Sterlini, cuma kapanışta 1.6250 dolara yükseldi. 
     
     ALTIN FİYATLARI 
     Altının ons fiyatı bazı borsalarda hafta başı ve sonundaki kapanışları itibariyle şöyle oldu 
     
     
BORSA CUMA PAZARTESİ Londra 354.85 349.70 Zürih 354.10 349.38 Hong Kong 352.95 350.95 
     Londra borsasında haftaya, 4.78 sentten giren gümüşün ons fiyatı hafta sonunda da aynı rakamda kaldı. 
     
     MENKUL KIYMET PİYASALARI 
     Uluslararası piyasalar sakin bir haftayı geride bıraktı. 
     New York Borsası'nda Dow Jones Endeksi haftayı yüzde 0.9 yükselişle 8,678.97 puanda tamamladı. Haftayı 1,8. puanda kapatan Nasdaq Endeksinin haftalık yükselişi ise yüzde 1.2 oldu. 
     Londra Borsası'nda medya şirketlerinin hisse senetlerine yönelik talebin artmasıyla FTSE 100 Endeksi haftayı yüzde 0.94 yükselişle 4,049.0 puanda bitirdi. 
     Frankfurt Borsası'nda cuma günü 2,989.08 puanda kapanan DAX Endeksinin haftalık kazancı 32.49 puan oldu. 
     CAC-40 Endeksi'nin bir hafta öncesine göre 26.98 puan artışla 2,994.87 puanda kapandığı Paris Borsası'da haftayı kazançlı kapatan piyasalar arasındaydı. 
     Tokyo Borsası ise haftayı düşüşle tamamladı. Borsanın temel göstergesi Nikkei Endeksi 34.87 puan haftalık kayıpla 8,117.29 puanda kapattı. 
     
</TEXT>
</DOC>
