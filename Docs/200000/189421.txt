<DOC>
<DOCNO> 189421 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/18/magazin/amag.html </URL>
<DATE> 2003/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
'Mutsuz son isterdim ..' 
</HEADLINE>
<TEXT>

   Asmalı Konak filminin finali için Nurgül Yeşilçay, "Keşke mutsuz bitseydi" dedi. Özcan Deniz ise 'bu sondan', mutlu 
      DENİZ ALTUNTAŞ BAYRAM KAYGUSUZ 
   
   TÜRKİYE'de 400 salonda vizyona giren 'Asmalı Konak'ın başrol oyuncuları, filmin finali konusunda anlaşamadı. Nurgül Yeşilçay, "Ben kötü bir final olmasını, filmin mutsuz bir sonla bitmesini isterdim. Mutlu sonları sevmiyorum. Bu kişisel tercihim" derken, Özcan Deniz 'Asmalı Konak'ın, çoğunluğun istediği gibi 'mutlu sonla' bittiğini söyledi. 
   
   'İkincisi çekilmemeli' 
   DENİZ, "Film mutlu sonla bitsin diyenlerin oranı çok yüksekti. İş şimdi seyirciye kaldı. Asıl ölçü sokaktaki insandır" diye konuştu. Bu arada her iki yıldız da, filmin devamının çekilmesinden yana olmadıklarını açıkladı. Bu konuda Deniz, "Bitti diyorsak, bitmiştir" derken, Yeşilçay "Devamı çekilse de, yer almayı düşünmediğini açıkladı. 
   
   'Asmalı Konak' saçlarını döktü    BİRSEN ALTUNTAŞ 
   "Asmalı Konak" filmi, Nurgül Yeşilçay'ın saçlarını döktü. Kemoterapi sahneleri nedeniyle saçlarını kazıtan Yeşilçay'ın filmde kafasının bir bölümündeki boşluk dikkat çekti. Yeşilçay, "Role hazırlanırken çok heyecanlanıyorum. Bu filmin çekimi sırasında da saç dökülmesi oldu" dedi. Yeşilçay, ilaçla tedavi olduğunu söyledi. 
   
   İzleyenler ne dedi    Çağan Irmak Dizinin yönetmeni "Farklı bir 'Asmalı Konak' çünkü Abdullah Oğuz'un bakış açısı benim bakış açımdan farklı. Dizide benim için 52 bölüm vardı, onun sadece 115 dakikası... İşi çok daha zordu ama başardı." 
   Deniz Akkaya "Filmi çok beğendim. Çok güzel ve kaliteli. Bir kere daha filme gideceğim. Sakin, eşofmanımı giymiş, koltuğumda izlemek istiyorum." 
   Cengiz Abazoğlu "Tüm ekibe tebrikler, harika bir iş çıkarmışlar. Süper bir filmdi. Finali çok beğendim. Herkesin istediği gibi mutlu bir final olmuş." 
   Ali Şen "Çok emek vermişler ama filmin oyuncularının yerinde olmak istemezdim, çünkü en trajik sahnelerde bile seyirci güldü." 
   Hülya Avşar "Bu senenin en önemli filmlerinden biri. Nurgül'ü de çok başarılı buldum ama filmin hik yesinden daraldım. Sonu sürpriz oldu, çok ortada kaldı." 
   Birol Güven "Genel olarak beğendim, emek var ama diziyi izlemediğim için bazı şeyleri anlamadım. En beğendiğim oyuncu ise Abdullah Oğuz'un kızı Maya idi." 
   Mahsun Kırmızıgül "Beklediğimin üzerinde iyi bir film çıktı. Galadaki bütün seyircilerin gönlünü fethetti. Ben de ağladım." 
   
   
</TEXT>
</DOC>
