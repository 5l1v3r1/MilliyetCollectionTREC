<DOC>
<DOCNO> 164087 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/19/son/sondun07.html </URL>
<DATE> 2003/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Ford, Ferrari'ye rakip... 
</HEADLINE>
<TEXT>

     Gelecek yıl 100. kuruluş yıldönümünü kutlayacak olan Amerikan Ford Motor şirketi, ünlü İtalyan otomobili Ferrari'ye rakip olacak nitelikte bir otomobil üretti. 
     Ford GT modeli otomobilin 2004'te piyasaya çıkacağı ve Ferrari ile aynı fiyata, yaklaşık 150 bin dolara satılacağı bildirildi. 
     FORBES dergisinde yer alan habere göre, az sayıda üretilecek olan araçta 5.4 litrelik, 8 silindirli V-8 motor bulunuyor. Aracın gücü ise 500 beygir. Kullanımı çok kolay olan Ford GT'ler saatte rahatça 180 km hız yapacaklar. Aracın, Ferrari Modena modelinden daha hızlı olduğu ve 4 saniyede 90 km hıza erişeceği açıklandı. 
     Öte yandan, 2004 yılında Porsche'nin de Carrera GT modeli yeni bir otomobil piyasaya süreceği ve bu otomobilin satış fiyatının 300 bin dolar olacağı FORBES tarafından duyuruldu. 
     Bu arada Bentley'in Continental GT, Lamborghini'nin ise Gallardo modeli otomobilleri gelecek yıl piyasaya sürecekleri ve bu otomobillerin satış fiyatlarının da 150 bin dolar olacağı ifade edildi. 
     Ford yetkilileri, GT modelinden 1500 adet satılmasını beklediklerini belirttiler. 
     
</TEXT>
</DOC>
