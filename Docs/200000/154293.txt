<DOC>
<DOCNO> 154293 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/03/son/sontur33.html </URL>
<DATE> 2003/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Dışişleri Bakanı Gül, tekneyle Meis adasına gitti... 
</HEADLINE>
<TEXT>

     Dışişleri Bakanı ve Başbakan Yardımcısı Abdullah Gül, tekneyle Antalya'nın Kaş İlçesi'nden, Yunanistan'ın Meis Adası'na gitti. 
     Abdullah Gül, Avrupa Birliği AB Dışişleri Bakanları Gayriresmi Toplantısı'na katılan dışişleri bakanlarının çalışma yemeğine katılmak üzere, eşi Hayrünisa Gül ile birlikte, saat 12.50'de Kaş İlçesi'nden Meis Adası'na geçti. 
     Turistik bir tekne olan ve altındaki cam bölmeden denizin altının da izlenebildiği ''Aqua Ertur'' adlı tekneyle hareket eden Gül'ü, Kaş İlçesi'nden Antalya Valisi Alaaddin Yüksel, İl Emniyet Müdürü Mehmet Yazıcı ile Kaş Kaymakamı Halil İbrahim Akpınar uğurladı. 
     Dışişleri Bakanı ve Başbakan Yardımcısı Gül, tekne demir aldıktan sonra, güverteden, rıhtımdakilere el salladı. 
     
</TEXT>
</DOC>
