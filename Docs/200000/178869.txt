<DOC>
<DOCNO> 178869 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/29/spor/spo04.html </URL>
<DATE> 2003/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Sahada acımam 
</HEADLINE>
<TEXT>

   Trabzonspor Teknik Direktörü Samet Aybaba, agresif tavırlarının kazanma hırsından kaynaklandığını söyledi, "Kızarsam bağırır, çağırırım" diye konuştu 
      
   'Hepsi benim evladım' 
   SAMET Aybaba, Trabzonspor'da son günlerde çok tartışılan saha içindeki sert tavırlarını kazanma hırsına bağladı. Aybaba, sahada asla acımasının olmadığını belirterek, "Futbol sahasının atmosferi genellikle kavga etmeyi gerektiriyor. Futbolcuma kızarım, bağırırım. Ama saha dışında bunun tam tersidir. Onları evladım gibi severim. Kendi çocuğumla ayırmam" dedi. 
   
   'Kabuk değiştiriyoruz' 
   PLANLADIKLARI oyun sisteminin giderek oturduğunu açıklayan Aybaba, "Kısa bir süre sonra kabuk değiştiren yeni kimliğimiz meyvelerini vermeye başlayacak. Eğer bir süre sabredebilirsek, istediğimiz düzeye çabucak geleceğiz" dedi. Bu arada Bordo - Mavililer, Fly Air şirketiyle anlaşma imzalayarak, 7 yıl sonra forma göğüs reklamı krizini çözmeyi başardı. 
   
   'Hiç bir sorun yok' 
   TRABZONSPOR Başkanı Özkan Sümer dün düzenlediği basın toplantısında "isyan" krizini değerlendirdi. Sümer, oyuncularda görüştüğünü dile getirerek, "Futbolcularımız böyle bir olayın olamayacağını, her şartta Trabzonspor'a hizmet etmeyi görev bildiklerini söylediler. Bu bizi memnun etti. Daha fazla bu konuşu kaşımanın anlamı da yok" dedi. 
   
   
   
   
</TEXT>
</DOC>
