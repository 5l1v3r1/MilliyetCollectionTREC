<DOC>
<DOCNO> 150020 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/15/son/sonspo29.html </URL>
<DATE> 2003/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
UEFA tamam, Trabzonspor mutlu... 
</HEADLINE>
<TEXT>

     Trabzonspor'un takım kaptanı Fatih Tekke, sezon başında koydukları UEFA Kupası hedefini garantilediklerini söyledi. 
     Trabzonsporlu futbolcular Fatih Tekke, Hasan Birinci ve Muzaffer Bilazer, Trabzon'un Beşikdüzü İlçesi'nde Atatürk Lisesi'ni ziyaret ederek, öğrencilerle sohbet etti. 
     Öğrencilerin sürekli Trabzonspor lehine tezahürat etmesi üzerine Fatih Tekke, ''Arkamızda böyle taraftar olsa her sezon şampiyon oluruz'' dedi. 
     Türkiye Kupası'nın bu yıl Trabzonspor'un olacağını savunan Fatih, bir öğrencinin, takımın bu sezon ve gelecek sezonlardaki hedeflerini sorması üzerine, şunları söyledi 
     ''Genç bir takımız. Sezon başında koyduğumuz UEFA hedefini garantiledik. Birlik ve beraberlik ile istenilen hedefi yakalayabiliriz. Şampiyonluk için 3 yıl hedef koyduk. Biz performansımızın azamisini sahaya yansıtacağız. Dört büyükler içinde maddi bakımdan en zayıf olan takımız. Bunu aşmayı başarabilmeliyiz.'' Fatih, başka bir öğrencinin, ''Akçaabat Sebatspor'un Birinci Süper Lig'e çıkması, taraftarı ikiye böler mi'' şeklindeki sorusunu ise ''Akçaabat Sebatspor'un Birinci Süper Lig'e çıkmasına memnun oluruz. Orada oynayan futbolcuların hepsi arkadaşımız. Taraftar bizim maçta bizi destekler, onların maçında onları, ikimizin maçında da bizi destekler'' diye yanıtladı. 
     Fatih, sporun bir yarış olduğunu da belirterek, bu yarışın bir anarşiye dönüştürülmemesini istedi. 
     





</TEXT>
</DOC>
