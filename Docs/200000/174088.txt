<DOC>
<DOCNO> 174088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/06/son/sontur56.html </URL>
<DATE> 2003/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Asker Adaylarının minibüsü TIR ile çarpıştı 
</HEADLINE>
<TEXT>

     Konya'nın Cihanbeyli İlçesi'nde, asker adaylarını taşıyan minibüs ile TIR'ın çarpışması sonucu 1 kişi öldü, 10 kişi yaralandı. 
     Kadir Budak 47 yönetimindeki 42 SF 699 plakalı minibüs, Cihanbeyli-Kulu Karayolu'nun 3. kilometresinde, şerit ihlali nedeniyle karşı yönden gelen Mehmet Kürkçüoğlu 24 yönetimindeki 34 AE 949 plakalı TIR ile çarpıştı. 
     Kazada, minibüs sürücüsü Kadir Budak ölürken, minibüste bulunan Gökhan Budak 20 ile tamamı 19 yaşında olan Erdal Arabacı, Gökhan Koç, Kenan Çelik, Özkan Tanış, Tuncay Baran, Vefa Koyuncu, Eyüphan Şimşek, Calal Baran ve Gökhan Uçar yaralandı. 
     Önce Cihanbeyli Devlet Hastanesi'ne, ardından da Konya Numune Hastanesi'ne getirilen yaralıların tedavisi sürerken, Gökhan Budak ve Özkan Tanış'ın durumlarının ağır olduğu bildirildi. 
     Minibüste yaralananların, Cihanbeyli'nin Çölköy Köyü'nden askerlik yoklaması için ilçeye gelen ve köylerine geri dönmekte olan gençler olduğu öğrenildi. 
     
</TEXT>
</DOC>
