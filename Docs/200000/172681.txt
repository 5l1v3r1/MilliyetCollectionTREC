<DOC>
<DOCNO> 172681 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/31/siyaset/siy06.html </URL>
<DATE> 2003/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Adana, Engin'e ağladı 
</HEADLINE>
<TEXT>

      ADANA DHA 

   
   CHP Adana Milletvekili Tacidar Seyhan'ın önceki gün Konya-Ankara karayolunda otomobiliyle bir kamyonun altına girmesi sonucu yaşamını yitiren lise son sınıf öğrencisi oğlu Engin Seyhan, Adana'da toprağa verildi. CHP Genel Başkanı Deniz Baykal'ın da katıldığı cenaze törenine, kazada yaralanan ve oğlunun öldüğünü bir gün sonra öğrenen anne Birsen Seyhan sedyeyle geldi. Tabut açıldığında, babanın ardından anne, kız kardeş ve anneanne, Arap geleneğine göre kefenin dışında bırakılmış olan Engin'in elini öptü ve ayrıldı. Baba Seyhan, "Oğlum Arkadaşım, oğlum, güle güle" diye ağladı. Engin'in cep telefonundaki "Dünyayı güzellik kurtaracak" mesajı, sevenlerini hıçkırıklara boğdu. Kazada 8'de 8 kusurla bulunan Seyhan hakkında dava açılması için prosedür başlatıldı. 
   
   
</TEXT>
</DOC>
