<DOC>
<DOCNO> 164450 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/20/son/sontur01.html </URL>
<DATE> 2003/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Kayseri'de kuran kursu binası çöktü... 
</HEADLINE>
<TEXT>

     Kayseri'nin Kiçikapu semtinde bulunan Taşçıoğlu Kuran Kursu ve Hafız Okulu binasının çökmesi sonucu 10 kişi öldü, 13 kişi yaralandı. 
     Kuran kursunun yemekhane ve yatakhane olarak kullanılan ek binasında saat 02.30 sıralarında meydana gelen patlama ve ardından oluşan çökme sonucu enkaz altında kalan Ahmet Alaşar, Muharrem Alaşar, Hasan Dangır, Ebubekir Çimen, Muharrem Osman Öztürk, Sadettin Akyol, Emrah Köroğlu ve Ahmet Dalkıran olay yerinde hayatlarını kaybetti, Abidin Akkaya ile Mevlut Bulduk ise hastanede öldü. 
     Enkaz altından yaralı olarak kurtarılan Arif Demirezen Nöbetçi öğretmen , Mehmet Sağırkaya, Abdullah Yapıcı, Şeref Erdoğan, Enes Seyis, Muhammet Lütfi Gördeli, Ergün Kocakaya, Yakup Yıldız, Mikail Yüce, Bilal Ekin, Ahmet Sönmez, İbrahim Postallı ve Halil İbrahim Özbek'in Kayseri Devlet Hastanesi ile Erciyes Üniversitesi Tıp Fakültesi Hastanesi'nde tedavilerinin sürdürdüğü bildirildi. 
     
     ENKAZDA KURTARMA ÇALIŞMALARINA SON VERİLDİ 

     Patlama ve çökme sonucu 10 kişinin hayatını kaybettiği olayın, LPG tüpünden çevreye yayılan gaz kaçağından kaynaklandığı tahmin ediyor. 
     Kayseri Büyükşehir Belediye Başkanı Mehmet Özhaseki, bazı görgü tanıklarının verdiği bilgilerin, olayın gaz patlamasından kaynaklandığı ihtimalini güçlendirdiğini belirterek ''Bina büyük bir patlamanın ardından çökmüş. Binanın çatısındaki kaplamalar ve bazı eşyalar havaya uçmuş. Olay yerine çok uzak noktalardan bile patlama sesi duyulmuş. Bu bilgiler bize kaçak yapan LPG tüpünün patlamaya neden olduğunu gösteriyor'' dedi. 
     Özhaseki, yemekhanede kullanılan LPG tüplerinin büyük boyutlu sanayi tipi tüpleri olduğunu, bu nedenle patlamanın çok şiddetli meydana geldiğini kaydetti. 
     Çökme sonucu 10 kişinin hayatını kaybettiği bina enkazında, arama ve kurtarma çalışmalarına son verildi. Enkazda canlı olmadığının belirlenmesinden sonra iş makineleri de enkazın kaldırılması için devreye sokuldu. 
     
     İZİN ALAN 3 ÖĞRENCİ KURTULDU 

     Yıkılan yatılı kuran kursu binasında kalan 3 öğrencinin, dün akşam izin alarak evlerine gittikleri ve şans eseri kurtuldukları ortaya çıktı. 
     Ali Aslan 16 ile kardeşi Emrah Aslan 15 , 40 gün önce ölen dedeleri için kuran okumak ve akrabalarına verilecek yemeğe katılmak için akşam okul idaresinden izin alarak yurt binasından ayrıldılar. 
     Annesini özlediği için akşam yurda gelen babasıyla birlikte idareden izin alan 15 yaşındaki Hasan Hüseyin Kılıç da şans eseri olaydan yara almadan kurtulan diğer öğrenci oldu. 
     Kayseri'nin Kiçikapu semtinde, tarihi Kayseri Lisesi'nin hemen yakınında bulunan Taşçoğlu Yatılı Kuran kursu ve Hafız Okulu'nda meydana gelen patlama sonucu, çöken binanın enkazından yaralıların kurtarılması için Kayseri Büyükşehir Belediyesi İtfaiye Müdürlüğü, Sivil Savunma İl Müdürlüğü Kurtarma Ekibi, Ankara Sivil Savunma Arama Kurtarma Birliği SAR ve bazı gönüllü kurtarma kuruluşları ile çok sayıda polis görev yaptı. 
     
     DEPREM OLDU ZANNETTİM 

     Enkaz altında sabah saat 06.30 itibarıyla 8 öğrenci daha bulunuyor. Zaman zaman enkaz altından sesler duyduklarını söyleyen kurtarma ekipleri, çalışmalarını tüm hızıyla sürdürüyor. 
     Enkazından yaralı olarak kurtarılan kurs öğretmenlerinden 34 yaşındaki Arif Demirezen, yaptığı açıklamada, Deprem olduğunu zannettim. Gözümü açtığımda bina üzerimdeydi. Ancak bizleri kurtarmak için gelenler, şiddetli bir patlama sesi duyduklarını söylediler. Ben patlama sesi duymadım, sadece göçük sesi duydum. Ranzaların aralarından çıktım'' dedi. 
     Yaralı öğrencilerinden Abdullah Yapıcı da enkazın altından ilk olarak kendisinin çıktığını belirterek, Uyuyorduk, ses duydum ve üzerimde taş vardı, taşı kaldırdım. Enkazdan ilk olarak ben çıktım ve meydana oturdum. Biraz bekledim ve sonra Arif hocam çıktı ve yardım için insanları çağırdı. Yanımda cep telefonu vardı arayarak çağırdım'' diye konuştu. 
     Yaralı öğrencilerden Şeref Erdoğan ise Büyük bir gürültü oldu. Üzerimde beton vardı. Boşluğa geçtim ve polisler beri çıkardı'' dedi. 
     
     ERDOĞAN VE GÜL BİLGİ ALDI 

     Bu arada, Başbakan Recep Tayyip Erdoğan ile Dışişleri Bakanı, Başbakan Yardımcısı Abdullah Gül, Kayseri Valisi Nihat Canpolat ve Büyükşehir Belediye Başkanı Mehmet Özhaseki yi telefonla arayarak, çöken bina ve çalışmalar hakkında bilgi aldı. Başkan Özhaseki, olay yerinde gazetecilere yaptığı açıklamada, Başbakan Erdoğan ile Dışişleri Bakanı ve Başbakan Yardımcısı Gül ün, telefonla kendisini arayarak, başsağlığı ve geçmiş olsun dileklerini illettiklerini ve ihtiyaçları olup olmadığını sorduklarını belirtti. Özhaseki, gazetecilerin, itfaiyenin kurtarma çalışmalarında yetersiz kaldığı yönündeki iddiaları hatırlatmaları üzerine de İtfaiyemiz Marmara depremine de gitmişti. Bu nedenle tecrübeliler. Hiçbir eksiğimiz yok'' dedi. 
     
</TEXT>
</DOC>
