<DOC>
<DOCNO> 183463 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/19/son/sontur18.html </URL>
<DATE> 2003/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Tacizci, üniversiteli kıza mektup yazıp pişmanlığını dile getirdi 
</HEADLINE>
<TEXT>

     Samsun'da, üniversiteli genç kızı taciz ettiği ve gaspa kalkıştığı iddiasıyla yargılanan genç, mağdureye yazdığı mektupla pişmanlığını dile getirerek, özür diledi. 
     Samsun 1. Ağır Ceza Mahkemesi'nde görülen davada, Atakum Beldesi'nde yaklaşık 3 ay önce meydana gelen olayda Ondokuz Mayıs Üniversitesi öğrencisi Hicran Şentürk'ü 24 yolda üzerine atlayıp taciz ettiği ve çantasını gasp etmek istediği iddiasıyla tutuklanan N.G'nin 15 yargılanmasına devam edildi. 
     Hicran Şentürk sanıktan şikayetçi olduğunu belirtirken, Yaşar Doğu Yetiştirme Yurdu'na kayıtlı olan sanık, duruşmada mahkeme heyetine bir mektup sundu. 
     Daha sonra gizli olarak devam edilen duruşmada, okunan mektubun mağdure Şentürk'e hitaben yazıldığı ve mektupta sanığın, ''Hicran abla kusura bakma, özür dilerim. Böyle olmasını istemezdim. Tahliye olduktan sonra ailemi bulup okuluma devam etmek ve yeni bir hayat kurmak istiyorum. Beni affet'' dediği öğrenildi. 
     Duruşma, dosyadaki eksikliklerin tamamlanması için ertelendi. 
     
</TEXT>
</DOC>
