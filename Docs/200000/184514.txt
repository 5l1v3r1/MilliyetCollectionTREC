<DOC>
<DOCNO> 184514 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/25/son/sondun01.html </URL>
<DATE> 2003/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Berlusconi'den ABD'ye Bize yatırım yapın. Sekreterlerimiz güzel 
</HEADLINE>
<TEXT>

     İtalya'nın renkli kişiliğiyle tanınan Başbakanı Silvio Berlusconi, BM Genel Kurulu için gittiği New York'ta Amerikan şirketlerine çağrıda bulunarak, ''Gelin İtalya'da yatırım yapın, çok güzel sekreterlerimiz var'' dedi. 
     New York borsası Walt Street'te bir toplantıya katılan Berlusconi, ''İtalya bugünlerde yatırım yapmak için büyük bir ülke. Bunun kanıtı, İtalya Başbakanı'nın bütün parasını oraya yatırmasıdır'' dedi. 
     Aynı zamanda dolar milyarderi bir işadamı olan Berlusconi, İtalya'da yatırım yapmak için önemli gerekçelerden birinin, komünistlerin sayısının az olması olduğunu söyleyerek, ''Ben 10 yıl önce politikaya atıldığımda onlar yüzde 34'tü, bugün ise sadece 16'dalar'' dedi. 
     Berlusconi, konuşmasında ilginç açıklamalarına devam ederek, ''Yatırım, İtalya'ya gel ve öl demek olmalı'' ifadesini de kullandı. 
     
</TEXT>
</DOC>
