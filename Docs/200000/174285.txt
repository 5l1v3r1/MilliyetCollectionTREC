<DOC>
<DOCNO> 174285 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/07/son/sonspo27.html </URL>
<DATE> 2003/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye-İtalya maçının hakemi Memduh Öget... 
</HEADLINE>
<TEXT>

     33. Avrupa Erkekler Basketbol Şampiyonası finallerinin hazırlıklarını İtalya'da sürdüren A Milli Takım'ın, bu akşam evsahibi ülke milli takımıyla yapacağı özel maçta, Türk hakem Memduh Öget'in de görev yapacağı açıklandı. 
     Basketbol Federasyonu'ndan yapılan açıklamada, İtalya'nın Bormio kentinde özel bir turnuvaya katılan ''12 Dev Adam''ın bugün oynayacağı İtalya maçıyla ilgili yaşanan hakem krizinin çözüldüğü duyuruldu. 
     Açıklamada, ''Milli takım heyetimizin, bu maça 2 İtalyan hakem atanmasıyla ilgili yaptığı ısrarlı ve haklı itiraz sonuç verdi. İtalyan yetkililer, maça atanan 2 İtalyan hakemden birisini geri çekerek, yerine kafilemizde yer alan ve Avrupa Şampiyonası'nda da düdük çalacak olan Memduh Öget'i atadı'' denildi. 
     
</TEXT>
</DOC>
