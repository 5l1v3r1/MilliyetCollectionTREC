<DOC>
<DOCNO> 167545 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/06/guncel/gun01.html </URL>
<DATE> 2003/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk kadını, Alman basınında bu kez çarşafıyla değil, kariyeriyle haber oldu 
</HEADLINE>
<TEXT>
Atatürk hayal etti Türk kadını başardı 
Almanya'nın en ciddi gazetelerinden Frankfurter Allgemeine Zeitung, 'Atatürk'ün kahraman kadınları' başlıklı haberinde Türk kadınına övgü yağdırdı... Türk kadınının, Atatürk'ün istediği gibi artık yaşamın her alanında faaliyette olduğunu vurgulayan gazete, önde gelen iş kadınlarıyla da röportaj yaptı 
     FRANKFURT Milliyet 

     Türk kadınlarının çağdaş olduğunu ve büyük kentlerde başörtülü kadınların azınlıkta olduğunu belirten Frankfurter Allgemeine Zeitung FAZ , Atatürk'ün gerçekleştirdiği reformlardan sonra özellikle ekonomi dünyasında pek çok kadının üst düzey yönetici konumuna geldiğine dikkat çekti. İyi eğitimli Türk kadınlarının, erkeklerin h kim olduğu iş dünyasında, başarılarıyla adlarından söz ettirdiğine ve erkek egemenliğini sarstığına işaret eden gazete, Akbank, Şişecam, Hilal Ambalaj Sanayi, Paşabahçe gibi dev firmaların başında kadınların yer aldığını kaydetti. 
     
     EKONOMİYE KATKILARI ÇOK 
     Akbank Genel Müdürü'nün Suzan Sabancı, Hilal Ambalaj Sanayi Yönetim Kurulu Başkanı'nın Meral Gezgin Eriş olduğunu belirten gazete, Gülsüm Azeri'nin Türkiye'nin en büyük cam ürünleri üreticisi firması Paşabahçe'nin üst yönetiminde yaptığı işlerden övgüyle söz etti. Aydan Baygan'ın beyaz eşya üreten bir firmanın maliye bölümünün başında olduğunu belirten haberde, kadınların Türkiye ekonomisine katkısının yadsınamaz olduğu vurgulandı. Gazete, iş dünyasının yanı sıra, sanat, yargı, kültür ve bilimde de kadınların başarılarının yüksek olduğunu, ancak siyasette azınlıkta kaldıklarını yazdı. 
     
     KIZ ÖĞRENCİ DAHA FAZLA 
     Haberde, Türk kadınının sosyal yaşamdaki yükselişinde, 1993-1995 yıllarında Tansu Çiller'in Türkiye Cumhuriyeti'nin ilk kadın başbakanı olarak görev yapmasının da çok önemli bir yere sahip olduğu belirtildi. Gazete, Türkiye'de Avrupa ülkelerinden daha çok kadın profesör bulunduğunun ve her 100 profesörden 36'sının kadın olduğunun altını çizdi. Doktorların yüzde 29, avukatların yüzde 26 ve h kimlerin yüzde 16'sının kadın olduğuna da değinen gazete, üniversitelere giden kız öğrenci sayısının erkeklerden fazla olduğunu da vurguladı. 
     
'Onun sayesinde bugün buradayız'      FAZ, haberinde yer verdiği Türk iş kadınlarıyla röportaj da yaptı. Suzan Sabancı, "Bugün kadınlar başarılarını Atatürk'e borçludur. Ulu Önder Atatürk, kadınların günlük yaşamda erkeklerle eşit haklarda olmasını sağlamıştır. Genç kızların, yüksekokul ve üniversiteye gitmelerinin önünü açmıştır" derken Meral Gezgin Eriş, "İyi eğitim almak, başarılı olmanın etkenlerinden biridir. İş dünyasında ve toplumsal yaşamda belli bir konuma gelmemiz Atatürk sayesinde olmuştur" diye konuştu. 
     
     'YABANCILAR ŞAŞIRIYOR' 
     Kimya Mühendisi olan ve Şişecam ile Paşabahçe'de çeşitli başarılı görevlerde bulunan Gülsüm Azeri de Atatürk'ün 1934 yılında seçme ve seçilme hakkı vermesi ile kadınların iş ve toplumsal yaşamda erkeklerle eşit bir şekilde mücadele etme haklarının doğduğunu belirtti. Teba Yönetim Kurulu Başkan Yardımcılığı ve Mali Sorumlusu görevlerinde bulunan Ayda Baygan ise, Türkiye'de kadınların firmaların üst düzey yönetiminde yer almasına yabancı ülkelerdeki erkek ve kadın yöneticilerin çok şaşırdığına değindi. Baygan, "Avrupa'daki hemcinslerimiz, Türk kadınlarının para ve iş konuşmasına şaşırıyor. Bu beni mutlu ediyor" dedi. 
     

</TEXT>
</DOC>
