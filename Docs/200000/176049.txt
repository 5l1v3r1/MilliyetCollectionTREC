<DOC>
<DOCNO> 176049 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/16/guncel/gun90.html </URL>
<DATE> 2003/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 

   
   FLAŞ .. FLAŞ .. FLAŞ ..    Papazı bulduk. Dün Sayın Dr.İsmet Ağabeyimiz, elinde ince telli bir dosyayla, apansız beliriverdi. "Hoş geldiniz, arzu ederseniz bir çay " demeye kalmadan 5 kelime "Yuri - Başbakanın Oğlu - Düğün - Benzerlik" dedi, dosyayı havaya attı, yere düşmeden tuttuğumuzu görünce güldü ve çıktı gitti. Alışık olduğumuz için, derhal olayı haber haline dönüştürdük. İnşallah beğenir, arz ederiz... 
   Başbakanımızın oğlunun dünya evine gireli 1 hafta oldu. Aynı gün, dünyadan 380 kilometre uzaklıktaki Rus kozmonot Yuri Malençenko ile NASA'nın Houston'daki merkezinde bulunan Ekaterina Dimitriev, ilk uzay düğünü ile evlenerek tarihe geçtiler. "Eee, n'apalım, birer çeyrek altın mı takalım " diyebilirsiniz. Yok, takı zorunluluğu yok, o açıdan rahatız da, meğer Yuri'nin babası eski Rus Çar'larından biri değil miymiş Aynı gün kıyılan iki nikahtaki bir takım benzerlikler dünya basınının gözünden kaçtı ama biz affetmedik .. 
   Ve işte madde madde Yuri ile Ekaterina'nın nikahı... 
   1 Uluslararası Uzay İstasyonuna giden bütün yollar kesildi.... diyemiyoruz, çünkü oraya giden yol olmadığı için kesilmesinin de teknik olarak epeyce imkansız olduğu anlaşıldı. Bu arada, damadın yaşı tutuyordu ama asker olduğu için özel izin alındı... 
   2 Adını Rusların ünlü astronotu Yuri Gagarin'den almasına rağmen Yuri'nin babası artık çok zengin olduğu ve liberalizmi, Gagarin de h la komünizmi savunduğu için ve bu eski dava arkadaşlarının artık arası bozuk olduğu için, Gagarin ailesinden kimse düğüne çağrılmadı. 1968'de küs ölen Gagarin'in oğlu, "Babamın ismini verdiler ama düğüne çağırmadılar, kırıldım " şeklinde konuştu. Bu arada bilmeyenler için belirtelim, bizim damadın ismi da "Necmettin" Bilal Erdoğan. 
   3 Nikah için NASA'nın Houston'daki Johnson Uzay Merkezi'nde bulunan geline basının gösterdiği ilgiden bunalan NASA personeline davetiye verilmesi ve basın ordusunun yaptığı alışverişler, civardaki esnafın yüzünü güldürdü... 
   4 Şahit olayında biraz zorlanıldı. Dünyada bulunan gelinin şahitleri tamamdı. "İlla oraya da gidicem " diye tutturan İtalya Başbakanı Berlusconi, "henüz ışınlanmanın mümkün olmadığına", aynı anda hem Türkiye hem ABD'de bulunamayacağına ikna edilerek şahitlikten vazgeçirildi. Bill Clinton "sakıncalı" görüldü, şahit işi bir şekilde çözüldü... 
   5 Ancak, damada, gökyüzünde yalnız gezen yıldızlardan bir tane bile şahit bulunamayınca, deney için Uzay İstasyonunda bulunan maymunlardan biri şahitlik yaptı. Milyonlarca izleyen bir ara maymunun konuştuğuna ve "Oğlum, bekarlık sultanlık be, iyice düşündün mü, evlenecen de ne olacak Kira yok, yakıt derdi yok, otur şurada işte " dediğine, hatta nikah bittikten sonra da Yuri'nin sırtına bile vurduğuna yemin ettiler... 
   6 Nikahta 4001 güvenlik görevlisi pür dikkat alarmdaydı. 4000'i yerde görev yaptı. 1 de Yuri'nin arkadaşı, O da yamuk bir durum olmasın diye Uzay İstasyonu'nun dışında elinde sopayla bekledi. Yanlarından geçtikleri tüm gezegen, uydu vs. ne varsa hepsinde tek tek kimlik kontrolü yaptı. Nüfus fazla olmadığı için aslında pek de iş düşmedi kerataya. Damattan tırtıkladığı fotoğraf paraları da cabası... 
   7 Nikahın en ilginç yanı yerden 380 km. uzaklıktaki istasyona nasıl geldikleri anlaşılamayan 10 kadar çocuğun Uzay İstasyonunun önünü keserek Yuri'den para alması, Yuri'nin de paraları önceden zarf içine koymuş olmasıydı. Çakal, hep 5'lik koymuş 
   8 Nikahta ikram yapılmadı. "Kremalı bir pasta yaptırsak, yanına da limonata gelinle damat kesse, birbirlerine ilk lokmayı yedirse"nin mümkün olmaması üzerine ikram işinden vazgeçildi... 
   9 Nikaha katılan davetlilere, damadın uzaydan topladığı taş, toprak vs. sonradan gönderilecek... 
   10 Maymunun sırta vurması boşa gitti. Yuri ve Ekaterina gerdeğe en erken 5 ay sonra girebilecekler. Damadın "Parası neyse verelim, bir mekik yollayın, işimizi görelim, dönelim..." şeklindeki belgelere dayanan konuşması da işe yaramadı... 
   Evet 10 Ağustos 2003, çok çok İngilizcedeki 'very very'nin muadili enteresan iki nikahın yapıldığı gün olarak tarihe geçti... İsmet Ağabeyimizin talimatı üzerine bu habere el atmak zorunda kaldık, umarız memnun kalmıştır... 
   
   Ülen Newton buna da bi kulp buldun ya, valla bravo... 
   Jonathan Applegate Newton'un elma aşırdığı bahçenin sahibi 
   
   Kesin Ondandır 
   "Söz yazamıyorum ama beste yapabiliyorum çok duygusal bir insanım belki ondan..." 
   
</TEXT>
</DOC>
