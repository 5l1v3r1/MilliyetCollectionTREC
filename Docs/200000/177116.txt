<DOC>
<DOCNO> 177116 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/21/spor/ygokberk.html </URL>
<DATE> 2003/08/21/ </DATE>
<TIME>  </TIME>
<AUTHOR> Bilgin GÖKBERK  </AUTHOR>
<HEADLINE>
Lucescu da nerden çıktı 
</HEADLINE>
<TEXT>

   
   Bir hazırlık maçını da hep coachsuz ve de tabii hiç coachsuz oynamalılar. Onlar olmayınca, taktikleri de olmayacak tabii. Ne coach, ne de coaching hani. Basketbolcular coachsuz daha basketbolca konuşurlar belki. Daha da basketbol gibi basketbol oynarlar belki. 
   Dün tahammül edilir gibi değillerdi. Sıkılıyorlar da belli ki. Benchleri sanki tutuyor onları. Tutuluyorlar da benchlerine de bence. Ve sıkıyorlar da. Üstelik bu bence de değil, bizce, hatta herkesce. Avrupa'nın en iyi atıcıları onlar. Atamıyorlar, atmıyorlar. Bırakın atmayı, potaya bile bakmıyorlar. Avrupa'nın en iyi penetrecileri de onlar. Ama penetre de etmiyorlar. Bence en hızlı hücumcu takımlardan biri de onlar. Ama hızlı hücum da edemiyorlar, etmiyorlar, denemiyorlar da. Tutturmuşlar bir "tutmak", attırmamak, ama tutamıyorlar da, attırıyorlar da. Üstelik attırırken bizi tutuyorlar da. İsveç beşinin dördü belli zaten. İbo, Mirsad, Memo, Hidayet bu dörtlü işte. Hoş belli olmayan beşinciyi bilmiyor muyuz sanki. Hadi beşinciyi bilmesek de, Örs'ü de mi bilmiyoruz sanki. 
   Lucescu gibi tecrübeli Örs. Lucescu gibi bilgili de. Tamam Lucescu gibi taktisyen de. Ama Lucescu gibi tutucu da. Ve Lucescu gibi takımı tutuyor da. Biz oynamıyorlar diyoruz ama, yoksa oynatılmıyorlar mı Hazırlık maçı adı üstünde işte, ama yine de takılıyoruz işte... 
   Onlar için yine aynı yorum. En zayıfa yirmi ile de yenilebilirler, en güçlüyü yirmi ile de yenebilirler. İsveç'te gruptan nagalip çıkamayabilirler de, namağlup finale kadar da çıkabilirler de. Dokunulmazlarsız zor işte. Dokunulurlarla da, İsveç'in başı olmasa da, sonu zor işte. Yani dünkü Milli Takım ile vallahi de zor işte, billahi de zor işte. 
   
      
   
</TEXT>
</DOC>
