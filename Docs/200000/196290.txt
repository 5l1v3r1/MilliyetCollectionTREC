<DOC>
<DOCNO> 196290 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/18/yazar/asik.html </URL>
<DATE> 2003/11/18/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Evveliyatı da var... 
</HEADLINE>
<TEXT>

   
   İstanbul'daki kanlı terörü kim düzenledi... Elde fazla veri olmasa da kuşkular El Kaide üzerinde yoğunlaşıyor üstlenen de zaten El Kaide'nin bir kolu... Ne var ki olaydan siyasi olarak yararlananlar başkaları İsrail ve Amerika... Terörden kimin yararlandığına bakılarak tahmin yapılınca El Kaide ihtimali zayıflıyor. 
   Bir başka not El Kaide bugüne dek Musevilere yönelik terör eylemi yapmadı... 
   İntihar saldırısı deniyor.. Olmayabilir... İntihar saldırısı malum etrafı korumaya alınmış, yanına vasıta yaklaşmasına izin verilmeyen hedeflere karşı yapılıyor. İstanbul'da her iki sinagogun önüne araç çekmek ise yasak değildi. Park yeri olmasa bile araçları sinagogun hemen önünde durdurup, şoförün kaçması ve bombaların 15 - 20 saniye sonra patlatılması olası idi. 
   Kamyonetlerin hareket halinde olduğu söyleniyor. Ama kesin değil. 
   Peki Türkiye'nin ve Türkiye'deki sinagogların hedef seçilmesinin sebebi 
   Eğer fail El Kaide ise terörün sebebi Türk hükümetinin Irak'ta Amerikan politikalarını desteklemesi, Irak'a asker göndermeye kalkışmasıdır. 
   Asker gönderme sonradan mümkün olmadı ama unutmayalım ki sinagog saldırısının hazırlığı yapıldığı sırada gündemdeydi. 
   Sabotajı düzenleyen örgüt Türkiye ve İsrail'e aynı anda darbe vurmayı düşünmüş olabilir... 
   Ya da El Kaide süsü verilmiş bir dost komplosu söz konusudur... 
   Amaç Türkiye'yi Ortadoğu bataklığının içine biraz daha çekmektir... 
   Eğer bu amaçla düzenlenmiş bir komplo söz konusu ise başarılı olunmuştur. 
   Düne göre Ortadoğu'ya daha yakın ve duyarlıyız artık. 
   Ne var ki, Türkiye'yi terörden ve türlü beladan korumanın tek yolu bizi ilgilendirmeyen gelişmelere hiç karışmamaktır. ABD bir uluslararası hukuk cinayeti işleyerek Irak'a saldırdı ve bataklığa saplandı. İktidarın ABD'ye desteği bizi de bataklığa saplar, her türlü belaya açık hale getirir. Getiriyor da... 
   
   Bir filozofun kurguları ile kalabalığın yargısı arasında dağlar kadar fark vardır. 
   Çünkü filozofun hedefi her şeyde doğruluğu aramaktır. 
   Kopernik 
   
   Yararlı nasihatler    Eskişehir Emniyet Müdürü Mehmet Alptekin bir okulda konferans verirken 
   "Mafya şerefli bir iştir. O kadar basit bir şey değildir. Türkiye'de gördükleriniz çakaldır" şeklinde sözler sarf etmişti. 
   İçişleri Bakanı Sözcüsü Feyzullah Arslan yaptığı açıklamada bunun dil sürçmesi ve maksadı aşan sözler olduğunu söyledi... 
   Emniyet Müdürü Alptekin aynı konuşmasında "Bu düzen değişmelidir" sloganına şöyle bir açıklama getirmişti 
   - Bu "mevcut yönetenler yeterince bu halkı düzdü, bırakın biraz da biz düzelim" demektir... 
   Bu sözler de dil sürçmesi mi Bu ikinci konu açıkta kaldı... 
   
   Dışişleri Bakanı Gül, "IMF'nin şerefini biz kurtarıyoruz, eldeki tek başarı hik yesi Türkiye'dir" demiş. 
   Ekonomiyi IMF'ye teslim ederek şerefinden ödün veren ülke sayısı da fazla değil zaten... 
   Haldun Ertem 
   
   Duruşmanın adabı...    Yargıtay'daki davada türbanlı sanığın duruşmadan çıkartılması mahkeme salonlarındaki kıyafet konusunu ısıttı... Avukat Suat Sezer, bilvesile yargıç İsmail Köylüoğlu'nun bir anısını aktarıyor. 
   Bir köylü kadın duruşmaya pejmürde kıyafetle çıkınca Yargıç Köylüoğlu sinirlenmiş 
   - Hanım, h kim huzuruna bu elbise ile çıkılmaz. Senin daha düzgün bir elbisen yok mu 
   Cevap "Netcen gıyafetimi h kim beğ, beni koynuna mı alcen " 
   
   Müzikal sevgiler    Gani Müjde, Penguen dergisinin son sayısında şarkı sözlerindeki "sevmek" fiilini inceliyor, bu sözcüğün kimi şarkılarda müstehcen bir sözcük yerine kullanıldığını örnekleriyle gözler önüne seriyor... Diyor ki... 
   Bakın şimdi Sezen Aksu'nun yazdığı şu şarkı sözüne 
   "Al beni kanatlarında götür bu gece 
   Uçurup diyar diyar sev beni sevilmediğim kadar" 
   Masum bir sevgi kastedilebilir mi bu cümleler içeriisinde 
   Alın bir Sezen Aksu şarkısı daha 
   "Nasıl istedim deliler gibi, 
   sayıkladım hep sıcak nefesini, 
   gel ne olursa olsun son defa sev beni" 
   Söyleyin Allah aşkına gariban sevmek fiiline "son defa" diye ekleme yapılabir mi 
   Bir "azgın" şarkıcı da Bendeniz... 
   "Usandım bu kaprislerden Seveceksen sev hadi gülüm Tuzağına böyle düşmüşken" ... 
   Tuzağa böyle düşmüş birine ne yapar bir erkek 
   Bilenler bilmeyenlere anlatsın Allah aşkına. 
   Hele hele Funda Arar hanım kızımıza ne demeli 
   "Rüzg rındayım savruldum, sevmezsen öleceğim..." diyor alenen.. 
   Ve Kenan Doğulu'nun şarkısı 
   "Son bir kez sev bu gece, çekinme gel evime" 
   Şarkının adı ne "Bir kereden bir şey olmaz" 
   
      
   
</TEXT>
</DOC>
