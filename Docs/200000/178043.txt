<DOC>
<DOCNO> 178043 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/25/son/sonspo22.html </URL>
<DATE> 2003/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursasporlu Zafer Uysal Vestel Manisaspor'a imza attı 
</HEADLINE>
<TEXT>

     İkinci Futbol Ligi A Kategorisi'nde yer alan Vestel Manisaspor, Bursaspor'dan Zafer Uysal ile 3 yıllık sözleşme imzaladı. 
     Tarık Almış Tesisleri'nde düzenlenen törende, geçen sezon Bursaspor'da oynayan Zafer Uysal, 3 yıllık sözleşmeye imza attı. 29 yaşındaki orta alan oyuncusu, daha önce Göztepe'de de forma giymişti. 
     İmza töreninde yer alan Vestel Manisaspor Kulübü Asbaşkanı ve Basın Sözcüsü Arif Koşar, takımın lige çok iyi bir başlangıç yaptığını hatırlatarak, ''Vestel Manisaspor Kulübü yönetimi, teknik heyeti ve futbolcularıyla birlik ve dayanışma içinde olduğunu ortaya koydu. Zafer de oynayacağı futbolla başarımıza katkı sağlayacaktır'' diye konuştu. 
     Koşar, kulüpte maddi sıkıntı bulunmadığını ve Zafer'i teknik heyetin isteği doğrultusunda transfer ettiklerini söyledi. 
     
</TEXT>
</DOC>
