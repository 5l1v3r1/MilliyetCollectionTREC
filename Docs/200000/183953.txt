<DOC>
<DOCNO> 183953 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/22/son/sontur01.html </URL>
<DATE> 2003/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Haluk Levent gözaltına alındı... 
</HEADLINE>
<TEXT>

     Ankara'da bir park açılışında konser veren şarkıcı Haluk Levent, programının ardından gözaltına alındı. 
     Alınan bilgiye göre, Çankaya Belediyesi tarafından Yıldız Sancak Mahallesi'nde yaptırılan Kuğulupark-2'nin açılışı nedeniyle düzenlenen törende konser veren Haluk Levent, programının ardından Ankara Emniyet Müdürlüğü Terörle Mücadele Şubesi ekipleri tarafından gözaltına alındı. 
     Ankara DGM Başsavcılığı, terör örgütünün, Almanya'nın Gelsenkirchen kentinde geçtiğimiz günlerde düzenlediği konsere katılan Haluk Levent ile sanatçı Musa Eroğlu ve DEHAP Genel Başkanı Tuncer Bakırhan'ın da aralarında bulunduğu 15 kişi hakkında soruşturma başlatmıştı. 
     
</TEXT>
</DOC>
