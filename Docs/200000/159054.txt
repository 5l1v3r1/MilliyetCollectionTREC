<DOC>
<DOCNO> 159054 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/26/son/sonspo02.html </URL>
<DATE> 2003/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş, şampiyonluğun ilk gecesinde doyasıya eğlendi.. 
</HEADLINE>
<TEXT>

     Beşiktaş, Birinci Süper Futbol Ligi'nde 8 yıl sonra elde ettiği şampiyonluğu doyasıya kutladı. 
     Galatasaray galibiyeti sonrasında, Ortaköy'de bir gece kulübüne giden siyah-beyazlı futbolcular, yöneticiler, teknik heyet ve eşleri, gecenin ilerleyen saatlerine kadar doyasıya eğlendiler. 
     Eğlence sırasında İlhan Mansız, gecenin en coşkulu ismi oldu. Üzerindeki tişörtü çıkararak, saatlerce dans eden İlhan Mansız, sevgilisi Nina ile samimi pozlar verdi. 
     Serdar Ortaç'ın sahne alarak siyah-beyazlıları coşturduğu gecede Sergen de sahnede şarkı söyledi. Sergen'e takım arkadaşları, oturdukları yerden eşlik etti. 
     Kulüp Başkanı Serdar Bilgili ve yöneticiler de gece boyunca şarkılara eşlik ederek şampiyonluğu hep birlikte kutladılar. Gece boyunca şampiyonluk için şampanyalar patlatıldı. 
     
</TEXT>
</DOC>
