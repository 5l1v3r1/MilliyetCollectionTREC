<DOC>
<DOCNO> 177765 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/24/spor/yaksoy.html </URL>
<DATE> 2003/08/24/ </DATE>
<TIME>  </TIME>
<AUTHOR> Fevzi AKSOY  </AUTHOR>
<HEADLINE>
Futbol düşmanları 
</HEADLINE>
<TEXT>

   
   Futbol seyircisini esasında futbol dostları ve futbol düşmanları diye ikiye ayırmak gerekmektedir. Futbol dostları stadyuma sporun güzelliğini ve heyecanını tatmaya gelenlerdir. Futbol düşmanlarının ise sporla yakından uzaktan hiçbir ilgileri yoktur. Stadyuma taraftarı olduğunu sandığı kulübün amblemi altında itişip kakışmaya gelmişlerdir. Sahadaki skor lehlerine dönmediği sürece karşı tarafa duydukları nefreti dengeleyemedikleri için spora yapamayacakları kötülük yoktur. İşte bunlar tribünlerin hakiki sokak çocuklarıdır. 
   Kulüplerin çoğu bu sokak çocuklarını tanırlar. Ama eğitmesini ve cezalandırmasını bilmezler. Saldırganlığın ne olduğunu bilmeyen kişilerle yapılan birkaç toplantı ile bu fanatiklere tavsiyelerde bulunurlar. Gelecek tatsızlıklara kadar... 
   Maalesef kitle psikolojisi altında futbolu sevenler de çok defa futbol düşmanlarının etkisi ile yanlış davranabilmektedirler. Ve bu tatsız olaylar büyümektedir. Kulüpler, futbol düşmanlarını "sahada bizi destekliyorlar" diyerek pofhpohlayacaklarına, tek tek ayıklayarak sahalara sokmama yasağı getirmelidirler. Böyle olmazsa adımız kötüye çıkacağından uluslararası sahalardan da uzaklaştırılmamız içten bile değildir. 
   
      
</TEXT>
</DOC>
