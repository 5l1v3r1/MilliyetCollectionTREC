<DOC>
<DOCNO> 193667 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/06/yasam/ayas.html </URL>
<DATE> 2003/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
'Töre' için kızını pideyle zehirledi 
</HEADLINE>
<TEXT>

   Ailesi, yanlarında çalıştıkları adamın hamile bıraktığı kızları için 'ölüm kararı' verdi. Babası da kızının pidesine fare zehri kattı 
      UFUK BALKİS, ALİ KÖSE Antalya DHA 
   
   Şanlıurfa'dan üç yıl önce göç ederek Antalya Aksu'ya bağlı Solak Köyü'ne yerleşen Çam ailesi, burada tanıştıkları ve bek r olan Mehmet Bakır'ın 36 pamuk tarlasında çalışmaya başladı. 
   Bu sırada evin büyük kızı Ayşegül 16 , aileyle içli dışlı olan Bakır'ın ilgisini çekti. İddiaya göre Bakır, evlenme vaadiyle genç kızla iki yıl boyunca cinsel ilişkiye girdi ve sonunda onu hamile bıraktı. Ancak Ayşegül Çam hamile kaldığını söyleyince Bakır tarafından reddedildi. Yaklaşık iki ay boyunca durumu ailesinden gizleyen Çam'ın karnı büyüyünce, hamile olduğu ortaya çıktı. 
   
   Aile ölüm kararı aldı 
   Bunun üzerine toplanan aile meclisi, genç kızı öldürme kararı aldı. Baba Şeyhmüslüm Çam, kızına "Seni Konya'daki dayının evine götüreceğim" dedi. Baba Çam, ağabeyi Mehmet Çam'ın otomobiliyle kızını Mersin'e götürürken, yolda içine fare zehiri koydukları etli pideyi yedirdi. 
   Korkunç planı adım adım uygulayan ve kızının ölümünü saniye saniye seyreden baba, daha sonra kızının cesedini yola attı. Köye dönerek jandarmayı arayan aile üyeleri, kızlarının yaklaşık 10 gün önce kaçmış ya da kaçırılmış olabileceği ihbarında bulundu. 
   Jandarma, ifadesi alınan baba Çam'ın şüpheli tavırlarından kuşkulanarak soruşturmayı genişletti. Kızın gayrımeşru ilişkiden hamile kaldığı bilgisine ulaşan jandarma, Mersin ile Silifke arasında hamile birinin cesedinin bulunması üzerine, Çam çiftini gözaltına aldı. Soruşturma sonucu genç kızın zehirlenerek öldürüldüğü belirlendi. Adliyeye sevk edilen Şeyhmüslüm Çam ve karısı Fatma Çam tutuklanırken, jandarmaya teslim olan Mehmet Bakır ise sorguya alındı. 
   
   'Hiç pişman değilim'    Kızı Ayşegül Çam'ı töre gereği öldürdüklerini söyleyen baba Şeyhmüslüm Çam, şunları söyledi "Hamile olduğunu ilk annesi öğrendi. Bize söylediği zaman çılgına döndük. Törelerimiz gereği kızımız ve ilişkiye girdiği adam ölmeliydi. Ama sadece kızımı öldürebildim. Bakır'ın işi de görülecek. Kızımı öldürdüğüm için pişman değilim. Kötü bir şey yapmadım, sadece namusumu temizledim." 
   
   
</TEXT>
</DOC>
