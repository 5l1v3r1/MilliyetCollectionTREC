<DOC>
<DOCNO> 169968 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/17/son/sondun15.html </URL>
<DATE> 2003/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Sırp-Hırvat takımları futbolu bıraktı çatışmaya başladı.. 
</HEADLINE>
<TEXT>

     Hırvatistan'ın Dinamo Zagreb ve Sırbistan-Karadağ'ın Partizan takımları arasında dün akşam İsviçre'de oynanan futbol hazırlık turnuvasının final karşılaşması, Sırp ve Hırvat oyuncularla taraftarların çatışmaları yüzünden yarıda kesildi. 
     Hırvatlar 2-0 önde olduğu sırada 68'inci dakikasında durdurulan maçta, polis en az 10 kişiyi tutuklandı, bir futbol izleyicisi de hastaneye kaldırıldı. 
     Maçta sorun, 12'inci dakikada bütün oyuncuların ve iki takımın sorumlularının dahil olduğu kavgayla başladı. Yarım saat sonra da, Partizan takımının antrenörü ve eski Alman futbol yıldızı Lothar Matthaus'un, Hırvat takımının saha kenarındaki yedek oyuncularına küfretmesi üzerine ikinci kavga çıktı. 
     Hakem, Hırvat takımının ikinci golü atmasıyla sevinç gösterisi için sahaya inen yüzlerce Hırvat taraftarıyla yine sahaya inen Partizan takımı taraftarları arasında büyük bir çatışma çıkması üzerine maçı sona erdirdi. Sahadaki kavgayı yaklaşık 200 polis ayırdı. 
     Slovenya'da geçen ay yapılan Sırp ve Hırvat su topu takımları arasındaki maçın ardından meydana gelen şiddet olayları, Sırp fanatiklerin, Hırvatistan Büyükelçiliği'ne saldırarak, Hırvat bayrağını yırtmalarına kadar uzanmış, ardından Hırvatistan Dışişleri Bakanı Karadağ'a yapacağı ziyareti iptal etmişti. 
     
</TEXT>
</DOC>
