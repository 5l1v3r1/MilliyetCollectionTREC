<DOC>
<DOCNO> 183009 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/18/astro/index.html </URL>
<DATE> 2003/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Hızlı bir gün 
</HEADLINE>
<TEXT>

   
   
   Ay bugün akşam 22.02 son dördün aşamasında ve güne daha hırslı ve amaçlarımıza yoğunlaşabileceğimiz bir atmosfer getirmekte. Bu arada detaylara da dikkat. Koç'lar ellerindeki işleri toparlayarak yeni sonuçlar elde edebilirler. Aceleci davranmak ve aklına geleni hemen söylemek pek de iyi karşılanmayabilir. Boğa'lar verimli olabilecekleri ve iş hayatında kazançlı çıkabilecekleri bir gündeler. Kendilerine yeni kazanç yolları da açabilirler. İkizler amaçlarına odaklanmalı ve günlük işleri iyi planlamalı. Bu arada ev ve özel hayatın gerginliklerini de toleranslı karşılamak gerekiyor. Yengeç'ler kolayca yaralanabilecekleri, hassas bir günlerindeler. Tasa ve sıkıntılara bulaşmamaya bakmalılar. Sonradan bunun gereksiz olduğunu görecekler. Aslan'lar çok sayıda işi aynı anda yapabilecekleri, sosyal alanda hareketli bir gündeler. Yeni gruplar, arkadaşlıklar yeni alternatifler anlamına geliyor. Başak'lar dikkat çekebilecekleri ve iş hayatından kazanç sağlayabilecekleri bir gündeler. Disiplinli olmak işlerine yarayacak. Terazi'ler çok sayıda düşünceyi ve görüşü bir araya getirerek yaratıcı ve iyimser olabileceği bir günde. Enerjisini aşırı dağıtmadan hareket etmeli. Akrep'ler duygusal alanda daha tutarlı olmaya çalışmalılar. İfade edilemeyen istekler ya da kararsızlıklar yüzünden sıkıntı hissedebilirler. Yay'lar test altındalar ve yakın ilişkilere daha fazla önem göstermek gerekecek. Duygusal alanda gergin olabilirler. Eşle ilgili gerginlikler de öne çıkabilir. Oğlak'lar günlük işlerine ve detaylara daha fazla özen göstermeliler. Çok fazla iş yükü yüzünden kendilerini yıpratabilirler. Sağlığa da özen gösterilmeli. Kova'nın yeni düşüncelerini somuta geçirebileceği olanaklar var. Bu arada aşk hayatında daha toleranslı olunmalı. Aşırı eleştiri ve tedirginlik yüzünden ilişkiler zorlanabilir. Balık'lar kendilerine daha hakim olmalı ve özgüvenlerini sağlam tutmalılar. Yakın çevrede ve evle ilgili konularda gereksiz tartışmalar ve huzursuzluklara dikkat. 
   
   
</TEXT>
</DOC>
