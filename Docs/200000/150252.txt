<DOC>
<DOCNO> 150252 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/16/son/sonspo22.html </URL>
<DATE> 2003/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
'Altın Kız' Nurcan İstesem dünya rekoru da kırardım... 
</HEADLINE>
<TEXT>

     16. Avrupa Büyük Bayanlar Halter Şampiyonası'nda toplam 7 rekor kırarak altın madalyaya ulaşan Nurcan Taylan, yeni hedefinin olimpiyatlar olduğunu söyledi. 
     Yunanistan'ın Loutraki kentinde dün başlayan şampiyonada, kiloda podyuma çıkan Nurcan Taylan, 3 büyükler Avrupa, 3 gençler Avrupa ve 1 de dünya gençler rekoru kırarak toplam 7 rekorun sahibi olurken, ''Kendimi Dünya Şampiyonası ve Olimpiyatlara sakladım. İstesem dünya rekoru da kırardım'' dedi. 
     Bu dereceleri beklediğini ifade eden şampiyon halterci Taylan, şunları söyledi 
     ''Türkiye'deki antrenmanlarda, büyükler dünya rekorunu da kırmıştım. Bu dereceleri bekliyordum. Kendimi dünya şampiyonasına sakladım. Hedefim dünya şampiyonası ve olimpiyatlarda başarılı olmak. Olimpiyatlarda yapacağım derecelerle Türk bayanı olarak tarihe geçeceğim.'' 
     
     ÖDÜL ALAMAMA RİSKİ VAR 

     Nurcan Taylan, daha önce doping yaptığı gerekçesiyle aldığı cezadan dolayı bu şampiyonadaki başarısının ödüllendirilmemesinin söz konusu olduğu şeklindeki iddiaları ise şöyle yanıtladı 
     ''Bu konu tamamen Gençlik ve Spor Genel Müdürü'nün elinde. Zaten daha önce doping cezasını da haksız yere aldım. Burada 7 rekor kırdım. Bundan dolayı da ödüllerimin verileceğine inanıyorum.'' 
     





</TEXT>
</DOC>
