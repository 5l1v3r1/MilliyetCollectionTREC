<DOC>
<DOCNO> 152467 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/26/ekonomi/eko05.html </URL>
<DATE> 2003/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Cansızlar Dev KİT'ler için k r-zarar tahvili çıkarılacak 
</HEADLINE>
<TEXT>

K rda olan KİT'ler için çıkarılacak tahvillerle yurtdışındaki tasarrufların çekilmesi amaçlanıyor 
     SPK Başkanı Doğan Cansızlar, hükümetin bu yıl 4 milyar dolarlık uygulama hedeflediği özelleştirme kapsamındaki KİT'ler için yeni alternatifler hazırlandığını ve büyük KİT'ler için kar - zarar tahvili çıkarılacağını söyledi. Cansızlar'ın basına yaptığı açıklamaya göre, Türk Telekom, Petkim, Tüpraş, THY gibi KİT'lerin özelleştirilmesinde yeni modeller denenecek. Cansızlar, bu kuruluşların özelleştirilmesine yönelik hazırlanan pakette hisse senedine çevrilebilir tahvil, kar - zarar tahvili, yatırım fonu ve gayrimenkul yatırım ortaklığının bulunduğunu belirtti. 
     
     Devlet garantisi olacak 
     Hükümete sunulan pakette yastık altındaki ve yurtdışındaki tasarrufların ekonomiye kazandırılmasının amaçlandığını kaydeden Cansızlar, kar - zarar tahvilinin, zarar etmesi mümkün olmayan ve yıllardır kar eden KİT'ler için düşünüldüğünü dile getirdi. Pakete göre, kar - zarar tahvili alan yatırımcılara kar payı dağıtılacak, bu tahviller devlet garantili ve uzun vadeli olacak. Pakette yar alan diğer model ise özelleştirme kapsamındaki kuruluşlar için hisse senedine çevrilebilir tahvilin çıkarılması. 
     


EKONOMİ 






















</TEXT>
</DOC>
