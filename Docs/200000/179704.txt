<DOC>
<DOCNO> 179704 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/02/yasam/yas08.html </URL>
<DATE> 2003/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Lösemi minik Jale'yi aldı 
</HEADLINE>
<TEXT>

      SEFA KARAHASAN Lefkoşa 
   
   KKTC ile Rum kesimi arasında dayanışma ruhu yaratan minik Jale Sakaoğlu yakalandığı lösemi hastalığından kurtulamayarak dün gece sabaha karşı hayata gözlerini yumdu. 
   Jale Sakaoğlu'na kemik iliği nakli için Kıbrıs'ın iki kesiminde de BM gözetiminde bir kampanya düzenlenmiş ve 10 binin üzerinde kan örneği toplanmıştı. Kampanya sonucunda Jale Sakaoğlu'na uygun bir ilik Türkiye'de bulunmuş ancak İngiltere'de yapılan operasyonla nakledilen ilik küçük Jale'nin vücudu tarafından kabul edilmemişti. İngiltere'deki tedavisinden sonra KKTC'ye dönen ve tıbbi gözetim altında tutulan Jale Sakaoğlu, dün sabaha karşı hayata veda etti. Jale Sakaoğlu Güzelyurt Fatih Camii'nde öğleyin kılınan cenaze namazının ardından Yuvacık'ta toprağa verildi. 
   
   
</TEXT>
</DOC>
