<DOC>
<DOCNO> 177544 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/23/astro/index.html </URL>
<DATE> 2003/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Bilimde tekel ve astroloji 
</HEADLINE>
<TEXT>

   
   
   Geçtiğimiz günlerde basında astroloji karşıtı bir haber yer aldı. İsterseniz neler olduğunu bir de farklı bir pencereden okuyun. Bu arada, solaklık araştırması da yakında ilk sonuçlarını veriyor 
   
   Bu ne ilk ne de son astrolojiye karşı objektif olmayı bir kenara bırakalım, düşmanca yaklaşan bazı kişiler var ve bunların başında Geoffrey Dean geliyor. 1973 yılında yayımladığı kitabında "Recent Advances in Natal Astrology" astrologlarla ilgili söyleşilere yer veriliyordu. Halbuki daha sonra Dean bu söyleşileri kendi isteği şekilde kesip kırparak, montajlayarak gerçeği çok çarpık biçimde ortaya koydu. Biliyorsunuz günümüzde astroloji artık akademik platformda temsil ediliyor. ABD'de ve İngiltere'de üniversiteler birer birer astroloji kürsüleri açmaya başladılar. 
   
   Test etme biçimi yeniden şekillendirilmeli 
   Doğru bakış açısıyla bilimsel görüş objektif ve araştırmacı olmalıdır ama astroloji gibi bir konuyu ele alırken ilk etapta astroloji konusunda bilgi sahibi olunması gerekir. Yapacağınız araştırma bununla da kalmayıp astrolojinin temel argümanlarını doğru biçimde hipoteze varsayıma dönüştürmek zorundadır. Astroloji bir "hard science" yani fizik, kimya ya da jeoloji gibi sadece maddi ölçekte ölçülebilen bir konu değildir. İşte olayın tüm düğümü bu noktada oluşuyor ve adeta bir kördüğüme dönüşüyor. Zira söz konusu kişiler öncelikle olayı test etme biçimini yeniden şekillendirmek zorundalar. 
   Konuyla ilgili uzun zamandan beri kaynak taradığım için size çok açık bir örnek verebilirim. Okuduğum testlerden birinde astrolojinin hastalıkları ne ölçüde açıkladığı sınanmaya çalışılmış ve astrolojide kalp, Aslan burcu ile ilişkili olarak ifade edildiği için şöyle bir varsayım öne sürülerek astrolojinin gerçekliğinin test edildiği düşünülmüş O halde Aslan burcundan olanlar kalp rahatsızlıklarına daha fazla yatkın olmalıdır Böyle bir varsayım hem büyük bir genellemeye dayanıyor hem de astrolojinin temel ilkelerine taban tabana zıt düşüyor. Zira böyle bir gerçekten söz edebilmemiz için yapılan test örneklemesinde sadece öz burcun alınması en büyük hatayı oluşturuyor. Böyle bir inceleme sadece öz burç üzerinden yapılamayacağı gibi, teste alınan kişilerin kendilerine ait özel horoskopları ve bu horoskoptaki açılar, pozisyonlar ve dağılımlar incelenerek çok boyutlu biçimde ele alınmak zorundadır. Eğer siz hipotezinizi çürük bir temel üzerine kurarsanız, sonucunuz da yanlış olacaktır. 
   Halbuki astroloji konusunda yapılan ve astrolojinin açıklayıcı olduğunu ortaya koyan pek çok araştırma daha var. Bu örneklerden en yakın tarihlileri "The Astrology File" adlı kitapta Alman araştırmacı Günther Sachs tarafından yapılmıştı. Bundan çok daha önce, 1960'lı yıllarda, Fransız araştırmacı ve istatistikçi Michel Gauquelin astrolojiyi çürütmek için giriştiği araştırmasında tam tersi sonuçlar elde edince, bu çalışmalarını genişletti. "Tenacious Mars Effect" adlı kitabında Mars'ın, özelllikle sporcularda astrolojik haritanın önemli köşelerinde yer aldığını istatistiki bir güven aralığında ispatladı ve bu ispatı sadece Fransa'da değil, pek çok Avrupa ülkesinde tekrar tekrar denedi. Sonuç yine doğrulayıcı biçimde çıktı. Bunun üzerine bilim dünyasında yer alan bazı önyargılı kişiler Gauquelin'i döneklikle suçladılar ve onu kendi camialarından attılar. Ne yazık ki Gauquelin bu baskı altında intihar ederek yaşamına son verdi. 
   
   Solaklık araştırmamızda 714 veri topladık 
   Belki bu bağlamda özen göstermemiz ve dikkate almamız gereken en önemli şey bilimin bir avuç insanın elinde tekel olmadığıdır. Bilimde kuralları kişiler ve önyargılı tutumlar koyamaz. Hele bir konu üzerinde inceleme yaparken konunun detayları bilinmeden yapılan bir çalışma bilimsel değil tam tersine kendi kendini tatmine yönelik bir kandırmaca olacaktır. 
   Son olarak sizlere daha önce söz ettiğim solaklık araştırmamdan söz etmek istiyorum. Şu anda Astrobil'den ve Connecticut Astrology Society'den Peter Standaart ile beraber yürüttüğümüz "Solaklık astrolojik olarak görülebilir mi " çalışmasında 714 veri toplandı ve bu verilerde tüm astrolojik boyutlar çok ilginç işaretler gösteriyor. Bu çalışmanın sonuçlarını en yakın zamanda size ileteceğiz. Önyargısız, düşmanca olmayan ve gerçek anlamda bir bilimsel yaklaşım bulmak ümidiyle. n 
   
   
</TEXT>
</DOC>
