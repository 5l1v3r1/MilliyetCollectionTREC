<DOC>
<DOCNO> 194920 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/12/siyaset/asiy.html </URL>
<DATE> 2003/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Türban şik yeti 
</HEADLINE>
<TEXT>

   Dışişleri Bakanı Gül, türban yasağının İlerleme Raporu'nda yer almamasının 'büyük talihsizlik' olduğunu söyledi 
      HABER MERKEZİ 

   
   Dışişleri Bakanı Abdullah Gül, "gayet objektif" bulduğunu açıkladığı Avrupa Birliği'nin Türkiye hakkında yazdığı İlerleme Raporu'na eşi görülmemiş bir eleştiri yöneltti. Gül, türban yasağının, muhalefette oldukları dönemden beri talep etmelerine karşın AB tarafından son İlerleme Raporu'na da konulmadığını ve "eksik bir Türkiye fotoğrafı" çekildiğini söyledi. 
   Gül, kendisini "ülkesine bir eksi puan daha kaydetmediği için muhataplarına sitem eden ilk Dışişleri Bakanı" konumuna düşüren açıklamasını, Roma'daki AB Troykası toplantısına giderken uçakta yaptı. Hürriyet'ten Sedat Ergin ile Radikal'den Erdal Güven, dünkü yazılarında Gül'ün sözlerini özetle şöyle aktardılar 
   
   'Ayrım yapmayın' mesajı 
   Sedat Ergin ... Gül, ayrıca AKP'yi yakından ilgilendiren bir konuda, AB Komisyonu'na rahatsızlık ifade etmekten de geri durmadı. Rahatsızlığın konusu AB'nin ilerleme raporunda türban yasağının Türkiye'deki demokrasi ve insan hakları alanlarındaki sorunlar listesine dahil edilmemiş olması. 
   Gül muhalefette olduğu dönemde AB temsilcileri ile görüşmelerinde türban yasağını gündeme getirdiğini anlatarak, "Onlara her seferinde, 'Türkiye'ye yardımcı olmak istiyorsanız ayrım yapmayın, objektif olun' mesajını veriyordum" diye konuştu. ... Gül, komisyonun türban konusundaki tutumunu değerlendirirken şöyle dedi "AB bu raporunda bir fotoğraf çekiyor. Bu fotoğraf eksik bir fotoğraf..." 
   
   'Türbanı ıskaladılar' 
   Erdal Güven ... Gül, sorularımızı uçakta yanıtladı. Satırbaşları şöyle Raporda başörtüsü konusunda özgürlüğün ıska geçilmesi talihsizlik. AB, eğer tarafsızlığını kaybederse, o zaman belli bir kesimin savunucusu gibi hareket ediyor konumuna düşer. Biz dinde de özgürlükten yanayız. Avrupa'da yaşayan Müslümanların yararlandığı dini haklardan Türkiye'de yaşayan gayrimüslimler de yararlanmalı. Ruhban okulunun açılmasına da Türkiye kendine, tarihine, kültürüne güvenerek yaklaşmalı. 
   
   'AB ülkeleri de türbana karşı'    İnal Batu Emekli Büyükelçi - CHP AKP konuyu yurtdışına taşıyarak Türkiye'nin gündemindeki yerini artırmaya, daha fazla Türkiye'nin gündemine sokmaya çalışıyor. Çözüm, Türkiye içinde geniş bir konsensüs sağlayarak çözmektir. Türkiye'nin dışına götürmeleri uzlaşmayı zorlaştırır. AB üyeleri ülkeler kendi ülkelerinde de türbanın simge olarak kullanılmasına müsaade etmiyorlar. Gül, kendisi söylüyor. Tüm uyarılarına rağmen koymamışlar. Türkiye hakkında en haksız değerlendirmelerin bulunduğu bu İlerleme Raporu'na bile koymadıklarına göre, demek ki Avrupa AKP'yi bu konuda haklı bulmuyor. 
   
   'Rapordaki asıl eksiklik irtica'    Onur Öymen Eski Dışişleri Müsteşarı - CHP Genel Başkan Yardımcısı AB raporunun eksik olduğu doğru ama Gül'ün söylediğinin tam tersi. Türk demokrasisine tehdit teşkil eden laiklik karşıtı eylemlerden hiç söz edilmemiş. Şik yet yerine, din ve inanç özgürlüğü konusundaki haksız eleştirilere hükümetin karşılık vermesini beklerdik. 
   n Gündüz Aktan Emekli Büyükelçi AKP'nin beklediği ifadelerin İlerleme Raporu'na girmesi mümkün değil. Önlerinde AİHM kararları var. Avrupa'nın genelinde uygulanan "okullarda dini sembol bulunamaz" prensibi ortadayken, AKP'yi mutlu edecek bir beyan İlerleme Raporu'na giremez. 
   
   
   
</TEXT>
</DOC>
