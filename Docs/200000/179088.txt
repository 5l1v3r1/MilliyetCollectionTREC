<DOC>
<DOCNO> 179088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/30/siyaset/siy16.html </URL>
<DATE> 2003/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
"Eve değil" sahneye döndü 
</HEADLINE>
<TEXT>

   Aranırken "evine dönen" Hizbullahçı, "Güzel bir tatil yapıp kaset çıkaracağım" dedi 
   MURAT EĞİLMEZ İzmir DHA 

   
   Hizbullah'a üye olduğu gerekçesiyle gıyabi tutuklama kararıyla aranırken Topluma Kazandırma Yasası'ndan faydalanıp evine dönen Hüseyin Sönmez 32 , sesinin güzel olduğunu ve örgüte katılmadan önce amatör kaset çalışmaları yaptığını belirterek, "Önce güzel bir tatil yapıp, ardından kaset çalışmalarına başlayacağım" dedi. 
   Çukurova'da örgütün cami sorumlusu olarak faaliyet gösterdiği iddiasıyla hakkında 2003'te Adana DGM'ce gıyabi tutuklama kararı çıkarılan elektrikçi Sönmez, geçen hafta İzmir polisine teslim oldu. Örgüte 2000'de girdiğini belirten Sönmez, yasadan yararlanıp serbest kaldı. 
   Teröre bulaşmış herkese, devletin affediciliğinden yararlanıp teslim olmayı öneren Sönmez, şunları söyledi "Artık kuşlar kadar özgürüm. Yolda kaçamak bakışlarla yürümüyorum. Artık aranmıyorum. Yeniden Doğdum. Evlenip, kendime yeni bir hayat kuracağım. Yeniden Türk sanat müziği ile ilgileneceğim. Kaset çıkaracağım." 
   
</TEXT>
</DOC>
