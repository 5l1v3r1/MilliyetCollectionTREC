<DOC>
<DOCNO> 167292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/04/son/soneko16.html </URL>
<DATE> 2003/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Babacan Gözden geçirme eleştirilerini hayretle izliyorum... 
</HEADLINE>
<TEXT>

     Devlet Bakanı Ali Babacan, ''IMF ile sürdürdüğümüz 5. gözden geçirmeye ilişkin eleştiri ve yorumları hayretle izlemekteyim'' dedi. 
     Babacan, Stratejik Teknik Ekonomik Araştırmalar Merkezi'nin STEAM düzenlediği, ''2. Yabancı Sermaye Arenası''nda yaptığı konuşmada, IMF ile 5. gözden geçirmeye dönük eleştirileri yanıtladı. 
     Bu konudaki eleştirileri hayretle izlediğini belirten Babacan, 5. gözden geçirmenin takviminde kayma olduğunu doğrularken, ancak bunu IMF ile bir problem varmış gibi göstermenin, piyasaları bu yönde etkilemeye çalışmanın, ekonomideki tüm olumlu gelişmeleri gölgelemenin, mantıklı bir açıklamasının mümkün olmadığını kaydetti. 
     Babacan, TBMM'nin yoğunluğundan kaynaklanan bu gecikmenin bir hastalığa değil, tam tersine sağlıklı bir demokratik işleyişe işaret ettiğini vurgulayarak, ''ekonomik programımız, küçük tarihsel oynamalara rağlmen sapma olmaksızın sürdürülmektedir ve sürdürülecektir. Bundan kimsenin kuşkusu olmamalıdır'' dedi. 
     
</TEXT>
</DOC>
