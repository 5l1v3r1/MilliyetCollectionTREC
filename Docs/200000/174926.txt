<DOC>
<DOCNO> 174926 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/11/siyaset/siy01.html </URL>
<DATE> 2003/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Büyükanıt YAŞ'ta hukuk ihlali oldu 
</HEADLINE>
<TEXT>

   BARKIN ŞIK Ankara 

   
   Genelkurmay İkinci Başkanı Orgeneral Yaşar Büyükanıt, Irak'a asker göndermeyle ilgili değerlendirmelerin devam ettiğini hatırlatarak, yarın Çankaya Köşkü'nde bu konuda bir zirve yapılacağını açıkladı. Büyükanıt, Irak'a asker talebine ilişkin olarak ABD'ye geçen hafta Irak'ta hangi sektöre asker talebinde bulunulduğu, asker gönderilirse hangi misyonu üstleneceği ve orada ABD'nin altyapı imk nlarından yararlanıp yararlanamayacağı sorularını gönderdiklerini söyledi. Bu konudaki kararı Meclis'in vereceğini anımsatan Büyükanıt, "Eğer gönderme yönünde bir karar alınacak olursa ABD ile uygulamaya yönelik konuları da görüşeceğiz" dedi. ABD'nin "kararınızı bir an evvel verin" şeklinde bir talebi olmadığını belirten Büyükanıt, asker sayısı konusunda da harhangi bir rakamın telaffuz edilmediğini söyledi. 
   
   BM'den karar zor 
   Büyükanıt, "BM kararı olsa çok iyi olur ama şu anda Güvenlik Konseyi'nde hava bu yönde bir karar çıkacağı yönünde değil" dedi. Büyükanıt, Özel Kuvvetler Komutanı ve Yardımcısı'nın, Süleymaniye olayları nedeniyle başka görevlere atandığı yönündeki haberlere ilişkin olarak, "Haberler arkadaşları çok rencide etti. Atamalar 8 aylık çalışmaların ürünüdür. Atamalar Süleymaniye olayından önce planlanmıştır. O arkadaşların en ufak kusuru yoktur, tim de uygun davranmıştır. Genelkurmay'ın görüşü de budur" diye konuştu. 
   Büyükanıt, bir gazetecinin, "Aralık Ş rası'ndan sonra dönemin Başbakanı şerh koymuştu. Genelkurmay Başkanı bunu eleştirmişti. Son ş rayla ilgili de benzer haberler yansıdı" şeklindeki sözleri üzerine, "YAŞ'ın, kanunun öngördüğü bir içtüzüğü vardır. İçtüzüğün 24. maddesi, tüm üyelere muhalefet etme şansı verir. İçtüzüğe ilave olarak, 'YAŞ kararları yargı denetimine açık olmadığı için muhalefet ediyorum' diyerek, anayasanın bir hükmünü yok kabul etmeniz mümkün değildir" şeklinde konuştu. "Bu YAŞ'ta hukuk ihlali oldu mu " sorusuna ise Büyükanıt, "Evet, oldu" yanıtını verdi. 
   
   
</TEXT>
</DOC>
