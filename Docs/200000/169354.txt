<DOC>
<DOCNO> 169354 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/14/son/sonspo27.html </URL>
<DATE> 2003/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe Harun Erdenay'ı şu an düşünmüyor 
</HEADLINE>
<TEXT>

     Fenerbahçe Erkek Basketbol Takımı'nda, Ülkersporlu Harun Erdenay'ın transferi gündeme geldi. 
     Erkek Basketbol Şubesi Sorumlusu Murat Aşık, Harun'a şu anda resmi bir teklif yapmadıklarını belirterek, ''Harun'un şu anda Ülkerspor'un oyuncusu. Fenerbahçe gibi etik değerlere önem veren bir kulubün bu durumda oyuncuyla görüşmesi doğru olmazdı. Harun, önce kulübüyle görüşecek. Eğer kulübünden ayrılırsa kendisine resmi bir teklif yapabiliriz'' diye konuştu. 
     Kulübünden ayrılması halinde Harun gibi bir oyuncuyu takımlarında görmek istediklerini kaydeden Murat Aşık, ''Böyle bir oyuncuyu kim istemez ki. Ancak bizim transfer bütçemiz belli. Harun bu bütçemizin dışında bir oyuncu. Takımdaki maddi dengeleri bozmayı istemiyoruz. Ama bu oyuncu için belki ek bir bütçe çıkarabiliriz'' dedi. 
     Aşık, transfer çalışmaların sürdüğünü, 10-15 gün içinde yabancı transferi bitirmeyi düşündüklerini de sözlerine ekledi. 
     
</TEXT>
</DOC>
