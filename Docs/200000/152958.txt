<DOC>
<DOCNO> 152958 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/28/son/sondun24.html </URL>
<DATE> 2003/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Mussolini'nin ölüm yıldönümünde, öldürüldüğü yerde intihar etti 
</HEADLINE>
<TEXT>

     İtalyanların 2. Dünya Savaşı'ndaki faşist lideri Benito Mussolini'nin 58. ölüm yıldönümünde, faşist gruplara üye bir genç, Mussolini'nin öldürüldüğü yerde intihar etti. 
     Jandarmanın verdiği bilgiye göre, 28 yaşındaki gencin cesedi, Mussolini'nin öldürüldüğü yer olan Como gölü yakınlarında pazar günü bulundu. 
     Başına silahla bir el ateş ederek intihar eden gencin, Mussolini'nin mezarının olduğu Predappio'da nöbet tutan faşist gruplara üye olduğu ortaya çıkarken, cesedin yanında bazı faşist kitaplar bulunduğu belirtildi. 
     Öte yandan, Mussolini'nin ölüm yıldönümü dolayısıyla İtalya'da bazı yerlerde törenler düzenleniyor, faşist gruplara bağlı gençler yürüyüşler yapıyor. 
     2. Dünya Savaşı'nda yenik düşmesinin ardından sevgilisi Claretta Petacci ile kaçmaya çalışan Benito Mussolini, ülkenin kuzeyindeki Como golü yakınlarında yakalanmış ve öldürülmüştü. 
     




</TEXT>
</DOC>
