<DOC>
<DOCNO> 184142 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/23/son/sonspo21.html </URL>
<DATE> 2003/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye-İngiltere maçı için Nyon'da güvenlik zirvesi... 
</HEADLINE>
<TEXT>

     UEFA, Türkiye ile İngiltere arasında 11 Ekim Cumartesi günü oynanacak Avrupa Futbol Şampiyonası Eleme Grubu maçı öncesinde, iki ülke Federasyon Başkanları ve Emniyet yetkililerinin katılacağı ''Güvenlik'' toplantısı düzenledi. 
     İsviçre'nin Nyon kentinde, 25 Eylül Perşembe günü gerçekleştirilecek olan toplantıya Futbol Federasyonu Başkanı Haluk Ulusoy, Milli Takımlar Sorumlusu Selami Özdemir ile İstanbul Emniyeti'nden bir yetkilinin katılacağı açıklandı. 
     Başkan Ulusoy'un İsviçre'ye gittiği öğrenilirken, İngiltere Federasyon Başkanı'nın da toplantıda hazır bulunacağı bildirildi. 
     Toplantıda, iki ülke yetkilelerinin güvenlik ile raporlarını sunacağı ve daha sonra UEFA'nın bir basın açıklaması yapacağı kaydedildi. 
     
     ÖZDEMİR ''İNGİLİZLER'E BİLET YOK'' 
     Milli Takımlar Sorumlusu Selami Özdemir, İngiliz taraftarların karşılaşmayı izlemek için bilet alamayacağını söyledi. 
     İngiltere'nin de zaten bilet istemediğini ifade eden Özdemir, ''Bakmayın siz bir gazetecinin bilet almasına. Fenerbahçeli bir taraftar, Galatasaray tribünden bilet alarak maçı izleyebilir. Çünkü Türk olduğu için bu anlaşılmaz. Ancak, bir İngiliz 10 bin kişinin içine girip zaten maç izlemez. O defter artık kapandı, bütün biletler satıldı'' diye konuştu. 
     
</TEXT>
</DOC>
