<DOC>
<DOCNO> 162101 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/09/son/sontur25.html </URL>
<DATE> 2003/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İlköğretim Okulu öğrencisi her şeyi tersten okuyor... 
</HEADLINE>
<TEXT>

     Şanlıurfa'nın Siverek İlçesi'nde, ilköğretim 5. sınıf öğrencisi Özgür Keneş, gazete ve kitapları tersten okuyor. 
     Baba Bedir Keneş, Ziyaettin Akbulut İlköğretim Okulu'na giden 12 yaşındaki oğlu Özgür'ün, 3 yıl önce bir merak sonucu tersten okuma alışkanlığı kazandığını söyledi. 
     Özgür'ün tersten hızlı okumasıyla öğretmenlerini bile hayrete düşürdüğünü ifade eden baba Keneş, ''Oğlum tersten de normal okuma kadar hızla okuyabilir. Öğretmenler çocuktaki bu alışkanlığın zamanla kaybolacağını söylediler. 3 yıldır düzelmedi. Çocuktaki bu merakın sonrasında bir şey olur düşüncesiyle doktora götürdüm. Bana çocuğumun zeki olduğunu ve bunu başka alanlarda kullanması durumunda çok başarılı olacağını söylediler'' dedi. 
     Özgür Keneş, okuyup bilgisayar mühendisi olmak istediğini belirtti. 
     
</TEXT>
</DOC>
