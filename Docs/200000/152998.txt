<DOC>
<DOCNO> 152998 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/28/son/soneko25.html </URL>
<DATE> 2003/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa şirketlerinin değeri 61.5 katrilyon liraya ulaştı... 
</HEADLINE>
<TEXT>

     Borsa'da 288 şirketin toplam piyasa değeri 61.5 katrilyon liraya ulaştı. 
     Hisse senetleri İMKB'de işlem gören şirketlerin 25 Nisan 2003 tarihli verilerine göre, piyasa değeri 1 katrilyon liranın üzerinde 15 şirket bulunuyor. 
     Halka açık en değerli 15 şirketten 12'sini özel sektör kuruluşları teşkil ederken, özelleştirilmeleri gündemde olan Tüpraş, Petkim ve THY listeye giren kamu şirketleri oldular. 
     Turkcell, 4 katrilyon 475 trilyon liralık piyasa değeriyle listede ilk sırayı aldı. Turkcell'i, 4 katrilyon 447 trilyon 200 milyar liralık piyasa değeriyle Akbank izledi. Üçüncü sırada ise 3 katrilyon 832 trilyon 136 milyar liralık piyasada değeriyle İş Bankası yer aldı. 
     Türkiye'nin en büyük 2 holdingi Sabancı ve Koç ilk 5'e giren diğer 2 şirket oldu. 
     Piyasa değeri katrilyon lira sınırının üzerinde olan Turkcell, Akbank, İş Bankası, Sabancı Holding, Koç Holding, Tüpraş, Enka İnşaat, Arçelik, Anadolu Efes, Petkim, Garanti Bankası, Petrol Ofisi, Ford Otosan, Türk Hava Yolları ve Yapı Kredi Bankası'nın toplam piyasa değeri 36 katrilyon 769 trilyon 771 milyar lira olarak hesaplanırken, Borsa toplamının yaklaşık yüzde 60'ını oluşturdu. 
     Pazarlar genel toplamı 61 katrilyon 481 trilyon 462 milyar lira olan İMKB'de piyasa değerleri 1 katrilyon liranın üzerinde 15 şirket şöyle 
     
     
ŞİRKET PİYASA DEĞERİ milyar lira Turkcell 4.475.000 Akbank 4.447.200 İş Bankası 3.832.136 Sabancı Holding 3.525.000 Koç Holding 3.169.234 Tüpraş 2.704.527 Enka İnşaat 2.694.024 Arçelik 2.225.232 Anadolu Efes 1.505.024 Petkim 1.484.438 Garanti Bankası 1.480.568 Petrol Ofisi 1.426.294 Ford Otosan 1.315.913 Türk Hava Yolları 1.295.000 Yapı Kredi Bankası 1.181.181 TOPLAM 36.760.771 
     




</TEXT>
</DOC>
