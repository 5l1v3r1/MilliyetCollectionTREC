<DOC>
<DOCNO> 154889 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/06/son/sonspo30.html </URL>
<DATE> 2003/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Hülya Avşar Tenis olmasa kafayı yerdim... 
</HEADLINE>
<TEXT>

     Marks Spencer-Hülya Avşar Veteranlar Kapalı Kort Tenis Turnuvası, İstanbul'da başladı. Tenis Eskrim ve Dağcılık Kulübü TED kortlarında 11 Mayıs Pazar tarihine kadar sürecek turnuvada tek bayanlar, tek erkekler, çift bayanlar, çift erkekler ve karışık çiftler kategorilerinde toplam 430 veteran sporcu mücadele edecek. 
     Ana sponsorluğunu Marks Spencer'in yaptığı turnuvada, Otokoç, Oltaş Continental, Sunpride, Efes Light, Slazenger, Otlas ve Baykent Tıp Merkezi de sponsorluk yapacak. 
     
     ''KUPAYI ALMAK İÇİN OYNAYACAĞIM'' 
     Kendi adına düzenlenen turnuvada aynı zamanda sporcu olarak da mücadele eden Hülya Avşar, 6 yaşından bu yana sporla uğraştığını belirterek, ''Bugüne kadar kafayı yemediysem bunu tenise borçluyum'' dedi. 
     Avşar, turnuva ile ilgili düzenlediği basın toplantısında, günlerinin çok yoğun geçtiğini dile getirerek, bu ortamda tenis oynayarak hayat bulduğunu anlattı. 
     Genellikle insanlar öldükten sonra adlarına turnuva düzenlendiğini kaydeden Hülya Avşar, ''Ancak benim adıma yaşarken bu turnuvanın düzenlenmesinden mutlu oldum. Adımın verildiği kupayı almak için mücadele edeceğim'' diye konuştu. 
     
</TEXT>
</DOC>
