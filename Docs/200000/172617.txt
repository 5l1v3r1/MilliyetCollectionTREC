<DOC>
<DOCNO> 172617 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/30/son/sontur15.html </URL>
<DATE> 2003/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizli'deki vahşetin zanlısı, Erzincan'da yakalandı... 
</HEADLINE>
<TEXT>

     Denizli'de geçen yıl, bir erkek çocuğuna tecavüz ettikten sonra 59 yerinden bıçaklayıp boğazını keserek öldürdüğü gerekçesiyle aranan zanlı, Erzincan'da yakalandı. 
     Emniyet yetkililerinden alınan bilgiye göre, yaklaşık bir yıl önce Denizli'de bir erkek çocuğa tecavüz ettikten sonra öldüren Bülent M. 28 , ihbar üzerine Erzincan'da yakalanarak, gözaltına alındı. 
     Erzincan'da da iki hırsızlık olayına da karıştığı tespit edilen Bülent M, sorgusunun ardından adliyeye sevk edilecek. 
     Denizli'nin 1200 Evler semtinde, geçen yıl 18 Aralık'ta meydana gelen olayda, Paşa Metin K. 11 adlı çocuğun tecavüz edilerek 59 yerinden bıçaklanıp daha sonra boğazı kesilerek öldürülmesi üzerine soruşturma başlatılmıştı. Paşa Metin K. ile Bülent M'nin bir düğünde birlikte darbuka çalarak oynadıklarının video görüntüsünün ortaya çıkmasıyla bu kişi aranmaya başlanmıştı. 
     
</TEXT>
</DOC>
