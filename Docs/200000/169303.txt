<DOC>
<DOCNO> 169303 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/14/son/soneko07.html </URL>
<DATE> 2003/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa bu hafta IMF Heyeti'nin çalışmalarını izliyecek... 
</HEADLINE>
<TEXT>

     Borsa, bu hafta da Türkiye'de bulunan Uluslararası Para Fonu IMF heyetinin çalışmalarını bekliyor. 
     Şeker Yatırım Menkul Değerler Kurumsal Finansman ve Araştırma Müdürü Edmon Nergizyan, geçen haftaya damgasını vuran konunun Türk-ABD ilişkilerinde yaşanan gerilim olduğunu anımsatarak, teskere geriliminden sonra iyileşmeye başladığı düşünülen ilişkilerin, Kuzey Irak'ta yaşanan gözaltı kriziyle bir kez daha gerilmesinin, piyasaları da olumsuz yönde etkilediğini kaydetti. 
     Ekonomide iç talebin canlandığının gözlendiğini anlatan Nergizyan, buna karşın cari açığa ilişkin tedirginliğin de sürdüğünü kaydetti. 5. gözden geçirmenin ay sonuna kadar uzayacağı ve bütçeye ek kaynak konulması gerekeceğinin anlaşıldığını kaydeden Edmon Nergizyan şunları kaydetti 
     ''Ekonomide yaşanan canlanmaya karşın, orta vadede cari açığın artmasına bağlı endişeler ortadan kalkmış değil. Diğer yandan dış siyasi gelişmeler ve uzayan 5. gözden geçirme de kısa vadede talebin güçlenmesini zorlaştırıyor. Tüpraş ve Tekel'in özelleştirmesinde gelecek talepler, İtalyan bankalarının Türkiye'de yatırım kararları, talebi canlandırıcı etki yapabilir.'' 
     
</TEXT>
</DOC>
