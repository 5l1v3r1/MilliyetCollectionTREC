<DOC>
<DOCNO> 161897 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/09/guncel/gun01.html </URL>
<DATE> 2003/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Camiler birbirinin kapı komşusu... 
</HEADLINE>
<TEXT>

Sultanbeyli Müftülüğü'nün yaptığı araştırmanın ortaya çıkardığı gerçek 8'i inşaat halinde 104 cami var. Ve bu camilerin birbirine uzaklıkları 200 metre bile değil 
     ASLI ÖKTENER İstanbul 

     Sultanbeyli'de yapılan araştırma, ilçedeki camilerin birbirine yakınlığını, kapasitelerine karşılık namaza gelen cemaat sayısının ise düşük olduğunu gösterdi. 
     Sultanbeyli Müftülüğü'nce, ilçedeki camilerin kullanım yoğunluğu ve birbirlerine yakınlıkları üzerine bir araştırma yapıldı. Rapora göre, 177 bin nüfuslu Sultanbeyli'de şu an 8'i inşaat halinde toplam 104 tane cami bulunuyor. Buna karşın ilçedeki okul sayısı 27... 
     Camilerin birbirlerine uzaklığı 150 metre ile bir kilometre arasında değişiyor. İbadete açık olan 96 caminin kapasitesi ise 50 ile 5 bin kişi arasında. 
     
     300 KİŞİLİK AMA... 
     Camilere sabah, öğle, ikindi, akşam ve yatsı namazlarında gelen kişi sayısı ise 10 - 100 olarak tespit edildi. Sultanbeyli merkezindeki Ulucamii ile Merkez Camii arasındaki mesafe 200 metreden daha kısa. 
     Çoğunluğu İslami derneklerce yaptırılan bu camilerin kapladıkları alanlar da 300 ile 3 bin metrekare arasında değişiyor. 
     150 kişilik Emir Sultan Camii'ni beş vakit namazlarda 15 - 25 kişinin kullandığı belirtildi. Emir Sultan Camii'ne 200 metre mesafede olan Resulullah Camii 300 kişi kapasiteli. Bu camiyi kullananların sayısı ise 25 - 60 kişi... 
     
     20 KİŞİ GELİYOR 
     15 mahalledeki 104 caminin dernekler tarafından yapıldığını belirten Sultanbeyli Kaymakamı Hüseyin Eren, şöyle konuştu 
     "Merkez Camii'ne sabah namazında 20 kişi geliyor. 5 bin, 3 bin kişilik camilerde yüz kişi ibadet ediyor. Burada israf var. Dinimizde israf var mı Yazık değil mi Bu kaynakların tümü camilere gidiyor. Camilere giden bu para ile okul, hastane, ya da sağlık ocakları yaptırılabilir." 
     

</TEXT>
</DOC>
