<DOC>
<DOCNO> 180543 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/05/son/sonspo16.html </URL>
<DATE> 2003/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe Ortega için İsviçre'ye gitti... 
</HEADLINE>
<TEXT>

     Fenerbahçe Kulübü Başkanı Aziz Yıldırım ve kulüp avukatları, Ariel Ortega sorununu görüşmek için Zürih'e gitti. 
     Fenerbahçe Kulübü İkinci Başkanı Nihat Özdemir, Arjantinli futbolcu konusunda yaşanan soruna çözüm bulmak için görüşmeler yapılacağını söyledi. 
     Ortega için verilen güvenceleri geri almaya çalışan sarı-lacivertli kulübün yöneticilerinin, yıldız futbolcunun Arjantin'deki kulübü River Plate'in yöneticileri de görüşecekleri öğrenildi. 
     FIFA İhtilaf Çözüm Komitesi'nin, 11 milyon dolar para cezası verip 4 ay futbol oynamasını yasakladığı Ariel Ortega, bu karara karşı olarak Spor Tahkim Mahkemesi'ne CAS yaptığı başvurudan olumlu yanıt alarak, cezanın uygulamasını ertelemişti. 
     Ortega sorununun, 11 Eylül'de CAS'ın Lozan'da yapacağı toplantıda çözüme kavuşturulması bekleniyor. 
     
</TEXT>
</DOC>
