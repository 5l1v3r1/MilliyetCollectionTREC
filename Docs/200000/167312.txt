<DOC>
<DOCNO> 167312 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/04/son/soneko36.html </URL>
<DATE> 2003/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Haziran'da Türkiye'ye 1 milyon 506 bin turist geldi... 
</HEADLINE>
<TEXT>

     Türkiye'yi Haziran ayında 1 milyon 506 bin 798 turist ziyaret etti. 
     Kültür ve Turizm Bakanlığı'ndan yapılan yazılı açıklamaya göre, Haziran ayında Türkiye'yi ziyaret eden turist sayısı geçen yılın aynı ayına göre yüzde 3.37'lik artışla 1 milyon 506 bin 798 olarak gerçekleşti. 
     Kültür ve Turizm Bakanı Erkan Mumcu, turizmde büyümenin hızla gerçekleştiğini kaydetti. 
     Türk turizminin Haziran ayındaki yüzde 3.37'lik artışını olumlu olarak değerlendiren Mumcu, son yıllarda yaşanan tüm olumsuzluklara rağmen Türkiye'nin turizmde başarıyla ilerlemeye devam ettiğini belirtti. 
     Bakan Mumcu, savaş nedeniyle yaşanan olumsuz gelişmelerin de geride kaldığını vurgulayarak, geleceğin sektörü olan turizmin yükselişini devam ettireceğini ve yıl sonunda da hedeflenen rakamlara ulaşılacağını ifade etti. 
     
     HAZİRAN 2003 DEĞERLENDİRMESİ 

     Verilere göre, bu yıl Haziran ayında Türkiye'yi ziyaret eden yabancı sayısı geçen yılın aynı ayına göre yüzde 3.37'lik artış kaydetti. 
     Doğu Avrupa'dan gelen ziyaretçi sayısında yüzde 23.63'lük artış sağlanırken, Haziran ayında Türkiye'ye gelen yabancıların yüzde 64.5'i 972 bin 438 kişi OECD, yüzde 26.2'si 395 bin 91 kişi ise Doğu Avrupa ülkelerinden oldu. 
     Haziran 2003'te Türkiye'ye en çok ziyaretçi gönderen ülke sıralamasında Almanya yüzde 20.72 312 bin 177 kişi ile birinci, Rusya Federasyonu yüzde 11.55 173 bin 968 kişi ile ikinci, İngiltere yüzde 9.87 148 bin 759 kişi ile üçüncü sırada. 
     İngiltere'yi Hollanda, Bulgaristan, Avusturya, Fransa, İran, İsveç, Belçika ve Yunanistan izledi. Haziran ayında Türkiye'ye gelen toplam 1 milyon 506 bin 798 yabancı ziyaretçinin 86 bin 349'u yüzde 5.73 günübirlikçi... 
     Haziran ayında Türkiye'den 414 bin 199 vatandaş yurtdışına çıktı. 
     Haziran'da Türkiye'ye gelen yabancıların sınır kapılarının bağlı olduğu bölgelere göre dağılımı şöyle gerçekleşti 
     Marmara Bölgesi 468 bin 546 yüzde 31.10 . 
     Ege Bölgesi 374 bin 829 yüzde 24.88 . 
     Akdeniz Bölgesi 562 bin 172 yüzde 37.31 . 
     İç Anadolu Bölgesi 28 bin 464 yüzde 1.89 . 
     Karadeniz Bölgesi 16 bin 880 yüzde 1.12 . 
     Doğu Anadolu Bölgesi 35 bin 379 yüzde 2.35 . 
     Güneydoğu Anadolu Bölgesi 20 bin 528 yüzde 1.36 . 
     
     MİLLİYETLERE GÖRE SIRALAMA 

     Türkiye'ye Haziran ayında en çok gelen yabancıların başını Almanlar çekti. 
     Almanya'dan bu yıl 312 bin 177 kişi yüzde 20.72 gelirken, Almanları 173 bin 968 yüzde 11.55 ile Rusya Federasyonu izledi. 
     Ziyaretçi sayısında üçüncü sırada 148 bin 759 kişiyle yüzde 9.87 ile İngiltere yer aldı. 
     Türkiye'yi en çok ziyaret eden yabancılar Almanya, Rusya Federasyonu, İngiltere, Hollanda, Bulgaristan, Avusturya, Fransa, İran, İsveç, Belçika, Yunanistan, İsrail, ABD, Danimarka ve Ukrayna olarak sıralandı. 
     
</TEXT>
</DOC>
