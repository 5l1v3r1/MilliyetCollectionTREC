<DOC>
<DOCNO> 174325 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/07/son/sontur17.html </URL>
<DATE> 2003/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğu'da ölümler de evlilikler de yazın artıyor... 
</HEADLINE>
<TEXT>

     Erzurum Nüfus Müdürlüğü'nde, yapılan işlemlerde, doğuda ölüm ve evliliklerin yazın daha arttığı bildirildi. 
     Erzurum Nüfus Müdür Vekili Zeki Çakmur, günlük işlem hacimlerinin bin civarında olduğunu belirterek, bölgede yazın, rakım ve iklimin etkisiyle özellikle kalp rahatsızlığından ölümlerin arttığını söyledi. 
     Çakmur, Erzurum Nüfus Müdürlüğü'nün bölge pozisyonu il konumunda olduğunu ifade ederek, ''Özellikle bölge hastanelerinin ilimizde bulunması nedeniyle ölüm vakalarını müdürlüğümüz kayda geçmektedir. Yazın rakım ve sıcakların etkisiyle özellikle kalp rahatsızlığından dolayı ölümlerin arttığı dikkatimizi çekti'' diye konuştu. 
     Ayda ortalama 240 ölüm vakasının kayda geçirildiğini belirten Çakmur, şöyle devam etti 
     ''Bölgemizde aylık ortalama 240 ölüm vakası kayda geçiriliyor. Ölüm olaylarının nedeni genelde kalp rahatsızlığı ve akciğer kanseri olarak belirtiliyor. Yazın bu oran sıcaklar ve rakımın da etkisiyle daha da artmaktadır.'' Çakmur, Erzurum'da soğuk hava şartlarının etkili olduğuna dikkati çekerek, bu nedenle bölgede evlenen insanların yüzde 70'inin yaz aylarını tercih ettiğini bildirdi. Çakmur, ''Evlilikler bölgemizde iklimin de etkisiyle yazın yüzde 70 daha fazla görülüyor. Kırsalda ise hasat sonrası evliliklerini genelde sonbaharda yapıyor'' diye konuştu. 
     Çakmur, Erzurum'a gelen yerli turistlerin de nüfus işlemlerini burada yaptırdıklarını kaydetti. 
     
</TEXT>
</DOC>
