<DOC>
<DOCNO> 150108 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/16/spor/spo02.html </URL>
<DATE> 2003/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Top Rüştü'nün elinde 
</HEADLINE>
<TEXT>

Fenerbahçe Başkanı Aziz Yıldırım, milli kaleci ile gizlice görüştü, "Eğer bizden daha fazla ücret veren varsa, durma git. Ancak aynı paraya düzenini bozma" diye konuştu 
     'Karar senin' 
     SEZON sonunda sözleşmesi bitecek olan ve Avrupa'nın ünlü kulüplerinden teklifler alan kaleci Rüştü ile Başkan Aziz Yıldırım özel bir görüşme yaptı. Yıldırım'ın, milli kaleciye, "Eğer sana Fenerbahçe'den fazla para veren kulüp varsa hiç durma git. Ancak aynı parayı veriyorlarsa buradaki düzenini bozma. Karar senin" dediği öğrenildi. Rüştü de "Kısa zamanda cevabımı bildireceğim" dedi. 
     
     Ada karıştı 
     İNGİLTERE'NİN yüksek tirajlı gazetelerinden The Daily Telegraph, Rüştü için Arsenal ile Manchester United kulüplerinin birbirine düştüğünü yazdı. Gazete manşetten duyurduğu haberinde "Manchester United, Rüştü'yü bu sezon kötü bir performans ortaya koyan Barthez'in yerine düşünüyor, Arsenal ise 39 yaşına gelen Seaman'ın boşluğunu doldurmayı planlıyor" ifadelerine yer verdi. 
     
     Eşi ev baktı 
     TRANSFERİN önündeki en büyük engelin, Rüştü'nün eşi Işıl Reçber olduğunu da kaydeden Daily Telegraph, "Ancak Arsenalli yöneticiler onu da ikna etmeyi başardı" diye yazdı. İngiltere - Türkiye karşılaşması için İngiltere'ye giden Işıl Reçber'in, Rüştü kamptayken ev baktığını da iddia eden gazete, Tugay'ın eşi Etkin Kerimoğlu'nun da Işıl'a İngiltere'ye gelmesi için baskı yaptığını kaydetti. 
     
DEV GECENİN PERDE ARKASI Gece gündüz emrindeyim      YALÇIN TÜRK 

     Çırağan Zirvesi'nde Aziz Yıldırım'ın istifa etmesini isteyen Ali Şen'in görevde kalacağını belirten Yıldırım'a toplantının sonunda "Gece ve gündüz emrindeyim" dediği öğrenildi. Şen, konuşmasına "Samandıra Tesisleri konusunda Şefik Gül'e yanlış yapıldı. Bu içimde bir ukdedir. Bu tip davranışlarla Fenerbahçeliler'i küstürüyorsunuz" diye başladı. Abdullah Kiğılı hemen karşılık verdi ve "Benim de içimde bir ukde var. Ben de onu anlatayım. Faruk ile Moshoeu'yi aldınız, İlie ile Tarık'ı verdiniz. Üstüne de 1.5 milyon dolar para ödediniz. 3 tane 500 bin dolarlık çek kestiniz. Kulübün kayıtlarında böyle bir rakam yok. O dönemki yönetim ibra edildi. Bu 1.5 milyon dolarlık borç gözükmüyordu. Çeklerin zamanı geldiğinde de Sefa Sirmen, arkasını yazdırıp, basın toplantısı yaparak, 'Fenerbahçe borcunu ödemiyor' dedi. Çeklerde sizin ve Vefa Küçük'ün imzaları var" diye konuştu. Şen, "İmzalamışımdır ama hatırlamıyorum" karşılığını verdi. 
     
     1.5 milyon dolar sorgusu 
     Aziz Yıldırım daha sonra Samandıra olayını anlattı. Hakediş fazlalığı olduğunu, Şefik Gül'ün maliyetin üstündeki para kadar çekleri daha sonra iade ettiğini anlattı, ardından da Ali Şen'e, "Fenerbahçe'nin bu günlere gelmesinin en büyük etkenlerinden birisi sizsiniz. Önce Şenes Erzik ardından Abdullah Kiğılı gibi iki Fenerbahçeli'nin federasyon başkanlığından istifasına neden oldunuz. Geçen kasım ayından beri de ısrarla Fenerbahçe aleyhine uğraşılara girdiniz" dedi. Yıldırım, Ali Şen'le girdiği diyalogda, "Borçsuz bıraktım diyorsun ama kulübü borçlu bıraktın" dedi. Şen de, "Evet ama, 20 milyon dolar borçla bıraktık" yanıtını verdi. Aziz Yıldırım ise, "Hayır, 26 milyon dolar ve transfer ödemeleri" ifadesini kullandı. 
     
     Davut Dişli tartışması 
     Ali Şen, Tahsin Kaya'nın, "Yeğenim Davut Dişli'yi dolduruşa getiriyorlar" sözlerine, "Ben mi dolduruşa getiriyorum" deyince, Kaya, "Üstüne alınıyorsan sen bilirsin ama Davut'u ateşe atıyorsunuz" yanıtını verdi. 
     Metin Aşık toparlayıcı, yönetime destek veren bir konuşma yaptı, Aziz Yıldırım'a zaman tanınması gerektiğini kaydetti. Toplantı sona ererken, "Birlik beraberlik mesajı verelim. Sözcü de Güven Sazak olsun" dendi ancak Ali Şen, "Ben girerken görüşlerimi söyledim" dedi ve çıkışta yine açıklama yaptı. 
     
Hiç şaşırmadımDaum, Fenerbahçe'nin kendisini istemesini doğal karşıladığını belirtti, "Çünkü Türkiye'de hep başarılı oldum" dedi 
     MEHMET DEMİRCAN 

     'İyi tanıyorum' 
     TEKNİK Direktör arayışlarını sürdüren Fenerbahçe'nin listesinde ilk sıralarda yer alan Christoph Daum ilginç açıklamalar yaptı. Beşiktaş'ın eski hocası, "Beni istemeleri çok doğal. Buna hiç şaşırmadım. Türkiye'de çalıştığım süre içinde başarılı olduğumu düşünüyorum. Türkiye Ligi'ni çok iyi tanıyorum. Türk insanını da çok seviyorum" dedi. 
     
     'Sıcak bakıyorum' 
     AUSTRİA Wien ile şampiyonluğa koştuğunu hatırlatan Alman teknik adam, "Fenerbahçe büyük bir camia. Avrupa'nın tanıdığı bir kulüp. Burada görev yapmak benim için gurur vericidir. Türkiye'ye her zaman sıcak bakıyorum. Şu an bu olayı konuşmak yersiz. Ancak sezon sonunda detaylı açıklamalar yapabilirim" diye konuştu 
     
Serhat gözden çıktıAdanaspor maçı öncesi kamptan ayrılan genç golcü ile iplerin koptuğu ve gönderileceği öğrenildi 
     TRANSFER taksitlerini alamadığını belirterek Adanaspor maçı öncesi kampı terkeden Fenerbahçe'nin genç yıldızı Serhat'a kapılar kapandı. Futbol Şube Sorumlusu Sadettin Saran ile bir türlü görüşmeyen ve "menajerimle konuşun" mesajını gönderen genç golcü ile bağlarını koparan Sarı - Lacivertli yönetimin, sözleşmesi bulunan Serhat'ı satmayı planladığı öğrenildi. 
     
Taksitler ödeniyor      SARI-Lacivertli yönetim hafta sonunda futbolculara 2 milyon dolar tutan transfer taksitlerini ödeyecek. Yeni kurulan transfer komitesi, muhasip üye Ali Yıldırım ile birlikte yapılan çalışmalar sonrası bu paranın en geç cuma gününe kadar verilmesini kararlaştırdı. 
     
Rebrov yine yok      SAKATLIĞI nedeniyle Gençlerbirliği maçında oynamayan Rebrov, Denizli'ye de götürülmedi. Teknik Koordinatör Tamer Güney, Stevic, Mirkoviç ve İsmail Güldüren'i de kadroya almadı. Hafif sakatlığı bulunan Mirkoviç'in Beşiktaş maçı düşünülerek riske edilmediği belirtildi. 
     
Kemal'densavunma      GENÇLERBİRLİĞİ maçında süper bir performans ortaya koyan Kemal, bu çıkışının süreceğini söyledi. Genç oyuncu, "Ben ve arkadaşlarım hiçbir zaman, ne bir hocaya, ne de kulübe ihanet ettik. Bu tür dedikodular camialara zarar verir. Artık yeni bir sayfa açıp, yeni bir başlangıç yaptık. Herkes onuru için mücadele ediyor" dedi. 
     


SPOR 























</TEXT>
</DOC>
