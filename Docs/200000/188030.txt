<DOC>
<DOCNO> 188030 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/11/son/sontur18.html </URL>
<DATE> 2003/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Sigara ''fıtık'' ediyor... 
</HEADLINE>
<TEXT>

     İstanbul Üniversitesi İÜ Cerrahpaşa Tıp Fakültesi Genel Cerrahi Anabilim Dalı Öğretim Üyesi Prof. Dr. Metin Ertem, sigaranın ''fıtık'' oluşumuna zemin hazırladığını söyledi. 
     Prof. Dr. Ertem, bir organ veya dokunun kendisini çevreleyen kasta oluşan zayıf bir noktadan dışarı çıkmasıyla oluşan fıtığın birçok türünün bulunduğunu ancak en sık rastlananın karın duvarı fıtıkları olduğunu anlattı. 
     Karın duvarı fıtıklarının genellikle ağır yük kaldırarak çalışanlarda görüldüğüne dikkat çeken Prof. Dr. Ertem, ''Karın duvarı fıtıkları, günlük yaşamda ağır kaldırma, taşıma, spor esnasında ters bir hareket yapma, kronik öksürük, kabızlık, çok doğum yapmak, idrar zorluğu ile ortaya çıkabileceği gibi ileri yaşa bağlı olarak ta oluşabilir'' dedi. 
     Ağır yük taşınması esnasında karın duvarı kaslarının kasıldığını ve karın içi basıncın arttığını dile getiren Prof. Dr. Erten, doğuştanveya sonradan oluşan etkenlerle zayıflamış olan göbek ve kasık bölgesinde artan basıncın yırtılmalara neden olduğunu kaydetti. 
     Sigaranın da ileriki yaşlarda fıtık oluşumunu tetiklediğini anlatan Prof. Dr. Ertem, ''Sigara içindeki zehirli maddeler dokunun kolejen sentezini yapısını zayıflatarak, fıtık oluşumunu tetikler'' dedi. 
     Prof. Dr. Ertem, bu nedenle sigaranın özellikle tiryakilerde dokuları güçsüz bırakarak fıtığa neden olduğunu dile getirdi. 
     
</TEXT>
</DOC>
