<DOC>
<DOCNO> 157071 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/16/son/soneko11.html </URL>
<DATE> 2003/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Asya ülkeleri SARS'ı rekabet bahanesi olarak kullanmayın 
</HEADLINE>
<TEXT>

     Akut Solunum Yetersizliği Sendromu SARS salgını yüzünden zor günler yaşayan Asya ülkelerinin iş çevreleri, salgının kendilerine karşı ekonomik ayrımcılığa bahane olarak kullanılmamasını istedi. 
     Japonya'nın başkenti Tokyo'da, Asya Pasifik Ekonomik İşbirliği forumuna APEC katılan Asya temsilcileri, SARS'ın ciddi bir sorun olduğunu kabul etmekle birlikte, bunun, diğer ülkelerce Asya ürünlerine karşı ticaret engelleri ve korumacı önlemler uygulamak için bahane edilmemesi gerektiğini bildirdi. 
     SARS'ın etkilediği ülkelerden Kanada da Asya ülkelerinin duyarlılığını paylaştı. Kanada heyetinden Andrina Lever, hastalığın korumacılığa bahane olarak kullanılmasının sadece Asya değil, tüm dünya ekonomisini olumsuz etkileyeceği uyarısında bulundu. 
     
</TEXT>
</DOC>
