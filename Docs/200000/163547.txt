<DOC>
<DOCNO> 163547 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/16/son/sontur14.html </URL>
<DATE> 2003/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da 3 ayrı kazada 7 kişi öldü, 9 kişi yaralandı... 
</HEADLINE>
<TEXT>

     İstanbul'da meydana gelen 3 ayrı trafik kazasında 7 kişi öldü, 9 kişi de yaralandı. 
     İl Jandarma Komutanlığı'ndan verilen bilgiye göre, Ömerli'den Ümraniye yönüne gitmekte olan Ramazan Ayhan 27 yönetimindeki 34 SMT 95 plakalı otomobil, tedbirsizlik ve dikkatsizlik sonucu, karşı yönden gelen Muharrem Tank'ın 37 kullandığı 34 JKG 75 plakalı araçla çarpıştı. 
     Kazada, otomobil sürücüsü Ayhan, akrabası Mustafa Ayhan 23 ve arkadaşları Bilal Aktaş 27 ile Cihan Canpolat 30 öldü. 
     Yaralanan diğer araç sürücüsü Tank, eşi Gülçin Tank 34 ve 2 yaşındaki kızları Burcu, Üsküdar Acıbadem Hastanesi'nde tedavi altına alındı. 
     Silivri'nin Çanta Köyü'ndeki kazada ise İstanbul yönüne seyir halindeki Serkan Özkan'ın 24 kullandığı 34 LYU 36 plakalı otomobil, karşı yönden gelen Zafer Demirkol 25 yönetimindeki 59 KC 045 plakalı otomobille çarpıştı. 
     Kazada, sürücü Demirkol'un annesi Şehran 65 ve babası İhsan Demirkol 65 hayatını kaybetti. Yaralanan Zafer Demirkol ile Burcu Demirkıran ve diğer otomobil sürücüsü Özkan, Silivri Özel Onur Hastanesi'ne kaldırıldı. 
     Orhanlı'dan Tuzla yönüne gitmekte olan Ergün Akalın 41 yönetimindeki 34 T 6404 plakalı otomobil de, direksiyon hakimiyetinin kaybolması üzerine bariyerlere çarptı. 
     Sürücü Akalın olay yerinde ölürken, yaralanan eşi Nilgün 40 , kızı İpek 12 ve annesi Zuhal Akalın 71 Kartal Dr. Lütfi Kırdar Eğitim ve Araştırma Hastanesi'nde tedavi altına alındı. 
     
</TEXT>
</DOC>
