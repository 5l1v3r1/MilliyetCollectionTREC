<DOC>
<DOCNO> 172680 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/31/siyaset/siy05.html </URL>
<DATE> 2003/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Araştırırken koruma verdik 
</HEADLINE>
<TEXT>

      ANKARA Milliyet 

   
   Gazetemizin 28 Temmuz tarihli nüshasında "Samimiyete koruma verilir" başlığıyla yayınlanan haberimize Bingöl Valisi Hüseyin Avni Coş tarafından açıklama getirildi. Coş, tehdit edildiğini söyleyen İHD Bingöl Şube Başkanı Rıdvan Kızgın'ın valiliğe herhangi bir bildirim yapmamasına, hatta konuyla ilgili araştırma yapan vali yardımcısına kendi telefon numarasını bile vermemesine rağmen, konunun takipçisi olduklarını söyledi. Coş, talebi olmamasına rağmen, "Basına hayatının risk altında olduğunu söylemesi"nden hareketle koruma verildiğini belirtti. Coş, başvuruda bulunması halinde kendisine koruma tahsis edileceğini bildiren bir yazı gönderdikleri halde Kızgın'ın yanıt vermediğini dile getirdi. 
   
   
</TEXT>
</DOC>
