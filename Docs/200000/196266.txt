<DOC>
<DOCNO> 196266 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/18/spor/spo06.html </URL>
<DATE> 2003/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Kayıhan, Bursa'da 
</HEADLINE>
<TEXT>

   Yeşil - Beyazlı takım, görevinden istifa eden Hagi'nin yerine Ümit Kayıhan ile anlaştı. Beş yıldır yardımcı antrenörlük yapan Adnan Örnek ile de yollar ayrıldı 
      
   Ve mutlu son 
   BURSASPOR'DA, Gheorghe Hagi'nin şok istifasının ardından başlayan teknik direktör arayışları sonuçlandı ve yönetim Ümit Kayıhan'da karar kıldı. Önceki gün Başkan Fikret Üstenci'nin, tecrübeli hoca ile yaptığı görüşmenin ardından prensipte anlaşma sağlanmış, ancak Kayıhan'ın antrenör Adnan Örnek yerine kendi yardımcıları ile çalışmak istemesi nedeniyle sıkıntı yaşanmıştı. 
   
   Toshack olmadı 
   BAŞKAN Üstenci, bunun üzerine Toshack'a yöneldi, ancak temaslardan sonuç çıkmadı. Yeniden rota Kayıhan'a dönerken, taraflar 1.5 yıllığına anlaşma sağladı. Tecrübeli hocanın beraberinde yardımcı antrenör olarak Şakir Özkayınoğlu ve Murat Özduran'ı getireceği, uzun süredir Yeşil - Beyazlı kulüpte antrenörlük yapan Adnan Örnek'in ise sözleşmesinin iptal edileceği öğrenildi. 
   
   
</TEXT>
</DOC>
