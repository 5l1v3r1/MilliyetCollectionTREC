<DOC>
<DOCNO> 163094 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/14/guncel/gun90.html </URL>
<DATE> 2003/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
Serin Duruş 
     Alper Mestçi - Hüseyin Özcan 
serindurus milliyet.com.tr Fax 0212 505 69 19 

Her hakkı saklıdır .. No 3      All Rights Reserved Copyright 2003 Turkey 

     Aşağıdaki davranışlar, eylemler, hareketler, biçimler ve şekiller Türkiye'ye özgüdür... Yazılı iznimiz olmadıkça hiçbir yabancı kişi, davranışın, eylemin, hareketin, biçimin ve şeklin tamamını veya bir kısmını kullanmaz, alıntı yapamaz... İlk biz bulduk. Hakkımızı da koruruz... SerinDuruş ve ShockHaberciler tarafından gönderilenlere başlıyoruz... 
     Kategori Ortaya Karışık 
     Geçmişte ve şimdi o yolun yolcusu olan bayan ünlülere "örnek sanatçı" muamelesi yapılması... 
     Yeni alınan araba kirlenmesin diye yazın pişmek pahasına koltuk naylonlarını çıkarılmaması... 
     Balık sofrasına gelen kedinin üstüne bir bardak su fırlatılması... 
     Duvara bardak dayanıp komşunun dinlenmesi... 
     Tanıdık birileri görülünce üzerlerine araba sürülmesi... 
     Okeye dördüncü aranması... 
     Bir paket sigara almaya gidip, 3 dakikada ekonomi-siyaset-magazin vs... geyiğin böğrüne tüpsüz dalınması... 
     Küçük çocuğun direksiyon başında kucağa oturtulup araba kullanılması, bütün riskin kendi aracının hızıyla orantılı olduğunun sanılması... 
     Oy kaygısıyla farklı siyasi görüşteki kişilerin aynı çatı altında toplanabilmesi... Örn Kemal Derviş, Bayram Meral, Yaşar Nuri Hoca üçlüsü... 
     Otobüslerde arkaya ilerlememek suretiyle, ön ve orta kısımlarda birikilerek, araca dolu süsü verilmesi... 
     Arabanın camına dirsek dayayıp Cengiz Kurtoğlu'dan "Gelin Olmuş Gidiyorsun" şarkısının yüksek sesle dinlenmesi... 
     Başarılı bir albüm çıkartan tüm şarkıcıların yeni bir dizi çekmeye başlaması... 
     Sigaranın "kulak arkası" veya "çorap arası" yapılması... 
     Doğan görünümlü Şahin yapılması, araba satılırken bunun çok ama çok önemli bir özellik olması... 
     Sokakta kedi görünce karşısına geçilip miyavlanması, köpeğini gezdiren kişinin köpeğine havlanması... 
     Bozulan kırılan çöken asfaltın parke taşları ile onarılmaya çalışılması... 
     Balkon yıkanırken oluşan pis-sabunlu suların binadan yarım metre dışarı uzatılan bir boru vasıtasıyla caddenin tam ortasına akıtılması... 
     Yeni dökülmüş betona ayak basılması, yetmedi isim yazılması... 
     Her hakkı saklı eserlerin bedavadan tepe tepe kullanılabilmesi... 
     Milletin büyük bir zevkle didinip yaptığı kardan adamın üzerine saldırılması, kafasının koparılması... 
     Eline bir silah aldı mı muhakkak şaka yapma ihtiyacı duyulması, kazadan sonra "Çok pişmanım " şeklinde açıklama yapılması... 
     300 milyon maaş alırken, sırf 4 takside bölüyorlar diye 300 milyona ayakkabı alınması... 
     Kuyruklarda bir şekilde birilerinin önüne geçilmesi ve bunun adına "kaynak" denilmesi... 
     Balkonda sessiz sakin çayınızı içerken üst kattaki komşunun aşağıya sarkıp bir saat muhabbet etmeye çalışması, o durumdayken bile size konuşma hakkı tanımayıp sırf kendisinin konuşması... 
     Tüp kaçağının önce çakmakla ardından da sabunla kontrol edilmesi... 
     Beş vakit namazı tek bir abdeste kılabilmek için iki büklüm durulması... 
     Tüm bunlara rağmen, ülkedeki her olumsuzluğa karşın güler yüzlü ve sıcakkanlı olunabilmesi... 
     Not Siz de tüm hakları bize ait olan davranışları, eylemleri, hareketleri, biçimleri ve şekilleri yazın gönderin. Haklarımızı birlikte koruyalım... Copyright 2003 
     
     Vakit nakittir... 
Linkin Casio Saatin mucidi 

Bazen Hep 
"Maalesef bazen Ege'de böyle olaylar hep oluyor..." 
</TEXT>
</DOC>
