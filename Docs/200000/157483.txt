<DOC>
<DOCNO> 157483 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/18/son/soneko19.html </URL>
<DATE> 2003/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine'den Salı günü iki ihale birden düzenleyecek... 
</HEADLINE>
<TEXT>

     Hazine Müsteşarlığı, 20 Mayıs Salı günü, 168 gün vadeli bono ve 413 gün vadeli tahvil olmak üzere 2 ihale birden düzenleyecek. 
     Hazine Müsteşarlığı'ndan yapılan açıklamaya göre, bono ve tahvil ihalelerinde valör tarihi 21 Mayıs 2003 olarak belirlendi. 
     Bono ihalesi, TRB051103T17 tanımlı senedin yeniden ihracı olacak ve geri ödemesi 5 Kasım 2003'te yapılacak. 
     Tahvil ihalesinde satılacak senetler ise 7 Temmuz 2004'te itfa edilecek. 
     Piyasa yapıcılığı sistemi çerçevesinde, söz konusu ihaleler için değişim işlemine konu geri alınacak devlet iç borç senetlerine ilişkin fiyat listeleri de açıklamada yer aldı. 
     Öte yandan, Hazine'nin en son 13 Mayıs Salı günü gerçekleştirdiği 3 ayda bir değişken faiz ödemeli devlet tahvili ihalesinde, dönemsel faiz yüzde 11.45 olmuştu. 
     Toplam 1 katrilyon 127.6 trilyon lira teklifin geldiği ihalede, nominal 738 trilyon liralık, net 726.9 trilyon liralık satış gerçekleştirilmişti. İhalede kamu kuruluşlarına ise 14.2 trilyon liralık net satış yapılmıştı. 
     
</TEXT>
</DOC>
