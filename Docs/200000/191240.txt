<DOC>
<DOCNO> 191240 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/25/son/sontur21.html </URL>
<DATE> 2003/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Babacan "İmar Bankası ile ilgili yasa taslağı hazırlandı" 
</HEADLINE>
<TEXT>

     Devlet Bakanı Ali Babacan, İmar Bankası ile ilgili yasa taslağının önemli ölçüde hazırlandığını, kısa bir süre içinde Bakanlar Kurulu'na sunulacağını bildirdi. 
     Babacan, Türkiye'nin de üyesi bulunduğu G-20 ekonomi bakanları ve merkez bankası başkanları toplantılarına katılmak üzere gideceği Meksika'ya geçmeden önce uğradığı ABD'nin Chicago kentinde, Dünya Ticaret Merkezi Başkanı Neil Hartiga ile görüştü, bir grup işadamı ve bu şehirde okuyan bir grup Türk öğrenciyle biraraya geldi. 
     İmar Bankası mudilerine yapılacak ödemelerinin nasıl olacağı konusunda nihai kararın Bakanlar Kurulu'nda verileceğini kaydeden Babacan, İmar Bankası ile ilgili uygulama taslağının ve yasa taslağının önemli ölçüde hazırlandığını ve kısa bir süre içinde Bakanlar Kurulu'na sunulacağını bildirdi. 
     
</TEXT>
</DOC>
