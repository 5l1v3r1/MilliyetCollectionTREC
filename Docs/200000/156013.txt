<DOC>
<DOCNO> 156013 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/11/son/sontur04.html </URL>
<DATE> 2003/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Mehmet Ağar'dan "Anneler Günü" mesajı... 
</HEADLINE>
<TEXT>

     DYP Genel Başkanı Mehmet Ağar, ''Annelerin sevgileri bir karşılık beklenmeksizin duyulan belki de tek sevgidir'' dedi. 
     DYP Genel Başkanı Ağar, Anneler Günü dolayısıyla bir mesaj yayınladı. Ağar, mesajında şunları kaydetti 
     ''Sembolik bir gün de olsa annelere olan duygularımızı onlara karşı ifade etmek, onların başka bir tecrübeyle ikame edilemeyecek duygularına muhabbet beslemek her insan için bir vefa borcudur. Annelerin sevgileri bir karşılık beklenmeksizin duyulan belki de tek sevgidir ve onların şefkati, koruyuculuğu bir hayat boyu sürmektedir. Tüm annelerin Anneler Günü kutlu olsun. 
     Dün nasıl sırtında mermisiyle 'Ana-dolu' toprağını korumuş ve bir vatan olarak Türkiye'nin ve Cumhuriyet'in inşasında büyük rol oynamışsa, bugün de gene çocuklarını şehit vererek ve üstelik çocuğu için bir tencere kaynatabiliyorsa kendisini huzurlu addederek fedakarlığın en üst düzeyde tecrübesine sahip tüm Anadolu annelerinin Anneler Günü kutlu olsun.'' 
     
</TEXT>
</DOC>
