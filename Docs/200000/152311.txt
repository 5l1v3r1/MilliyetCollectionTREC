<DOC>
<DOCNO> 152311 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/25/son/sondun30.html </URL>
<DATE> 2003/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
DSÖ ile Kanada arasında SARS kavgası.. 
</HEADLINE>
<TEXT>

     Dünya Sağlık Örgütü DSÖ , Akut Solunum Yetmezliği Sendromu SARS tehlikesi nedeniyle Toronto'ya gidilmemesi yönündeki tavsiyesini iptal etmeyeceğini Kanada'ya bildirdi. 
     DSÖ sözcüsü Christine McNab, DSÖ Genel Direktörü Gro Harlem Brundtland'ın Kanada Sağlık Bakanı Anne Mclellan ile yaptığı telefon görüşmesinde, DSÖ'nün bu kararını açıkladığını söyledi. 
     Kanada, DSÖ'nün Toronto'yu seyahat edilmemesi gereken yerler arasında saymasına sert tepki göstermiş, bu yasağı destekleyecek tıbbi bir kanıtın bulunmadığını savunmuştu. 
     DSÖ, SARS nedeniyle Hong Kong ve Guangdong'dan sonra, Kanada'nın Toronto ve Çin'in Pekin ile Shanxi kentlerine de gerekmedikçe seyahat edilmemesi uyarısında bulunmuştu. 
     





</TEXT>
</DOC>
