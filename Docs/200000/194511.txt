<DOC>
<DOCNO> 194511 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/10/yasam/ayas.html </URL>
<DATE> 2003/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
SAVAŞ GİBİ KAZA 17 ÖLÜ, 3 YARALI 
</HEADLINE>
<TEXT>

   Kırıkkale'de yağmur nedeniyle kayganlaşan yolda kontrolden çıkan minibüs, TIR'la kafa kafaya çarpıştı 
      ERHAN GÖGEM Kırıkkale DHA 
   
   Kırıkkale Delice'de yağmur nedeniyle kayganlaşan yolda kontrolden çıkan minibüs, pancar yüklü TIR'la kafa kafaya çarpıştı. Kazada minibüste bulunan 17 kişi yaşamını yitirirken, 3 kişi ise yaralandı. 
   Kırıkkale'ye 49 kilometre uzaklıktaki Delice ilçesi yakınlarında dün akşam saatlerinde meydana gelen kazada, Çorum'dan Ankara'ya 06 C 4929 plakalı minibüsüyle yolcu taşıyan Bekir İnce, yağmur nedeniyle kayganlaşan yolda direksiyon h kimiyetini kaybederek karşı şeride geçti. Minibüsün kontrolünü sağlayamayan İnce, karşı yönden gelmekte olan Murat Ünal'ın kullandığı 71 AS 278 plakalı pancar yüklü TIR'la kafa kafaya çarpıştı. 
   
   Demir yığını 
   Çarpışma sırasında TIR, altına aldığı minibüsü 50 metre sürükledikten sonra her iki araç da şarampole yuvarlandı. Demir yığını haline gelen minibüste bulunan 19 kişiden 17'si olay yerinde parçalanarak yaşamını yitirdi. Yaralı kurtulan 2 kişi ve TIR sürücüsü Ünal, tedavi altına alındı. Yaralıların durumunun da ağır olduğu belirtildi. 
   
   
   
</TEXT>
</DOC>
