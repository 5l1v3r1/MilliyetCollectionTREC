<DOC>
<DOCNO> 181617 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/11/tv/ekran.html </URL>
<DATE> 2003/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İkisi de lider 
</HEADLINE>
<TEXT>

   Kanal D'nin reyting birincisi dizileri "Gelin" ve "Sultan Makamı", bugün yeni bölümleriyle karşınızda 
      
   Gelin 
   Başrollerini Zara ve Fikret Kuşkan'ın oynadığı Kanal D'nin yeni dizisi "Gelin", geçen hafta tüm seyirciler kategorisinde en çok izlenen yapım oldu. 
   Atilla Saral, Sevda Ferdağ ve Tuncer Selman'ın da rol aldığı dizinin ikinci bölümünde Mustafa terhis olur ve Hazal'ın yaşadığı kasabaya gider. İntikam almak için Mustafa'yı arayan Bedrettin'in adamları, yanlışlıkla Salih'i vururlar. 
   KANAL D 20.30 
   
   Sultan Makamı 
   "Gelin"den hemen sonra ekrana gelen ve ilk bölümüyle AB sosyo-ekonomik statüde reyting birincisi olan "Sultan Makamı"nda Şevket Çoruh, Başak Köklükaya, Uğur Polat ve Ayşen Gruda başrolleri paylaşıyor. 
   Dizinin ikinci bölümünde Sultan ve arkadaşları, kazandıkları parayla bir at satın alırlar. Bu sırada Sultan'ın hayallerini gerçekçi bulmayan Asiye, kendisine başka birinin görücü gelmesini kabul eder. 
   KANAL D 22.00 
   
   
   11 Eylül özel yayını    New York'a yapılan saldırının yıldönümü, CNN TÜRK'te özel yayınlarla ele alınacak 
   Cüneyt Özdemir ve Yasemin Çongar'ın ABD'den katılacağı canlı yayınlar, "11 Eylül Dönüm Noktası" programıyla başlayacak. Mehmet Ali Birand, konuklarıyla 11 Eylül'ün etkilerini tartışacak. CNN TÜRK 15.00 
   "SoruCevap"ta Yavuz Baydar, konuğu Taha Akyol'la 11 Eylül - Irak savaşı bağlantısını konuşacak. CNN TÜRK 19.10 
   "beşN birK"da terörist saldırıdan bugüne New York'un ve Afganistan'ın değişen yüzü incelenecek. CNN TÜRK 22.00 
   Ve finalde Ahu Özyurt'un sunacağı "11 Eylül Dönüm Noktası"nda, 11 Eylül'ün Türkiye'ye ve dünya politikasına yansımaları ele alınacak. CNN TÜRK 23.00 
   
   
   Tatil bitti    Ece Uslu'yla Yavuz Bingöl'ü bir araya getiren "Zerda", yaz tatilini bitirdi. Sezonun ilk bölümü, doğumhane kapısında başlıyor. Şahin, Zerda'dan gelecek müjdeyi bekliyor. 
   ATV 20.30 
   
   
</TEXT>
</DOC>
