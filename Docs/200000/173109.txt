<DOC>
<DOCNO> 173109 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/02/magazin/yazdud.html </URL>
<DATE> 2003/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Altınyunus'ta rakipsiz eğlence 
</HEADLINE>
<TEXT>

   'Tıpatıp Show'dan 1000. gösteri, CeCe yıkılıyor, Club En Velo rüya gibi, 18 yıldır Altın Kapı, Körfez Restaurant, Dalyan Plaza'da Şamdan, Shayna, Tuval, Çeşme'de yıldız yağmuru... 
   
      
   İnanır mısınız Çeşme birkaç gün gezmekle ve yazmakla bitecek gibi değil. Her gittiğimde kimsenin hatırı kırılmasın diye hep farklı yerlere uğramaya çalışıyorum. Ama tabii hareket neredeyse bereket de oradadır deyip renkli yerlerde konaklıyorum. Dün kaldığımız yerden devam ediyoruz efendim. Ne diyordum Haaa, Luba'yı mutlaka görmeniz gerek. Ben bungalov tipi odalara bayıldım. Yattığınız yerden muhteşem bir manzara ve dalgalı denizi görüyorsunuz. Balkonda yer alan jakuzi, odalardaki şömine ayrı zenginlik katmış. Plaj 5 bin kişilik. Tesisin içinde Sushi Bar Tepenyaki, Luba Havuz Banket, 24 saat hizmet veren Chillout Bar, Akdeniz Restaurant, Ocakbaşı, Çeşme ile özdeşleşen, alkolün de panzehiri olan Luba Kumru ve hayran kaldığım Club En Velo var. Zaten En Velo, İzmir'in en nezih kafe ve restoranı. Buraya şube açmışlar. Çok şık. Denizin üzerindesiniz. Manzara doyulmaz, günbatımı ise müthiş. Ekip başarılı ve pırıl pırıl. Öğle ve akşam mönülerine göz gezdirdim. Öğle yemeğinde hafif yiyecekler ağırlıkta, fiyatlar orta karar. Köy ekmeğinden peynirli tost, club sandöviçler, hamburger, köy ekmeğinde hindi pastırmalı tost, kıymalı, peynirli börek, salata, makarna çeşitleri, tavuk sosis, hindi, köfte ızgara sıcacık geliyor. Akşam mönüsü ise İtalyan ve Akdeniz mutfağı ağırlıklı. Fırında domatesli sardalye, kurutulmuş domates, parmezanlı enginar salatası, mercimekli karides, domatesli peynirli fırında patlıcan böreği, bonfile porcini, beğendili etli kebap, ev yapımı tavuk köftesi özel yemekler arasında. Yemeğe gitmezseniz bile mutlaka bir içkiye gidin ve güneşin batışını görün. Aşık olacaksınız. Telefon numarası 0232 717 21 36. Kemal ile son günlerin popüler içkilerinden olan Bacardi mojito içtik, ardından da sevgili Banu Ergut'un halkla ilişkilerini yürüttüğü Shayna'ya geçtik. Burası geçen yıl açıldı, kısa sürede de popüler oldu. Beach-restoran olarak hizmet veriyor. Nişantaşı'nın meşhur İtalyan restoranının şubesi. Bir de lounge kısmı var, hafif müzik eşliğinde müthiş keyifli bir sohbet ortamı yaratılmış. Her çarşamba DJ Kiwi 80'ler gecesi yapıyor. Banu buraya müthiş bir canlılık getirmiş. Yemeklerin lezzeti ise ortada Mezzaluna'dan kaynaklanıyor. Telefon numarası 0232 712 11 22. İzmir ve Çeşme eğlence yaşamının ünlü isimlerinden, genç iş adamı Metin Köroğlu'nun mankenleri kıskandıracak güzellikteki eşi Gülden'in doğum günüydü. Bu nedenle yemeğe Dalyan Körfez Restaurant'a gittik. Tıklım tıklımdı. Burada balıkçılar acayip iş yapıyor. Lokalin sahipleri Mehmet-Neriman Kabadayı, müdür Mehmet Karabina ve şef Haluk Nadi beni çok eskiden tanıdıkları için Şenay Abla'larını kapıda karşıladılar. Neriman Hanım kolunu incitmiş. Masaya İzmir'e özgü ne kadar ot varsa, ayrıca deniz börülcesi, radika, turp otu, jumbo karides, İzmir'in meşhur midyesi geldi. Lagos ızgara yedik. Çok keyifliydi. 4 aydan sonra bir duble rakı içtim. Reflüm yeniden hortladığı için sakızlı muhallebiye yutkunarak bakmakla yetindim. Çünkü reflüde kahve, çikolata, süt ve sütlü yiyecekler, asitli içecekler yasak. Zaten ne serbestse .. Neyse, boşverin hastalıkları. Körfez'in telefon numarası 0232 724 79 47. Çıkışta 30 yıldır tanıdığım ve sevdiğim, yüreği dost, dünya beyefendisi bir kişiliğe sahip olan Nedim Demirağ'ın Dalyan Plaza Hoteli'nin içinde yer alan Şamdan'a gittik. Memo Mehmet Tuna , İstanbul Reina içinde yer alan Şamdan'a gitmiş. Nedim'le kaynattık. Hafta arası Şamdan Beach'de mangal partileri var ve sudan ucuz. 35'lik şarap ya da iki bira veya yarım şişe rakı, mangal eşliğinde 15 milyon lira. Çocuklara 10 milyon. Beach ücretsiz. "Kafayı buldum, evime gidemiyorum" derseniz, özel şoför kendi arabanızla ya da otelin arabasıyla sizi evinize bırakır. Dalyan Plaza Hotel'in içindeki Ristorante Mario Plaza ve Recep Usta Balıkçısı çok popüler. Şamdan'da Serdar Şensezgin çalıp söylüyor. Hani podyumların şu eski mankeni Eyşan Özhim'in kocası. Çok güzel okuyor, eğlendiriyor. Keyifli bir yemek ve müzik için Dalyan Plaza'nın telefon numarası 0232 724 80 00.    
      Altınkapı, CeCe'de Serdar farkı    Çeşme sanatçı açısından da çok renkli. Dharma'da benim olduğum tarihte Nez sahne aldı. Bu hafta ise Emre Altuğ. CeCe'de Serdar Ortaç ve Kenan Doğulu dönüşümlü çıkıyorlar. Nispet'te Aldo ve Bengü, Granada Günay'da Nükhet Duru-Cenk Eren, Hancı'da Rober Hatemo. 25 Temmuz'da M.F.Ö Seaside'da, 26 Temmuz'da Candan Erçetin Açıkhava'da, aynı tarihte 'Vajina Monologları' Kale'de olacak. Anlayacağınız Çeşme'ye yıldız yağacak. O gece finali CeCe'de yaptık. Serdar Ortaç sahne aldı. Lokal yıkılıyordu, genç patron Metin'in de keyfi yerindeydi. Serdar'ın sahne performansı gerçekten iyi. Sakın ola CeCe'ye rezervasyonsuz gitmeyin. Telefon numarası 0232 723 26 26. 30 yıldır tanırım Cüneyt'i. Bir de lakap takmıştım ona 'köfte' diye. Evlendi, iki pırıl pırıl evlat sahibi oldu. İşlerini büyüttü ve 18 yıldır Çeşme'de, 25 yıldır da İzmir'de Altın Kapı olarak rakipsizliğini ilan etti Cüneyt. Her gittiğimde yemek yemesem de uğrarım. Zaten et pek sevmem ama Altın Kapı'nın kömür dönerinden yarım porsiyon da olsa götürürüm. Burada yediğiniz hiçbir şeyden rahatsız olmazsınız. Kullanılan et kıvırcık kuzu ya da bir yaşını geçmemiş erkek danadır. Çorbalar, ara sıcaklarda döner, çiğ börek, peynirli ve kıymalı pide, salatalar, iskender, Adana kebap, kaşarlı köfte, piliç şiş, köfte, kanat, şinitzel, muhteşem tatlılar, alkollü ve alkolsüz içecekler... Fiyatlar her keseye uygun. 10 milyona patlayacak kadar doyarsınız. Cüneyt ve güzel eşi Gönül'ün birlikte işlettiği Altın Kapı'nın müdavimleri arasında Uğur Dündar, Emre Belözoğlu, Okan Buruk, Hakan Şükür, Bülent Ersoy, Oya Aydoğan gibi isimler var. Telefon numarası 0232 723 18 41. Çeşme'de beş yıldızlı otellerin yanısıra kalınacak çok şık pansiyonlar, butik oteller de bulunuyor. Alaçatı'daki Taş Otel bunlardan biri ama rezervasyon yaptırmak deveye hendek atlatmaktan daha zor. Bir de Çeşme çevreyolu üzerinde Pırıl Hotel var. Burayı sevgili Cesur Sert methetmişti. Cesur ve Evren Atalay Çeşme'de elim, ayağım. Evren, Yunan Adaları'na gitmiş. Cesur, nasıl koşturdu yine, anlatamam. Tek başına her yere yetişiyor. Bu çocuğu çok seviyorum. Saygılı, aile terbiyesi görmüş. O nedenle Cesur'u kardeşim gibi görüyor, başarısını alkışlıyorum. Pırıl Hotel üç yıldızlı. 57 odası, 12 apart'ı var. İki yüzme havuzlu. Saunası, fitness center'ı, marketi, snack barları, Türk ve Avrupa mutfağından seçkin ürünler sunan alakart restoranı ile üç yıldızın üzerinde bir konfora sahip. İki kişilik odada kişi başı, oda ve kahvaltı fiyatı 70 milyon. İki kişi ise 95 milyon lira. Yarım pansiyon isterseniz bu ücretlere 7.5 milyon akşam yemeği ilave ediliyor. Telefon numarası 0232 712 75 74. Bizim evin yakınındaki Tuval Cafe Bar Restaurant'tan söz etmeden geçemeyeceğim. Burası yaz-kış açık ve Çeşme'nin en popüler yerlerinden. Sahipleri Semra-Nejat Erdoğan. Alaçatı'nın doğal mimari yapısını bozmadan, taş haliyle dekore edilmiş Tuval. Sedir, yastık ve koltuklarla renklendirilmiş. Dilerseniz yemeklerini, dilerseniz Jocelyne pasta çeşitlerini ve lezzetli dondurmalarını tadabilirsiniz. Yazın terası çok güzel. Mutfak, Osmanlı ve Türk ağırlıklı. Kahvaltı ve brunch var. Tuval gerçekten çok keyifli ve görülmeye değer bir yer. Telefon numarası 0232 716 98 08. 
   
      Altınyunus farkını görün, genç bir ses Günce    Geçtiğimiz pazar 19.30 uçağı ile İzmir'den dönmeye hazırlanıyordum ki Altınyunus Hotel'in eğlence koordinatörü, benim de 25 yıllık arkadaşım Besim Kazado "Gidemezsin, Tıpatıp Show'un 1000. gösterisi var pazar günü. Seni bırakmam" dedi. Kaldım tabii. Altınyunus'da kalan sevgili Nükhet Duru, Cenk Eren, Levent Yüksel ve hepsinin menajeri olan Ayşe Barım da geceye katıldılar. Ben önce Altınyunus'un doyulmaz eğlencelerinden söz edeyim. Geçen sefer kaldığımda sözünü edeceğim yerler açılmamıştı. 30 yıllık bir restoran olan Baküs, bu yıl, 12 senedir İzmir'deki Alyans Restaurant'ı işleten Servet Çolak yönetiminde. Altınyunus Marinası ve Ilıca Koyu'na hakim bir manzarası var. Üzüm salkımları altında yeşil alan üzerine kurulu Baküs, Akdeniz mutfağının benzersiz lezzetlerini sunuyor. Kışın Friends Trends ve Günay'dan tanıdığımız dünya sempatiği olan, 'Mr. Cole' kod adlı caz ustası Mehmet Tosun sahne alıyor. Goldies ve caz müziğinin güzel parçalarından örnekler sunup keyifli bir yemek yemenizi sağlıyor. O gece yarım saat takıldım. Özlemişim Mr. Cole'u. Baküs Restaurant'ın özel yemekleri arasında balsamik soslu parmezan ve rokalı bonfile, levrek emperila, deniz mahsulü ağırlıklı salata çeşitleri ve paella sayılabilir. Bunların dışında portakallı ördeği ve Alyans klasiği haline gelen meyhane köftesini de tatmanızı öneririm. Baküs Restaurant her gün 19.00-24.00 saatleri arasında konuklarına hizmet veriyor. Telefon numarası 0232 723 12 50. Ben turlarken Yaşar Holding Turizm Koordinatörü olan genç ve başarılı yönetici sevgili Sami Türkay eşlik etti. Sami ve Besim buraya sayısız özellik kazandırdılar. İzmir'in en sevilen mekanlarından olan Sir Winston Tea House'un Çeşme'deki ikinci şubesi de Altınyunus'un içinde. Gece karnınız mı acıktı, canınız tatlı bir şeyler mi istiyor .. Soluğu burada alabilirsiniz. İki genç işadamı, Murat Girginç ve Davut Mayruk tarafından işletilen mekan her gün 10.00-02.00 arasında hizmet veriyor. Mekanın aşçıbaşı Esme Özkaraova. Mönüde diğer şubelerde olmayan pizza, makarna ve alkollü içecekler var. Yer bulmak, özellikle de Çeşme'nin çok hareketli olduğu bu aylarda zor. Sir Winston Tea House'un tüm ürünleri yurt dışından getiriliyor. Mönüde sütlü çay, siyah çay, meyve çayları, İtalyan segafredo imzası taşıyan kahveler, muzlu, sütlü ve çeşitli soğuk içecekler var. Fiyatları 1.5-6 milyon arasında değişiyor. Tatlı krepler 7, ev yapımı pastalar 5 milyon lira. Pizzalar ise 10 milyon civarında. Sir Winston'da otururken yanımıza sarışın, hoş bir genç kız geldi. Adı Günce Yorgancılar'mış. Tam 7 yıldır gitarıyla 30'a aşkın beste yapmış Günce. Üç yıldır Yaşar Holding bünyesinde program yapıyor. Kışın Park Meydan ve K.S.K Sport's Cafe'de, yazın da Altın Yunus'taymış. Günce 9 Eylül Üniversitesi Müzik Öğretmenliği Bölümü mezunu. Hiperaktif. Biraz sohbet ettik. Besim de onu çok başarılı buluyor. Biz o gece yemeği Pank Fish Restaurant'da yedik. Sami mükemmel bir sofra hazırlatmış, sağolsun. Eski bir arkadaşı, Sedat Şengül'ü gördüm. Çeşme'ye yerleşmiş, çok da mutlu. Darısı başıma. Mı diyeyim O gece finali 'Tıpatıp Show'un 1000. gösterisinde yaptık. Abartmıyorum, anfitiyatro yıkılıyordu. Besim'in sağ kolu Ömer Yılmaz, Levent, Apo, Sedat, kısacası tüm ekip geceye öylesine güzel hazırlanmışlar ki Altınyunus inledi. Hele Ömer ile Besim'in Bülent Ersoy-Müzeyyen Senar tiplemesi hepimizi yıktı. Bir de 'Altınyunus Aile Gazinosu' skecine bayıldım. Nükhet Duru, Levent Yüksel ve yeni şarkılarıyla Cenk Eren de çok keyifli bir gece yaşattılar bize. Evet efendim, bugünlük de bu kadar. Kısmetse çarşamba günü İstanbul haberlerinde ve dedikodularında buluşmak üzere hoş kalın, mutlu yaşayın. 
   
      
   
</TEXT>
</DOC>
