<DOC>
<DOCNO> 168808 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/11/son/sontur15.html </URL>
<DATE> 2003/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Tunceli Valisi'ne suikast girişimine katılan bir kişi yakalandı 
</HEADLINE>
<TEXT>

     Tunceli Valisi Ali Cafer Akyüz'e yönelik önceki gün Pülümür İlçesi dönüşü saldırıyı gerçekleştiren grubta yer alan 1 terörist yakalandı. 
     Tunceli'de güvenlik güçlerinin gerçekleştirdiği operasyonlar çerçevesinde Pülümür İlçesi Balpayam Köyü kırsalında ''Tito Kemal'' kod adlı Kahraman Güvenç adlı terörist, güvenlik güçlerince yakalandı. 
     Teröristle birlikte bir adet uzun namlulu Kalaşnikof marka silah ile 3 adet şarjör ve 2 adet el bombası ele geçirildiği, bölgede teröristlere yönelik başlatılan operasyonların devam ettiği kaydedildi. 
     Bu arada, önceki gün Pülümür İlçesi'nde Köye Dönüş Projesi kapsamında düzenlenen törene katılan Vali Akyüz'e, ilçe dönüşü Zağge mevkiinde saldırı düzenlenmiş, Akyüz olayda yara almadan kurtulurken, 2 güvenlik görevlisi şehit olmuştu. 
     
</TEXT>
</DOC>
