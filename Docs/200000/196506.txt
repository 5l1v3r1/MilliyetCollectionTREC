<DOC>
<DOCNO> 196506 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/19/yasam/yas06.html </URL>
<DATE> 2003/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadınlar omuzladı 
</HEADLINE>
<TEXT>

      RAMAZAN YAVUZ Diyarbakır DHA 
   
   Diyarbakır'da halasının oğlu Mehmet Ali Erdoğan'dan 18 hamile kalınca, abisi Ahmet Demirel'in 20 taşlı ve satırlı saldırısına uğradıktan sonra önceki gün ölen Kadriye Demirel'in 15 cenazesi, kadınlar tarafından omuzlarda taşınarak toprağa verildi. Kadriye'nin cenazesine ailesinin sahip çıkmayacağını öğrenen DEHAP Diyarbakır Kadın Kolları ile Kadın Merkezi ve diğer kadın örgütleri harekete geçti. Cenazenin morgdan alınması için hastaneye, aileden sadece anne Saime Demirel geldi. "Kim kızının ölmesini ister " diyen anne Demirel, kızının cesedini teşhis ederken şunları söyledi "Aile meclisi kararı söz konusu değil. Onu çok seviyordum. Uyuşturucu hap alan oğlum, bu işi tek başına yapmış. Kızımı hamile bırakanın yakalanmasını istiyorum." Kadınların morgdan aldığı cenaze, Büyükşehir Belediyesi'ne ait araçla Mardinkapı Mezarlığı'na götürüldü. Cenazeyi omuzlarında taşıyan yaklaşık 500 kadın, namazı da erkeklerin önünde saf tutarak kıldı. Kadınlar, mezar yeri erkekler tarafından kazılan Demirel'in üzerine küreklerle de toprak attı. Oğlu Ezgim Demirel 13 ile birlikte gözyaşı döken anne Saime Demirel de, mezara karanfil bıraktı. 
   
   
</TEXT>
</DOC>
