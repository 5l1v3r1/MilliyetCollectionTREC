<DOC>
<DOCNO> 190803 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/23/son/sonspo48.html </URL>
<DATE> 2003/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Samsunspor'u cezalı ve sakatlar düşündürüyor 
</HEADLINE>
<TEXT>

     Samsunspor, Galatasaray maçı hazırlıklarını günde tek idmanla sürdürüyor. 
     Çalışmalarını, Nuri Asan Tesisleri'nde teknik direktör Erdoğan Arıca yönetiminde sürdüren Karadeniz ekibi, bu akşam saatlerinde teknik ağırlıklı bir çalışma yaptı. 
     İdmana sakatlıkları devam eden Serkan Aykut ve Sinan katılmazken, çalışmalar sırasında kaleci Göksel de hafif bir sakatlık geçirdi. 
     İdman öncesi açıklama yapan Erdoğan Arıca, tek endişelerinin kart cezalısı ve sakat oyuncular olduğunu söyledi. 
     Galatasaray karşısında kart cezalıları Celil, Müslüm, Osman ile sakatlıkları devam eden Serkan Aykut ve Sinan'ın forma giyemeyeceğini belirten Arıca, şöyle konuştu 
     ''Galatasaray güçlü bir takım. Zor maç ama kazanmak için ne gerekiyorsa yapacağız. Hazırlıklarımız devam ediyor. Çok iyi konsantre olduk. Galatasaray karşısında forma giyemeyecek oyuncularımın yerine alternatiflerimiz var. Bu yönde hazırlıklarımız devam ediyor. Kazanmak arzusundayız bunu da başaracağımıza inanıyoruz.'' 
     
</TEXT>
</DOC>
