<DOC>
<DOCNO> 150760 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/18/son/soneko54.html </URL>
<DATE> 2003/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF'den krediye onay... 
</HEADLINE>
<TEXT>

     Uluslararası Para Fonu'nun IMF karar makamı olan İcra Direktörleri Kurulu, Türkiye'nin programının 4. gözden geçirme dönemini sonuçlandırarak, yaklaşık 701 milyon dolar tutarındaki yeni kredi dilimini serbest bıraktı. 
     IMF'den yapılan kısa yazılı açıklamada, Kurul'un toplantısının Türkiye bölümünün ardından serbest bırakılan 701 milyon doların, hemen geçerli olmak üzere Türkiye'nin kullanımına açıldığı belirtildi. 
     Bu paranın Türkiye'nin kasasına gelecek haftanın ortasına doğru girmesi bekleniyor. 
     Türkiye'nin 4 Şubat 2002 tarihinde onaylanan son stand-by anlaşması, yaklaşık 18 milyar dolarlık bir mali destek öngörüyordu. Şuna ana kadar Türkiye, IMF'den bu program çerçevesinde yaklaşık 14 milyar dolar çekmiş bulunuyor. 
     Bu arada IMF'den ilerleyen saatlerde, Türkiye ekonomisindeki son gelişmelerin değerlendirildiği daha geniş bir açıklama yapılması bekleniyor. 
     





</TEXT>
</DOC>
