<DOC>
<DOCNO> 177862 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/24/son/sontur10.html </URL>
<DATE> 2003/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Alo, baz istasyonundan rahatsızım Ne yapmalıyım 
</HEADLINE>
<TEXT>

     Telekomünikasyon Kurumu bünyesindeki Tüketici Şikayetleri Merkezi'ne iletilen sorular, vatandaşların hala ''baz istasyonları'' konusunda kaygı duyduklarını ortaya çıkardı. 
     Tüketicilerin telekomünikasyonla ilgili soru ve şikayetlerinin değerlendirilerek sorunların giderilmesi, tüketici ihtiyaçlarının belirlenerek tüketici menfaatlerinin korunması, kurumun tüketici menfaatlerini korumak için alacağı tedbirlere ve yapacağı düzenlemelere ışık tutulması, tüketicilerin kurumun faaliyetleri konusunda bilgilendirilmesi amacıyla geçen yılın Temmuz ayında kurulan merkeze yöneltilen soruların yüzde 90'ını, baz istasyonlarıyla ilgili olanlar oluşturdu. 
     Şikayetler, merkeze telefon, posta, e-posta, faks yoluyla veya doğrudan bildirebiliyor. Şikayette bulunmak isteyenler, Türkiye'nin her yerinden, sabit telefondan veya cep telefonundan 130 numaralı telefonu arayabiliyor veya 550 50 36 numaralı telefona faks gönderebiliyor. Şikayetler, ''Telekomünikasyon Kurumu Tüketici Şikayetleri Merkezi, Yeşilırmak Sok. No 16 06430 Demirtepe Ankara'' adresine de bildirilebiliyor. E-posta ile yapılacak şikayetler için ''www.tk.gov.tr'' adresli internet sitesine başvurulabiliyor. 
     Merkeze en çok iletilen sorular şöyle 
     ''-Oturduğum binanın karşısına baz istasyonu kuruyorlar. Küçük çocuklarım var. Sağlığa çok zararlı olduğunu duydum. Kaldırılmasını istiyorum. Şikayetimi nereye yapacağım 
     -Karşımızdaki binanın çatısında baz istasyonu var. Sağlığımıza zararlı olup olmadığını öğrenmek için ölçümünü yaptırmak istiyoruz. Nereye başvuralım 
     -Binamıza baz istasyonu kurmak için benden de imza istiyorlar. Ne yapayım 
     -Baz istasyonları ne amaçla kuruluyor 
     -Baz istasyonları nerelere kurulabilir 
     -Mahallemizde yeni bir baz istasyonu kuruluyor. Acaba bunun için herhangi bir kuruluştan izin alınmış mıdır 
     -Mahallemizde baz istasyonu vardı. Bir tane daha kuruluyor. Bir tane baz istasyonu varken niçin ikincisi kuruluyor 
     -Avrupa'da baz istasyonlarının şehir dışında olduğunu duydum. Bizde de baz istasyonları şehir dışına çıkarılamaz mı 
     -Baz istasyonlarının sağlığımıza zararı olup olmadığı konusunda ayrıntılı bilgileri nereden temin edebilirim 
     -Kalp pili taşıyorum. Doktorlar radyasyondan uzak kalmamı söylediler. Ne yapayım 
     -Cep telefonu aboneliğimi nasıl iptal edebilirim '' 
     
</TEXT>
</DOC>
