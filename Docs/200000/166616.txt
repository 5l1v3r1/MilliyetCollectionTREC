<DOC>
<DOCNO> 166616 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/01/son/soneko16.html </URL>
<DATE> 2003/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul Yaklaşımı'nda 1 yılda 206 firmanın borcu yapılandırıldı... 
</HEADLINE>
<TEXT>

     Zor durumdaki şirketlerin kurtarılmasına yönelik İstanbul Yaklaşımı kapsamında bir yılda 206 firmanın 4.8 milyar dolar borcu yeniden yapılandırıldı. 
     Türkiye Bankalar Birliği'nin TBB web sitesinde yayınlanan Finansal Yeniden Yapılandırma Programı FYYP Haziran 2003 raporuna göre, geçen ay programa alınan 3 firmayla birlikte Temmuz 2002 tarihinden bu yana 208'i büyük ölçekli toplam 299 firma yeniden yapılandırma kapsamına alındı. 
     Firmaların sektörel dağılımında 43 firma ile diğer imalat ve yöneticilik faaliyetleri, 36 firma ile tekstil ve tekstil ürünleri, 33 firma ile gıda ve hayvansal ürünler, 25 firma ile turizm ve eğlence, 22 firma ile taşımacılık, depolama ve haberleşme, 19 firma ile inşaat ön sıralarda yer aldı. 
     36 bin 106 kişiye istihdam sağlayan bu firmaların aktif büyüklüğü 6 katrilyon 885 trilyon lira, toplam ciroları 2 katrilyon 636 trilyon lira, ihracat hacimleri ise 681 milyon dolar olarak belirlendi. 
     FYYP kapsamına alınıp anlaşması bağıtlanan firma sayısı ise 140'ı büyük ölçekli olmak üzere 206 oldu. Yapılandırılan borç tutarı 4 milyar 847.5 milyon dolara ulaşırken, 4 milyar 301.1 milyon dolarını büyük ölçekli firmaların borcu oluşturdu. 
     Bir yıl içinde hakem kurulu başvurusu 1 olarak belirlendi. 
     
</TEXT>
</DOC>
