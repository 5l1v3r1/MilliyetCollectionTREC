<DOC>
<DOCNO> 177216 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/21/son/soneko34.html </URL>
<DATE> 2003/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Adalet Bakanı Çiçek Hazine'deki sünelerle mücadele ediyoruz 
</HEADLINE>
<TEXT>

     Süne zararlılarıyla ilgili değerlendirme toplantısında konuşan Adalet Bakanı Cemil Çiçek, Hazine'ye yönelik ilginç değerlendirmelerde bulundu. "hazinedeki sünelerle" uğraştıklarını söyleyen Çiçek, "Hazineye dadanmış süneler bazen siyasetçi, bazen bürokrat, bazen işadamı kılığında" dedi. 
     Polatlı Ticaret Borsası'nda Polatlı ve çevresinde süne zararlısıyla ilgili yapılan mücadele çalışmaları hakkında bilgi verilen toplantıda konuşan Adalet Bakanı Cemil Çiçek, süne zararlısının Türkiye'de tüm çiftçilerin ortak korkusu olduğunu, kendilerinin de "hazine süneleri" ile uğraştıklarını belirterek, "Şimdi tarımdaki süne tek tip bunu nerede görsek tanıyoruz. Ama bu hazineye dadanmış süneler bazen siyasetçi, bazen bürokrat, bazen işadamı kılığında, bezen de tahayyül edemediğimiz bir başka kılıkta. Başarısını tespit ettiğimiz tarımdaki süne sabah 5.00-6.00'da mesaiye başlıyor. Hazine süneleri ise 24 saat çalışıyor. Maaile çalışıyor. 365 gün çalışıyor. Onun için işimiz zor. Ama Türkiye bunu da başarmak zorundadır" dedi. 
     
</TEXT>
</DOC>
