<DOC>
<DOCNO> 176927 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/20/son/sondun03.html </URL>
<DATE> 2003/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Filistin Yönetimi Hamas ve İslami Cihad'la ilişkisini kesti mi 
</HEADLINE>
<TEXT>

     Filistin Özerk Yönetimi'nin, Kudüs'te 20 kişinin ölümüne neden olan intihar saldırısının ardından, radikal İslamcı militanlarla ilişkisini kestiği belirtildi. 
     Adı açıklanmayan Filistinli üst düzey bir güvenlik yetkilisinin Reuters ajansına yaptığı açıklamada, kararın, Filistin Başbakanı Mahmud Abbas'ın, saldırı sonrası dün gece güvenlik yetkilileriyle yaptığı toplantıda alındığı öne sürüldü. 
     Yetkili, toplantının ardından Filistin Yönetimi'nin Hamas ve İslami Cihad'la her türlü diyalogu durdurmaya karar verdiğini, bu grupların Filistin halkının yüksek düzeydeki milli çıkarlarını zedelemekten sorumlu tutulduğunu söyledi. 
     Filistinli yetkili, ''Filistin Özerk Yönetimi, yakında Hamas ve İslami Cihad üyelerine karşı güvenlik tedbirleri alacak'' dedi. 
     
</TEXT>
</DOC>
