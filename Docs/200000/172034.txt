<DOC>
<DOCNO> 172034 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/28/siyaset/siy01.html </URL>
<DATE> 2003/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan, Gündeş'i dinleyemeden gitti 
</HEADLINE>
<TEXT>

Gaziantep'teki nikah töreninde Ebru Gündeş'i dinlemek isteyen Erdoğan Gökhan Özen'in uzun süre sahneden inmemesi üzerine törenden ayrıldı 
     ELÇİN ERGÜN Gaziantep, AHMET KAYA Gaziantep DHA 

     Başbakan Recep Tayyip Erdoğan, Konukoğlu Grubu'na ait Sanko Holding'in 145 çift için Kamil Ocak Stadı'nda düzenlediği toplu nik h töreninde konser veren Gökhan Özen'in uzun süre sahneden inmemesi üzerine töreni terk etti. 30 bin kişinin izlediği törende Özen tüm uyarılara rağmen konserini bitirmeyince Erdoğan, dinlemek istediği Ebru Gündeş sahneye çıkmadan törenden ayrıldı. Özen'in sahnede uzun süre kalması üzerine Erdoğan, organizatör Hülya Akkaya'yı üç kez yanına çağırdı ve son olarak sahneye çıkacak olan Ebru Gündeş'in birkaç parçasını dinlemek istediğini belirtti. Bu isteklerin iletildiği Özen, ısrarla konserini bitirmedi. Bunun üzerine suratı asılan Erdoğan, Gündeş'i dinleyemeden stadyumdan ayrıldı. Törene 3.5 saat gecikmeyle katılan Erdoğan, türkücü Bülent Serttaş'ın "Anam" türküsü sırasında da gözyaşlarına h kim olamadı. 
     
     EŞİM TEKLİFİMİ HEMEN KABUL ETTİ 
     Sunucu Ece Erken'in "Eşinize nasıl evlenme teklif ettiniz " sorusuna önce yanıt vermeyen Erdoğan daha sonra şunları söyledi "Aradan yaklaşık 24 yıl geçti. Bugünkü gibi çok anlamlı bir toplantıdan sonraydı. Emine Hanım'a 'Sizinle evlenmeyi arzu ediyorum. Düşünceniz nedir ' dedim. O da zaten bu teklife hazırdı. Hemen kabul etti. Olumlu cevabı alıp ailesinden istedim. Beni fazla uğraştırmadı." 
     CHP'den istifa ederek bağımsız kalan Gaziantep Büyükşehir Belediye Başkanı Celal Doğan nik h töreninde "Bugün 9 aylık iktidarınızda her şeyin mükemmel olduğunu söylemek mümkün olmasa da, en azından dünü aratmadığınız için ülkem adına size teşekkürlerimi sunuyorum" diyerek Erdoğan'ı övdü. 
     
Erdoğan'dan tuhaf söz Kuduruyorlar      AKP Gaziantep İl Kongresi'nde konuşan Erdoğan, AKP'nin yüzde 60'ı aşkın bir oranla iktidara gelmesinin bazı çevrelerde rahatsızlık yarattığını belirterek, "Midelerine oturduk, onun için uğraşıyorlar. 'Nasıl olur da yüzde 60'lık oyu 16 aylık bir parti alır" diye kuduruyorlar. Millet bu yetkiyi AKP'ye vermiştir. Boşuna yorulmayın. Çıldırmanıza gerek yok" dedi. Konuşmasına başlarken Gaziantep'le Kahramanmaraş'ı karıştıran Erdoğan, önceki iktidarların devlet kurumlarına işsizleri yerleştirdiğini söyleyerek, "İşe yerleştirdikleri bile aleyhlerine oy kullandı" diye konuştu. AKP'nin 3 kırmızı hat üzerine kurulduğunu belirten Erdoğan, konuşmasını şöyle sürdürdü "Dine, ırka ve bölgesel milliyetçiliğe dayalı siyaset yapmayacağız." 
     
     SEÇİLME YAŞINI 25'E İNDİRECEĞİZ 
     Erdoğan, AKP Kahramanmaraş İl Kongresi'nde yaptığı konuşmada da, muhalefetin, seçilme yaşının 25'e indirilmesine ilişkin Anayasa değişikliği çalışmalarını eleştirdiğini belirterek, siyasetin, gençlerin katılımıyla daha dinamik olacağını vurguladı. Seçilme yaşını mutlaka 25'e indireceklerini kaydeden Erdoğan, "Çünkü biz 21 yaşında bir çağı açıp, bir çağı kapatan Fatih'in torunlarıyız. Aç gencin önünü. Eğer önünü açmazsan gencin, ayakta duramayanlara kalır parlamento. Genç bir Meclis herkesi pes ettirir" dedi. 
     

</TEXT>
</DOC>
