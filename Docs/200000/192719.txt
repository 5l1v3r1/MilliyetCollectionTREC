<DOC>
<DOCNO> 192719 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/01/son/sontur13.html </URL>
<DATE> 2003/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
CHP'nin yeni MYK üyeleri belirlendi... Derviş de listede... 
</HEADLINE>
<TEXT>

     CHP'nin yeni Merkez Yönetim Kurulu MYK üyeleri belirlendi. Aralarında İstanbul milletvekili Kemal Derviş ile eski CHP Grup Başkanvekilleri Oğuz Oyan ve Mustafa Özyürek'in de yer aldığı 8 yeni isim MYK'ya seçildi. 
     CHP Parti Meclisi'inin PM Genel Başkan Deniz Baykal başkanlığında basına kapalı yapılan toplantısında öncelikle MYK üyeleri belirlendi. Baykal'ın önerdiği 20 isim dışında MYK üyeliği için aday çıkmadı. 
     MYK'da Derviş ve kendisine yakın olarak bilinen Zeynep Damla Gürel, Ersin Arıoğlu, Bihlun Tamaylıgil yer aldı. MYK'ya giren diğer yeni isimler de Onur Öymen, Oğuz Oyan, Mustafa Özyürek ve Şerif Ertuğrul oldu. 
     CHP Kurultayı öncesinde MYK'da görev yapan Bülent Baratalı, Ali Dinçer, İzzet Çetin, İnal Batu, Oya Araslı, Hakkı Akalın, Kemal Kılıçdaroğlu ve Yakup Kepenek yeni dönemde liste dışı kaldı. 
     CHP'nin MYK'da yer alan 20 üyenin isimleri şöyle 
     Önder Sav, Kemal Derviş, Eşref Erdem, Oğuz Oyan, Mustafa Özyürek, Algan Hacaloğlu, Bihlun Tamaylıgil, Bülent Tanla, Cevdet Selvi, Ersin Arıoğlu, Fuat Çay, Güldal Okuducu, Mahmut Yıldız, Mehmet Ali Özpolat, Mehmet Sevigen, Mesut Değer, Sinan Yerlikaya, Şerif Ertuğrul, Zeynep Damla Gürel. 
     Öte yandan, MYK seçiminin ardından genel sekreter ve genel saymanlık seçimine geçildi. Genel Başkan Deniz Baykal'ın Genel Sekreter Önder Sav ile Genel Sayman Mahmut Yıldız'ı aynı görevlere yeniden önerdiği öğrenildi. 
     Bu arada kurultay öncesi Genel Sekreter Önder Sav ile gerginlik yaşayan eski Genel Başkan Yardımcısı Eşref Erdem bir yakının cenaze töreni olduğu gerekçesiyle CHP PM Toplantısı'na katılmadı. 
     
</TEXT>
</DOC>
