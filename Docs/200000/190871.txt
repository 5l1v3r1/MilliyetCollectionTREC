<DOC>
<DOCNO> 190871 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/24/guncel/gun01.html </URL>
<DATE> 2003/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Küçük hırsızların yuvası işte bu ev 
</HEADLINE>
<TEXT>

   Doğulu çocuklara İstanbul'da kapkaç yaptıran Şaşmaz kardeşler, 'esir'lerini Tarlabaşı'ndaki bu evde gizliyordu 
      AHU COŞKUN 

   
   Cocukları dövüp ölümle tehdit ederek suça zorlayan çetenin lideri İdris Şaşmaz'ın elebaşılık görevini devrettiği kardeşi Recep Şaşmaz ve eşi Sibel Şaşmaz, bir ay önce yakalanmıştı. Çetenin üyesi olduğu iddiasıyla Beyoğlu Adliyesi'ne sevk edilen 10 kişi tutuklandı. Çetenin Şişli ve Beyoğlu'nda kiraladığı iki evde bulunan çocuklar ise ailelerine teslim edildi. Kapkaç, hırsızlık ve yankesicilik yapmaları için Diyarbakır'dan İstanbul'a getirilen çocuklar, çete tuzağına nasıl düştüklerini polise anlattı. 
   İ.S. 16 Diyarbakır'da Faysal isimli kişi bana 'İstanbul'a gelirsen çok para kazanırsın' dedi. Ailemden habersiz İstanbul'a getirdi. Bayrampaşa' da bir çocuğun yanına yerleştirdi. İdris Şaşmaz, Vedat'ı bizlerin başına verdi. Vedat bize 'Hırsızlığa çıkacaksınız, kaçarsanız öldürürüz' dedi. Yakalanınca memleketime gönderildim. Ama Faysal İstanbul'a gelmezsem öldüreceğini söyledi. 
   'ÇOK KAZANIRSINIZ' 
   E. A. 15 Tarlabaşı'ndaki evde bize hırsızlıkla çok para kazanacağımız söylendi. Aileme lokantada çalıştığımı söyledim. Hırsızlığa gitmezsek silahla korkutuyorlardı. V.Ç. 13 Başımızda büyük biri olmak şartıyla Şişli, Beyoğlu, Eminönü ve Fatih'te yankesicilik yapardık. 
   
   
   
</TEXT>
</DOC>
