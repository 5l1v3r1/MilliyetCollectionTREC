<DOC>
<DOCNO> 163904 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/18/son/soneko02.html </URL>
<DATE> 2003/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Babacan Niyet Mektubu'nda sorun yok 
</HEADLINE>
<TEXT>

     Devlet Bakanı Ali Babacan, yabancı yatırımcıları Türkiye konusunda bilgilendirmek ve yatırıma davet etmek amacıyla temaslarda bulunmak üzere Londra'ya gitti. 
     Babacan, Londra'ya hareketinden önce Esenboğa Havalimanı'nda, 5. gözden geçirmeye ilişkin olarak IMF İcra Direktörleri Kurulu'na gönderilecek niyet mektubunda bir sorun bulunmadığını ve çalışmaların devam ettiğini söyledi. 
     Niyet mektubunun İcra Direktörleri Kurulu'nda görüşülerek onaylanmasının ardından, 500 milyon dolarlık kredi dilimi, Türkiye'nin kullanımı için serbest bırakılacak. 
     
     YATIRIMCILARA DAVET... 
     Devlet Bakanı Babacan, Londra'da, yabancı yatırımcıları Türkiye'deki sermaye piyasasına yatırım yapmaya çağıracak. 
     Ünlü yatırım kuruluşu Merril Lynch'in Londra'daki merkezinde gerçekleştirilecek olan toplantılarda, Babacan, Türkiye'deki sermaye piyasasındaki gelişmeler ve yatırım fırsatları üzerine bilgi verecek. 
     Toplantıya, çok sayıda yabancı yatırımcının ilgi gösterdiği belirtiliyor. 
     Bakan Babacan ayrıca, İngiltere'nin Hazine'den sorumlu Bakanı Paul Boateng ile de görüşecek. 
     Babacan'ın, yarım akşam Türkiye'ye dönmesi bekleniyor. 
     
</TEXT>
</DOC>
