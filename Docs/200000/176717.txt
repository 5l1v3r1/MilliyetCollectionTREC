<DOC>
<DOCNO> 176717 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/19/son/soneko03.html </URL>
<DATE> 2003/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Yapı Kredi'nin TÜFE tahmini yüzde 0.7 
</HEADLINE>
<TEXT>

     Yapı ve Kredi Bankası, Ağustos ayı için tüketici fiyatlarındaki artışı yüzde 0.7 olarak tahmin etti. 
     Yapı Kredi Kurumsal ve Ekonomik Araştırmalar Yönetimi tarafından hazırlanan raporda, özel imalat sanayi fiyatlarındaki artış ise yüzde 0.6 civarında öngörüldü. 
     Raporda, önümüzdeki hafta piyasaların gündemini oluşturan en önemli gelişmenin, ABD-Irak savaşında Türkiye'nin gördüğü zararın telafisine yönelik olarak ABD tarafından önerilen 8.5 milyar dolarlık kredi desteği konusunda yapılacak olan görüşmeler olduğu düşüncesine yer verildi. 
     ABD ile yapılacak kredi görüşmelerin dün ABD'ye giden bir heyet tarafından başlatıldığı belirtilen raporda, üç gün boyunca sürecek olan görüşmelerin öncesinde piyasalarda önemli bir hareket beklenmediği vurgulandı. 
     
</TEXT>
</DOC>
