<DOC>
<DOCNO> 172745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/31/son/sondun06.html </URL>
<DATE> 2003/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Iraklı bilimadamlarından da kitle imha silahları için "ipucu'' yok 
</HEADLINE>
<TEXT>

     ABD'nin, Iraklı bilim adamlarından eski Bağdat rejiminin kitle imha silahlarına sahip olduğunu gösterecek bilgi elde edemediği bildirildi. 
     Washington Post gazetesinin haberine göre, Amerikalı yetkililerin sorguladıkları bütün bilim adamları, Saddam Hüseyin'in nükleer silah programına 1998'deki BM denetimlerinden hemen sonra yeniden başladığı yolundaki iddiaları yalanladı. 
     Amerikalı yetkililere dayanan gazete, Iraklı bilim adamlarının, Saddam rejiminin nükler, biyolojik ve kimyasal silah sakladığını yalanladıklarını kaydetti. 
     ABD ve İngiltere, kitle imha silahlarını bahane ederek Irak savaşını başlatmışlardı. Ancak Irak'ta şimdiye dek bu silahlardan bulunamadı. 
     ABD Başkanı George Bush, dün akşam, Irak'taki aramaların sonuç vereceğine ve Saddam rejiminin kitle imha silahlarına ilişkin programa sahip olduğunun kanıtlanacağına inandığını yinelemişti. 
     
</TEXT>
</DOC>
