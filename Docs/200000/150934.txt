<DOC>
<DOCNO> 150934 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/19/yazar/akyol.html </URL>
<DATE> 2003/04/19/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
AKP nereye 
</HEADLINE>
<TEXT>

     "Yakıp yıkan o insanlarla beraber, o ülkeyi o insanların gözü önünde onarmaya kalkacaksınız, doğrusu onu da içime sindiremiyorum." 
     Böyle bakan bir Bayındırlık Bakanı, Türkiye’nin Irak’taki milyarlarca dolarlık ihalelere katılması için gerekli enerjiyi gösterebilir mi 
     Aynı hükümetin Milli Savunma Bakanı Vecdi Gönül ise, Milliyet’e yaptığı açıklamada Amerika’nın "katkı" taleplerine olumlu cevap vermemiz gerektiğini söylüyor 
     "Türkiye’nin devrede olmasının ve katkıda bulunmasının ileriye dönük çok yararı olacaktır. Irak’ın yaralarının sarılmasına katkıda bulunmamız gerekir." 
     
     ASLINDA iki ayrı dünya görüşü... Vecdi Gönül "rasyonel" bakıyor. 
     Bayındırlık Bakanı ise "irrasyonel" bir zihniyeti yansıtıyor. 
     Başbakan Erdoğan, kamuoyuna yaptığı açıklamada Ergezen’in sözlerini "talihsiz bir açıklama" olarak niteledi, Irak’taki ihalelere Türkiye’nin katılması için ellerinden geleni yapacağını söyledi. Ergezen de sözlerini tevile kalktı. 
     Başbakan’ın tepkisi çok yerinde ama asıl mesele AKP’nin "parti" ve "hükümet" yönetimindeki sorunlardır. 
     Ergezen olayı bir örnektir. Birbirleriyle çelişen AKP’li bakanları az mı gördük Başbakan’dan böyle bir eleştiri alan, hükümet politikasına bu kadar ters düşen bir bakanın istifası elbette gerekirdi. Ama sorun çözülmüş olmaz. 
     
     AKP yeni bir parti... Bir kesim eski "Milli Görüşöten evrilmiş, gerçek "muhafazakar demokrat" olmuş ama bir grup bu transformasyon’u yeterince tamamlayamamış. AKP’nin bir kısmı eskiden beri merkez sağdaki isimler. Her kitle partisindeki gibi yöre çıkarlarını gözetenler, bakan olamadığı için ters’ davrananlar da olabilir. 
     İşte demokrasilerde "parti"lerin işlevi, böyle karmaşık toplulukları bir "temel politika" etrafında ve "parti disiplini" içinde birleştirerek ülkeyi yönetebilecek istikrarlı bir siyasi güç oluşturmaktır. 
     AKP’de bu aksıyor. Tezkere meselesinde bu aksamaları Bakanlar Kurulu içinde bile gördük 
     Dün bakanların çelişen beyanları, ardından tezkere, bugün ihale, yarın ne 
     Piyasalar ve dış ilişkiler bile etkileniyor bundan 
     ABD’den gelen talepler listesinin 21 gün Hariciye ile Genelkurmay arasındaki yazışmaya takılıp hükümetin "önüne gelmemiş" olması da önemli bir etkinlik sorunudur. 
     Ya savaş ortamında, IMF ile müzakereler sürerken Hazine Müsteşarı’nın değiştirilmeye kalkılması... 
     Acilen çekidüzen vermek gerekiyor. AKP "muhafazakar demokrasi" görüşünü mutlaka parti içi eğitim konusu yapmalı, felsefe birliğine önem vermeli... 
     Başbakan mutlaka disiplini sağlamalı ve uygun bir zamanda kabine revizyonu yapmalıdır. "Kolektif sorumluluk" yeri olan hükümette, "kişisel görüşöler olamaz 
     NOT Bu yazı Hazine Müsteşarı Faik Öztrak’ın istifasından önce yazılmıştır. 
     
     







</TEXT>
</DOC>
