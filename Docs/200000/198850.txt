<DOC>
<DOCNO> 198850 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/30/son/sonspo11.html </URL>
<DATE> 2003/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Samsunspor Adana'da güldü 2-3 
</HEADLINE>
<TEXT>

     Birinci Süper Futbol Ligi'nde Adanaspor, sahasında Samsunspor'a 3-2 yenildi. 
     Maça evsahibi Adanaspor hızlı başladı. Turuncu-beyazlı ekip Necati ve Hayati ile geliştirdiği ataklarla rakip kalede etkili olmaya çalıştı. 
     Samsunspor ise maçın ilk 15 dakikasında rakibini kontrol ederek, orta alanda durdurmaya çalıştı ve kontrataklarla etkili olmak istedi. 
     1. dakikada Adanaspor'un soldan kazandığı serbest atışı İbrahim Yavuz kullandı. Bu futbolcunun sert şutunda, kaleci Shorunmu topu son anda kornere attı. 
     12. dakikada orta alandan atılan uzun pasta Hayati, ceza alanına girdi. Savunma oyuncularıyla girdiği ikili mücadelede Hayati'nin yerde kalmasına Adanasporlu futbolcular uzun süre penaltı itirazında bulundu. 
     18. dakikada İlker'in arapasıyla Necati bir anda kaleciyle karşı karşıya kaldı. Bu futbolcunun sert şutunda top üst direkten dönünce, Adanaspor mutlak bir golden oldu. 
     28. dakikada Adanaspor ceza alanına ortalanan topu Timur göğsüyle kalecisine vermek istedi. Bu sırada Serkan araya girerek topu kaptı. Kaleci Atilla, Serkan'ın ayaklarına yatarak topu aldı ve mutlak bir golü engelledi. 
     32. dakikada Samsunspor'un kazandığı ceza atışında Can, topu altıpasa ortaladı. İyi yükselen Şenol, topu kafayla Adanaspor filelerine göndererek takımını 1-0 öne geçirdi. 
     42. dakikada Adanaspor beraberliği sağladı. Ali Asım'ın arapasında Adanasporlu Necati, Samsunsporlu savunma oyuncularından önce topu kaptı. Ceza alanına giren Necati, yerden sert bir vuruşla topu filelere gönderdi 1-1. 
     Kalan dakikalarda başka gol olmayınca maçın ilk yarısı 1-1 eşitlikle tamamlandı. 
     
     İKİNCİ YARI 

     İkinci yarıya konuk Samsunspor hızlı başladı. 
     47. dakikada Celil, soldan ceza alanına topu ortaladı. Kaleci Atilla dokunmayınca, boşta kalan topu Serkan Aykut filelere yolladı 2-1. 
     50. dakikada Murat Özatak topu ceza alanına ortaladı. Necati göğsüyle önünü alarak sert vurdu. Kaleci Shorunmu topu ayaklarıyla kornere attı. 
     53. dakikada Murat Özatak topu yine ceza alanına ortaladı. Altıpasta Necati kafayla aşırdı. Topu önünde bulan Timur'un sert şutu kalecide kaldı. 
     54. dakikada Adanaspor beraberliği sağladı. Bu dakikada Necati sağdan topu boş pozisyondaki Ali Asım'a aktardı. Bu futbolcu topu rahat bir biçimde ağlara yollayarak durumu 2-2 yaptı. 
     58. dakikada soldan Celil, nefis hareketlerle ceza alanına girdi ve Serkan Aykut'a topu çıkardı. Altıpas ortasında buluştuğu topu Serkan Aykut filelere yolladı 3-2. 
     71. dakikada Celil, topu ceza alanı dışındaki Kirita'ya çıkardı. Bu futbolcunun sert şutunda, kaleci Atilla topu kornere çeldi. 
     84. dakikada Adanaspor, Necati'nin düşürülmesiyle serbest vuruş kazandı. Atışı kullanan Lalik'in şutunda, kaleci Shorunmu topu kornere gönderdi. 
     Kalan dakikalarda başka gol olmayınca, maç 3-2 Samsunspor'un galibiyetiyle sona erdi. 
     MAÇIN KARNESİ 
     

ADANASPOR 2 - SAMSUNSPOR 3 Stat 5 Ocak Hakemler Bülent Demirlek xx, İsmail Köse xx, Ömer Faruk Yeşil xx Adanaspor Atilla x, Hayati x Dk. 41 Ali Asım xx , Timur xx Dk. 61 Mehmet x , Güngör xx, İbrahim Yavuz xx, Ercan x, Lalik xx, İlker x, Ergin xx, Murat Özatak xx Dk. 71 Volkan Öztürk x , Necati xx Samsunspor Shorunmu xx, Can xx, Mehmet x Dk. 46 Adnan x , Evren xx, Celil xxx, Serkan Aykut xxx Dk. 68 Osman x , Müslim xx, Caner xx Dk. 83 Musa , Kirita xx, Şenol xxx, Kenan xxx Goller Dk. 32 Şenol, Dk. 42 Necati, Dk. 47 ve 58 Serkan Aykut, Dk. 54 Ali Asım Sarı Kartlar Dk. 7 Mehmet, Dk. 89 Shorunmu Samsunspor , Dk. 22 Hayati, Dk. 71 İbrahim Yavuz Adanaspor      
</TEXT>
</DOC>
