<DOC>
<DOCNO> 169013 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/13/ekonomi/eko03.html </URL>
<DATE> 2003/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Reuters, ABD'li rakibi Bloomberg'e dava açtı 
</HEADLINE>
<TEXT>

İngiliz haber ajansı Reuters, patent haklarını ihlal ettiği gerekçesiyle New York Belediye Başkanı Michael Bloomberg'in şirketi olan ABD'li rakibi Bloomberg'den davacı oldu 
     EKONOMİ SERVİSİ 

     Dünyanın en hızlı haber alma ve anında haber geçme teknolojileriyle donatılmış İngiliz Reuters haber ajansı, ABD'li rakibi ve aynı zamanda New York Belediye Başkanı Michael Bloomberg'in şirketi olan Bloomberg'e, haber teknolojilerindeki patent haklarını ihlal ettiği gerekçesiyle tazminat davası açtı. 
     
     Dava nedeni patent ihlali 
     Reuters, dava nedenini, şirketin 17 yıldan bu yana piyasa verilerini anında aktarabilmesini sağlayan ve ekrandan anında abonelere geçmesini sağlayan 'matching system'in haklarını ihlal etmesini gerekçe gösterdi. Reuters, patent haklarının 2016 yılına kadar geçerli olduğu bildirdi. 
     Financial Times gazetesinde yayınlanan haberde, Reuters'in Bloomberg'e açtığı davanın tazminat miktarının milyonlarca doları bulabileceği belirtildi. İki şirket arasındaki çekişmenin, piyasalardaki verileri en hızlı şekilde abonelerine ulaştıran sistemin kontrolünden kaynaklandığı belirtildi. 
     
     Bloomberg yalanladı 
     Aynı zamanda New York Belediye Başkanı olan Michael Bloomberg'in sahibi olduğu Bloomberg Ajansı adına açıklama yapan bir yetkili, şirketin hiçbir hak ihlal etmediğini savundu. 
     Reuters'den yapılan açıklamada ise araştırma ve geliştirme teknolojileri üzerine önemli miktarlarda yatırımları bulunan Reuters'in sahip olduğu patent haklarının izinsiz kullanımına kayıtsız kalınmayacağı belirtildi. Reuters hızlı haber geçme sistemlerinden geçen yıl 54 milyon pound 88.4 milyon dolar k r etmişti. 
     

</TEXT>
</DOC>
