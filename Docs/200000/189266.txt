<DOC>
<DOCNO> 189266 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/17/son/sondun30.html </URL>
<DATE> 2003/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Eski diktatörün eşi ve kızından Bush'a "açlık" protestosu... 
</HEADLINE>
<TEXT>

     Filipinler'in eski diktatörü Ferdinand Marcos'un kızı ve eşi, ABD Başkanı George Bush'un yarın yapacağı Filipinler ziyaretini protesto amacıyla iki günlük açlık eylemine başladı. 
     Eski diktatörün kızı Imee Marcos, yarın ülkeye 7 saatlik ziyarette bulunacak Bush'u protesto için annesi İmelda ile birlikte iki gün boyunca sadece suyla besleneceklerini söyledi. 
     Imee, hükümetin, Bush ve eşi Laura'yı 500 bin peso yaklaşık 13 milyar TL harcayarak akşam yemeğinde ağırlama planını eleştirerek, bu paranın yoksul vatandaşlara yardım için harcanması gerektiğini savundu. 
     Uzmanlar, protesto eyleminin, gelecek Mayıs'ta yapılacak seçimlerde senatör adayı olan Imee'nin ''siyasi numarası'' olduğunu düşünüyor. 
     
</TEXT>
</DOC>
