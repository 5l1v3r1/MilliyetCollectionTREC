<DOC>
<DOCNO> 185246 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/29/tv/ekran.html </URL>
<DATE> 2003/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Dededen oyuncu 
</HEADLINE>
<TEXT>

   Altan Erbulak'ın torunu Dağhan Külegeç, "Lise Defteri"nde Serhat rolüyle karşımızda 
      MEMETCAN DEMİRAY 

   
   Dağhan Külegeç'i 25 "Lise Defteri"nde Serhat rolüyle tanıdık. Ama onun bir özelliği de oyuncu bir aileden gelmesi. Altan Erbulak'ın torunu, Ayşe Erbulak'ın oğlu ve Sevinç Erbulak'ın yeğeni olan Külegeç, "Lise Defteri"yle aile mesleğini devam ettirmeye başladı. 
   Daha önce küçük roller ve reklam filmleri için kamera karşısına geçen Dağhan Külegeç, dedesinin tiyatro oyunlarını seyrederek büyüdüğünü ve o camiada yetiştiğini söylerken annesinin tavsiyesiyle TV'nin mutfağında çalışmaya başladığını belirtiyor. 
   
   Montaj masasından bugüne 
   "Sıcağı Sıcağına" ve "A Takımı" gibi programlarda çalıştıktan sonra en son "G.A.G."da yönetmen yardımcılığı yapan Külegeç, nihayet "Lise Defteri"ne başvurmuş. Ve dizide asistanlık da yapabilecekken oyunculuk teklifini kabul etmiş. Bu kadar iş tecrübesinden sonra oyunculuğu sevdiğini belirten Külegeç, şimdi bu meslekte ilerlemek istediğini vurguluyor. 
   KANAL D 20.30 
   
   
   Enstrümanların efendileri    Müzik Analiz Sina Koloğlu 

   Pazartesi geceleri müziğe damgasını vuruyor TRT... Bir güzel program da TRT 2'de var "Yansımalar"... Şenol Filiz ney , Birol Yayla gitar ve tanbur , Nezih Yeşilnil kontrbas , Engin Gürkey vurmalı çalgılar ve Taner Sayacıoğlu kanun bu akşam bir gitar virtüözünü ağırlıyorlar Ricardo Moyano. TRT 2 00.25 
   TRT'de yeni bir program başlıyor "Yar Dilinden". Sunucusu BRT'deki "Damlalar"dan hatırlayacağınız Gülay. "İstanbul Kanatlarımın Altında" filminin şarkısı Gülay'ın de ilk albümü sayılır. Sonra "Bir Sevi Masalı"nı çıkardı. Ve son olarak "Damlalar"... Bakalım bu akşam "Sen Gelmez Oldun"u seslendirecek mi Sanatçının ilk programında "cult" benzeri olmayan bir konuğu var Neşet Ertaş... Unutmadan programda müzikler "playback" değil... TRT 1 21.45 
   Güner Özkul'un sunduğu "Afiş"in bu akşamki konuğu Hırvat piyanist Maksim. Bir Mel Bush harikası Vanessa Mae'yı keşfeden prodüktör olan Maksim, albüm tanıtımı için ülkemize geldi. Karizması ve hızı ile baş döndüren piyanisti merak edenler "Afiş"e buyursun. CNN TÜRK 18.30 
   
   
   Ve tatil bitti    Yenİ dekoru, canlı yayın konuklarıyla "Sabah Sabah Seda Sayan" bugün sezonu açıyor. Hafta içi her gün canlı yayınlanan programında Sayan, geçen yıl olduğu gibi yine muhtaçlara yardım elini uzatacak. Sayan dönemin ilk programında Yıldız Tilbe, Levent Kırca ve Oya Başar'ı ağırlayacak. 
   KANAL D 10.30 
   
   
   Bebek heyecanı    Emrah'la Özlem Conker'in başrolleri üstlendiği "Kınalı Kar"da Ali'yi babalık heyecanı sarıyor. Diğer yanda Efe'nin ağalık töreni yapılır. Töreye göre, Cabbar, Efe'nin üç isteğini yerine getirmek zorundadır. Ancak küçük çocuğun üç isteğinden biri onu çok kızdırır Efe, okula gitmek istemiştir. 
   KANAL D 21.45 
   
   

   KISA... KISA...    SoruCevap Ahmet Ümit, son romanı "Beyoğlu Rapsodisi"ni Yavuz Baydar'ın programında anlatıyor. CNN TÜRK 19.05 
   Taraftaria Milli Takım Teknik Direktörü Şenol Güneş, İngiltere maçı öncesi İhsan Topaloğlu'nun sorularını yanıtlayacak. CNN TÜRK 20.30 
   
   
</TEXT>
</DOC>
