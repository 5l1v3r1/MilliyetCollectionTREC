<DOC>
<DOCNO> 179136 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/30/yazar/dundar.html </URL>
<DATE> 2003/08/30/ </DATE>
<TIME>  </TIME>
<AUTHOR> Can DÜNDAR  </AUTHOR>
<HEADLINE>
Gıllo Ali, Barbar Sezo'ya karşı .. 
</HEADLINE>
<TEXT>

   Elazığlı 'Gladyatör' Gıllo Ali Diyatör'ün VCD'sini aldım. Filme 'Hepiniz fıssınız' diye giren Gıllo Ali, adeta Elazığ halkının cesaretinin sembolü 
   
   Gıllo Ali bütün Elazığ'ın tanıdığı bir kahraman... "Studio Kemaliye" adlı bir dükkandan aldım VCD'sini... Taktım bildiğimiz Gladyatör filmi... Ama alışılmadık bir dublajla... Ekrandaki ses Elazığ şivesiyle şöyle diyordu "Barbar Sezo, Sezar yani gözü doymaz, pis bir ahlaka sahipti. Namı, Sivrice sahillerini kasıp kavuruyordu. Sezo'nun tek rakibi, marabasının büyük oğlu Gıllo Ali Diyatör idi. Yani kısaca Gladyatör..." Bu girizgahtan sonra film Russel Crowe'un düşmanlarına kafa tuttuğu sahneyle başlıyor 
   
      'ALAYINIZ GELİN ..'    "Ne diysin la kofik oyulmuş kuru patlıcan Nefsin var mı ulan zırto Sıkıysa bizim bahçeye gel... Alayınız gelin layn Hepiniz fıssınız." Ve savaşın zaferle bittiği sahne Gıllo Ali "Bordoooo" diye bağırıyor, savaşçıları hep bir ağızdan yanıtlıyor "Beyeeeez " Bunlar, Elazığspor'un renkleri... 
   Öğreniyoruz ki, Warner Bros filmin Elazığlı "yapımcıları"nı milyar dolarlık bir davayla korkutunca "Gıllo Ali" işportaya düşmüş. 
   
   HAZAR ÖLÜYOR    Hazar gölünde yürüdük sabah... "Gölde yürünür mü" demeyin "Elazığ'ın incisi" öyle bir çekmiş ki suyunu, düne kadar kürek çekilen yerlerde gezilir olmuş. Gölün ölümü, 1996'da elektrik santralinin özelleştirilmesiyle başlamış. Santral, gölden çektiği suyu hesapsız artırdıkça su seviyesi düşmüş. Ve 400 yıllık Ermeni kenti Dzovk ile Surp Nışa kilisesinin kalıntıları su yüzüne çıkmış. Elazığlılar geçen ay "Hazar'ı kurtaralım" kampanyası açmışlar. Bu çevre duyarlılığı, tarih bilinciyle birleşirse Elazığ, yüzyıl başındaki gibi Ermenilerin hac yerine dönüşebilir. 
   
   ERDOĞAN'A TEK RAKİP    Biraz da siyaset... Elazığ'a gelip Mehmet Ağar rüzg rını hissetmemek mümkün değil. Kervan Et Lokantası'nın sahibi Mehmet Hanefi Küçük son seçimde DEHAP'a vermiş oyunu "Bugün yerel seçim olsa oyum Ağar'ın" diyor. DEHAP İl Başkanı Nevzat Eser, "Bizim tabanımız başkasına oy vermez" dese de Ağar'ın özellikle İçişleri Bakanlığı döneminde çok Elazığlıyı polis yaptığı, işe yerleştirdiği için çok popüler olduğu söyleniyor. Bir eğitim müfettişi, Kasımpaşalı Başbakan'ın gerçek rakibinin delikanlı Ağar olduğunu şu sözlerle anlatıyor "Gelip Gazi Caddesi'nde omzunu düşürüp bi yürüse, işi götürür". Dedim ya, devir Gıllo Ali'lerin devri... 
   
      
   
</TEXT>
</DOC>
