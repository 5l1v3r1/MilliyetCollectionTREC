<DOC>
<DOCNO> 169531 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/15/son/sondun30.html </URL>
<DATE> 2003/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Fatih Terim'in eski patronu Gori, ''hayatını'' filme alıyor.. 
</HEADLINE>
<TEXT>

     İtalyan sinemasının ünlü yapımcılarından Vittorio Cecchi Gori, polemiklerle dolu yaşamını beyaz perdeye aktaracak. 
     Gori, 1983 yılında Rita Rusiç ile yaptığı, olaylı sona eren evliliğini, uzun süre sahibi olduğu AC Fiorentina kulübünün 2002 yılındaki iflasına kadar geçen sürede yaşadıklarını, sinema dünyasındaki hayatını ve 1996-2001 yılları arasında senatörlük yaptığı dönemi senaryolaştırdı. 
     İtalyan yönetmen Pasquale Squitieri'nin çekeceği film için başrol oyuncu aranmaya başlandı. Squitieri, Cecchi Gori'yi Kurt Russel, Rita Rusiç'i de Kim Bassinger'ın oynaması için görüşmelerin devam ettiğini ifade etti. İtalyan yönetmen, filmin Floransa ve Hollywood'da çekileceğini söyledi. 
     Eski film yıldızı Rita Rusiç ile 10 yıl kadar süren evliliğini olaylı bir şekilde sona erdiren Gori, özellikle Fiorentina başkanı olduğu dönemlerde İtalyan medyasının gündeminde ilk sırada yer almıştı. 
     Floransa'nın köklü ailelerinden Gori ailesinin hayattaki en büyük ferdi olan 64 yaşındaki Cecchi Gori, son 5 yıldır İtalyan televizyon yıldızı Valeria Marini ile birlikte yaşıyor. 
     
</TEXT>
</DOC>
