<DOC>
<DOCNO> 190821 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/23/son/sontur18.html </URL>
<DATE> 2003/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya, güçlü bir manyetik fırtınanın etkisi altına girecek 
</HEADLINE>
<TEXT>

     Dünyanın, elektrik şebekeleriyle uydu haberleşmesi üzerinde etkili olması beklenen güçlü bir manyetik fırtınanın etkisi altına gireceği bildirildi. 
     ABD'deki Ulusal Okyanus ve Atmosfer İdaresi yetkilileri, güneşte manyetik alanın en yoğun olduğu bölgelerden lekeler birinin, son 3 gün içinde genişlediğini ve TSİ 10.00'da patladığını açıkladı. 
     Yetkililer, bu durumun yeryüzünde şiddetli bir manyetik fırtınaya yol açmasının beklendiğini, fırtınanın, ABD'de Oregon'dan Illinois'e kadar uzanan bölgede kutuplardaki ışık oyununu gözle görülür hale getirebileceğini söyledi. 
     ABD'deki Ulusal Okyanus ve Atmosfer İdaresi, dünyadan henüz görülmeyen ikinci bir lekenin de önümüzdeki iki hafta içinde patlayarak, bu tür manyetik fırtınalar yaratabileceğini kaydetti. 
     Güneş yüzeyinde, çok güçlü güneş fırtınalarıyla çok güçlü elektro manyetik faaliyetlerin varlığını gösteren siyah beneklere ya da noktalara güneş lekeleri deniyor. 
     Güneş lekeleri, güneş yüzeyinde nokta olarak belirir, sonra gittikçe büyür ve birkaç hafta sonra çok güçlü elektro manyetik fırtına olarak, plazma ile beraber boşluğa fışkırır. 
     
</TEXT>
</DOC>
