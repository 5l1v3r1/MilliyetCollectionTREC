<DOC>
<DOCNO> 153957 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/02/son/sondun06.html </URL>
<DATE> 2003/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Pekin'de SARS salgını kontrol altına alınmaya başlıyor 
</HEADLINE>
<TEXT>

     Çin'in başkenti Pekin'de akut solunum yetmezliği SARS vakalarının kontrol altına alınmaya başladığı bildirildi. 
     Çin Belediye Başkanlığı Sağlık Bürosu yetkilisi Liang Wannian, başkentte artan SARS vakalarının ''etkin biçimde kontrol altına alınmaya başladığını'' belirterek, 21 Nisan'dan bu yana artma eğilimine giren vakaların belli bir süre sonunda azalarak durumun normale döneceğini söyledi. 
     Liang, SARS virüsü değişime uğramadığı sürece Pekin'de 10 gün içinde vaka sayısının düşmesinin olası olduğunu ifade etti. 
     Pekin'de SARS'tan şimdiye kadar 82 kişi öldü, 1500'den fazla vakaya rastlandı. Çin genelinde ise hastalıktan 170 kişi öldü, 3 bin 600'den fazla kişi hastalığa yakalandı. 
     Dünyada SARS'tan ölenlerin sayısı 400'e yaklaştı, vaka sayısı ise 6 bini aştı. 
     Bu arada Çin'deki 2 binden fazla Vietnamlı öğrencinin SARS korkusu nedeniyle birkaç gün içinde ülkeyi terk etmeyi planladığı bildirildi. 
     Resmi yayın organları, Çin'de halen 2 bin 400'ü öğrenci yaklaşık 3 bin Vietnamlı bulunduğunu belirtti. 
     




</TEXT>
</DOC>
