<DOC>
<DOCNO> 158749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/24/son/sontur25.html </URL>
<DATE> 2003/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaçakları Türk Sahil Güvenliği kurtardı 
</HEADLINE>
<TEXT>

     Ege Denizi'nin uluslararası sularında, yabancı uyruklu 11 kaçağın, Türk Sahil Güvenlik botu tarafından kurtarıldığı bildirildi. 
     Marmaris Sahil Güvenlik Komutanlığı'na getirilen mültecilerden, Salah Muhammed 23 , yeminli tercüman Mehmet Bogen aracılığıyla gazetecilere yaptığı açıklamada, 8 Filistinli ve 2 Afgan ile birlikte Filistin'den Rodos'a giden bir yolcu gemisine bindiklerini söyledi. 
     Rodos Adası'nın ıssız bir sahilinde 5 gün kaldıklarını, daha sonra adadan satın aldıkları piyade tipi bir balıkçı teknesiyle Yunanistan'a geçmek için ayrıldıkları sırada, Yunan Sahil Güvenlik botuna yakalandıklarını belirten Salah Muhammed, şunları anlattı 
     ''Yunanlar, bizim Türkiye'ye dönmemizi istediler. Aksi takdirde sizi vururuz dediler. Su püskürterek, Rodos açıklarına doğru sürüklediler ve ateş açtılar. Bu sırada ben omzumdan vuruldum. Denizde başka bir sahil güvenlik botu gördük. Beyaz bayrak salladık. Bizi gören Türk botundan, İngilizce olarak Bu yöne gelin, sizi kurtaralım diye anons yapıldı. Bunun üzerine Yunan Sahil Güvenlik botundan yine ateş açıldı. Teknemiz tam batmak üzere iken Türk askerleri bizi kurtardı.'' Marmaris Sahil Güvenlik Komutanlığı'nda işlemleri yapılan kaçaklar, Marmaris Adliyesi'ne sevk edildi. Cumhuriyet Savcılığı'nda ifadeleri alınan 11 kaçak, daha sonra sınır dışı edilmek üzere Marmaris Emniyet Müdürlüğü'ne gönderildi. 
     
</TEXT>
</DOC>
