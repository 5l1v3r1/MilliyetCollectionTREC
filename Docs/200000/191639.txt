<DOC>
<DOCNO> 191639 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/27/son/sonspo27.html </URL>
<DATE> 2003/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Hardenne, Kim Clijsters ile arkadaş değilmiş .. 
</HEADLINE>
<TEXT>

     Teniste dünya klasmanında 1 numara olmak için yarışan Belçikalı raketlerden Justine Henin Hardenne, vatandaşı Kim Clijsters ile arkadaş olmadığını açıkladı. 
     Henin Hardenne, Kim Clijsters ile aralarındaki tek bağın ülkeleri olduğunu bunun dışında aralarında hiç bir bağ olmadığını kaydetti. 
     Belçikalı raket Hardenne, bugüne kadar arkadaş oldukları imajını sergilediklerini ama aslında aralarında böyle bir ilişkinin olmadığını bildirdi. 
     Kim Clijsters ve kendisinin birçok hayranı olduğunu belirten Hardenne, her ikisinin de farklı karakterlere sahip insanlar olduğunu söyledi. 
     Bu hafta teniste dünya klasmanında ikinci sıraya düşen Justine Henin Hardenne, geçtiğimiz hafta 10 haftadır birinci sırada yer alan Kim Clijsters'ı yerinden indirerek 1 numaraya çıkmıştı. 
     
</TEXT>
</DOC>
