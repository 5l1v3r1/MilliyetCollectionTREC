<DOC>
<DOCNO> 179639 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/02/dunya/dun01.html </URL>
<DATE> 2003/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak kabinesinde Kürt kadın bakan 
</HEADLINE>
<TEXT>

   Geçici Hükümet Konseyi'nin kabinesindeki tek Türkmen olan Ömer, 'Bilim ve Teknoloji Bakanı' 
      DIŞ HABERLER SERVİSİ 

   
   Irak'ta ABD desteğiyle kurulan Geçici Hükümet Konseyi, 25 bakanı belirledi. Kabinenin en önemli bakanlıklarından Dışişleri Bakanlığı görevine, Kürdistan Demokratik Partisi KDP Sözcüsü Hoşyar Zebari getirilirken, tek kadın bakan, Bayındırlık Bakanlığı'na getirilen Kürt kökenli Nesrin Mustafa Bervari oldu. 
   Geçici Hükümet Konseyi tarafından dün belirlenen kabine listesinde, başbakanlık makamı, enformasyon ve savunma bakanlıklarına yer verilmedi. 25 bakandan 13'ü Şii Arapları, 5'i Sünni Arapları, 5'i Kürtleri, 1'i Türkmenleri, 1'i de Hıristiyanları temsil ediyor. 2004'te yapılması öngörülen seçimlere kadar görev yapacak olan kabinede, pasif bir pozisyon olan Bilim ve Teknoloji Bakanlığı da Türkmen Raşid Mindan Ömer'e verildi. En önemli bakanlık sayılan Petrol Bakanlığı'na ise, Geçici Hükümet Konseyi'nin Şii üyesi Muhammed Bahr el Ulum'un oğlu İbrahim Bahr el Ulum getirildi. 
   Diğer bakanlıklara getirilen Şii isimler şöyle sıralanıyor 
   İçişleri Nuri El Bedran, 
   Tarım Abdülemir Rahima El Abbud, 
   Spor ve Gençlik Ali Faik El Haban, 
   Sağlık Dr. Hudeyir Abbas, 
   İmar ve İsk n Beyan Bekir Solağ, 
   İletişim Haydar El İbadi, 
   Ticaret Ali Abdülemir Allavi, 
   Planlama Mehdi El Hafid, 
   Eğitim Alaattin Abdülşahab El Alvan 
   Kültür Müfid Muhammed Cevad El Cezeri, 
   Çalışma ve Sosyal Güvenlik Sami İzara El Mecun, 
   Göçmenlik ve Mülteciler Muhammed Cesim Hudeyir. 
   Kabinede yer alan Sünni bakanlar ise şunlar 
   İnsan Hakları Abdülbasit Türki, 
   Yüksek Eğitim Zeyad Abdürrezak Muhammed Asvad, 
   Adalet Haşim Abdürrahman El Şibli, 
   Elektrik Eyham El Samari, 
   Maliye Kamil Mubdir El Geylani. 
   Kürtlere verilen diğer bakanlıklar ise şöyle sıralanıyor 
   Çevre Abdürrahman Sıdık Kerim, 
   Endüstri ve Madencilik Muhammed Tevfik Rahim, 
   Su Kaynakları Abdüllatif Raşid. 
   Ulaştırma Bakanlığı ise, Asuri Behnam Zayya Polıs'a verildi. 
   
   
</TEXT>
</DOC>
