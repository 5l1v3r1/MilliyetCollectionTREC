<DOC>
<DOCNO> 189399 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/18/astro/index.html </URL>
<DATE> 2003/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Aslında zaman da yok mu 
</HEADLINE>
<TEXT>

   
   
   Eğer zamanı düz bir çizgi, bir ok gibi algılarsak, zamanın gizli doğasını anlamakta güçlük çekeriz 
   
   Zaman her şeyin altında yatan bir kavram. Hayatımız bir gelişme, olgunlaşma ve nihayetinde anlama süreciyse eğer, bu zamanla oluyor. Tohum yıllar içinde ağaca dönüşüyor. Her yerde zaman var ama zamanın ne olduğunu bilebiliyor muyuz Kimilerine göre de zaman tamamen subjektif olabiliyor. Bilincin zayıfladığı anda zaman da anlamını yitiriyor. 
   
   Kafa karıştırıcı bir kavram 
   "Bilim Sözlüğü" Penguin Dictionary of Science, 1998 zamanı şöyle tanımlıyor "Olayları tanımlayan uzay zamanın dört koordinatından birisi. En azından insan algılayışına göre zaman uzaydan bağımsız gibi görülür." Açıkçası bu tanım açıklayıcı olmaktan çok uzak duruyor. Astroloji ile uğraşan herkes için zaman gizli bir el gibidir. Her şeyin bir zamanı vardır der bilgeler. Zaman astrolojinin de temelidir. Bir gökharitası çıkartabilmek için yer haricinde, gün, ay, yıl ve saat bilgilerine ihtiyacımız var. 
   Size çarpıcı bir örnek vermeliyim. Astrolojide öngörüm yapmak üzere kullanılan bildik bir yöntem vardır. Güneş dönüşü adı verilen bu teknikte kişinin önündeki bir yıl içinde önüne çıkabilecek olayları ve temaları öngörebilmek için o yılki doğum gününde, Güneş'in doğum anındaki aynı yere gelmesi anına göre bir harita çıkartılır. Buraya kadar tamam ama bu harita aslında etkisini üç ay öncesinden göstermeye başlar. Kısaca henüz gezegenler doğum günündeki pozisyonlarını almadan bile yine oradaymış gibi çalışabilirler. Bu apaçık sebep-sonuç mantığını ters yüz eden bir sonuç, zira nasıl olur da fiziksel olarak gerçekleşmeyen bir harita temalarını gerçekleştirebilir. 
   Sizlere daha önceki bir yazımda "Matris burada " buna benzer bir olaydan söz etmiştim. Aylar öncesinde Los Angeles'taki konuşma anımın haritasını incelerken, o anda gökyüzünde 
   Los Angeles'a göre ufukta doğum anımdaki Merkür'ün derecesi yükselmekteydi. Nasıl olur da bundan yıllar önce haritamda olan bir derece, benim Los Angeles'e gideceğimi bilecek şekilde, o anda kritik bir noktada olabilir. Zira Merkür astrolojide konuşmayı, anlatmayı ve iletişimi açıklar. 
   
   Zaman, Maya'nın ta kendisi 
   Ayrıca biz astrologlar sembolik zamandan da söz ederiz. İlerletim denilen tekniğe göre doğum gününden itibaren geçen bir günü bir yıl olarak kabul ederek, haritanın ilerletilmiş durumunu ve buna bağlı olarak içsel deneyimleri öngörürüz. Eğer zamanı düz bir çizgi gibi algılarsak -ki hepimiz günlük hayatımızda bunun esareti içindeyiz- o zaman, zamanın gizli doğasını anlamakta güçlük çekeriz. Çünkü tüm bu göstergeler zamanın aslında bir illüzyondan ibaret olduğunu gösterir. Ruhsallığı merkeze alan Doğu felsefesinde bu Maya'dır. Neden-sonuç ilişkilerini ortadan kaldıran, fiziksel zamanı altüst eden Maya'dır. Eğer zaman yoksa, aslında tüm deneyimlerimiz şu anda, şimdi der. Var olan hep şimdidir. Geçmiş şimdiye varır, gelecek de şimdinin içinde barınır. 
   İşte ipucu Doğum anımız aslında tıpkı şimdi gibi tüm hayatımızı, geçmişi ve geleceği ile birlikte içinde barındırır. Materyalist bilim zamanı t1, t2, t3... diyerek sıraya sokarken aslında en önemli gerçeği ıskalıyor. Ona yaşamdaki gelişmeden izole ederek bakıyor. Astrolog ise zamanı bir gelişim olarak görüyor ve zamana değişik nitelikler, kaliteler veriyor. Bir akşam vaktinin psikolojisi ile günün ilk ışıklarının doğduğu zamanki nitelikler bizim için sadece değişik t'lerden ibaret olsa da aslında hepsi hayatımızın çok farklı psikolojisine ve yerlerine işaret ediyor. Kafa karıştırıcı değil mi Zamanla belki anlayabiliriz. n 
   
   
</TEXT>
</DOC>
