<DOC>
<DOCNO> 186123 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/03/siyaset/siy04.html </URL>
<DATE> 2003/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
PKK için beş aşamalı plan 
</HEADLINE>
<TEXT>

   ABD'den KADEK için garanti İhtiyaç duyulursa ortak harek t yapılacak 
      ANKARA Milliyet 

   
   Türkiye ve ABD, PKK KADEK'in Kuzey Irak'taki varlığının tasfiyesine yönelik eylem planında mutabakata vardı. ABD ve Türkiye ihtiyaç duyulması halinde KADEK'e yönelik ortak askeri harekat yapacak. 
   ABD Dışişleri Bakanlığı Koordinatörü Cofer Black ile Dışişleri Bakanlığı Müsteşar Yardımcısı Nabi Şensoy başkanlığındaki heyetler arasında dün yapılan görüşmeden sonra konuşan Black, "PKK KADEK bir terör örgütüdür ve Irak'ta bu örgüte yer yoktur. Tasfiyesi için bir aksiyon planımız var" dedi. 
   Şensoy da askeri operasyon dahil tüm opsiyonların eylem planı dahilinde olduğunu belirtti. 
   
   AB nezdinde baskı 
   Milliyet'in Türk ve ABD kaynaklarından edindiği bilgilere göre eylem planı şu beş maddeden oluşuyor 
   ABD, KADEK'in AB terör listesine alınması için Türkiye'nin çabalarına destek verecek. Türkiye, KADEK ve bağlantılı kuruluşların Avrupa'daki faaliyetlerini ve finans kaynaklarını kurutmak için AB'ye başvuruda bulunacak. ABD de bu girişimin başarıya ulaşması için AB nezdinde baskı sağlayacak. ABD, KADEK'in Kuzey Irak'ta finans sağlamak için başvurduğu haraç alma, kaçakçılık gibi faaliyetleri kesinlikle sona erdirecek. ABD, Eve Dönüş Yasası'ndan faydalanmaları için örgüt üzerindeki baskısını arttıracak. İhtiyaç duyulması halinde bölgeden tasviye için ortak askeri hareket yapılabilecek. 
   Eylem planıyla Türkiye'nin Irak'a asker gönderme kararı arasında bir bağ bulunmadığı da belirtildi. 
   Türk kaynaklar KADEK'e ortak operasyon yapılabileceğini vurgularken, ABD yetkililerinin "bu opsiyonu dışlamamakla birlikte sıcak da bakmadıkları" öğrenildi. 
   
   
</TEXT>
</DOC>
