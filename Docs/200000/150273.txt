<DOC>
<DOCNO> 150273 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/16/son/sonspo43.html </URL>
<DATE> 2003/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Erteleme heyecanına taraftar ilgisiz... 
</HEADLINE>
<TEXT>

     Diyarbakırspor-Beşiktaş maçına yağmur nedeniyle taraftarlar büyük ilgi göstermedi. 
     Diyarbakır Atatürk Stadı'ndaki maça Diyarbakır'ın dışında bölgedeki illerden de çok sayıda futbolsever gelmesine karşın gün boyu süren yağmur ve maçın hafta içi yapılması nedeniyle tribünlerde boşluklar görüldü. 
     Maçı yaklaşık 12 bin taraftar izlerken, 100'ü aşkın Beşiktaş taraftarı da takımlarını desteklemek için statta yer aldı. 
     Bu arada maç nedeniyle stat içi ve dışında yoğun güvenlik önlemleri alındı. Maç için bini aşkın polis görev yaptı. 
     Maçı Beşiktaş Kulübü Başkanı Serdar Bilgili ve yönetim kurulunun tüm üyeleri de izledi. Bilgili ve üyeler, maçtan önce Selim Amca Lokantası'nda Diyarbakır'a özgü kaburga yemeği yedi. 
     Diyarbakırspor'da, geçen hafta Göztepe maçında yer alamayan Saffet, Celalettin, Ömer ve Evren bu maçta forma giydi. Beşiktaş'ta ise cezalı Sergen ile sakatlıkları bulunan İbrahim, Tamer, Maldarasnu ve Bayram yer almadı. 
     Diyarbakırspor sahaya ''Turizm Haftası'' nedeniyle, ''Turizm insanları kaynaştıran en büyük sevgi bağıdır'' yazılı pankartla çıktı. 
     





</TEXT>
</DOC>
