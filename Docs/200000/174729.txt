<DOC>
<DOCNO> 174729 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/10/dunya/dun03.html </URL>
<DATE> 2003/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Rumlar Türkiye KKTC'ye karşılıksız çek verdi 
</HEADLINE>
<TEXT>

      YORGO KIRBAKİ Atina 

   
   Türkiye ile KKTC arasında imzalanan Gümrük Birliği çerçeve anlaşması, Yunan hükümeti ile Rum Yönetimi tarafından sert tepkiyle karşılandı. Rum ve Yunan gazeteleri, Avrupa Birliği'nin AB baskıları üzerine Ankara'nın son anda geri adım attığını ileri sürerek, anlaşmanın "karşılıksız bir çek"ten öteye gitmediğini iddia ettiler. 
   Yunan Dışişleri Bakanlığı Sözcüsü Panos Beglitis, anlaşmanın uluslararası hukuk ilkeleri, BM Güvenlik Konseyi ile AB kararlarına aykırı olduğunu savunarak, "Anlaşma AB'nin Kıbrıs Cuhmuriyeti ile ilişkilerinin yanı sıra, aday ülke Türkiye ile de hukuki ilişkilerine aykırı. Yasadışı bir durum söz konusu" dedi. Rum Yönetimi Sözcüsü Kipros Hrisostomidis de, AB'nin Türkiye'nin üyelik müzakerelerinin başlama tarihini inceleyeceği zaman, bu anlaşmayı göz önünde bulunduracağını söyledi. 
   Rum gazetesi Politis, "Karşılıksız çek" başlıklı manşetinde, AB'nin baskılarıyla Ankara'nın geri adım atarak KKTC ile özde hiçbir önemi bulunmayan bir belge imzaladığını ileri sürerken, gazeteye göre AB Komisyonu'nun Genişlemeden Sorumlu Üyesi Günter Verheugen, Dışişleri Bakanı Abdullah Gül'ü telefonla arayarak KKTC ile Gümrük Birliği anlaşması imzalanmasının Türkiye - AB ilişkilerini olumsuz yönde etkileyeceğini söyledi. 
   
</TEXT>
</DOC>
