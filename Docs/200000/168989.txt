<DOC>
<DOCNO> 168989 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/12/son/sontur18.html </URL>
<DATE> 2003/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit "Genel Başkanlıktan ayrılmak için verilmiş kararım yok" 
</HEADLINE>
<TEXT>

     DSP Genel Başkanı Bülent Ecevit, İzmir Büyükşehir Belediye Başkanı Ahmet Piriştina'nın DSP'den istifasını ''Ayrılanlar ayrılır, ilkeli ve inançlı demokratik solcular yollarına devam ederler'' şeklinde değerlendirdi. 
     Ecevit, yaptığı yazılı açıklamada, uzun siyasal yaşamında birçok hayal kırıklığına uğradığını, Piriştina'nın bugün yaptığı açıklamayla kendisini hayal kırıklığına uğratanlar arasına katıldığını kaydetti. 
     Piriştina'nın istifa mazeretinin ''hiç inandırıcı olmadığını'' savunan Ecevit, şu görüşlere yer verdi 
     ''Sayın Piriştina, DSP'den ayrılmasının temel nedeni olarak benim Kasım ayında genel başkanlıktan ayrılacağımı söylemiş. Oysa benim genel başkanlıktan ayrılma konusunda verilmiş bir kararım yok. 
     Sağlık durumum da düzeldi. Bütün gücümle yerel yönetim seçimleri için çalışıyorum. 
     İlkeli ve inançlı DSP'lilerin partiye bağlılığı benim başkanlığıma ve sağlığıma bağlı değildir. Ayrılanlar ayrılır, ilkeli ve inançlı demokratik solcular yollarına devam ederler.'' 
     
</TEXT>
</DOC>
