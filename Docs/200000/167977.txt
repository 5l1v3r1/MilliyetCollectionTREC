<DOC>
<DOCNO> 167977 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/08/yazar/uras.html </URL>
<DATE> 2003/07/08/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Bankalarda 8.6 milyar dolar hortumlandı 
</HEADLINE>
<TEXT>

     Buna karşılık devletin bugüne kadar bu kişilerden tahsil edebildiği paranın tutarı sadece 234 milyon dolar. Hortumlanan her 100 dolardan sadece 2.7 doları geri alınabilmiş. 
     Şimdi bazı iyi niyetliler diyecek ki "Bankalar sadece hortumlanmaktan batmadı... Batmıyor... Hortumlama deyimi çok kötü... Bu işin üzerine fazla gitmemek lazım..." İyi de... Giden paralar ne olacak Giden paraları "hortumlayanlar" ödemediğine göre kim ödeyecek 
     Batan bankaların sadece 6’sının hakim ortakları ile "ödeme protokolü" yapılabildi. Bu 6 "ödenme protokolü" kapsamındaki borcun faizsiz anapara tutarı 3.3 milyar dolar. Protokola bağlanan 3.3 milyar liradan bugüne kadar yapılabilen tahsilat ise sadece 8 milyon dolar. 
     Batan bankalara sadece hakim ortaklar borçlu değil... Bu bankalardan kredi kullanan ve borcunu ödemeyen şirketler ve şahıslar da var. 
     
     Paracıklar gitti 
     Fon bankalardan kredi kullanarak borcunu ödemeyen 456 şirket ve 1181 şahıs ile "borç ödeme anlaşması" yaptı. 617 milyon dolarlık borcu protokola bağladı. Bu 617 milyon dolar borçtan bugüne kadar yapılan tahsilat ise 92 milyon dolar. 
     Sayın okuyucularım, rakamlar gösteriyor ki, bankalar battı mı, "paracıklar gitti gidiyor .." Ve de rakamlar gösteriyor ki, giden paracıkların büyük bölümü bankaların hakim ortaklarının cebine gidiyor... 
     Bu paralar hakim ortaklar için yurt içinde yurt dışında "yat oluyor, kat oluyor, uçak oluyor, helikopter oluyor, fabrika oluyor..." Onların borçlarını kapatmak da Ayşe Hanım Teyzem ile Ali Rıza Bey Amcam’a düşüyor... Hakim ortakların ödemedikleri parayı Ayşe Hanım Teyzem ile Ali Rıza Bey Amcam, ekmek, maydonoz, peynir alırken, tüpgazı yakarken, KDV olarak tıkır tıkır ödüyor... 
     
Bugüne kadar batan bankalardan h kim ortakların sahiplerinin kullandıkları hortumladıkları krediler Milyon Dolar Kendi bankalarından kullandıkları 6.972 Diğer Fon bankalarından kullandıkları 1.725 Kullanım hortumlanan para toplamı 8.697 Bugüne kadar geri ödedikleri 234      
     Kaynak TMSF Tahsilat Dairesi, Mart 2003 
     

</TEXT>
</DOC>
