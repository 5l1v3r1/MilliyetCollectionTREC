<DOC>
<DOCNO> 192386 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/31/yasam/ayas.html </URL>
<DATE> 2003/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu hurdalıkta 1 ölü var 
</HEADLINE>
<TEXT>

   Öndeki kamyona çarpan bir otobüs yüzünden üç otobüs, iki kamyon ve bir ambulans birbirine girince, ortaya bu fotoğraf çıktı... 
      DIŞ HABERLER SERVİSİ 
   
   TEM yolunun Hereke kesiminde 4'ü yolcu otobüsü, 7 aracın karıştığı zincirleme kaza, şans eseri sadece 1 can aldı. 
   Ankara'dan İstanbul yönüne giden Özdemir Bestan 45 yönetimindeki Varan Turizm'e ait yolcu otobüsü, dün 06.20'de önce önünde giden Arif Yılmaz'ın 31 kullandığı kamyona, ardından da Afşinliler firmasına ait bir başka otobüse çarptı. 
   
   18 yaralı var 
   Kazaya daha sonra 'Ispartalılar Turizm' firması ile 'İsmail Ayaz' firmasına ait yolcu otobüsleri ile bir kamyon da karıştı. Aynı kamyon, başka bir kazaya gitmekte olan bir ambulansa da çarptı. Kazaya neden olduğu öne sürülen otobüsün sürücüsü Özdemir Bestan, olay yerinde ölürken, diğer araçlarda bulunan 18 kişi de yaralandı. Yaralılar Kocaeli Üniversitesi Tıp Fakültesi, SSK ve Devlet Hastaneleri'nde tedaviye alındı. 
   
   10 kişiyi hile öldürmüş    Kayseri Pınarbaşı'nda 10 kişinin öldüğü, 21 kişinin de yaralandığı kazada, otobüsün takograf cihazında hile yapıldığı ortaya çıktı. 
   Cihaza, gerçek hızın belirlenmesini engellemek için ek anahtar takıldığı ve böylece takografın istendiğinde devre dışı bırakıldığı belirlendi. Yetkililer, takografın devreden çıkarılması nedeniyle, otobüsün kaza sırasındaki gerçek hızının tespit edilemediğini kaydetti. 
   
   
</TEXT>
</DOC>
