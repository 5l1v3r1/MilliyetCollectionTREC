<DOC>
<DOCNO> 169478 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/15/yasam/yas10.html </URL>
<DATE> 2003/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölüm salıncağı 
</HEADLINE>
<TEXT>

Teraslarında iki baca arasına salıncak kuran iki miniğin eğlencesi faciayla bitti. Biri öldü, diğeri can çekişiyor 
     M. AKİF ERDEM İstanbul 

     İstanbul Fatih'te iki küçüğün evlerinin terasında yaptığı salıncak sefası k busa döndü. Yedi yaşına cumartesi günü giren Başak Özbal, mutluluğunu paylaşmak istediği kuzeni Kadir Çolak'ı 5 da Karagümrük Dervişali Mahallesi Ali Şah Sokak'taki evlerine çağırdı. Ancak mutlu bir pazar geçiren Özbal ve Çolak ailelerinin günü aynı akşam faciayla noktalandı. Faciaya yol açan ise, çocuklar için teras katındaki iki baca arasına ip gerilerek kurulan salıncaktı. İki kuzen neşe içinde birlikte bindikleri salıncakta sallanırken, ağırlığa dayanamayan bir baca devrildi. 
     Başak ve Kadir'in çığlıklarına, alt katta oturan aileleri yetişti ve minikler hemen yakınlardaki Medicalpark Hastanesi'ne kaldırıldı. 
     
     Başak'ın durumu ciddi 
     Ancak küçük Kadir, doktorların tüm çabasına rağmen kurtarılamayarak can verdi. 
     Kafatasında kırık tespit edilen Başak ise İstanbul Tıp Fakültesi Hastanesi'ne sevk edildi. Yoğun bakıma alınan ve yaşam savaşı veren Başak'ın durumunun ciddiyetini koruduğu belirtilirken, kuzeni Kadir dün Atışalanı Camii'nde kılınan cenaze namazının ardından gözyaşları arasında toprağa verildi. 
     

</TEXT>
</DOC>
