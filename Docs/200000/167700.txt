<DOC>
<DOCNO> 167700 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/06/son/sontur37.html </URL>
<DATE> 2003/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Dışişleri Bakanı Powell, Gül'ü üçüncü kez aradı... 
</HEADLINE>
<TEXT>

     ABD Dışişleri Bakanı Colin Powell'ın Dışişleri Bakanı ve Başbakan Yardımcısı Abdullah Gül'ü telefonla arayarak, Başbakan Tayyip Erdoğan ile ABD Başkan Yardımcısı Dick Cheney arasında Türk askerlerinin serbest bırakılmasına ilişkin varılan mutabakatı teyit ettiği bildirildi. 
     Dipolamatik kaynaklardan edinilen bilgiye göre, saat 21 00 sularında Gül'ü arayan Powell, Cheney ile Erdoğan arasındaki mutabakatı teyit etti, Bakan Gül de Powell'a Türk askerlerinin bir an önce serbest bırakılması gerektiğini kuvvetle vurgulayarak, gecikmenin mahsurlarına dikkat çekti. 
     Bu görüşme, Türk askerlerinin Süleymaniye'de ABD güçlerince göz altına alınmasının ardından Powell ile Gül'ün yaptığı üçüncü telefon görüşmesi oldu. 
     
</TEXT>
</DOC>
