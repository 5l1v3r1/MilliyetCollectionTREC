<DOC>
<DOCNO> 188155 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/12/son/sonspo05.html </URL>
<DATE> 2003/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Genel Sekreter Olcay Tuncay kesinlikle Fenerbahçe'de kalacak 
</HEADLINE>
<TEXT>

     Fenerbahçe Kulübü Genel Sekreteri Vedat Olcay, ''Tuncay'ın transferi konusunda kesin konuşuyorum. Bu futbolcumuz kesinlikle Fenerbahçe'de kalacak'' dedi. 
     Çanakkale'nin Biga İlçesi'ndeki Fenerbahçeliler Derneği'nin açılışına katılmak üzere İstanbul'dan Bandırma'ya gelen Fenerbahçe Kulübü Başkanı Aziz Yıldırım, kulüp genel sekreteri Vedat Olcay ve kulüp müdürü Serkan Acar, Biga'ya hareket etmeden önce Bandırma Fenerbahçeliler Derneği'ni ziyaret ettiler. 
     Ziyaret sırasında gazetecilerin sorularını yanıtlamayan Aziz Yıldırım, taraftarlarla bol bol fotoğraf çektirirken, sorulara genel sekreter Olcay yanıt verdi. 
     Fenerbahçe'nin 2003-2004 sezonunda, her yıl olduğu gibi hedefinin şampiyonluk olduğunu belirten Olcay, Tuncay Şanlı'nın transferiyle ilgili sorulara ''Tuncay'ın transferi konusunda kesin konuşuyorum. Bu futbolcumuz kesinlikle Fenerbahçe'de kalacak'' diye konuştu. 
     Olcay, bu yıl aldıkları gençlerden çok memnun olduklarını, Ümit Milli Takım'a verdikleri 8 futbolcunun ''Fenerbahçe'nin geleceği olduklarına'' işaret eden Olcay, Ortega konusundaki soruları yanıtlarken de, ''Bu futbolcuyla ilgili konu FIFA'da ama karar bizim lehimize çıkacak'' dedi. 
     
</TEXT>
</DOC>
