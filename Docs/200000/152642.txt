<DOC>
<DOCNO> 152642 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/26/son/sontur25.html </URL>
<DATE> 2003/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Tükeciyi Korma Derneği'nin eski kadın başkanı öldürüldü 
</HEADLINE>
<TEXT>

     Kırıkkale'de 1 çocuk annesi Nesrin Gel, evinde bıçaklanarak öldürüldü. Kırıkkale'de Tüketicileri Koruma Derneği ni kurarak bir süre başkanlık eden ve Tüketici' adında haftalık dergi çıkartan Gel in öldürülmesiyle ilgili 2 kişi gözaltına alınırken, boşandığı eşi ise aranıyor. 
     Okuldan Yaylacık Mahallesi, Ulubatlı Hasan Caddesi Sözdinler Apartmanı 5'inci katındaki evlerine dönen Nesrin Gel in 12 yaşındaki oğlu Noyan Gel, kapının arkasında anahtar olması nedeniyle eve giremedi. Uzun süre zile basan Noyan Gel, kapı açılmayınca çilingir çağırdı. Noyan Gel, çilingirin açtığı kapı arkasında annesinin kanlar içerisinde yerde yatan cesediyle karşılaştı. Noyan Gel, annesinin cesedi karşısında şok geçirirken, çilingir ise olayı polise bildirdi. 
     Olay yerine gelen polis ekipleri yaptıkları incelemede, Nesrin Gel in karın, göğüs ve vücudunun çeşitli yerlerinde aldığı 7 bıçak darbesiyle öldürüldüğünü belirledi. 
     Çok yönlü soruşturma açan ekipler, cinayet ile ilgili 2 kişiyi gözaltına alırken, Nesrin Gel in boşandığı eşi Nebi Öztürk, aranıyor. 
     





</TEXT>
</DOC>
