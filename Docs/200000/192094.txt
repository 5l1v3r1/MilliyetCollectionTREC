<DOC>
<DOCNO> 192094 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/30/ekonomi/eko02.html </URL>
<DATE> 2003/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
'İkna edemezsen kamulaştır' 
</HEADLINE>
<TEXT>

   Hazine, ödenen milyarlarca dolarlık faturayı düşürmek için enerji şirketlerinin ikna edilmeye çalışılması, bu yöntem işe yaramazsa kamunun santralları satın alması önerisinde bulundu 
      
   Hazine, özel sektöre devredilen santrallara önümüzdeki 17 yılda ödenecek 70 milyar doları aşkın faturanın aşağı çekilmesi için şirketlerin iknaya çalışılması, olmazsa kamunun şirketleri satın alması nı buy - out önerdi. Enerji Bakanı Hilmi Güler'in de açıkladığı alternatiflerden biri olan bu öneri için gerekirse uluslararası tahkime gidilmesi gerektiği belirtildi. 
   Hazine'ye bağlı KİT Genel Müdürlüğü'nce hazırlanan raporda, Enerji Bakanı Güler'in özel enerji şirketleriyle ilgili sözüne ettiği "dört çözüm önerisi" yer aldı. Raporda açıklanan öneriler şunlar 
   
   Hazine'den dört öneri 
   Mevcut santrallar gözden geçirilerek, ekonomik olmayanların üretimine son verilsin.Sözleşmesi imzalanmış ancak yürürlüğe girmemiş yap işlet devret YİD projelerinin realize edilmemesi halinde bile arz fazlası olacağı dikkate alınarak 2007 - 2008 döneminden önce yeni elektrik üretimi yatırımına girilmesin.Yeni doğalgaz anlaşmaları yapılmasın ve fiyatların düşürülmesi için mevcut sözleşmeler tadil edilsin. Tartışmaları devam eden YİD ve işletme hakkı devri İHD uygulamaları hayata geçirilmesin." 
   Hazine, tüm sözleşmelerde yapılacak yüzde 1'lik indirimin 2020'ye kadar olan dönemde 850 milyon dolar tasarruf sağlayacağına dikkat çekti. Raporda, kamunun sözleşmeleri geri alması şöyle açıklandı 
   "Önce şirketlerin sözleşmelerinin revizyonu veya 'buy out'ta kamunun geri satın alması kolaylık sağlanması konularındaki esnekliklerinin iyice test edilmesi, hiçbir esneklik gözlenmemesi halinde sözleşmelerin kamu rekabetçi piyasa yapısına uymadığı gerçeğinden hareketle, tüm sözleşmelerinin iptali için Enerji Bakanlığı, EPDK ve Hazine'nin mutlak işbirliği yapması, Danıştay nezdinde girişimde bulunulması eş zamanlı olarak da tüm sözleşmelerin iptali için uluslararası tahkim sürecinin başlatılması gerekiyor." 
   
   Yenilere izin yok 
   Hazine, BOTAŞ'ın doğalgaz ithalatıyla ilgili olarak da sözleşmelerin revize edilmesi için uluslararası hukuki araçlar dahil her türlü yöntemin kullanılarak gaz fiyatının ve alım miktarının düşürülmesi gerektiğini belirtti. Hazine'nin 2003 - 2019 arasındaki projeksiyonuna göre, doğalgazda "al ya da öde" sistemi nedeniyle 2014'e kadar geçen 12 yılda 94 milyon metreküp fazla doğalgaz ithal edecek ve bunun karşılığında Hazine'ye 13.6 milyar dolar ek bir yük gelecek. 
   Mobil santrallardan kaynaklanacak zararı yıllık 360 milyon dolar olarak hesaplayan Hazine, mobil santralların EÜAŞ'ce devralınması, yeni anlaşma ve sözleşmeye izin verilmemesi önerisinde bulundu. Raporda, yeni otoprodüktör izni de verilmemesi gerektiği belirtildi. 
   
   
</TEXT>
</DOC>
