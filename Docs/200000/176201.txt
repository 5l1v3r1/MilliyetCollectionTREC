<DOC>
<DOCNO> 176201 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/17/ekonomi/eko08.html </URL>
<DATE> 2003/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kur için baskı yapıyorlar' 
</HEADLINE>
<TEXT>

   
   Sanayi Bakanı Ali Coşkun, Türkiye Odalar ve Borsalar Birliği'nin TOBB Ticaret Borsaları Konseyi toplantısında yaptığı konuşmada, "Son aylarda özellikle kur konusunda bazı kesimler, bazı güç odakları, yurtiçinden yurtdışından hükümete o kadar baskı yapmaktadır ki adeta bizi bir devalüasyona, bir müdahaleye sevk etmek için her türlü oyunu oynamaktadırlar" dedi. 
   
   'Döviz krizi zor' 
   TOBB Başkanı Rifat Hisarcıklıoğılu ise ihracat, büyüme ve enflasyonla ilgili arka arkaya gelen olumlu rakamların ekonominin beklenenden hızlı bir şekilde toparlandığına işaret ettiğini söyledi. Hisarcıklıoğlu, serbest kur uygulamasının eskisi gibi bir döviz krizi yaşanması ihtimalini de ortadan kaldırdığına dikkat çekerek şöyle konuştu "Artık kurların devletin kontrolü altında olduğu önceki yıllardaki rakamları referans kabul ederek sonuç çıkarmak pek doğru bir yaklaşım olmayacaktır." 
   
   
</TEXT>
</DOC>
