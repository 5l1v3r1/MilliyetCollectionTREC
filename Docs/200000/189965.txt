<DOC>
<DOCNO> 189965 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/20/son/sontur02.html </URL>
<DATE> 2003/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Eminönü'nde "Yeni Pasaj" işhanında yangın çıktı... 
</HEADLINE>
<TEXT>

     Eminönü'nde 4 katlı bir işhanında çıkan yangın, maddi hasara yol açtı. 
     Beyazıt Gedikpaşa Caddesi Hattat Sokak'taki ''Yeni Pasaj'' işhanının imalathane olarak kullanılan 4. katında, henüz belirlenemeyen bir nedenle yangın çıktı. 
     Kısa sürede büyüyerek katı saran yangın, olay yerine gelen itfaiye ekiplerince diğer katlara ve çevredeki binalara sıçramadan söndürüldü. 
     İmalathanede maddi hasara neden olan yangının çıkış nedeni araştırılıyor. 
     Bu arada, itfaiye araçları olay yerine giderken, Hattat Sokak'taki kum yığını yüzünden işhanına ulaşmakta güçlük çekti. 
     
</TEXT>
</DOC>
