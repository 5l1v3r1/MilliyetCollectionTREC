<DOC>
<DOCNO> 187837 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/10/son/sontur15.html </URL>
<DATE> 2003/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
DEHAP Genel Başkanı Irak'a asker göndermekten vazgeçilsin 
</HEADLINE>
<TEXT>

     DEHAP Genel Başkanı Tuncer Bakırhan, Türkiye'nin Irak'a asker gönderme çabasından vazgeçmesi gerektiğini savundu. 
     Bakırhan, parti genel merkezinde düzenlediği basın toplantısında, parti içinde yaptıkları toplantılar sonucunda bazı tespitlerde bulunduklarını ve buna göre yol haritası belirlediklerini ifade etti. 
     Irak'a asker gönderme çabasından hemen vazgeçilmesi gerektiği görüşünü dile getiren Bakırhan, hükümetin asker göndermesini engellemek için halkı bilinçlendirme amaçlı kitle çalışmaları yapacaklarını belirtti. 
     Türkiye'nin AB'ye üyelik sürecinde çıkardığı uyum yasalarının pratikte uygulanmadığını da iddia eden Bakırhan, uygulamanın önündeki fiili ve bürokratik engellerin kaldırılmasını istedi. Bakırhan, üyeliğin gerçekleşmesi için parti olarak gerekli katkıyı sağlayacaklarını da ifade etti. 
     
</TEXT>
</DOC>
