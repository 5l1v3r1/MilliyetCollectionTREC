<DOC>
<DOCNO> 177301 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/21/son/sontur43.html </URL>
<DATE> 2003/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Her şey köpek kavgasıyla başladı... Sonuç Komşusunu öldürdü 
</HEADLINE>
<TEXT>

     Kırıkkale'nin Keskin İlçesi'nde, iki köpeğin dalaşmasının ardından çıkan kavgada, komşusunun oğlunu yaralayan kişi, hapisten çıkınca da komşusunu öldürdü. 
     Alınan bilgiye göre, Merkez Mahalle'de, 6 ay önce, iki komşu Eftal Sanay ile Dede Okatan'ın köpeklerinin dalaşması sırasında, Sanay'ın köpeği yaralandı. Bunun ardından aile arasında çıkan kavgada Eftal Sanay, Dede Okatan'ın oğlu Murat Okatan'ı silahıyla yaraladı. Tutuklanan Sanay, cezasını tamamladıktan sonra hapisten çıktı. 
     Dede Okatan kahvede otururken, Eftal Sanay gelerek Okatan'a silahıyla ateş açıp kaçtı. Okatan, olay yerinde öldü. 
     Olayla ilgili soruşturma sürerken, zanlı Eftal Sanay'ın yakalanmasına çalışılıyor. 
     
</TEXT>
</DOC>
