<DOC>
<DOCNO> 187317 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/08/son/sonspo23.html </URL>
<DATE> 2003/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Milliler piknik yaptı.. İlhan bebeğini futbolcu eşlerine göstermedi 
</HEADLINE>
<TEXT>

     A Milli Futbol Takımı oyuncuları ve teknik heyeti, bugün düzenlenen piknikte aileleriyle biraraya gelerek moral depoladı. 
     Milli Takım'ın kamp yaptığı BJK Nevzat Demir Tesisleri'nde düzenlenen pikniğe, Futbol Federasyonu Başkanı Haluk Ulusoy, yöneticiler, futbolcular ve teknik heyet ile aileleri katıldı. 
     Kamptaki futbolcular, piknikte çocukları ve eşleriyle yakından ilgilenip, hasret giderdi. 
     Çok sayıda yerli ve yabancı basın mensubunun da katıldığı piknikte en büyük ilgiyi İlhan Mansız ve ailesi gördü. Bugüne kadar çocuğunun fotoğrafını çektirmeyen İlhan, piknikte de çocuğunun bulunduğu bebek arabasının önüne bir örtü bağlayarak, görüntülenmesini engelledi. Diğer futbolcuların eşleri bebeği görmek isteyince de İlhan, ''Tesislerde gösteririm'' dedi. 
     Oldukça samimi bir havada gerçekleşen piknikte Türk ve İngiliz gazeteciler, futbolcular, teknik heyet ve Futbol Federasyonu Başkanı Ulusoy ile röportajlar yaptı. 

     
</TEXT>
</DOC>
