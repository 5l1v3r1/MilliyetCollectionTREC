<DOC>
<DOCNO> 193494 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/05/son/soneko08.html </URL>
<DATE> 2003/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Abdüllatif Şener BDDK Başkanı ile bugün görüşeceğiz 
</HEADLINE>
<TEXT>

     Devlet Bakanı ve Başbakan Yardımcısı Abdüllatif Şener, Bankacılık Düzenleme ve Denetleme Kurumu BDDK Başkanı Engin Akçakoca'nın istifası ile ilgili haberleri basından izlediğini, şu ana kadar doğrudan kendisine intikal etmiş bir konu olmadığını söyledi. 
     Şener, ''AB'ye Tam Üyelik Sürecinde Rekabet Politikasının Rolü ve Önemi'' konulu panele gelişinde gazetecilerin sorularını yanıtladı. 
     Şener, bugün saat 12.00'de BDDK Başkanı Akçakoca ile görüşeceğini belirterek, haberlerin doğru olup olmadığını daha sonra basına ifade edeceğini söyledi. 
     BDDK'ya yönelik sürekli teftişlerin olduğunun hatırlatılması üzerine Bakan Şener, şunları kaydetti 
     ''Kurumların, teftişlerinden dolayı yıpranması diye bir şey söz konus olamaz. BDDK da önemli bir kurumdur. Ben düzenleyici kurulların sağlıklı çalıştığına inanıyorum. Türkiye'de bir çok konunun rayına oturması için önemli işlevler görmüşlerdir. Görevlerini yerine getiriyorlar. Normaldir, hukuk çerçevesinde sürdürülen denetim teftiş olayları da ne herhangi bir bakanı ne herhangi bir kurumu rahatsız etmez diye düşünüyorum.'' ''İstifa ederse kabul eder misiniz '' sorusuna karşılık Şener, ''Böyle bir şeyin konuşmanın çok sağlıklı olduğunu düşünmüyorum. Ama gerçekçi haber istiyorsanız daha sonraki açıklamalarımızı izleyin'' yanıtı verdi. 
     
</TEXT>
</DOC>
