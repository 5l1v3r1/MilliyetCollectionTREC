<DOC>
<DOCNO> 179896 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/03/guncel/gun02.html </URL>
<DATE> 2003/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Burslar tek çatı altında toplanacak 
</HEADLINE>
<TEXT>

   YURTKUR'un hazırladığı taslakta belediyeler hariç hiçbir kamu kurum ve kuruluşunun burs adı altında ödeme yapmaması öngörüldü 
      ANKARA Milliyet 

   
   Üniversite öğrencilerine kamu kurum ve kuruluşlarınca verilen kredi, burs ve nakdi yardımların tek elde toplanmasına yönelik kanun taslağı hazırlandı. Yükseköğrenim Kredi ve Yurtlar Kurumu YURTKUR Genel Müdürlüğü'nce hazırlanan taslakta, belediyeler hariç hiçbir kamu kurum ve kuruluşlarının üniversite öğrencilerine burs, kredi ve nakdi yardım adı altında ödeme yapmaması öngörüldü. 
   
   Burs veremeyecek kuruluşlar 
   Türkiye içinde yükseköğrenim gören öğrencilere burs ve krediyi YURTKUR'un vermesi hükmü yer alan taslakta, öğrencilere burs, kredi ve nakdi yardım yapamayacak kamu kurum ve kuruluşları bütçelerine göre şöyle sıralandı 
   
   Bütçelerine göre 
   "Genel bütçeli daireler, katma bütçeli idareler, kamu iktisadi teşebbüsleri ve bağlı ortaklıkları, bütçenin transfer tertibinden yardım alan kuruluşlar, il özel idareleri ve bunların kurdukları birlik, müessese ve işletmeler özel bütçeli kuruluşlar, özelleştirme kapsam ve programına alınmış hisselerinin yarısından fazlası kamuya ait olan özel hukuk hükümlerine tabi kuruluşlar, fonlar, döner sermayeler, kamu bankaları, kanunlarla veya kanunların verdiği yetkiye dayanılarak kurulan kurumlar ile kurul, üst kurullar ve diğer tüm kamu kurum ve kuruluşları." 
   
   Anaokulundan gir, liseden çık    BURCUM DEVREZ İstanbul 

   Anaokulu ve ilköğretim bölümleri olan Zeynep Mutlu Eğitim Vakfı Kemer Okulları bu yıl eğitim zincirine liseyi de ekledi. Vakıf, gelecekte üniversite açmayı da planlıyor. Bu eğitim döneminde faaliyete başlayacak lisede, Anadolu Lisesi programı uygulanacak. Hazırlık bölümüyle eğitime başlayacak lisenin ilk yıl kontenjanı 48 öğrenciyle sınırlandırılacak. Lise 2. ve 3. sınıflardan itibaren de öğrencilere zorunlu olarak TOEFL İngilizce seviye tespit testi belgeleri almaları için kurs verilecek. İsteyenler de SAT yurtdışında eğitim göreceklerin tabi tutulduğu sınav için ayrıca eğitim alabilecek. Okul Müdürü Filiz Şahin, "TOEFL kursu gören öğrenciler, hazırlık bölümünü okumadan geçiş imk nına sahip olacaklar" dedi. Eğitim Danışmanı William Bower da, "Üniversiteyi kurmak en büyük hedeflerimiz arasında" diye konuştu. 
   
   
</TEXT>
</DOC>
