<DOC>
<DOCNO> 178436 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/27/son/sondun39.html </URL>
<DATE> 2003/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Recm cezası alan Nijeryalı Emine'nin temyiz duruşması başladı 
</HEADLINE>
<TEXT>

     Nijerya'da, zina yaptığı gerekçesiyle ölüm cezasına çarptırılan Emine Laval'ın 32 temyiz duruşması başladı. 
     Kollarında bebeğiyle mahkeme binasına gelen Emine, binaya yoğun güvenlik önlemleri altında girdi. 
     Duruşmayı izlemeye gelen gazeteciler ve alınan güvenlik önlemleri karşısında şaşıran Emine, içeriye girerken gözyaşlarını tutamadı. 
     Duruşma salonunda daha çok bebeğiyle ilgilenen ve mahkeme işlemlerini takip edemeyen Emine, bir ara bebeğiyle uykuya daldı. 
     Mahkemenin baş kadısı Eminu İbrahim, duruşma sırasında Emine'yi gönüllü savunacak onlarca avukatı, davanın yeteri kadar zaman aldığını belirterek, temyiz sürecini uzatmamaları yolunda uyardı. 
     Emine Laval, Vesile adındaki kız çocuğunu dünyaya getirdikten sonra, geçen yıl Mart'ta zina yapmakla suçlanmıştı. Bir şeriat mahkemesi, boşandıktan 2 yıl sonra bebek sahibi olan Emine'yi zina yapmaktan suçlu bulmuştu. 
     Mahkeme, şeriat yasaları uyarınca, Emine'nin boynuna kadar kuma gömüldükten sonra taşlanmasını hükmetmişti. 
     Bebeğin babası olduğu iddia edilen kişi, sorumluluğunu inkar etmiş ve beraat ettirilmişti. 
     Kadılar, Emin Laval'ın cezasının infaz edilmesini, bebeğini sütten kesene kadar ertelemişti. 
     
</TEXT>
</DOC>
