<DOC>
<DOCNO> 199400 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/03/guncel/gun08.html </URL>
<DATE> 2003/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Bombacıların yolu bu camide kesişti 
</HEADLINE>
<TEXT>

      ERDAL KILINÇ 
   
   İntihar eylemlerini düzenleyen örgütün yapılanmasını inceleyen polis, yeni ipuçlarına ulaştı. Polis operasyon için gittiği evlerin hepsinin Kartal'daki Seyrantepe Camii çevresinde olduğunu tespit etti. Bu evlerden biri Feridun Uğurlu'nun eviydi. Uğurlu'nun başını çektiği örgüt üyeleri, bu caminin cemaatini hedef seçti. Yüksek derecede dini eğitim alan, İngilizce ve Arapça bilen Uğurlu, cami cemaati içinde bir süre kabul gördü. Cami cemaati ile ilişkiler kopunca örgüt üyeleri ev toplantılarına döndü. 
   
   Kuncak'ın evi de merkez 
   Bu toplantılara Arap kökenli kişilerin katıldığı da kaydedildi. Örgüt üyelerinin Avrupa yakasında toplandığı bölgenin de İlyas Kuncak'ın evi olduğu saptandı. Örgütün lideri konumundaki Habib Aktaş ile Azad Ekinci'nin de eylemden önce sık sık Seyrantepe Camii'ne gittikleri ve Feridun Uğurlu ile Yusuf Polat'la görüştükleri belirlendi. 
   
   
   
   
   
</TEXT>
</DOC>
