<DOC>
<DOCNO> 181171 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/09/spor/spo07.html </URL>
<DATE> 2003/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Kupa evde kaldı 
</HEADLINE>
<TEXT>

   Amerikalı Roddick, dünya klasmanında zirvede bulunan Ferrero'yu devirdi, ABD Açık'ta tek erkeklerde şampiyonluğunu ilan etti 
      
   Kariyerinde ilk kez 
   TENİSTE sezonun son grand slam turnuvası ABD Açık, tek erkeklerde Andy Roddick'in şampiyonluğuyla sona erdi. New York'ta iki hafta süren turnuvanın tek erkekler finalinde ev sahibi ülkenin umudu Roddick, İspanyol Juan Carlos Ferrero'yu 6 - 3, 7 - 6 7 - 2 ve 6 - 3'lük setlerle mağlup etti. 1 saat 42 dakika süren mücadelede özellikle "ace"leriyle etkili olan 21 yaşındaki ABD'li raket, böylece kariyerindeki ilk grand slam şampiyonluğuna ulaştı. 
   
   1 milyon dolar aldı 
   BU sezon müthiş bir çıkış yakalayan Roddick, ABD Açık Tenis Turnuvası'ndaki finalle birlikte üst üste 18. karşılaşmasını kazanırken, dünya klasmanında da Agassi'den zirveyi devralan Ferrero'nun ardından ikinci sıraya yükseldi. Roland Garros şampiyonu 23 yaşındaki Ferrero'nun ABD Açık'ta da zirveye çıkma hayali suya düşerken, turnuva sonunda Roddick 1 milyon, İspanyol tenisçi ise 500 bin doları servetlerine kattı. 
   
   İSTATİSTİK FERRERO RODDICK 62 İlk servis 63 7 Ace 22 1 Çift hata 2 21 Basit hata 19 75 1.serviste kazanç 89 47 2.serviste kazanç 59 0 Servis kırma 40 76 Toplam puan kazancı 99 200 En hızlı servis km 225 
   
   Clijsters da regl kurbanı    TENİSTE dünya klasmanının zirvesinde yer alan ancak ABD Açık finalinde vatandaşı Justine Henin Hardenne'e mağlup olan Belçikalı Kim Clijsters da Süreyya Ayhan gibi "regl" kurbanı oldu. Clijsters'ın babası Lei Clijsters, kızının finalde "özel günü" nedeniyle şanssızlık yaşadığını açıkladı. Baba Clijsters, "Kızım, tüm bayanların yaşadığı fiziksel olayın kurbanı oldu. Yoksa Henin ondan daha iyi değil" dedi. 
   
   
</TEXT>
</DOC>
