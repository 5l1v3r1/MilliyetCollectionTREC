<DOC>
<DOCNO> 156471 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/13/son/sontur25.html </URL>
<DATE> 2003/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
2003 Umre sezonu başlıyor... Umre seyahat fiyatları için... 
</HEADLINE>
<TEXT>

     Bakanlıklararası Hac ve Umre Kurulu ile Hac ve Umre Komisyonu, bu yılki Umre seyahati fiyatlarını belirledi. 
     Ankara Müftülüğü'nden yapılan açıklamaya göre, Umre için başvurular başladı. 
     Müstakil odalı organizasyonu seçecek vatandaşlar, Mekke ve Medine'de banyolu ve tuvaletli 2 ve 3 kişilik apart otellerde, otel tipi programda ise beş yıldızlı otellerde yarım pansiyon şeklinde konaklayacaklar. 
     Turlara katılacak olanlara, müstakil odalı programlar 625 dolardan başlayıp 1220 dolara, otel tipi programlar ise 1130 dolardan başlayıp 2 bin 230 dolara kadar uzanan fiyat yelpazesinde sunuluyor. 
     İlk kafile, 9 Pazartesi günü Mekke'ye hareket ederken, Umre sezonu da 23 Kasım -3 Aralık tarihleri arasında Ramazan Bayramı sırasında gerçekleştirilecek turla tamamlanacak. 
     Umreye gitmek isteyenler, Ankara İl Hac Bürosu'na geçerlilik süresi 1 yıl olan pasaport, nüfus cüzdanının fotokopisi, beyaz fon üzerine çekilmiş 6 adet fotoğraf, ücretin yatırıldığını gösteren belgeler ve koruyucu aşı kartı ile müracaat edebilecekler. 
     
</TEXT>
</DOC>
