<DOC>
<DOCNO> 171336 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/24/yazar/pulur.html </URL>
<DATE> 2003/07/24/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Bugün saat 3'ü 9 geçe... 
</HEADLINE>
<TEXT>

   
   TRAKYA, Yunanistan'ın olacaktı, İstanbul uluslararası şehir olacaktı, Batı Anadolu, Yunan sömürgesi olacaktı, Doğu Anadolu Ermenistan olacaktı, Antalya, İtalyan sömürgesi olacaktı, ordumuz donanmamız olmayacaktı, "Saray" büyük, küçük bütün devletlerin denetiminde olacak, Orta Anadolu'da bir, iki vilayet "Saray"ın çiftliği kalacaktı, Boğazlar ve bütün kurumlar, "Saray"ın esir hükümetleri vasıtasıyla yabancı kontrolü altında bulunacaktı... 
   
   BU gazetenin kurucusu ve Lozan Konferansı'nı izleyen gazeteci Ali Naci Karacan, Lozan'ı anlatan kitabında, Sevres Antlaşması'nı yukarıdaki gibi belirtir ve devam eder... 
   "Türk milleti köle, yabancılar ve Hıristiyanlar, Türk milletinin efendisi olacaktı. Nüfuz bölgeleri, coğrafi birliği, milli eğitimin kontrolü, milli birliği imk nsız bırakacak, yabancılara bağışlanan imtiyazlar kazanç hakkını kaldırarak, Türkler dağılacaktı. Akdeniz ve Marmara sularında bir daha Türk bayrağı görünmeyecekti. 
   İstedikleri bu idi " x 
   
   BUNU silahla kabul ettiremediler, Kurtuluş Savaşı'nda istediklerini yaptıramadılar, ama Lozan'a da aynı kafayla geldiler, İngiliz Dışişleri Bakanı Lord Curzon, 3 Şubat 1923 günü Lozan Konferansı'nın ilk bölümünde, Türk heyetinin önüne bir antlaşma uzattı ve tehdit etti 
   "Türkiye'nin imza edeceği en iyi anlaşma budur... Eğer imza etmezse, Türkiye düşünsün Asya'nın görünmez derinliklerinde kaybolur." 
   
   BÖYLE diyordu, mağrur İngiliz Lord'u, sanki Anadolu'da savaşı onlar kazanmıştı. 
   Konferans yarıda kaldı, Batılılar, "Türkler, son teklifleri reddettiler " diye haber yayıyorlardı. 
   Gazeteciler İsmet Paşa'ya koştular 
   "Ne oldu Paşam " 
   Paşa gayet sakindi, sekiz kelimeyle durumu özetledi 
   "Ne olacak, hiç... Esaret altına girmeyi kabul etmedik." 
   Daha sonra, bu kısa açıklamaya birkaç kelime daha ekledi 
   "Bütün fedak rlıkları yaptım, her şeyi kabul ettim, fakat memleketin iktisadi esaretini reddettim." 
   
   ARADAN aylar geçti, 24 Temmuz 1923'te Lozan Antlaşması imzalandı... 
   Ali Naci Karacan, imza törenini şöyle anlatır 
   "Antlaşmayı imzalaması için ilk İsmet Paşa davet edildi. Türkiye Başdelegesi yerinden kalktı, masaya yürüdü, tam ortasına gelince durdu, sağ elini iç cebine götürerek, oradan renkli bir muhafaza çıkardı, açtı, içinden bir altın kalem aldı, Gazi Mustafa Kemal'in, vatanın kurtarıcısı büyük Ata'nın, antlaşmayı imzalamak için kendisine gönderdiği tarihi kalemle, antlaşmaya, 24 Temmuz 1923'te saat tam üçü dokuz gece imzasını attı. İsmet Paşa'nın attığı bu imza ile Osmanlı İmparatorluğu tasfiye edilmiş ve yeni Türk devleti kurulmuş oluyordu." 
   
   VE Avrupalılar "o anı" hiç unutmadılar. 
   Biz de unutmamalıyız 
   Tam 80 yıl önceki bu tarihi anı asla unutmamalıyız... 
   Çünkü "onlar" hiç unutmuyorlar... 
   
   x Lozan Konferansı ve İsmet Paşa Bilgi Yayınevi. 
   
      
   
</TEXT>
</DOC>
