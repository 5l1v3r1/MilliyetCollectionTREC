<DOC>
<DOCNO> 157892 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/20/son/sontur17.html </URL>
<DATE> 2003/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Hırsızlar otomobili nereye park ettiği unutunca... 
</HEADLINE>
<TEXT>

     Bursa'ya hırsızlık yapmak için gelen iki kişi, son işlerinde otomobili park ettikleri yeri unutup polisten yardım isteyince yakalandı. 
     Önceki hafta kiraladıkları 35 EYV 61 plakalı otomibille hırsızlık yapmak için İzmir'den Bursa'ya gelen 22 yaşındaki Hasan Aktaş ve 24 yaşındaki Gökhan Şentürk, bir hafta içerisinde 9 ayrı eve girdi. Hırsızlar önceki akşam saatlerinde de Nilüfer İlçesi Ataevler Mahallesi Anıt Sokak'ta Neslihan Kaya'ya ait evi soydu. Evde bulunan 150 milyon lira, iki bilezik ve üç yüzüğü alan hırsızlar daha sonra evden ayrıldı. Bu sırada apartmana giren Neslihan Kaya, kapıda karşılaştığı iki kişiyi görüp şüphelendi. Kaya, merdivenlerden çıktığında daire kapısının açık olduğunu görünce, polise haber verip bu kişilerin eşkalini bildirdi. 
     Kısa sürede belirtilen adrese gelen polisler çevrede araştırma yaparken, otomobillerini park ettikleri yeri karıştıran iki zanlı ise arandıklarından habersiz Biz buranın yabancısıyız. Otomobili nereye park ettiğğimizi hatırlamayoruz'' diye polisten yardım isteyince yakayı ele verdi. Gözaltına alınan zanlıların üst aramasında çok sayıda sahte kimlik, ziynet eşyası ve ruhsatsız tabanca bulundu. 
     Bursa Emniyet Müdürlüğü'ne götürülen iki kişi, ifadeleri alındıktan sonra Hırsızlık' suçundan adliyeye çıkartılacak. 

     
</TEXT>
</DOC>
