<DOC>
<DOCNO> 184160 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/23/son/sontur05.html </URL>
<DATE> 2003/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Genç kızları hapla uyuşturup porno film çekiyorlardı 
</HEADLINE>
<TEXT>

     İsmail AKDUMAN SAMSUN, DHA 
     

SAMSUN'daki bir Seks Shop'a önceki gün operasyon düzenleyip 5'i kadın 24 kişiyi yakalayan polis, porno CD ve kasetleri tek tek incelemeye aldı. Ele geçirilen porno görüntülerde uyuşturucuyu alıştırılarak tuzağa düşürülen zanlı kızların da olup olmadığının saptanması için bin 130 CD ve kaset tek tek incelenecek. 
     Olayla ilgili olarak polis tarafından gözaltına alındıktan sonra çıkarıldıkları adliyede tutuksuz yargılanmak üzere serbest bırakılan A.K. 16 , S.K 16 , Işık Şentürk 19 , Ayşe Vural 21 ve Nuray Gül 25 emniyette verdikleri ifadelerinde, "Bazı özel günlerde eğlenirken hatıra olsun diye kameraya alındık. Ancak hap verilip kendimizden geçtikten sonra kameraya alındık mı bilmiyoruz'' dedi. Bunun üzerine ele geçirilen porno CD ve kasetler, nöbetçi mahkeme tarafından Güvenlik Şubesi'ne teslim edildi. 
     Güvenlik şubesi tarafından kurulan 4 kişilik özel bir ekibin toplam bin 130 adet porno CD ve kaseti tek tek izleyeceği belirtilirken, kaset ve CD'lerde genç kızların gizli çekilmiş görüntülerinin olup olmadığının araştırılacağı açıklandı. Görevlendirilen 4 polis, porno CD ve kasetleri izleyerek, genç kızların gizli çekilmiş görüntülerinin bulunup bulunmadığını araştıracak. 
     Samsun Emniyet Müdürlüğü Kaçakçılık ve Organize Suçlar Şube Müdürlüğü, 40 yaşındaki Muammer Gödek tarafından Samsun'da açılan Seks Shop'ta uyuşturucu ve cinsel uyarıcı hap pazarlandığını, kaçak porno CD ve kaset satışı yapıldığını tespit ederek, Maske' adıyla operasyon yapmıştı. Operasyonda, 77 ekstacy uyuşturucu hap, 90 cinsel gücü artırıcı hap, esrar yapımında kullanılan 7 kilo dişi hint keneviri, bin 130 porno CD ve video kaset, 1 gizli kamera, 1 küçük el kamerası ele geçirilmişti. Adliyeye çıkarılan zanlılardan 15'i tutuklanırken, 9 kişi tutuksuz yargılanmak üzere serbest bırakılmıştı. 
     
</TEXT>
</DOC>
