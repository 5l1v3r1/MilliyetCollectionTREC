<DOC>
<DOCNO> 156843 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/15/son/soneko09.html </URL>
<DATE> 2003/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Alman ekonomisi durgunluk sınırında... 
</HEADLINE>
<TEXT>

     Avrupa'nın en büyük ekonomik gücü olan Alman ekonomisi, son verilere göre, durgunluk sınırına geldi. 
     Federal İstatistik Bürosu'nda bugün açıklanan büyüme rakamlarına göre, Gayri Safi Yurt İçi Hasıla GSYİH bazında, bu yılın ilk çeyreğinde, ekonomi yüzde 0.2 oranında daraldı. 
     Alman ekonomisi, geçen yılın son çeyreğinde de daralma işareti vermişti. Ancak uzmanlar, bir ekonominin, iki çeyrekte de üst üste daralmasının durgunluk işareti olduğunu belirtiyorlar. 
     Geçen yılın aynı döneminde, Almanya'da büyüme oranı yüzde 0.5 oranında gerçekleşmişti. 
     Almanya'da, ekonomideki daralma nedeniyle, işsizlik yüzde 10.8 düzeyinde bulunuyor. 
     
</TEXT>
</DOC>
