<DOC>
<DOCNO> 198311 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/28/spor/spo07.html </URL>
<DATE> 2003/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Derbi Tatlı'ya emanet 
</HEADLINE>
<TEXT>

   MHK, Fenerbahçe-Beşiktaş maçına Serdar Tatlı'yı atadı. Tecrübeli hakem, ikinci kez bir derbide düdük çalacak 
   
   ŞÜKRÜ Saracoğlu Stadı'nda pazar günü oynanacak Fenerbahçe - Beşiktaş derbisinde Serdar Tatlı görev alacak. Tatlı, bundan önce 1998 - 1999 sezonunda yine iki takım arasında Kadıköy'de yapılan derbi maçta da düdük çalmış ve Siyah - Beyazlılar sahadan 2-1'lik skorla galip ayrılmıştı. 
   1997 - 1998'de maç yönetmeye başlayan Serdar Tatlı, toplam 84 müsabakada görev aldı. Tatlı, Fenerbahçe'nin 10, Beşiktaş'ın da 20 maçına çıktı. Sarı - Lacivertliler 5 galibiyet, 2 yenilgi ve 3 beraberlik, Kartal 14 galibiyet, 2 yenilgi ve 4 beraberlik elde etti. 
   
   Aydın sürprizi    KURAL hatası yaptığı gerekçesiyle Fenerbahçe - Ç.Rizespor karşılaşmasının tekrar edilmesine neden olan hakem Ali Aydın, pazar günü İkinci Lig'de oynanacak Ankaraspor - Altay karşılaşmasında görevlendirildi. MHK, Federasyon Başkanı Haluk Ulusoy'un da sahip çıktığı Ali Aydın'ı, olaylı maçın üzerinden 15 gün geçtikten sonra yükselme grubundaki kritik bir karşılaşmaya atayarak ceza almayacağının mesajını verdi. 
   
   Haftanın hakemleri    29 Kasım Cumartesi 
   A.Sebat - Ç.Rize Metin Tokat 
   Diyarbakır - Trabzon Muhittin Boşat 
   Elazığ - Bursa Cem Papila 
   Konya - Ankaragücü Mustafa Çulcu 
   
   30 Kasım Pazar 
   Adana - Samsun Bülent Demirlek 
   Gaziantep - İstanbulspor Mutlu Çelik 
   G.Birliği - Denizli Çetin Sarıgül 
   
   
   
</TEXT>
</DOC>
