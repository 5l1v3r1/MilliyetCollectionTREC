<DOC>
<DOCNO> 194786 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/11/son/soneko08.html </URL>
<DATE> 2003/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
TEKEL için pazarlık başladı...JTI temsilcileri Maliye Bakanlığı'nda 
</HEADLINE>
<TEXT>

     TEKEL'in sigara işletmelerine 1 milyar 150 milyon dolar ile en yüksek teklifi veren Japon JTI temsilcileri, Maliye Bakanı Kemal Unakıtan ile biraraya geldi. 
     Saat 10.30'da başlayan ve Özelleştirme İdaresi Başkanı Metin Kilci'nin katıldığı görüşmeye, JTI Uluslararası İlişkiler Direktörü Hırosnı Kımura başkanlığında, firmanın diğer temsilcileri Nobuhina Hayamichi, Fnts Vranken ile Jack Koach da katılıyor. 
     Maliye Bakanı Unakıtan, bakanlığa gelişinde gazetecilerin, ''JTI'den yeni bir teklif istenecek mi '' sorusu üzerine ''görelim bakalım, bekleyin bakalım'' dedi. 
     Özelleştirme kapsamındaki Tekel'e bağlı Sigara Sanayii İşletmeleri ve Ticareti A.Ş için en yüksek teklifi, 1 milyar 150 milyon dolarla Japon Tobacco International JTI vermişti. 
     Görüşmelerde JTI'den teklifini yükseltmesinin isteneceği, bunun gerçekleşmemesi durumunda ihalenin iptalinin gündeme gelebileceği belirtiliyor. 
     
</TEXT>
</DOC>
