<DOC>
<DOCNO> 178941 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/29/son/soneko13.html </URL>
<DATE> 2003/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Enerji Bakanı Türkiye'deki bazı mobil santrallar Irak'a taşınacak 
</HEADLINE>
<TEXT>

     Enerji ve Tabii Kaynaklar Bakanı Hilmi Güler, Irak'ın noktasal enerji ihtiyacının karşılanması amacıyla, Türkiye'deki bazı mobil santralların Irak'ta taşınacağını bildirdi. 
     Bakan Güler, yaptığı yazılı açıklamada, Irak'ın yeniden yapılandırılması kapsamında elektrik enerjisi ihtiyacının karşılanması amacıyla, bu ülkeyle yürütülen görüşmelerde ön anlaşmanın sağlandığını belirtti. 
     Enerji ve Tabii Kaynaklar Bakanlığı yetkililerinin konu üzerinde çalışmalarını tamamladığını kaydeden Güler, Irak'ın noktasal elektrik enerjisinin karşılanması amacıyla 500 megawattlık bir paketin hazır hale getirildiğini bildirdi. 
     Bakan Güler, bakanlığı ile Iraklı yetkililerin yeni projeler üzerinde de çalışmalarını sürdürdüğünü kaydetti. 
     
</TEXT>
</DOC>
