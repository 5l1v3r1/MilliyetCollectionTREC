<DOC>
<DOCNO> 191582 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/27/son/soneko11.html </URL>
<DATE> 2003/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Özelleştirme aşamasındaki Tüpraş ve Tekel'in yatırımları... 
</HEADLINE>
<TEXT>

     Özelleştirmenin büyük kuruluşları olan ve bu yıl içinde özelleştirilmesi hedeflenen Türkiye Petrol Rafinerileri AŞ TÜPRAŞ ve TEKEL'in 2004 yılı yatırımları kısıldı. Nitekim geçen yıl 140 trilyon liralık yatırım yapan TÜPRAŞ için 2004 yılında 115.3 trilyon liralık ödenek ayrıldı. 
     AA muhabirinin edindiği bilgiye, bu yıl özelleştirmenin tamamlanacak olması nedeniyle bu kuruluşlarda sadece devam eden işler ve zorunlu harcamalar için ödenek tahsisi yapıldı. Bu kapsamda, TÜPRAŞ'ın yatırımları 2003 yılında yüzde 17.6 oranında azaldı. 
     
     TEKEL VE PETKİM'İN YATIRIMLARI 
     TEKEL'in yatırım ödeneği ise 89 trilyon liradan 25.3 trilyon liraya düştü. TEKEL'in yatırım ödeneklerinde azalış ise yüzde 71.6'yı buldu. 
     Özelleştirmenin önemli kuruluşlarında PETKİM'in 2004 yatırımları da azalacak. 2003 yılında 90 trilyon liralık yatırım ödeneği olan PETKİM'e önümüzdeki yıl için 50 trilyon lira yatırım planlandı. PETKİM'in yatırımlarındaki azalış 44.4'ü geçti. 
     Bu arada, söz konusu kuruluşların satışının gerçekleşmesi durumunda bunlara ayrılan ödeneklerin alıcı ile yapılacak satış sözleşmesine göre ya başka kuruluşlara kaydırılacağı ya da harcanacağı belirtiliyor. 
     
     KAPSAMDAKİ KURULUŞLARIN YATIRIMLARI DA AZALIYOR 
     Özelleştirme kapsamında yer alan kuruluşların yaptıkları yatırımlar da gelecek yıl bu yıla göre yüzde 24.7 oranında azalacak. 
     2003 yılında 544.5 trilyon liralık yatırım ödeneği ayrılan özelleştirme kapsamındaki kuruluşlar için gelecek yıl 410 trilyon liralık yatırım planlanıyor. 
     2004 yılında özelleştirilecek kuruluşlar içinde en fazla yatırımı ise 139.5 trilyon lira ile THY yapacak. 
     
</TEXT>
</DOC>
