<DOC>
<DOCNO> 161291 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/05/son/sonspo42.html </URL>
<DATE> 2003/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Bireysel başarılara da ödül 
</HEADLINE>
<TEXT>

     Gençlik ve Spor Genel Müdürlüğü GSGM Merkez Danışma Kurulu Ankara'da toplandı. 
     Genel müdür Mehmet Atalay başkanlığında toplanan kurul, spor hizmet ve faaliyetlerinde üstün başarı gösterenlerin ödüllendirilmesine dair yönetmelikte değişiklik yaparak, Türkiye Cumhuriyeti vatandaşı olup, uluslararası profesyonel bireysel spor müsabakalarında ilk 3ç dereceye giren ve Türkiye'nin tanıtımına katkıda bulunan sporculara da ödül verilmesi için yönetmelikte gerekli düzenlemeyi yaptı. 
     Kurul, GSGM İşletme Yönetmeliği'nde değişiklik yaparak, Sponsorluk Yönetmeliği ile uygun duruma getirdi. 
     Kurul toplantısında ayrıca, İtfaiye Sporları ve Sayakon-Goshin federasyonları kurulmasıyla ilgili talepler reddedildi. Motorsiklet Federasyonu kurulmasıyla ilgili talebin ise daha sonraki toplantıda görüşülmesine karar verildi. 
     
</TEXT>
</DOC>
