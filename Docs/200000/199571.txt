<DOC>
<DOCNO> 199571 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/03/son/sonspo27.html </URL>
<DATE> 2003/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Antalyaspor 3 - CSKA Moskova 4 
</HEADLINE>
<TEXT>

     Antalyaspor ile Rusya Ligi Şampiyonu CSKA Moskova arasında bugün yapılan hazırlık maçını konuk ekip 4-3 kazandı. 
     Yeni sezon hazırlıklarını 1 haftadır Antalya'da sürdüren CSKA Moskova, kamp yaptığı otelin tesislerinde Antalyaspor ile hazırlık maçı yaptı. 
     Karşılaşmaya etkili başlayan CSKA Moskova, Rahimiç, Sersun ve Samodin'in attığı gollerle ilk yarıyı 3-0 önde kapadı. İkinci yarıya da hızlı başlayan konuk ekip, Popov'un attığı golle durumu 4-0 yaptı. 
     Golden sonra Antalyasporlu Sinan ve Mehmet Yıldız, hakemle tartıştıkları için kırmızı kartla oyun dışı kaldı. Antalyaspor, Erol'un 2 ve Osman'ın 1 golüyle sahadan 4-3 yenik ayrıldı. 
     CSKA Moskova Teknik Direktörü Artur Jorje, maçtan sonra yaptığı açıklamada, İstanbul'daki bombalı eylemlerin kendilerini de üzdüğünü belirterek, ''Bombalı saldırılar bizi etkilemedi. Biz Antalya'da kamp yapmak için geldik. Bundan sonraki kamp çalışmaları için Antalya'yı düşünüyoruz'' dedi. 
     
</TEXT>
</DOC>
