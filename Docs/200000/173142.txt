<DOC>
<DOCNO> 173142 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/02/yasam/yas05.html </URL>
<DATE> 2003/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu da 400'de 400 İbrahim 
</HEADLINE>
<TEXT>

   Alkolmetre Antalya'da tavan yaptı trafik lambalarını devirip barikatla durdurulabilen kamyon şoförü 400 promil alkollü çıktı 
      
   Antalya'da trafik lambalarını devirdikten sonra tek yöne girerek trafiği alt üst eden kamyon şoförü, alkolmetrede tavan sayılan 400 promil alkollü çıktı. 
   Cumhuriyet Caddesi'nde önceki gece, İbrahim Deniz'in kullandığı 15 DV 246 plakalı kamyon, trafik lambalarını devirdikten sonra, 52. Cadde'ye ters yönden girerek trafiği birbirine kattı. Çok sayıda polis ekibini peşine takan Deniz yola barikat kurularak durdurulabildi. 
   Bir süre kamyondan aşağıya inmeyen Deniz, görevli memurlarca ikna edilip kontrol yapıldığında 400 promil alkollü çıktı. Yetkililer 400 promilin, alkolmetrede tavan olduğunu vurguladı. Kamyonu Trafik Otoparkı'na çekilen Deniz gözaltına alındı adliyeye sevk edileceği bildirildi. Bakırköy Ruh Ve Sinir Hastalıkları Hastanesi Başherimi Doç. Dr. Ahmet Verimli, 400 promil alkollü çıkmak için yaklaşık 6 - 8 kadeh bir büyük rakı içmek gerektiğini söyledi. 
   
   
</TEXT>
</DOC>
