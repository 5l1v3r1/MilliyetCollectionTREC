<DOC>
<DOCNO> 161619 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/07/yasam/yas03.html </URL>
<DATE> 2003/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Ekmek parası canından etti 
</HEADLINE>
<TEXT>

Bir öy önce sözlenip Beşiktaş'ta simit satarak ekmek parası peşine düşen genç, tezg hını kapattıkları için sokakta yaşayan 3 çocukla tartıştı. Ve bir bıçak simitçi gencin kalbine saplandı... 
     M. AKİF ERDEM, ELVAN EZBER, MUSTAFA KURTARAN İstanbul 

     Beşiktaş'ta, askerden kısa süre önce dönen Mustafa Alp 23 , simit tezg hının önünden çekilmelerini istediği çocuklar tarafından öldürüldü. Köyiçi Caddesi, Beşiktaş Kültür Merkezi önünde simit satan Alp, önceki akşam, tezg hının önünde durup müşterilerini rahatsız ettikleri gerekçesiyle akraba oldukları belirtilen İ.K. 16 , B.K. 17 ve D.K.'den 16 uzaklaşmalarını istedi. Ancak üç genç 'Mahallenin polisi misin ' diyerek Alp'e tepki gösterdi. Alp'le gençler arasında başlayan tartışma kısa sürede kavgaya dönüştü. Bu sırada çocuklardan biri bıçağını çekerek Alp'in kalbine sapladı. 
     
     Kovalarken yığıldı kaldı 
     Aldığı yaranın etkisini hemen hissetmeyen Alp de ayağa kalkarak bir süre daha saldırganlarla mücadele etmek istedi. Ancak bir daha yere yığılan Alp, olay yerine gelen polisler tarafından götürüldüğü Taksim Eğitim ve Araştırma Hastanesi'nde hayatını kaybetti. Bu sırada kardeşinin yere düştüğünü görüp kaçmaya çalışan saldırganların peşinden koşan ağabey Nuri Alp de, aynı üç çocuk tarafından kolundan ve başından hafif yaralandı. Polis, cinayet sonrası üç saldırgan ile arkadaşları olduğu belirtilen bir kişiyi gözaltına aldı. 
     Askerden dönen, bir ay önce de sözlenen kardeşinin ölümüne inanamayan diğer ağabey Cengiz Alp, çocukların madde bağımlısı olduğunu öne sürerek, "Bunlar tiner çeken gaspçı ve kapkaççı çetesi. Defalarca polise başvurduk, ama bunların polisten bile korkusu yok" derken, bir başka ağabey Murat Alp de zanlıların olaydan bir gün önce simit alan yaşlı bir kadını bıçak tehdidiyle gasp etmeye çalıştığını, kardeşinin de bu kişilere müdahale ettiğini öne sürdü. 
     
     'Artık çözüm bulunsun' 
     Yaşları küçük olduğu için Çocuk Şube Müdürlüğü'ne götürülen zanlılar, parmak izleri alındıktan sonra İstanbul Adliyesi'ne sevk edildi. 
     Polis, zanlıların madde bağımlısı olmadıklarını, ancak hırsızlık suçundan dolayı emniyete giriş kayıtlarının bulunduğunu bildirdi. 
     Sanıkların olayda kullanıldığı belirtilen bıçağı teslim ettikleri iddia edilen M.Y., savcılık ifadesinin ardından serbest bırakıldı. Diğer üç sanık tutuklama talebiyle nöbetçi mahkemeye sevk edildi. Nöbetçi mahkeme sanıkların TCK'nın 463. maddesi uyarınca, "Faili belli olmayacak şekilde adam öldürmek" suçundan cezaevine sevk etti. Çoçuklar, 18 yaşından küçük olmaları sebebiyle tutukevine gönderildi. 
     

</TEXT>
</DOC>
