<DOC>
<DOCNO> 160209 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/31/son/sonspo15.html </URL>
<DATE> 2003/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Ardiles Japon Verdi'ye gidiyor 
</HEADLINE>
<TEXT>

     Arjantinli futbol adamı Osvaldo Ardiles, Japonya'nın Tokyo Verdi takımının menajerliğine getiriliyor. 
     Japon kulübünün açıklamasına göre Osvaldo Ardiles, eğer kabul ederse Japonya'daki üçüncü görevine gelecek. 
     Arjantin'in Racing takımındaki görevini yeni bırakan 50 yaşındaki Ardiles, bu hafta başında Japon kulübünün genel menajeri Tadashi Karai ile yapacağı son görüşmenin ardından, haziran ayının ortalarında görevine başlayacak. 
     Tokyo Verdi Kulübü Sözcüsü Ken Katsuzawa, Reuters'e yaptığı açıklamada, ''Henüz son kararımızı vermedik. Ayrıntılar üzerinde çalışıyoruz. Umuyorum, gelecek hafta bu konuyla ilgili bir açıklama yapacağız'' dedi. 
     Karai, daha önce Newcastle United ve Tottenham Hotspur'un da menajerliğini yapmış olan Ardiles'i, Londra'daki evinde ziyaret ederek, menajerlik önerisini iletti. 
     Daha önce Hırvatistan, Meksika ve Suudi Arabistan'da teknik direktörlük yapmış olan Ardiles, Japonya'da da Shimizu S-Pulse ve Yokohama F-Marinos takımlarının menajerliklerini yapmıştı. 
     Tokyo Verdi, Japonya Ligi'ndeki ilk 2 şampiyonluğunu 1993 ve 1994 yıllarında almıştı. Takımın bu sezon ise ligde 10 maçta 3 galibiyeti ve 7 yenilgisi bulunuyor. 
     1978 Dünya Kupası'nda, Arjantin'in Dünya Şampiyonu olmasında büyük katkısı olan Ardiles, en son görev yaptığı Racing takımının Libertadores Kupası'ndan elenmesinden sonra, bu ayın ortalarında, menajerlik görevinden istifa etmişti. 
     
</TEXT>
</DOC>
