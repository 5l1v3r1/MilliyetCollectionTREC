<DOC>
<DOCNO> 151995 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/24/spor/spo02.html </URL>
<DATE> 2003/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
RÜŞTÜ KEPENK İNDRDİ 
</HEADLINE>
<TEXT>

Almanya'ya tedavi olmaya giden Milli kaleci, kalan 6 maçta forma giymeyeceğini kulübe bildirdi. Rüştü, "Gençlere şans tanımalıyız. Dönünce gerekirse kulübede otururum" dedi 
     YALÇIN TÜRK 

     Serhat da gitti 
     BEŞİKTAŞ derbisinin ardından boynundan yaşadığı sakatlık nedeniyle antrenmanlara çıkmayan Rüştü dün tedavi olmak için Serhat ile birlikte Almanya'ya uçtu. Yolculuk öncesi Teknik Koordinatör Tamer Güney ile konuşan Milli kaleci, kalan 6 maçta forma giymeyeceğini bildirdi. Rüştü, "Gençlerin tecrübe kazanmasını istiyorum. Onlar görev yapsın. Gerekirse dönüşümde yedek kulübesinde ben otururum" dedi. Güney de öneriye olumlu yaklaştı. 
     
     'Yanlış anlaşılmasın' 
     BU gelişme üzerine kalan maçlarda kalenin Volkan'a teslim edilmesi kararlaştırıldı. Volkan'ın yedeği olarak sahaya Recep çıkacak. Recep de zaman zaman forma şansı bulacak. Rüştü, "Volkan ve Recep yetenekli kaleciler. 6 haftalık sürede maç deneyimleri pekişecek. Bu sırada ben de tedavi olup, sakatlıklarımdan kurtulacağım. Kimse bu düşüncemi farklı yorumlamasın ve yanlış anlamasın" ifadesini kullandı. 
     
Rebrov'dan rest      ARA transfer döneminde Fenerbahçe'ye gelen Ukraynalı golcü Rebrov, UEFA Kupası'na kalınamaması durumunda Sarı - Lacivertli takımdan ayrılacağını açıkladı. Rebrov, "Sözleşmemin devam ediyor olması beni etkilemez. Avrupa'ya kalamazsak, kendimi başarısız sayıp, yolları ayırırım" dedi. 
     FENERBAHÇE'DE çok ilginç gelişmelere şahit olduğunu da açıklayan Rebrov, "Hayatım boyunca hiç bir takımdan bu kadar çok futbolcunun ayrıldığını görmedim" diye konuştu. Sakatlığı geçen yıldız oyuncunun Samsun ile oynanacak olan karşılaşmada takımdaki yerini alabileceği açıklandı. 
     
Mağaza açtılar      FENERBAHÇE Kulübü'nün, patentli ürünlerinin satıldığı Fenerium mağazalarına Olivium Alışveriş Merkezi'nde bir yenisi eklendi. Asbaşkan Atilla Kıyat ve Ümit Özat'ın katıldığı açılış törenine taraftarlar büyük ilgi gösterdi. Kıyat, "Ersun Yanal ile ilgili görüşlerimizi 6 hafta sonra açıklayacağız" dedi. 
     
Ceyhun sakat      FENERBAHÇE dün yaptığı tek antrenmanla Samsunspor maçının hazırlıklarını sürdürdü. Çift kale maç sırasında sakatlanan Ceyhun çalışmayı yarıda bıraktı. Tecrübeli futbolcunun durumu bugün yapılacak olan kontrollerden sonra netleşecek. Sakatlıkları devam eden Kemal ve Mirkoviç'te düz koşu yaptı. 
     
Sensi'nin Ümit ısrarı      FENERBAHÇE Kaptanı Ümit Özat'ın Roma'ya transferi İtalyan medyasında yine geniş yer buldu. Haberlerde, Roma Başkanı F.Sensi'nin, Ümit'i almak için girişimlerde bulunduğu, ancak teknik direktör Capello'nun net bir karar vermediği belirtildi. Capello'nun Chievo'dan Legrottaglie'yi istediği iddia edildi. 
     
Samandıra baskını      KARTAL Kimsesiz Çocuklar Yuvası'nda yer alan 84 minik Fenerbahçeli dün Samandıra Tesisleri'ne geldi. 23 Nisan Kutlamaları nedeniyle organize edilen ziyarette futbolcularla tanışan çocuklar sahaya girip top oynadılar. 
     


SPOR 


























</TEXT>
</DOC>
