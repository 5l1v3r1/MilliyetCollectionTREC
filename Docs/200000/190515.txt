<DOC>
<DOCNO> 190515 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/22/son/sontur02.html </URL>
<DATE> 2003/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Japon genç maç yerine hastaneye gitti... 
</HEADLINE>
<TEXT>

     Galatasaray'ın Şampiyonlar Ligi maçını izlemek üzere geldiği Olimpiyat Stadı yakınında bacağından bıçaklanan Japon gencin parası ve cep telefonu gasp edildi. 
     Japonya uyruklu Toshifumi Fujita, 3 arkadaşıyla birlikte Galatasaray-Olympiakos maçını izlemek için Atatürk Olimpiyat Stadı'na geldi. 
     Fujita, stadın yakınında kimliği belirsiz kişi ya da kişilerin saldırısına uğradı. Sağ bacağından bıçaklanan Fujita'nın cep telefonu ve bir miktar parası gasp edildi. 
     İkitelli Tem Hospital'a kaldırılan Toshifumi Fujita'nın sağ bacağında 2 bıçak yarası olduğu ve ameliyata alındığı öğrenildi. 
     Öte yandan, Harun Aslan adlı kişi de stat yakınlarında gasp edildi. Cep telefonunu alan gaspçılar, silah kabzasıyla Aslan'ı başından yaraladı. 
     Harun Aslan, aynı hastanede tedavi altına alındı. 
     Polis, gasp olaylarını gerçekleştiren kişilerin yakalanmasına çalışıldığını bildirdi. 

     
</TEXT>
</DOC>
