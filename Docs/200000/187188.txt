<DOC>
<DOCNO> 187188 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/08/yasam/yas02.html </URL>
<DATE> 2003/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Evde, üzerine kamyon düştü 
</HEADLINE>
<TEXT>

   Freni boşalan kum kamyonu kayarak bir evin çatısına düştü liseli Ebru da kamyon ve enkazın altında kaldı 
      ALİ ÖZKAYA İzmir DHA 
   
   İzmir'in Konak Limontepe semtinde, yokuşta freni boşalınca geri kayan kum yüklü kamyon, bir evin üzerine uçtu. Hasta olduğu için okula gidemeyen lise öğrencisi Ebru Acar evde, ezilerek can verdi anne Nafiye Acar da yaralandı. Şoför Erol Kaşıkara'nın E sınıfı ehliyeti olması gerekirken, B sınıfı ehliyete sahip olduğu öğrenildi. 
   Dün 10.00'da meydana gelen kazada, Erol Kaşıkara 25 kamyonla getirdiği kumu oldukça dik olan sokaktaki inşaatın önüne çıkardı. Sürücü burada kumu boşaltmaya hazırlanırken, iddiaya göre, kamyonun freni boşaldı ve araç hızla geri gitmeye başladı. Rampa aşağı 30 metre inen kamyon, yol seviyesinin altında olan evin çatısına ok gibi saplandı. 
   
   Anne de yaralı 
   Kamyon evin yarısını yıkarken, Naci Şensoy Lisesi son sınıf öğrencisi Ebru 18 kum ve molozlar altında ezilerek yaşamını yitirdi. Evin salonunda bulunan anne Nafiye 41 de yaralandı. Üç çocuk annesi Nafiye Acar, İzmir Devlet Hastanesi'nde tedaviye alındı. Kurtarma ekipleri de 2.5 saatlik çalışma sonunda Ebru'nun cesedini çıkardı. Genç kızın ailesi yasa boğuldu. Kamyon şoförü Kaşıkara, gözaltına alındı. 
   
   
</TEXT>
</DOC>
