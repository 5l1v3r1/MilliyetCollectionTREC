<DOC>
<DOCNO> 165139 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/24/son/sondun25.html </URL>
<DATE> 2003/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Prens Williams'ın partisindeki davetsiz misafir için soruşturma 
</HEADLINE>
<TEXT>

     İngiltere İçişleri Bakanı David Blunkett, Prens William'ın 21. yaş günü partisine davetsiz bir misafirin girip Prense yaklaşabilmesinin kabul edilemez olduğunu bildirdi. 
     Windsor kalesindeki güvenlik skandalı nedeniyle duyduğu üzüntüyü dile getiren Blunkett, Avam Kamarası'nda yaptığı konuşmada, soruşturmanın derinleştirilerek sürdürüldüğünü kaydetti. 
     Terörist Usame Bin Ladin gibi giyinen komedyen Aaron Barschak'ın kendisini durduran polis memurlarını, sarhoş ve yolunu kaybetmiş konuk rolü yaparak atlattığını söyleyen Blunkett, komedyenin Prens William'a ''kabul edilemeyecek'' kadar çok yaklaşmayı başardığını ifade etti. 
     Barschak'ın yerinde başkasının da olabileceğini kaydeden Blunkett, olayın sorumluları hakkında gerekli disiplin cezalarının verileceğini söyledi. 
     Blunkett, Barschak'ın duvarından atlayıp girdiği Windsor kalesi ve diğer kraliyet ikametgahlarının koruma önlemlerinin gözden geçirileceğini de belirtti. 
     
</TEXT>
</DOC>
