<DOC>
<DOCNO> 189767 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/20/magazin/mag03.html </URL>
<DATE> 2003/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
'Uzak', New York'ta kapalı gişe oynadı 
</HEADLINE>
<TEXT>

      
   'MOON and Stars Project' Ay ve Yıldızlar Projesi adlı kuruluş tarafından düzenlenen 5. New York Türk Film Festivali, Cannes'da 'Grand Prix de Jury' ve 'En İyi Oyuncu' ödüllerini alan, Nuri Bilge Ceylan'ın 'Uzak' adlı yapıtıyla başladı. 
   Anthology Film Archives salonlarında kapalı gişe oynayan filmin sonunda izleyicilerin sorularını yanıtlayan Ceylan, "Filmlerimi bitirdiğimde, nedense başarısız olduğum hissine kapılıyorum" dedi. 
   Filmlerinde, doğal sesleri kamufle ettiği için müziğe yer vermek istemediğini belirten Ceylan, aynı gerekçeyle 'Uzak'ta da sadece Mozart ve Bach'ın eserlerinden alınmış, çok kısa bölümler bulunduğunu söyledi. 26 Ekim'e kadar devam edecek New York Türk Film Festivali'nde, 12 uzun, 3 belgesel ve 4 kısa metrajlı film gösterilecek. Festival, Paxton Winters'in "Crude" adlı filmiyle sona erecek. 
   
   
</TEXT>
</DOC>
