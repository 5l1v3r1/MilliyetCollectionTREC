<DOC>
<DOCNO> 163971 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/18/son/sontur01.html </URL>
<DATE> 2003/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Adana'da şüpheli bebek ölümü... 
</HEADLINE>
<TEXT>

     Adana'da, sağlık ocağına cansız getirilen bebeğin ölümü doktorlar tarafından şüpheli bulundu. 
     Yetkililerden alınan bilgiye göre, Merkez İlçe Seyhan'a bağlı Küçükdikili Beldesi'nde oturan Behzat Araz, rahatsızlanan ve 5 aylık olduğu bildirilen oğlu Muhammet'i, acil olarak Şakirpaşa Sağlık Ocağı'na kaldırdı. 
     Yapılan kontrolde bebeğin ölü olduğunu belirleyen ve vücudunda morluklar olduğunu gören doktorlar, ölümü şüpheli buldular. 
     Yetkililer, küçük Muhammet'in cesedinin Devlet Hastanesi morguna kaldırıldığını, olayla ilgili soruşturmanın sürdürüldüğünü bildirdiler. 
     
</TEXT>
</DOC>
