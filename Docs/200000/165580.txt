<DOC>
<DOCNO> 165580 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/26/son/sondun31.html </URL>
<DATE> 2003/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Cep telefonunun tuşlarını kilitlemeyi unutunca... 
</HEADLINE>
<TEXT>

     Cep telefonunun tuşlarını kilitlemeyi unutan Finlandiyalı koca, arabasında sevişirken farkında olmadan evini arayınca, karısı, açık kalan hattan her şeyi dinledi. 
     Yerel bir gazetenin haberine göre, kocasına ''Seni seviyorum'' diyen arkadaşının sesini telefonda tanıyan eş, arkadaşının evine giderek yüzünün ortasına bir yumruk patlattı. 
     Kızgın eş, daha sonra evine döndü ve kocasına baltayla saldırdı. Ancak koca, saldırıdan yara almadan kurtuldu. 
     Haberde, kızgın eşin, saldırı suçundan 14 ay tecilli hapis cezasına çarptırıldığı kaydedildi. 
     Çiftin boşandığı belirtildi. 
     
</TEXT>
</DOC>
