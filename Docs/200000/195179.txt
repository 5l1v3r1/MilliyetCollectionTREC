<DOC>
<DOCNO> 195179 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/13/spor/spo15.html </URL>
<DATE> 2003/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

   
   Türkiye kaybetti    TÜRKİYE'YE masa tenisinde ilk Avrupa madalyasını kazandıran Çin asıllı masa tenisçimiz Pang Fei, 5 yıl önce başvuruda bulunduğu vatandaşlık talebine hala bir cevap verilmediği için olimpiyatlar seçmelerine katılma hakkını kaybetti. Fei'nin, 27 Kasım'da Lüxeburg'da yapılacak seçmelerde olimpiyat vizesi alacağına kesin gözüyle bakılıyordu. 
   
   Renkdaş gazabı    GENÇLERBİRLİĞİ, Yozgat ile aynı renklere sahip olmanın cezasını ağır ödeyecekti. Samsun'un cezası nedeniyle Yozgat'ta oynanan maçta tribünde bulunan taraftarın, rakip aleyhine tezahürat yapmasına hakem Serdar Tatlı 1 nolu anonsu yaptırdı. Ancak küfürlü sözlerin, kırmızı siyahlı bayrağı yırtan Samsunlu seyircilere kızmaları nedeniyle Yozgatlılar tarafından yapıldığı anlaşıldı. Böylece küfürler devam etti ama 2 nolu anons gelmedi. 
   
   İlginç şart    LİVERPOOL'UN genç yıldızı Michael Owen, takımda kalması için Şampiyonlar Ligi'nde oynaması gerektiğini söyledi. 2005 yılında sözleşmesi sona erecek olan Owen'a Barcelona, Real Madrid ve Inter transfer teklifinde bulunmuştu. Milli futbolcu da, yeteneklerini bütün Avrupa'ya sergilemek istediğini ifade etti. 
   
   Scholl'a darbe    BAYERN Münih'in Türk asıllı yıldızı Mehmet Scholl belindeki rahatsızlık nedeniyle yeni yıla kadar sahalardan uzak kalacak. Sakatlığı yüzünden bu sezon sadece üç maçta oynayan golcünün doktoru Wolfhart, Mehmet'in Ocak'ta Dubai'deki kampa yetişeceğini söyledi. 
   
   Murat Yakın beyaz perdede    İSVİÇRE'NİN Basel takımında oynayan Murat Yakırn beyazperdede kamera karşısına geçiyor. "Action Sessions" adlı bir sinema filminde oynayacak olan Murat, "Şimdiden filmin heyecanına kapıldım" diye konuştu. n ZAFER ATAMER 
   
   Birinci görevde    ÜÇ maçtır Akçaabat Sebatspor'un başında sahaya çıkan Mehmet Birinci, teknik direktörlüğe getirildi. Başkan Veli Sezgin, yollarına Birinci ile devam edeceğini belirterek, "Kulübümüzün futbol takımının tek sorumlusu Mehmet Birinci'dir" dedi. 
   
   Son mektup    ANKARAGÜCÜ ile yolları ayrılan Tevfik Lav'ın, aynı gün Başkan Cemal Aydın'a muhtıra gibi mektup ilettiği ortaya çıktı. Lav'ın, Hakan Kutlu ile Gökmen'in kadro dışı bırakılmasını, Gaziantep maçından sonra 13 futbolcuya verilen cezanın affedilmesini, dört oyuncunun alınmasını ve prim ile ceza sisteminin kendisinin belirlemesini istediği öğrenildi. Lav'ın bu mektup sonrası bileti kesildi. 
   
   Öğrenciler buluşuyor    YEDİTEPE Üniversitesi tarafından düzenlenen 2. Badminton Turnuvası bugün 26 Ağustos Yerleşimi'nde 13.30'da başlayacak. 9 üniversitenin katılacağı turnuvada başarılı olan sporcuları Yonex firması ödüllendirecek. 
   
   
</TEXT>
</DOC>
