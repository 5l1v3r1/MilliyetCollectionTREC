<DOC>
<DOCNO> 169124 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/13/son/soneko08.html </URL>
<DATE> 2003/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Boğaz trafiğinde yeni dönem... 
</HEADLINE>
<TEXT>

     Deneme amacıyla 1 Temmuz tarihinde çalışmaya başlayan İstanbul ve Çanakkale boğazlarının Gemi Trafik İzleme Sistemi, Eylül ayında tam kapasiteyle hizmet vermeye başlayacak. 
     Denizcilik Müsteşarlığı yetkililerinden edinilen bilgiye göre, İstanbul ve Çanakkale boğazlarında tüm üniteleri ile işletmeye alınacak sistem sonrasında, boğazlardaki gemi kazaları büyük ölçüde önlenecek. Boğazlardaki gemi giriş ve çıkışları tek merkezden kontrol edilerek yönlendirilecek. 
     Yine entegre projenin diğer bir kısmı olan Marmara denizine kurulacak sistem ile ilgili ihale çalışmaların da yürütüldüğü öğrenildi. İhale çalışmaları Bayındırlık ve İskan Bakanlığı tarafından yürütülen çalışmalar kapsamında 5 adet kule inşaatı ve bir adet de gözetleme istasyonunun yapımı bulunuyor. Marmara denizinde kurulacak trafik izleme yönteminin tamamlanması ile birlikte Türk boğazları tamamen güvenli hale getirilmiş olacak. 
     
     30'A YAKIN KURULUŞ YARARLANACAK 
     22 milyon dolarlık bir yatırım harcanarak deneme hizmeti aşamasına getirilen İstanbul ve Çanakkale boğazlarındaki sistemden önümüzdeki yıldan itibaren 30'a yakın kamu ve özel kuruluşun yararlanacak. 
     Projenin finansmanı Denizcilik Müsteşarlığı özkaynaklarından karşılanacak. 
     
</TEXT>
</DOC>
