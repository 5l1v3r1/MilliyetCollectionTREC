<DOC>
<DOCNO> 164802 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/22/son/sontur23.html </URL>
<DATE> 2003/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölüm getiren ribaund... 
</HEADLINE>
<TEXT>

     Kayseri'de, işitme engelliler arasında oynanan basketbol maçında, ribaunda yükseldiği sırada yere düşen oyuncu hayatını kaybetti. 
     Kayseri İbrahim Bamyacıoğlu Spor Salonu'nda, İşitme Engelliler Deplasmanlı Basketbol Ligi müsabakaları kapsamında, Kayseri Sağırspor ile Adıyaman Sağır ve Dilsizler Spor Kulübü arasında oynanan maçta, Fatih Karabacak 19 , rakip oyuncu ile birlikte ribaunda yükseldi. Bu sırada düşüp kafasını zemine çarparak yaralanan Kayseri Sağırspor oyuncusu Karabacak, salon görevlilerince hastaneye götürüldü. 
     Kayseri SSK Hastanesi'ne kaldırılan Fatih Karabacak, müdahaleye rağmen kurtarılamadı. 
     Yetkililer, olayla ilgili soruşturma başlatıldığını bildirdiler. 
     
</TEXT>
</DOC>
