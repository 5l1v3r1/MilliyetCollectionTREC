<DOC>
<DOCNO> 181360 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/10/dunya/dun02.html </URL>
<DATE> 2003/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
'Türk askerlerini enseden keseriz' 
</HEADLINE>
<TEXT>

   Felluce'de aşiret reisleri Türk askerini istemiyor. Şeyhler, 'ABD'ye hizmet edenin katli helal' diyor 
      NAMIK DURUKAN Felluce 

   
   Milliyet, ABD'nin düzeni sağlayamadığı için Türk askerinden görev almasını istediği Felluce'de aşiretlerin ve halkın nabzını yokladı. Felluce halkı, "Türk askerine direniriz" derken Felluce Kaymakamı Taha Bedevi Hamit, şunları söyledi "Türk askeri halkımızı iyi tanıdığı için, isteklerini daha iyi anlar... ABD'nin istekleri doğrultusunda gelinirse, bu, işgal olur. Biz Türkiye'nin BM kararıyla asker göndermesini bekliyoruz." Felluce'deki aşiret reislerinin, değerlendirmeleri ise şöyle 
   Mehemdi aşireti lideri Haci Resul ABD istedi diye Türk askerinin Felluce'ye gelmesine sıcak bakmayız. BM kararıyla gelirse bir şey demeyiz, ancak ABD'nin çağrısına uyup gelirse savaşırız. 
   Halepçe aşireti ileri gelenlerinden Sadun Aziz Müslüman bile olsa, hiçbir ülke askerinin Felluce'ye ABD ile girmesine izin vermeyiz. 
   Alvani aşireti liderlerinden Cihad Açık Felluce halkı hiçbir işgalci gücü kabul etmez. 
   El Cumayli aşireti lideri Şeyh Mizher Casım Muhammet Musavvah İslam devletlerini işgale değil, yardıma çağırıyoruz. Asker istemiyoruz. 
   
   Din adamından tehdit 
   ABD askerlerine karşı direnişi örgütleyen Din Uleması Başkanı Şeyh Abdullah El Cenabi ise, Türk askerine saldıracakları tehdidini savurdu ve şunları söyledi "ABD askerlerinin boğazını önden kesiyoruz, Türk askerini ise enseden keseriz. ABD askerlerine kim hizmet ederse, bu Felluce halkı da olsa katli helaldir." 
   
</TEXT>
</DOC>
