<DOC>
<DOCNO> 186352 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/04/guncel/gun09.html </URL>
<DATE> 2003/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Scooter trafiğe çıkamayacak 
</HEADLINE>
<TEXT>

   ANKARA Milliyet 

      
   Emniyet Genel Müdürlüğü sözcüsü Feyzullah Arslan, "scooter"ların karayolu ve trafiğe açık alanlarda kullanılamayacağını bildirdi. 
   Arslan, AB'nin uyum çalışmaları çerçevesinde 2 Temmuz 1999'da yürürlüğe giren iki veya üç tekerlekli motorlu araçların tip onayı yönetmeliğinde 'scooter' tanımına yer verilmediğini anımsattı. Scooter'ın "yaya kontrollü amaçlı araçlar' kapsamında değerlendirildiğini kaydeden Arslan, birçok ülkede, "scooter" ve "ginger" gibi araçların, motorlu araç olmakla birlikte, özel tahsis edilmiş bisiklet yollarında kullanıldığını söyledi. Arslan, şunları kaydetti "Scooter, trafiğe çıkmasına müsaade edilmeyen ve sürücü belgesi gerektirmeyen araçlar olarak bilinmektedir. Ükemizde tescil belgesine gerek olmadan, ehliyetsiz kullanılabilmekte. Karayolu ve trafiğe açık alanlarda ise kullanılamayacak. " Emniyet yetkilileri de, "scooter"ların park ve bahçeler, golf sahaları, tatil köylerinde kullanılabileceğini söyledi. 
   
   
</TEXT>
</DOC>
