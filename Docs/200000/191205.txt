<DOC>
<DOCNO> 191205 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/25/son/sonspo11.html </URL>
<DATE> 2003/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbulspor artık kazanmak istiyor... 
</HEADLINE>
<TEXT>

     Birinci Süper Futbol Ligi'nde galibiyete adeta hasret kalan İstanbulspor, artık kazanmak istiyor. 
     Ligde son 5 maçtır galip gelemeyen sarı-siyahlılarda, yarın Bursaspor'u İstanbul'dan puansız göndermenin hesapları yapılıyor. 
     Menajer Sinan Dinler, Ankaragücü ve Malatyaspor karşısında son dakikada yedikleri gollerle yenildiklerini hatırlatarak, ''Artık bu şanssızlığımızı kırmak istiyoruz. İyi oynuyoruz ama sonuca gidemiyoruz. Bursaspor güçlü bir takım. Ama ne olursa olsun maçtan 3 puanla ayrılmak ve kötü gidişe son vermek istiyoruz'' diye konuştu. 
     
     BALİLİ VE MUSA KUŞ KADRODA 
     İstanbulspor'da sakatlığı geçen Balili ve kırmızı kart cezası biten Musa Kuş, Bursaspor maçı kadrosuna alındı. 
     Teknik direktör Aykut Kocaman, cezalı olan Yordanov'un yanı sıra Pinto ve Olcay'a 18 kişilik maç kadrosunda yer vermedi. 
     İstanbulspor'un yarınki maça şu muhtemel 11 ile çıkması bekleniyor 
     Zdravkov, Tolga, Deniz Uygar, Saffet, Mehmet, Cem, Saidou, Aytekin, Musa Kuş Faruk , Boliç, Balili Bushaj . 
     Güngören Mimar Yahya Baş Stadı'nda yarın saat 13.30'da başlayacak karşılaşmayı hakem Hamza Mısır yönetecek. 
     
</TEXT>
</DOC>
