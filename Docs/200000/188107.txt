<DOC>
<DOCNO> 188107 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/12/yasam/yas05.html </URL>
<DATE> 2003/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Londra'da bir Türk öldürüldü 
</HEADLINE>
<TEXT>

   Kahramanmaraşlı iki kız çocuk babası İmam Ortaç, sokak ortasında ırkçı olduğu sanılan dört kişinin bıçaklı saldırısı sonucu can verdi 
      NEVSAL ELEVLİ Londra 
   
   İngiltere'nin başkenti Londra'nın Tottenham semtinde, önceki akşam dört kişilik bir grubun saldırısına uğrayan İmam Ortaç 33 , yaşamını yitirdi. 
   Kahramanmaraşlı Ortaç, önceki gece saat 22.00'de evinden ayrıldıktan sonra, sokak arasında zencilerin de bulunduğu dört kişilik bir grubun saldırısına uğradı ve derin bir bıçak yarası aldı. Yaralı halde ana caddede Türklere ait Yağmur Mini Market'e kadar ulaşmayı başaran Ortaç, kaldırıldığı en yakın sağlık kuruluşu North Middlesex Hastanesi'nde, yapılan tüm müdahalelere rağmen kurtarılamadı. 
   Ortaç'ın, 2 ve 6 yaşlarında iki kız çocuğu olduğu ve 4 yıldır ailesiyle birlikte İngiltere'de yaşadığı belirtilirken, Türklerin yoğun olarak yaşadığı bölgedeki şiddet ve ırkçılığın her geçen gün daha da arttığı belirtildi. 
   
   
</TEXT>
</DOC>
