<DOC>
<DOCNO> 172574 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/30/son/soneko40.html </URL>
<DATE> 2003/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Piyasalarda bugün... Borsa ve dolar düştü... 
</HEADLINE>
<TEXT>

     Borsa'da işlem gören hisseler ortalama yüzde 0.32 değer yitirdi. 
     Meclis'te yasaların kabul edilmesiyle güne alıcılı başlayan borsanın, para girişinin yetersiz kalmasıyla sıkışık ve yatay trendine geri döndüğünü belirten uzmanlar, gün içinde en yüksek 10,0, en düşük 10,403 seviyelerinin görüldüğünü, para girişinin sınırlı kalması durumunda yatay bant hareketinin de devam etmesinin beklenebileceğini kaydediyorlar. 
     İstanbul Menkul Kıymetler Borsası İMKB Ulusal 100 endeksi, 1. seansta 10.21 puan artışla 10,488.48 puandan kapandı. 
     Dar bantta seyrin sürdüğü 2. seansta endeks, 43. puan düşüşle 10,444.95 puandan kapandı. İMKB Ulusal 100 Endeksi, günlük bazda 33.32 puan ve yüzde 0.32 geriledi. 
     Hisse senetleri piyasasında günlük işlem hacmi 143 trilyon 1 milyar 652 milyon lira oldu. 
     
     DOLAR GERİLEDİ 
     Merkez Bankası doların bugünkü efektif kurunu alışta 1 milyon 420 bin 849 lira, satışta ise 1 milyon 430 bin 845 lira olarak açıkladı. 
     Böylece dolar, Merkez Bankası'nın dünkü kurlarına göre, alışta 8 bin 299 lira, satışta ise 8 bin 355 lira düştü. 
     Serbest piyasada dün 1 milyon 440 bin liradan kapanan Dolar, güne 1 milyon 432 bin liradan, 1 milyon 651 bin liradan kapanan Euro da 1 milyon 639 bin liradan başladı. 
     Piyasa kapanışında doların satış fiyatı 1 milyon 427 bin lira Euro'nun satış fiyatı 1 milyon 626 bin lira oldu. 
     
     TAHVİL VE BONO PİYASASI 
     İMKB Tahvil ve Bono Piyasası Kesin Alım Satım Pazarı'nda işlem gören 18 Ağustos 2004 vadeli bugün valörlü tahvilin bileşik getirisi 0.62 puan düştü. 
     Bu kağıdın aynı gün valörlü işlemlerinin basit getirisi yüzde 48.37, bileşik getirisi yüzde 47.82'den kapandı. Dünkü piyasa kapanışında bu kağıdın basit getirisi yüzde 49.03, bileşik getirisi yüzde 48.44 olmuştu. 
     İMKB Tahvil ve Bono Piyasası Repo Pazarı'nda, gecelik faiz de ortalama yüzde 34.99 olarak belirlendi. 
     
</TEXT>
</DOC>
