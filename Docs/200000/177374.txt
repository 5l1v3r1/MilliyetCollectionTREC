<DOC>
<DOCNO> 177374 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/22/yasam/yas04.html </URL>
<DATE> 2003/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul düğün başkenti oldu 
</HEADLINE>
<TEXT>

   Libyalı Kautini ile Hollandalı model Gainga'dan sonra Amerikan - Yunan Ortodoks Ruhani Lideri Karloutsos'un oğlu da düğün için İstanbul'daydı 
      MAGAZİN SERVİSİ 
   
   300 konuk 
   İSTANBUL, bu yaz sayısız konuğu ağırladı. Amerika, Yunanistan, İsrail ve Kanada'dan gelen 300'e yakın davetli, mutlu bir olayın tanığı olarak İstanbul'daydı. Amerikan - Yunan Ortodoks Ruhani Lideri Alex Karloutsos'un oğlu ile Anastasia Stogiannis, dün akşam Esma Sultan Yalısı'nda dünya evine girdi. 
   
   İstanbul hayranı 
   YUNAN çiftin aşkları Amerika'nın Philadelphia kentinde filizlendi. Sonrasını Karloutsos anlatıyor "İstanbul'a defalarca geldim ve hayran kaldım. Bana göre dünyanın en güzel şehri. Anastasia hiç gelmemişti. Düğünü nerede yapalım dediğimde 'İstanbul' dedi. İstanbul'un benim için önemini biliyordu." 
   
   Batsın bu dünya 
   ÇİFT, düğünden bir gece önce Reina'da eğlendi. Gecede davetliler, Orhan Gencebay'ın şarkılarının çalmasını istedi. "Batsın Bu Dünya" şarkısına masaların üzerine çıkıp dansla eşlik ettiler. Eğlenenler arasında papazlar ile Yunanistan Dışişleri Bakan Yardımcısı Constautopaulow da vardı. 
   
   
</TEXT>
</DOC>
