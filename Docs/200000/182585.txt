<DOC>
<DOCNO> 182585 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/16/spor/spo15.html </URL>
<DATE> 2003/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

   
   Şanlı, DGM'de    ANKARAGÜCÜ yöneticisi Erdal Şanlı tecavüz suçlamasının ardından şimdi de çete kurduğu iddiasıyla DGM'ye alındı. Şanlı'nın yönetimden istifa ettiği bildirildi. 
   
   Ömer barut gibi    GAZİANTEP kalecisi Ömer, Fenerbahçe maçından sonraki sözlerinin arkasında olduğunu açıkladı. Ömer, "Benim tepkim olayları çıkaran taraftara" dedi. 
   
   'Baskı altındayız'    BURSASPOR Teknik Direktörü Hagi, 3 puan özlemlerini baskı nedeniyle bitiremediklerini iddia etti. Hagi, "İyi oynuyoruz, tek eksiğimiz gol" dedi. 
   
   Multescu'ya destek    BEKLENEN çıkışı yapamayan Samsun'da, yönetim teknik direktör Multescu'ya destek verdi. Başkan İsmail Uyanık, "Sonuna kadar arkasındayız" diye konuştu. 
   
   Doğan tedirgin    MALATYASPOR Teknik Direktörü Ziya Doğan, UEFA Kupası'ndaki rakipleri Basel'in çok güçlü olduğunu söyledi. Doğan, "İşimiz çok zor" diye konuştu. 
   
   Sabıkalı Emre    İNTER'DE forma giyen Emre'nin sahadaki sinirli tavırları tepki çekiyor. İtalyan gazeteleri, "İnter'i yakmadan sakin olmayı öğrenmeli" yorumunu yaptı. 
   
   Taşdemir üçüncü    HURGADA'DA düzenlenen Avrupa Bilardo Kupası'nda Tayfun Taşdemir üçüncü oldu. Semih Saygıner ise final serisinde elendi. 
   
   Koch şoku    GALATASARAY Basketbol Takımı'nın başarılı pivotu Koch'un ön çapraz bağlarının koptuğu açıklandı. Koch'un 5 ay takımdan uzak kalacağı bildirildi. 
   
   Gençler de Biletix'te    GENÇLERBİRLİĞİ, Biletix firmasıyla maç bileti satış anlaşması imzaladı. Anlaşmaya göre, Gençlerbirliği taraftarları bu sezondan itibaren takımlarının Ankara 19 Mayıs Stadı'ndaki tüm maçlarının biletlerini www.biletix.com internet sitesinden ve Biletix satış noktalarından alabilecekler. 
   
   
</TEXT>
</DOC>
