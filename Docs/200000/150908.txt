<DOC>
<DOCNO> 150908 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/19/spor/spo01.html </URL>
<DATE> 2003/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Nouma'dan teşhis 
</HEADLINE>
<TEXT>

Beşiktaş’taki gol sıkıntısını kanat ortalarının gelmemesine bağlayan Fransız oyuncu, "İlk sezonumda attığım 18 golün 12’sinde Münch’ün katkısı vardı. Şimdi maalesef yeteri kadar beslenemiyorum" dedi 
     ORHAN YILDIRIM 

     Münch ve Nihat faktörü 
     PASCAL Nouma, Beşiktaş’taki gol sıkıntısının kaynağını yorumladı. Gol yollarında yaşanan krizin temelinde kanatların yattığını ileri süren Fransız yıldız, "İlk geldiğimde Beşiktaş’ı hiç tanımıyordum. Buna karşın 18 gol attım ve başarılı oldum. Bu gollerin 12 tanesinde sol kanatta oynayan Münch’ün ortaları ön plandaydı. Sağ kanatta da Nihat oynuyordu. Bu sezon maalesef kanatlardan isabetli ortalar alamıyorum" diye konuştu. 
     
     Diskoya gideceğiz’ 
     KANATLARDAKİ sorunun çözümlenmesi halinde kalan maçlarda da goller atacağını vurgulayan golcü, bu problemin hem forvet oyuncularını, hem de takımı olumsuz etkilediğine dikkat çekti. Siyah - Beyazlı futbolcu şöyle devam etti "Diyarbakır’da iyi oynamadık, yenildik. Şampiyonluğu kaybetmedik, avantajımızı bıraktık o kadar. Fenerbahçe’yi yenip, taraftarımızı sokağa dökeceğiz. Şampiyonluğumuzu diskoya giderek kutlayacağız." 
     
Yönetim de kampa girdi      FENERBAHÇE maçı öncesinde teyakkuza geçen Beşiktaş’ta Futbol Şube Sorumlusu Yıldırım Demirören de futbolcularla birlikte tesislerde kamp yapıyor. Sarı - Lacivertliler’in lige ağırlığını koymaya başladığını belirten Demirören, "Bu tür maçların favorisi olmaz. Biz sahamızdaki avantajı iyi kullanıp üç puan almak istiyoruz. Centilmenlik içinde örnek bir maç olacak. Kazanıp şampiyonluktaki yolumuza devam edeceğiz. Hem de tüm sıkıntıları bir kenara bırakacağız" diye konuştu. 
     
Gençler’e Luce motivasyonu      NECMİ KEPÇETUTAN 

     BEŞİKTAŞ Teknik Direktörü Lucescu’nun sözleri Gençlerbirliği’ni motive edecek. Rumen hocanın Başkent ekibiyle ilgili olarak, "Bu oyun tarzıyla Avrupa’da her takımdan 6-8 gol yerler" şeklindeki açıklamaları, Kırmızı - Siyahlılar’da espri konusu oldu. Gençlerbirliği çalıştırıcısı Ersun Yanal, Milliyet’te yer alan haberi, futbolcuların okuması için toplantı odası panosuna astırdı. Luce’nin sözlerinin altını çizen Yanal, futbolcularına, "Bu haberi iyi okuyun. Bunun sizi ne kadar motive ettiğini birkaç hafta sonra gösterin" tavsiyesinde bulundu. 
     
Beşiktaş günlüğü      Daum istemedi’ 
     ARA transferde Galatasaray’a gelen Volkan için Lucescu ile Menajer Sinan Engin arasında ilginç bir diyalog geçti. Yerli futbolcu transferini yapan Engin’e, "Bu oyuncu listenizde yok muydu " diye soran Luce’ye Engin’in verdiği cevap ilginçti "Olmaz olur mu Hatta işini bitirmiştim. Fakat Daum istemedi. Biz de vazgeçtik." 
     
     Gol çalıştılar 
     FENERBAHÇE maçının hazırlıklarını basına kapalı sürdüren Beşiktaş’ta teknik heyet, gol sorununu çözmeye çalışıyor. Teknik Direktör Lucescu, dünkü idmanda Nouma, Ahmet Dursun, İlhan, Pancu ve Sergen’e özel çalışma yaptırdı. 
     
     50 milyonluk forma 
     DİYARBAKIR kalecisi Şenol ile Hasan Yiğit’in, Beşiktaş soyunma odasında terslenmeleri haberine Kırmızı - Yeşilliler tepki gösterdi. Basın Sözcüsü Nedim Özbek, "Biz kimin şampiyon olacağı değil, ligdeki yerimizi korumak için oynadık. Ayrıca Şenol ile konuştum. O da, 50 milyonluk forma için ayaklarına mı gideceğim’ dedi" diye konuştu. 
     


SPOR 




























</TEXT>
</DOC>
