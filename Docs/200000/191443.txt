<DOC>
<DOCNO> 191443 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/26/son/sontur07.html </URL>
<DATE> 2003/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Akrabana bağımlı olmaktansa evlen .. 
</HEADLINE>
<TEXT>

     Yargıtay, akrabalarının yanında yaşayan ve 16 yaşını dolduran kızın, başkalarının yardımına bağımlı olmaktan kurtulması için evlenebileceğine hükmetti. 
     Alınan bilgiye göre, Yargıtay 2. Hukuk Dairesi, bu kararı, yerel mahkemece reddedilen evlenme izni verilmesi davasının temyiz incelemesi yaparken verdi. 
     Yüksek Mahkeme'nin kararında, evlenme izni istenen kızın 1987 doğumlu olduğu ve vesayet altında bulunduğu belirtildi. 
     Kızın, akrabaları yanında kaldığı ve düzenli bir aile yaşamı bulunmadığına işaret edilen kararda, bu durumun, Türk Medeni Yasası'nın ''hakim olağanüstü durumlarda ve pek önemli bir sebeple 16 yaşını doldurmuş olan erkek veya kadının evlenmesine izin verebileceğini'' düzenleyen 124. maddesi kapsamına girdiği kaydedildi. 
     Kararda, davacı kızın, bir an önce evlenerek başkalarının yardımına bağımlı olmaktan kurtulacağına işaret edildi. 
     Evlenme ehliyet koşullarının gerçekleştiği belirtilen kararda, bu nedenlerle, yerel mahkemenin kararının oybirliğiyle bozulduğu bildirildi. 
     
</TEXT>
</DOC>
