<DOC>
<DOCNO> 189420 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/18/guncel/gun90.html </URL>
<DATE> 2003/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 

   
   No 10 Tartışma Programı Katılımcı Tiplemeleri...    1 Ehemmiyetgiller... Bunlar genelde öğretmenin gözüne girmek isteyen uslu öğrenci misali, sıra kendilerine gelene kadar hiçbir tartışmaya katılmazlar. Söz aldıklarında ise "öncelikle" 
   n önemli programı hazırlayan kişilere teşekkür edip tüm konukları selamlarlar. Ellerinde bir kalem bulundurup not alıyormuş gibi yaparlar not alma tarzları da son derece ilginç olup önlerindeki kağıdı karalamaktan ibarettir. Ne yazdıkları ekran başındakiler tarafından yıllarca merak edilmiştir... 
   2 Külçegiller... Genelde emeklidirler. Eskiden önemli görevlerde bulunmuş fakat şimdilerde zamanlarının büyük bölümünü kahvede geçiren ara sıra da bazı haber kanallarının önemsiz tartışmalarına davet edilen kişilerdir. Programda dik oturur konuşmacılar kim olursa olsun hiçbir şekilde tepki vermezler. Söz alınca, o ana kadar yapılan yorumları hiç kaale almayıp evde ezberledikleri alakasız şeyleri büyük bir heyecanla anlatırlar. Sözleri bitince büyük bir huzur içinde diğer katılımcıları dinlemeye başlarlar... 
   3 Zıt kutupgiller... "Herkese karsı çıkayım da ne kadar bilgili sanırlarsa kardır" mantalitesini benimsemişlerdir. Bu kişileri tespit etmek diğerlerine göre daha basittir konuşmacıları dinlerken yüzlerinde zoraki bir gülümseme ile birlikte sık sık "hayır " diye kafa sallamaları ortak özellikleridir. Herkesin bildiği bayat iddiaları kendi iddialarıymış gibi sunarlar. Tepki alırlarsa seslerini yükseltip "efenim ben sizi dinledim siz de beni dinlemelisiniz " demeleri işten bile değildir... 
   4 Dostlar TV'de görsüngiller... Bunlar genelde programda seyircidirler kameraları pür dikkat keserler. Eğer kameranın kendilerine doğrulduğunu fark ederlerse tartışmayı dikkatle takip ediyor numarası yapar ve inanılmaz bir ustalıkla kameraya "görüldüğü gibi oldukça önemli bir kişiyim ben" bakışı atarlar. Dekor ve "kalabalık efekti" vazifesi görürler... 
   5 Bitse de kaçsakgiller... "Kardeşim hatır gönül ile çağırdınız ama bir yere kadar, gecenin kaçı olmuş biz burada hala geyik çevirmekteyiz" der gibi otururlar. Sorulara genelde olumlu cevap verirler ki tartışma uzamasın. Geldiğine geleceğine pişman olmuş bir tavırları vardır. İsmail Cem ve Vedat Okyar bu grubun en önemli temsilcileridirler... 
   
   Sahip olduğum her şeyi Dr. İsmet Salu'ya borçluyum... 
   Helmut Königen 
   
   Gereksiz bilgiler    -Bir Tırmaşık kuşu, ergenliğinin başladığı 4 yaşına kadar hiç yere inmeden sürekli uçabilir... 
   -Bir Tuğba Özay albüm çıkarmak uğruna -anlaşma gereği- 2 yıl boyunca evlenmeyebilir ve hamile kalmayabilir... 
   
   Tecavüz Mübarek 
   "Sen hiçbir kadın tarafından evlenme teklifine uğradın mı " 
</TEXT>
</DOC>
