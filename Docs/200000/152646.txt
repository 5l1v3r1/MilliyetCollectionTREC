<DOC>
<DOCNO> 152646 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/26/son/sontur29.html </URL>
<DATE> 2003/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
23 Nisan Bayramı 3 gün sonra kutlandı... 
</HEADLINE>
<TEXT>

     Eskişehir'de sağanak nedeniyle ertelenen 23 Nisan Ulusal Egemenlik ve Çocuk Bayramı kutlamaları Atatürk Stadı'nda yapıldı. 
     Vali Sami Sönmez, 1. Taktik Hava Kuvveti Komutanı Korgeneral Faruk Cömert, Büyükşehir Belediye Başkan Vekili Yıldız Erkaya ile kamu kurum ve kuruluşu temsilcilerinin de katıldığı törende 3 bin 500 ilköğretim öğrencisi gösteri sundu. 
     İl Milli Eğitim Müdürü Mithat Özdemir, törende, dünyada çocuklara ulusal bayram olarak armağan edilen tek ülkenin Türkiye olduğunu belirterek, bir milletin binlerce yıllık egemenlik anlayışının çok kısa sürede değiştirilmesinin tarihte bir başka örneği bulunmadığını söyledi. Türk çocuklarına armağan edilen 23 Nisan gününün, artık dünya çocuklarıyla birlikte kutlandığına işaret eden Özdemir, ''Atatürk'ün armağanı 23 Nisan Bayramı 25 yıl önce evrenselleşti. 23 Nisan dünya çocuklarının bayram ve şenlik günü oldu'' dedi. 
     Konuşmaların ardından, şiirler okundu, halkoyunları ekipleri ile öğrenciler çeşitli gösteriler sundu. 
     





</TEXT>
</DOC>
