<DOC>
<DOCNO> 162553 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/11/son/sontur27.html </URL>
<DATE> 2003/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Konsolosluğa bomba atan eylemcinin ilk ifadeleri... 
</HEADLINE>
<TEXT>

     Adana'da, Atatürk Caddesi'ndeki ABD Konsolosluğu'na iki el bombasını attıktan sonra yakalanan zanlının, eylemi, ''İsrail'in, Hamas Örgütü'ne yönelik saldırısına misilleme olarak yaptığını'' söylediği öğrenildi. 
     Emniyet Müdürlüğü Terörle Mücadele Şubesi'nde sorgusu devam eden Cumali Kızılkoca, ''Esrar içiyordum. Ailem ve babam bunu öğrenince, kavga ettim. Rüyamda da Müslümanlar'ın katledildiğini gördüm. Bombalamayı, İsrail'in, Hamas Örgütü'ne yönelik saldırısına misilleme olarak yaptım. Bunun üzerine bombalama olayını gerçekleştirdim. Hayattan hiçbir beklentim yok'' dedi. 
     Yetkililer, silahla adam yaralama suçundan sabıkasının bulunduğu belirlenen zanlının, bombaları, 1996 yılında askerden terhis olduğunda gizlice yanında getirdiğini itiraf ettiğini bildirdiler. 
     
</TEXT>
</DOC>
