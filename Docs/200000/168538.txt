<DOC>
<DOCNO> 168538 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/10/son/soneko59.html </URL>
<DATE> 2003/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Para piyasalarında bugün... 
</HEADLINE>
<TEXT>

     Endeksin 10,150-10,500 bandındaki seyrinin devam ettiği gözlenirken, 10,500 seviyesine doğru gerçekleşen yükseliş gelen satışlarla kesildi. 
     Uzmanlar, endeksin 10,500 direncinin üzerine çıkamadığına işaret ederken, yarın da bugünkü seyre benzer bir hareket izlenebileceğini ve IMF ile ilişkilerin sonuçlarına ilişkin gelişmelerin bekleneceğini kaydediyorlar. 
     İstanbul Menkul Kıymetler Borsası İMKB Ulusal 100 endeksi, ilk seansta 71.79 puan artışla 10,436.72 puana yükseldi. 2. seansta dar bantta seyreden endeks, 37.05 puan ve yüzde 0.35'lik düşüşle 10,399.67 puandan günü tamamladı. 
     Endeksin günlük bazdaki artışı 34.74 puan ve yüzde 0.34 olarak belirlendi. 
     Hisse senetleri piyasasında günlük işlem hacmi 238 trilyon 572 milyar 417 milyon lira oldu. Dün bu rakam 232 trilyon 19 milyar 46 milyon lira düzeyinde gerçekleşmişti. 
     
     DOLAR 
     Kapalıçarşı'da dün 1 milyon 420 bin liradan kapanan dolar, güne 1 milyon 415 bin liradan, 1 milyon 611 bin liradan kapanan Euro da 1 milyon 602 bin liradan başladı. 
     Serbest piyasada dolar 1 milyon 409 bin liradan, Euro da 1 milyon 595 bin liradan günü kapattı. 
     Merkez Bankası, doların bugünkü efektif kurunu alışta 1 milyon 401 bin 469 lira, satışta ise 1 milyon 411 bin 329 lira olarak açıkladı. 
     Böylece dolar, Merkez Bankası'nın dünkü kurlarına göre, alışta 10 bin 482 lira, satışta ise 10 bin 556 lira geriledi. 
     
     TAHVİL-REPO 
     İMKB Tahvil ve Bono Piyasası Kesin Alım Satım Pazarı'nda işlem gören 18 Ağustos 2004 vadeli bugün valörlü tahvilin basit getirisi yüzde 54.76, bileşik getirisi yüzde .40 olarak gerçekleşti. 
     Dünkü piyasa kapanışında aynı kağıdın basit getirisi yüzde 56.26, bileşik getirisi yüzde 54.79 olmuştu. 
     İMKB Tahvil ve Bono Piyasası Repo Pazarı'nda, gecelik faiz ortalama yüzde 38.31 olarak belirlendi. Dünkü piyasa kapanışında gecelik faiz oranı ortalama yüzde 39.32 olmuştu. 
     
</TEXT>
</DOC>
