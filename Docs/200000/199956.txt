<DOC>
<DOCNO> 199956 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/05/son/sondun02.html </URL>
<DATE> 2003/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Saatte 65 km ile giderken çocuğunu emziren anne... 
</HEADLINE>
<TEXT>

     ABD'de, saatte 65 kilometre hızla araba kullanırken bir yandan da çocuğunu emziren anneye, çocukları koruyan yasaları ihlal etmekten 3 ay ev hapsi cezası verildi. 
     Ohio'da görülen davada mahkeme yargıcı, 29 yaşındaki anne Catherine Nicole Donkers'a ayrıca 300 dolar para cezası verdi. 
     8 Mayıs'ta meydana gelen olayda, bir yandan otomobil kullanıp diğer yandan 7 aylık kızını emziren Donkers'ı bir kamyon şoförü görerek polise şikayette bulunmuş, polisin kadını durdurmasıyla olay yargıya intikal etmişti. 
     Yanlış bir şey yapmadığını savunan Donkers, dini inancı gereği kocasının sözünü dinlemesi gerektiği, kocasının da kendisini cep telefonundan arayarak kızını emzirmesini söylediği savunmasını yapmıştı. 
     Donkers, Ağustos ayında trafik ihlallerinden suçlu bulunurken, çocuğu tehlikeye atmak suçundan aklanmıştı. 
     
</TEXT>
</DOC>
