<DOC>
<DOCNO> 173749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/05/son/sonspo03.html </URL>
<DATE> 2003/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Süper Lig 46 yaşında, tüm unvanlar Cimbom'da... 
</HEADLINE>
<TEXT>

     Birinci Süper Futbol Ligi'nde 46. sezon, 8 Ağustos Cuma günü Samsun 19 Mayıs Stadı'nda yapılacak Samsunspor-Beşiktaş maçıyla açılacak. 
     1959 yılında başlayan Birinci Lig'de, şimdiye dek yapılan 45 sezonda 59 farklı takım mücadele etti. 
     Birinci Lig'e en çok takım veren il İstanbul oldu. Bugüne dek 15 takımı Birinci Lig'de mücadele eden İstanbul'u, 7 takımla Ankara izliyor. 
     
     UNVANLAR GALATASARAY'DA 

     Birinci Lig'de 1990'lı yılların sonlarına dek Fenerbahçe'nin üstünlüğü göze çarparken Galatasaray, özellikle teknik direktör Fatih Terim döneminde yakaladığı çıkışla, ezeli rakibini birçok alanda geride bıraktı. 
     Sarı-kırmızılılar, 45 yıllık geçmişi bulunan Birinci Futbol Ligi'nde, ezeli rakibi Fenerbahçe'ye ait olan birçok unvanı, son yıllarda gösterdikleri başarılı çıkışla eline geçirdi. 
     
     PUANLARDA FENERBAHÇE'Yİ GEÇTİ 

     Sarı-kırmızılılar, 1999-2000 sezonu başında Fenerbahçe'nin 13 puan gerisinde bulunurken, 1999-2000 sezonu bitiminde 5 puan farkla zirveye yerleşti ve bu üstünlüğünü 2000-2001, 2001-2002 ve 2002-2003 sezonlarında da korumayı başardı. 
     45 yılda yaptığı bin 460 lig maçında, 2 bin 383 puanla ilk sıraya çıkan ''Cim Bom'', 2 bin 350 puana sahip olan ''Sarı Kanaryalar''ı tam 33 puan geride bıraktı. 
     Beşiktaş, 1458 maçta 2 bin 322 puanla 3. sırada yer alırken, Trabzonspor ise 950 maçta topladığı bin 515 puanla 4. durumda bulunuyor. 
     
     GALİBİYETLER 

     45 yıllık geçmişi bulunan Birinci Futbol Ligi'nde toplam bin 460 maç yapan 2 takımdan Galatasaray, aldığı 818 galibiyetle de ilk sırada bulunuyor. 
     Galibiyetlerde Fenerbahçe 803 ile 2., Beşiktaş ise 781 ile 3. sırada. 
     
     EN GOLCÜSÜ DE GALATASARAY 

     Birinci Futbol Ligi'nin 45 yıllık geçmişinde en çok gol atan takım unvanına da Galatasaray sahip oldu. 
     Sarı-kırmızılılar, toplam 2 bin 510 gol kaydederken, Fenerbahçe ise 2 bin 462 gol atabildi. 
     
     SON 5 SEZONDA ''4 BÜYÜKLER'' 

     Birinci Futbol Ligi'nin son 5 sezonunda Galatasaray, ezeli rakipleri karşısında genel toplamda büyük bir üstünlük sağladı. 
     Son 5 sezonda yapılan lig maçları gözönüne alındığında, en yakın rakibi Beşiktaş'a 22 puan fark atan sarı-kırmızılılar, atılan goller bakımından da büyük bir üstünlük kurdu. 
     Son 5 sezonda 4 büyük takım arasında oluşan puan durumu şöyle 
     

SIRA TAKIMLAR O G B M A Y P 1 Galatasaray 170 118 31 21 375 146 385 2 Beşiktaş 170 109 36 25 332 162 363 3 Fenerbahçe 170 100 35 35 350 185 335 4 Trabzonspor 170 73 41 58 257 223 260      
     4 BÜYÜKLER DIŞINDA DÜŞMEYEN TAKIMLAR 

     Birinci Futbol Ligi'nin 45 yıllık geçmişinde şampiyonluklara adeta ''ambargo'' koyan Galatasaray, Fenerbahçe, Beşiktaş ve Trabzonspor dışında, ligden düşmeyen tek takım Bursaspor oldu. 
     Yeşil-beyazlılar, 1986-87 sezonunda ligden düşmesine karşın, idari mahkeme kararıyla yeniden Birinci Lig'e alınmıştı. 
     Not Ligde ilk kez geçen sezon yer alan Elazığspor, değerlendirmeye alınmamıştır. 
     
     TOPLAM 25 BİN 344 MAÇ YAPILDI 

     Birinci Futbol Ligi'nin 45 yıllık tarihinde bugüne dek toplam 25 bin 344 maç yapıldı. 
     Ligde toplam 7 bin 460 maç berabere biterken, 8 bin 942 de galibiyet alındı. Takımlar 45 sezonda toplam 30 bin 261 kez rakip fileleri havalandırdılar. 
     
     EBEDİ PUAN CETVELİ 

     45 yıllık geçmişi bulunan Birinci Futbol Ligi'nde, 1959 yılından 2002-2003 sezonuna dek oluşan ebedi puan cetveli şöyle 
     


</TEXT>
</DOC>
