<DOC>
<DOCNO> 193713 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/06/son/sondun12.html </URL>
<DATE> 2003/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransız bakan, "rap" topluluğunu mahkemeye veriyor .. 
</HEADLINE>
<TEXT>

     Fransa İçişleri Bakanı Nicolas Sarkozy, ''Sniper'' isimli rap müzik topluluğunu, ırkçılık yaptığı gerekçesiyle mahkemeye vereceğini söyledi. 
     Meclis'te bir soru önergesini yanıtlayan Sarkozy, ''Demokrasi, ifade özgürlüğünü garanti altına alıyor, başkalarını utandırma ve hakaret etme hakkı vermiyor'' dedi. 
     Sarkozy, Sniper grubunun, son albümünde Fransa'ya hakaret ettiğini, ırkçılık ve Musevi karşıtlığı yaptığını belirtti. 
     ''Bu grubu mahkemeye vererek, rap müziğini ve bu müziği dinleyen gençleri hedef almak istemediğini'' kaydeden Sarkozy, ''Sniper'ın son albümündeki şarkı sözlerinin tam bir skandal olduğunu'' savundu. 
     Sniper'ın, ''Set in Stone'' adlı son albümünde yer alan şarkı sözlerinde, ''otomobillerin yakılması, polislere fiziksel saldırıda bulunulması ve bakanların ortadan kaldırılmasından'' söz ediliyor. 
     
</TEXT>
</DOC>
