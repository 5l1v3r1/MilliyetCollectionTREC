<DOC>
<DOCNO> 196129 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/17/son/soneko30.html </URL>
<DATE> 2003/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa günü yüzde 2.45'lik kayıpla tamamladı... 
</HEADLINE>
<TEXT>

     İMKB Bileşik Endeksi 2. seansta 265.40 puan kayıpla 15,687.13 puandan kapandı. 
     Hisse senetleri 2. seansta ortalama yüzde 1.66 oranında değer kaybetti. 
     İlk seanstaki 128.14 puanlık kayıp dikkate alındığında Borsa endeksi, günün tamamında 393.54 puan geriledi. Hisse senetlerindeki günlük değer kaybı ise yüzde 2.45 oldu. 
     Endeks, 2. seansa 20.72 puanlık gerilemeyle 15,931.81 puan seviyesinde başladı. İlk yarıyı 15.857.51 puandan geçen endeks, seans içinde en düşük 15,614.97, en yüksek 15,970.08 puanı gördü. 
     2. seans kapanışında mali endeks 417.87 puan kayıpla 21,074.68 puana, sanayi endeksi 209.57 puan kayıpla 13,946.49 puana, hizmetler endeksi 64.86 puan kayıpla 8,843.60 puana geriledi. 
     Böylece ilk seansa göre mali grup hisseler ortalama yüzde 1.94, sanayi grubu hisseler ortalama yüzde 1.48, hizmetler grubu hisseler ortalama yüzde 0.73 değer kaybetti. 
     2. seansta işlem gören toplam 291 hisse senedinden 209'u değer yitirdi, 41'i değer kazandı, 41'inin fiyatında değişiklik olmadı. 
     Seansta, 401 trilyon 521 milyar 886 milyon liralık işlem hacmi kaydedildi. Günlük işlem hacmi ise 846 trilyon 99 milyar 813 milyon lira olarak hesaplandı. 
     2. seansta Tansaş, Doğan Holding, Yapı Kredi Bankası, İş Bankası C ve Garanti Bankası en yoğun işlem gören hisse senetleri olarak belirlendi. 
     
</TEXT>
</DOC>
