<DOC>
<DOCNO> 164636 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/22/dunya/dun02.html </URL>
<DATE> 2003/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD askerleri eve dönmek istiyor 
</HEADLINE>
<TEXT>

Irak'ta her gün saldırılara hedef olan coniler, 'Saddam gitti, biz niye h l buradayız' diyor 
     DIŞ HABERLER SERVİSİ 

     Irak'ta sık sık silahlı saldırılara hedef olmaya başlayan Amerikalı askerler, savaşın bitmesine rağmen ülkede kalmalarının kendilerini hayal kırıklığına uğrattığını ve bir an önce eve dönmek istediklerini söylediler. 
     Washington Post'un Irak'ın çeşitli bölgelerinde görev yapan askerlerle yaptığı görüşmelere dayanarak verdiği habere göre, Saddam'ı devirerek görevlerini tamamladıklarına inanan askerler, burada daha fazla kalarak kendilerine uygun olmayan barış ve düzeni koruma görevini yerine getirmek zorunda olmalarından dolayı derin bir hayal kırıklığı yaşıyorlar. 
     Böyle bir görevi yapmak için yeterli sayıda birlik olmadığını belirten askerler, ayrıca polis gücü olarak donanımları bulunmadığını savunuyorlar. Bazı askerler de, Irak'taki direnişin, komutanlarının kendilerine söylediklerinden çok daha köklü ve organize bir durumda olabileceğine ve karşı karşıya kaldıkları tehlikenin çok daha büyük olabileceğine dikkat çektiler. 
     Askerler, "Burada başımıza nasıl bir dert açıyoruz Bu savaşın bitmiş olması gerekirdi. Fakat her gün bir arkadaşımızın daha öldürüldüğü haberini alıyoruz. Neden Saddam artık iktidarda değil, halk da bizi istemiyor. Niçin h l buradayız Eve dönmek istiyoruz" dediler. 
     

</TEXT>
</DOC>
