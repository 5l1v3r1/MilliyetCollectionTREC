<DOC>
<DOCNO> 194239 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/08/son/sonspo08.html </URL>
<DATE> 2003/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Konyaspor 0 -Samsunspor 0 
</HEADLINE>
<TEXT>

     Stat Atatürk . 
     Hakemler Ünsal Çimen, Ali Saygınöger, Hayati Doğan . 
     Konyaspor Ali Uyanık, Yasin, Ömer, Hayri, Zafer Biryol, Ogün, Niyazi, Altan, Cem, Sedat, Tayfun . 
     Samsunspor Shorunmu, Mehmet Nas Dk. 32 Adnan , Evren, Celil, Müslim, Da Silva, Caner, Kirita, Musa, Şenol, Kenan . 
     Birinci Süper Futbol Ligi'nde Konyaspor ile Samsunspor arasındaki karşılaşma 0-0 beraberlikle sona erdi. 
     6 haftadır galibiyet yüzü göremeyen Konyaspor'un Samsunspor ile kendi sahasında yaptığı maça, yeşil-beyazlı taraftarlar beklenen ilgiyi göstermedi. 
     Maçın ilk yarısı her iki takımın karşılıklı ve kontrollü ataklarıyla başladı. İlk yarıda topa daha fazla hakim olan evsahibi takım, gol yollarında etkili olmadığı için istediği sonuca ulaşamadı 9. dakikada Sedat'ın sol kanattan verdiği pasla rakip ceza alanının sol çaprazında kaleciyle karşı karşıya kalan Altan'ın sol ayağıyla sert vuruşunda, meşin yuvarlak kale direğinin üstünden auta gitti. 
     17. dakikada Yasin'in pasında topla ceza yayının içinde buluşan Altan, kaleciyle karşı karşıya kaldığı uygun pozisyonda dengesini yitirince meşin yuvarlağa dokunamadı. 
     28. dakikada Altan'ın havadan uzun pasında rakip ceza alanında yükselen Tayfun topu kafayla kaleci Shorunmu'nun üzerinden aşırdı. Filelerle buluşması olası topu Samsunspor'un savunma oyuncusu Şenol kafayla direğin üzerinden kornere gönderdi. 
     Kalan dakikalarda 2 takımın çabası da gol getirmedi ve ilk yarı golsüz eşitlikle sonuçlandı. 
     
     İKİNCİ YARI 

     İkinci yarı da iki takımın karşılıklı ataklarıyla başladı. Konyaspor, son vuruşlarda etkili olamaması nedeniyle, hanesine gol yazdıramazken, galibiyet hasretine de son veremedi. 
     59. dakikada kontratakla ileri çıkan Konyaspor'da Zafer Biryol, ceza alanı içinde buluştuğu meşin yuvarlağı uygun durumdaki Altan'a bıraktı. Top, Altan'ın sert vuruşunda kalenin sol direğinin hemen yanından auta çıktı. 
     65. dakikada kendi yarı alanından aldığı topla rakip ceza alanına kadar giden Caner, topu rakip savunmanın arkasına sarkan Musa ile buluşturdu. Kaleci ile karşı karşıya kalan Musa'nın topu ağlarla buluşturmasını Konyasporlu savunma oyuncusu Ömer'in yerinde müdahalesi önledi. 
     76. dakikada Carlos'un orta sahanın solundan verdiği uzun pasla ceza alanının içinde Samsunspor kalecisi ile karşı karşıya kalan Zafer Biryol'un sert şutunda top sağ kale direğinin yanından auta çıktı. Son dakikalarda Konyaspor'un sıklaşan ataklarından da sonuç gelmeyince karşılaşma golsüz beraberlikle sonuçlandı. 
     
</TEXT>
</DOC>
