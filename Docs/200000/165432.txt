<DOC>
<DOCNO> 165432 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/25/son/sontur07.html </URL>
<DATE> 2003/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
SSK primleri artıyor... 
</HEADLINE>
<TEXT>

     SSK primine esas kazancın alt ve üst sınırları 1 Temmuz'dan itibaren yüzde 16.5 oranında artacak. 
     Bakanlar Kurulu'nun daha önce aldığı karar uyarınca, halen 393 milyon 99 bin 960 lira olan SSK primine esas kazancın alt sınırı 1 Temmuz'dan itibaren 458 milyon 15 bin 820 liraya, 1 milyar 965 milyon 499 bin 800 lira olan üst sınır ise 2 milyar 290 milyon 79 bin 100 liraya yükselecek. 
     Asgari ücretle çalışan ve halen prime esas kazancın alt sınırı üzerinden 42 milyon 840 bin lira tutarında SSK primi ödeyen işçi prime esas kazancın alt sınırı brüt 306 milyon lira olan asgari ücretin üzerinde bulunduğu için 1 Temmuz'dan itibaren de aynı tutardaki SSK primini ödeyecek. Asgari ücretle işçi çalıştıran ve halen prime esas kazancın alt sınırı üzerinden 88 milyon 848 bin 483 lira prim ödeyen işveren ise 1 Temmuz'dan itibaren 110 milyon 577 bin 82 lira tutarında SSK primi ödeyecek. 
     Yine halen prime esas kazancın üst sınırından ayda 275 milyon 169 bin 964 lira prim ödeyen işçi 1 Temmuz'dan itibaren 320 milyon 3 bin 8 lira, halen 383 milyon 272 bin 449 lira prim ödeyen işveren ise 1 Temmuz'dan itibaren 446 milyon 512 bin 403 lira ödeyecek. 
     SSK primine esas kazancın alt sınırı 1 Nisan 2003'ten itibaren yüzde 20 oranında artışla 327 milyon 583 bin 290 liradan 393 milyon 99 bin 960 liraya, üst sınırı ise 1 milyar 637 milyon 916 bin 450 liradan 1 milyar 965 milyon 499 bin 800 liraya yükselmişti. 
     1 Temmuz'da yüzde 16.5 oranında artacak olan prime esas kazancın alt ve üst sınırları 31 Mart 2004'e kadar uygulanacak. 
     - 
     
</TEXT>
</DOC>
