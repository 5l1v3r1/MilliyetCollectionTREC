<DOC>
<DOCNO> 171603 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/25/son/soneko09.html </URL>
<DATE> 2003/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Bankası'ndan Ukrayna'ya 250 milyon dolar kredi... 
</HEADLINE>
<TEXT>

     Ukrayna'nın doğru yolda olduğuna kani olan Dünya Bankası, bu ülkeyi 250 milyon dolarlık yeni krediyle ödüllendiriyor. 
     ''Ukrayna'da daha çok iş yapılması gerektiği ve yapılanları yakından izleyeceği'' uyarısını da ihmal etmeyen Banka'nın ikinci Programatik Uyum Kredisi PAL II ile hükümetin reform programının uygulanmasındaki somut kazanımlar desteklenecek. 
     Dünya Bankası'nın Ukrayna, Belarus ve Moldova'dan sorumlu Bölge Direktörü Luca Barbone, Ukrayna'da sosyo-ekonomik gelişmelerin rayında gittiğini, ancak daha yapılması gereken çok şeyler olduğunu söyledi. 
     Banka'nın kredisi, Ukrayna'nın mali disiplin, mülkiyet haklarının garantilenmesi, kamu sektörünün hesap verirliliği ile sosyal ve çevresel risklerin yönetimini destekliyor. 
     Dünya Bankası, Ukrayna'ya 1992'den beri 3.4 milyar doları aşkın kredi temin etti. 
     
</TEXT>
</DOC>
