<DOC>
<DOCNO> 169719 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/16/yazar/guclu.html </URL>
<DATE> 2003/07/16/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
YÖK reformu arapsaçına dönüyor 
</HEADLINE>
<TEXT>

     Pazartesi günkü Bakanlar Kurulu toplantısından sonra hükümet sözcüsü Cemil Çiçek basın toplantısı düzenledi ve YÖK yasa tasarısı bugünden itibaren rektörlere gönderiliyor. Kendilerine bir ay süre verildi. Bu süre içerisinde görüşlerini bize bildirecekler. Gelen görüşler de dikkate alınarak hazırlanacak tasarı, yeni yasama döneminde yani eylülde Meclis'e sunulacak dedi. 
     Oysa aradan iki gün geçmesine karşın ne Üniversitelerarası Kurul'a ne de rektörlere herhangi bir taslak ulaşmış değil. Dahası üniversitelerin tatil olduğu bir dönemde, bir ay gibi kısa bir sürede, taslağın üniversitelerin ve fakültelerin yetkili kurullarında ele alınıp görüş bildirilmesi hiç de kolay gözükmüyor. 
     Akademik çevrelerde son günlerde en çok tartışılan konulardan birisi de Milli Eğitim Bakanı Hüseyin Çelik'in son Üniversitelerarası Kurul toplantısına nasıl katıldığı. Davet mi edildi Kendisi mi gitti .. 
     Başbakan Erdoğan ve hükümet sözcüsü Çiçek, bugüne kadar bizimle ortak çalışma içerisine girmek istemeyen üniversiteler, bu kez, gelin taslağı birlikte hazırlayalım dediler ve Bakan Çelik'i Üniversitelerarası Kurul'a davet ettiler yönünde görüş bildirdiler. Bakan Çelik'in açıklamaları da bu şekilde. 
     Ancak, Üniversitelerarası Kurul Başkanı Prof. Dr. Tunç Erem, farklı bir söylem içerisinde. Bakan, YÖK Başkanı, rektörler ve üniversiteleri temsilen bir profesör, Üniversitelerarası Kurul'un doğal üyeleri. Daha önceki tüm toplantılara olduğu gibi son toplantı için de tüm üyelere davet mektubu gönderildi. Onun ötesinde hiç kimse için ne bir davet söz konusu ne de YÖK Başkanı davet edilmedi gibi dışlama durumu. Sayın Gürüz yurtdışında idi. O gece geldi ve çok yorgun olduğu için katılamadı. Bakan Bey ise yine o akşam arayarak toplantıya katılmak istediğini söyledi. Ben de şeref verirsiniz dedim. Hepsi o kadar. 
     Bakanlar Kurulu'na sunulan taslakta yer almasına karşın, yok gibi gösterilmeye çalışılan maddelere gelince. Örneğin tüm rektör, dekan ve yetkili kurulların tasfiyesi, örneğin 7 kişilik süper kurul, örneğin ufak üniversite rektörlerinin hükümet tarafından atanması. Hepsi de tasarı da var. Ama yok deniliyor. Yazılı metne mi inanacağız, sözlere mi Onun için resmi tasarı bir an önce açıklanmalı ki yapılacak değerlendirmeler de doğru zemine otursun. Anlaşılan o ki hükümet YÖK konusunda h l kendisine doğru danışmanlar bulabilmiş değil. Şu ana kadar çalıştıkları isimler kendilerini hep zora soktu. Daha objektif olanlarını bulmak hem kendileri hem de üniversiteler açısından çok daha yararlı olacak. 
     Özetin özeti YÖK, hükümet ve üniversiteler arasındaki güven bunalımı henüz aşılabilmiş değil. Gürüz Rusya'dan geldi, ABD'ye gitti. Özellikle ortalarda görünmek istemiyor. Tunç Erem ve bazı rektörler ise pazartesi Cumhurbaşkanı Sezer ile görüşüyor. Umarız tansiyonu düşüren bir buluşma olur. Hükümet kanadında ise ya bu sefer de olmazsa şaşkınlığı var. Bu konuda samimi bir hakeme ihtiyaç var. Belki sivil toplum örgütleri bu işi başarabilir .. 
     
Mumcu konuğumuz      Kültür ve Turizm Bakanı Erkan Mumcu, bu gece Genç Bakış'ta konuğumuz olacak. Bodrum Açık Hava Tiyatrosu'nda gerçekleşecek programda turizmin güncel sorunları ele alınacak. Halk soracak, Mumcu cevaplayacak... 
     
     

</TEXT>
</DOC>
