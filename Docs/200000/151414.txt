<DOC>
<DOCNO> 151414 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/21/son/sonspo29.html </URL>
<DATE> 2003/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor taraftarlarını Antalya'ya bekliyor... 
</HEADLINE>
<TEXT>

     Trabzonspor Genel Koordinatörü İsmail Yavuz, çarşamba günü Antalya'da oynanacak Türkiye Kupası maçı için tüm Trabzonspor taraftarlarını Antalya'ya davet etti. 
     Yavuz, 23 Nisan Çarşamba günü oynayacakları Gençlerbirliği maçının tüm Trabzonspor camiası için çok önemli olduğunu söyledi. 
     Trabzonspor taraftarlarının Antalya'da bilet sorunu yaşamayacağını belirten Yavuz, şöyle konuştu 
     ''Taraftarlarımız rahatlıkla Antalya Atatürk Stadı gişelerinden biletlerini temin edebilir. Tüm Türkiye'deki Trabzonspor taraftarlarını Antalya'ya davet ediyor, bizi yalnız bırakmamalarını istiyoruz. Bu maç, tarihi bir karşılaşma olacak. Taraftarımızın desteği ile Türkiye Kupası'nı almak istiyoruz.'' Yavuz, taraftarlarının takımlarını yalnız bırakmamalarını ve maç boyunca coşkulu şekilde destek vermelerini istedi. 
     





</TEXT>
</DOC>
