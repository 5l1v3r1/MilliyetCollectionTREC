<DOC>
<DOCNO> 197272 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/22/son/soneko02.html </URL>
<DATE> 2003/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
TOBB'dan sessiz protesto gösterisine destek... 
</HEADLINE>
<TEXT>

     Türkiye Odalar ve Borsalar Birliği TOBB , sivil toplum kuruluşlarının ''şiddete ve teröre karşı barış'' amaçlı sessiz protesto gösterisini desteklediğini açıkladı. 
     TOBB'dan yapılan açıklamada, ülkeyi tehdit eden teröre verilecek en güzel cevabın, Türk milletine yakışır biçimde sağduyuyu kaybetmeden, demokratik hedeflerden sapmadan, tek bir vücut gibi ortak hareket etmek ve tavır sergilemek olduğu bildirildi. 
     Açıklamada, şöyle denildi 
     ''Aralarında meslek örgütleri ve sendikaların bulunduğu çok sayıda sivil toplum örgütümüzün aldığı sessiz protesto gösterisi kararı, terörün bize kurmak istediği tuzağa düşmeyeceğimizin de en önemli cevabı olacaktır. Terör bizi, hukuk devleti ve demokrasi yolundaki hedefimizden saptıramayacaktır. 
     Bu tür saldırılar karşısında hep birlikte ve birey olarak, terör belasını kınamak ve lanetlemek için, sivil toplum örgütlerinin Türk milletine yaraşır biçimde düzenleyeceği sessiz protesto gösterisini, Türk iş dünyası adına destekliyoruz.'' 
     
</TEXT>
</DOC>
