<DOC>
<DOCNO> 168096 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/08/son/sontur12.html </URL>
<DATE> 2003/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Eşi tahliye olunca ağladı 
</HEADLINE>
<TEXT>

     İsmail AKDUMAN SAMSUN, DHA 
     SAMSUN Devlet Hastanesi personeli Havvanur Öztürk, Gülşah Ersoy ve eşi Mustafa Ersoy, Resmi evrakı imha etmek ve kamu kurumunu dolandırmak' iddiasıyla yargılandı. Duruşmada 2 aydır tutuklu olan sanıklardan Mustafa Ersoy tahliye edilince tutuklu eşi Gülşah Ersoy sevinçten ağladı. 
     Devlet Hastanesi'nde bölüm sekreteri olarak çalışan Havvanur Öztürk 23 ve Gülşah Ersoy 24 ile hastane güvenlik görevlisi olan eşi Mustafa Ersoy 30 dolandırıcılık suçundan dün Samsun 1 inci Ağır Ceza Mahkemesi nde ikinci kez hakim önüne çıktı. Dahiliye ve nöroloji bölümlerine son 2 yıl içerisinde yatan toplam 3 hastadan yaklaşık 102 milyar lira para aldıktan sonra dosyaları ortadan kaldırmakla suçlanan sanıklar iddiayı reddetti. 
     Nöroloji bölüm sekreteri Havvanur Öztürk, dosyaları evine götürdüğünü kabul ederek, Hastane dolaplarında yer olmadığını görünce dosyalara bir şey olmasın' diye evime götürdüm. Suç olduğunu bilmiyordum. Paralarını aldıktan sonra dosyaları ortadan kaldırdığım doğru değildir'' diye savunma yaptı. 
     Gülşah Ersoy da suçsuz olduğunu söyleyerek, Biz komplo kurbanıyız. Eşim de ben de tutukluyuz. 5 yaşındaki kızımız başkalarının yanında kalıyor. Perişan olduk'' dedi. 
     Güvenlik görevlisi Mustafa Ersoy ise kimseden para almadığını, eşini de teşvik etmediğini belirterek, tahliyesini istedi. Mahkeme heyeti, Mustafa Ersoy'un üzerine atılan suç vasfının değişme ihtimalini gözönüne alarak sanığın tahlisine, diğer iki sanığın ise tutukluluk halinin devamına karar verdi. Gülşah Ersoy, eşinin tahliye olması üzerine gözyaşlarını tutamadı. 
     
</TEXT>
</DOC>
