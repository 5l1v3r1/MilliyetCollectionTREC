<DOC>
<DOCNO> 150692 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/18/son/sondun29.html </URL>
<DATE> 2003/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Çin'de vahşi hayatta 11 panda bulundu 
</HEADLINE>
<TEXT>

     Çin'in kuzeyinde vahşi hayatta soyu tükenmeye başlayan 11 pandanın bulunduğu bildirildi. 
     Resmi Çin haber ajansı, bilim adamlarının, geçen ay biri yavru 6 pandayı, ülkenin kuzeybatısında, Shaanxi eyaletindeki Foping doğal hayatı koruma alanında bulduğunu bildirdi. 
     Foping'deki pandaların, tek erkek pandayla çiftleşmek için birbirleriyle dövüştükleri sırada görüldüğü belirtildi. 
     Haberde, diğer 5 pandaya da bir gün sonra Foping yakınlarında rastlandığı kaydedildi. 
     Bilim adamı Yu Changqing, yaygın şekilde soylarının tükendiği düşünülen ve Çince'si çungmau ayıkedi olan pandaların, vahşi hayatta normal olarak ürediklerini söyledi. 
     Yu, yarısından fazlası Çin'in güneybatısında dağlık ve sisli alanlarda yaşayan yaklaşık 1500 panda olduğunu bildirdi. 
     Panda soyunun tükenmesine yol açan en büyük neden, bambu ağaçlarının kesilmesi olarak görülüyor. 
     Bambu ağacı kesiminin 1998'de yasaklandığı Çin'de, panda avlayanlar, 10 yıldan fazla hapis cezasına çarptırılıyor. 
     





</TEXT>
</DOC>
