<DOC>
<DOCNO> 163069 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/14/ekonomi/aeko.html </URL>
<DATE> 2003/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İmtiyazı tekele çevirdiler 
</HEADLINE>
<TEXT>

Enerji Bakanı Güler, ÇEAŞ ve Kepez'e el konulmasının gerekçelerini açıklarken, Uzanların imtiyazı tekele çevirdiğini ve sürekli sorun çıkartarak 'çekilmez hale' geldiklerini söyledi 
     ANKARA Milliyet 

     Enerji Bakanı Hilmi Güler, Kepez Elektrik ile ÇEAŞ'a el konulmasının gerekçelerini basın toplantısı düzenleyerek açıkladı. 
     Şirketlerin gerek üçüncü şahıslarla, gerekse kamu şirketleriyle ilişkilerinde problem yarattığını söyleyen Güler, "Her olayı ihtilaf konusu yapması, sürekli bakanlığımızın müdahalesine gerek duyulması sözleşmelerin uygulanmasını ve devamını çekilmez hale getirmiştir" dedi. 
     
     'Karar siyasi değil' 
     Kamuyu siyasi sahaya çekme gayretleri olduğunu belirten Güler, "Halbuki olay tamamen hukuki bir işlemdir. Siyasi yönü yoktur. Bu iş bugünün işi değildir. Yıllar öncesine, bizden çok öncesine giden ve çekilmez hale gelen ilişkidir" dedi. Güler, Uzanlar'ın imzaladıkları sözleşmelerin 2058 yılına kadar geçerli olduğu iddialarına da yanıt verdi. 
     Sözleşmelerde, "Sözleşmenin imzalandığı tarihten sonra mevzuatta meydana gelecek değişikliklerin tarafları etkileyen hükümleri uygulanacaktır" hükmü bulunduğunu anlatan Güler, 3 Mart 2001'de yürürlüğe giren 4628 sayılı Enerji Piyasası Kanunu'nun iletim faaliyetlerinin tek elden görülmesinin öngördüğünü hatırlattı. Şirketlerin idari yargıya başvurarak tedbir ve 4628 sayılı yasanın Anayasa'ya aykırı olduğu kararı aldırdığını belirten Güler, "Anayasa Mahkemesi ise 4 Haziran'da bu mahkemelerin bu konuda karar almaya yetkili olmadığı kararını vermiştir" dedi. 
     
     'Uyarıları dinlemediler' 
     ÇEAŞ ve Kepez'in bakanlığın ve Enerji Piyasası Düzenleme Kurulu'nun EPDK davet ve uyarılarına rağmen yönetmeliğe uymadığını kaydeden Güler, mevzuat hükümlerine uyulmaması ve sözleşme hükümlerine aykırı davaranmanın imtiyazın kaldırılarak şirketlerin üretim, iletim ve dağıtım tesislerine el konulmasının gerektirdiği ifade etti. 
     
'Mal varlıklarına dokunmadık'      El konma işlemiyle şirketlerin tüzel kişiliğine ve mal varlıklarına dokunulmadığını söyleyen Güler, "Mülkiyeti kamuya ait olan elektrik üretim, iletim ve dağıtım tesislerine el konulmuştur. Kimsenin malına mülküne dokunulmamıştır" dedi. Güler, kamu hizmetine ait olan malların ve tesislerin tespitini Maliye Bakanlığı'nın yapacağını söyledi. 
     
     Tapularda usulsüzlük 
     Güler toplantıda ÇEAŞ ve Kepez'le ilgili şu bilgileri verdi 

</TEXT>
</DOC>
