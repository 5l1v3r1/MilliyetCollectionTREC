<DOC>
<DOCNO> 174870 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/10/son/sontur10.html </URL>
<DATE> 2003/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
1 kişinin ölümüne neden olan şoför aracını yıkarken yakalandı... 
</HEADLINE>
<TEXT>

     Bolu'da, sokakta yürüyen 3 kardeşe çarparak 1'inin ölümüne neden olan ve kaçan sürücü, kaza yaptığı aracını yıkarken yakalandı. 
     Aktaş Mahallesi'nde Sunay, Ramazan ve Mutlu Ceylan kardeşlere, işten eve dönerken, plakası belirlenemeyen bir minibüs çarparak kaçtı. Kazada ağır yaralanan Mutlu Ceylan 25 , 112 Acil Yardım ekiplerinin kaza yerinde yaptığı müdahaleye rağmen öldü. 
     Polis ekipleri, kazada ölen gencin kardeşleri ve diğer görgü tanıklarının ifadeleri doğrultusunda, aynası ve sağ ön tamponu kırık, beyaz-kırmızı şeritli bir minibüsün yakalanması için kentte çalışma başlattı. 
     Olaydan yaklaşık 1 saat sonra D-100 Karayolu'nda devriye görevi yapan polis ekipleri, elindeki fırçayla, minibüse sıçrayan kanları temizlemeye çalışan Erol Kocabaşoğlu'nu yakaladı. 
     Yakalanan Kocabaşoğlu, ''Alkollüydüm. Kazadan sonra korkup kaçtım. Umarım çarptığım insanlara bir şey olmamıştır'' dedi. 
     Merkez Polis Karakolu'na getirilen ve yüzde 184 promil alkollü çıkan Kocabaşoğlu, adliyeye sevk edildi. 
     
</TEXT>
</DOC>
