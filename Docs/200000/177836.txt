<DOC>
<DOCNO> 177836 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/24/son/sonspo05.html </URL>
<DATE> 2003/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Elazığspor farklı yenilginin nedenlerini arıyor... 
</HEADLINE>
<TEXT>

     Elazığspor'da, farklı skorlu Fenerbahçe yenilgisinin üzüntüsü yaşanırken, kulüp başkanı Baki Aydın, yenilginin hesabını soracaklarını söyledi. 
     Baki Aydın, yenilginin ardından teknik direktör Ümit Turmuş'un istifasını istedikleri yönünde çıkan haberlerin doğru olmadığını belirterek, ancak yenilginin hesabını, sorumluların vereceğini bildirdi. 
     Fenerbahçe karşısında bu denli büyük bir farkla yenilmelerinin tamamıyla teknik hatalardan kaynaklandığını ifade eden Aydın, ancak futbolda tüm sonuçların olabileceğinin dikkatini çekti. 
     Alınan yenilgi nedeniyle çökmemeleri gerektiğini ifade eden Aydın, önlerine bakacaklarını ve yollarına devam edeceklerini söyledi. 
     Aydın, şöyle devam etti 
     ''Yönetim kurulumuz, en kısa zamanda toplanarak alınan sonucu değerlendirecek ve yenilginin hebsabını soracağız. Bundan sonra önümüze bakacağız. Çok önemli maçlarımız var. Takım bugün Elazığ'a dönecek ve Adanaspor maçının hazırlıklarına başlayacak.'' Taraftarlara da seslenen Aydın, taraftarların umutsuzluğa kapılmamasını istedi. 
     Takımın iyi mücadele ettiğini ve teknik hatalardan dolayı farklı skorlu yenildiklerinin altını çizen Aydın, gerekirse takıma takviye yapabileceklerini söyledi. 
     Kendisinin de alınan sonuç nedeniyle büyük üzüntü yaşadığını kaydeden Aydın, taraftarların takıma desteğini sürdürmesini ve kendilerine inanmalarını istediğini sözlerine ekledi. 
     
</TEXT>
</DOC>
