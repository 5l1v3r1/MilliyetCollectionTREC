<DOC>
<DOCNO> 164405 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/20/son/soneko27.html </URL>
<DATE> 2003/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
MasterCard Ekonominin iyiye gideceğini düşünenlerin sayısı azalıyor 
</HEADLINE>
<TEXT>

     MasterCard Türkiye’nin 6 ayda bir gerçekleştirdiği araştırma, kredi kartı tercihinde taksit avantajının her geçen gün önem kazandığını ortaya çıkardı. Nakit ödeme alışkanlığı yerini kredi kartlarına bırakırken, ekonominin iyiye gideceğinin düşünenlerin sayısı azalıyor... 
     MasterCard Türkiye’nin 6 ayda bir gerçekleştirdiği ve tüm bölgelerden ağırlıklı ortalama ile seçilmiş 1200 kişilik örneklem grubu ile hazırlanan "MasterIndex Araştırması"nın Mayıs 2003 sonuçları, kredi kartı tercihleri ve alışveriş eğilimleriyle ilgili çarpıcı sonuçlar ortaya çıkardı. 
     Kredi kartı kullanım eğilimleri ve ekonomiye etkileri üzerine hazırlanan araştırmada, kredi kartı tercihlerinde alışverişleri taksitle ödeme imkanının en önemli etken olduğu ortaya çıktı. 
     "En sık kullandığınız kredi kartını tercih etme nedeniniz nedir " sorusuna, katılımcılar yüzde 58 oranla "alışverişleri taksitle ödeme imkanı" yanıtını verdi. Bu rakam, Kasım 2002 tarihindeki araştırmaya göre yüzde 19'luk bir artışı ifade ediyor. Taksit imkanını özellikle gençler tercih edereken, 20-24 yaş grubunda bu oran yüzde 66'lara kadar çıkıyor. 
     "Faiz oranı en düşük" olduğu için tercih ettiğini söyleyenler ise yüzde 11 ile alt sıralarda yer alıyor. 
     Araştırma, kredi kartı kullanımının ortalama 39 milyon TL. üzerindeki alışverişlerde tercih edildiğini, nakit kullanımının yavaş yavaş azaldığını da ortaya koyuyor. "Her zaman nakit öderim" diyenlerin sayısı Kasım 2002'de yüzde 33 iken, Mayıs 2003'te bu rakam yüzde 17 seviyesinde bulunuyor. 
     
     GELİRİNİZ YÜZDE 10 ARTSA... 

     Önümüzdeki 3 ay gelirinizin yüzde 10’u kadar elinize ek bir para geçse nasıl değerlendirirsiniz, hangi ertelediğiniz ya da çok arzu ettiğiniz halde yapamadığınız aktiviteyi gerçekleştirirsiniz sorusuna alınan yanıtlara göre ilk iş yüzde 26 ile borç ödemek. Bunu yüzde 21 ile Gezi tatile giderimö ve yüzde 20 ile Giyim alışverişi yaparımö izliyor. Giyim alışverişi yapacaklarını belirtenlerin oranı erkeklerde yüzde 17 iken bu oran kadınlarda yüzde 23’e çıkıyor. Sonuç olarak araştırma verileri gelirimiz 10 arttığında piyasanın hemen canlanacağını gösteriyor. 
     
     "İLK EV ALIRIM" 

     MasterIndex’in geleneksel sorusu "Fazladan 20 bin dolarınız olsa nasıl değerlendirirsiniz "e verilen yanıtlarda en çok tercih edilen yöntem yüzde 47 oranla yeni bir ev daire almak. Bunu yüzde 32 ile tasarruf, yüzde 23 ile de otomobil izliyor. Otomobil satın alacağını belirtenlerin oranı Kasım 2002 dönemine göre 5 dolayında artış gösteriyor. 
     Kadın - erkek kırılımda ise kadınların erkeklerden daha çok sağlığa önem verdiği görülüyor. Eğitim konusunda da kadınlarımız daha duyarlı. Hisse senedi ve tahvil alırım yanıtında erkekler kadınların iki katı. Ev daire tercihinde kadınların erkeklere göre daha istekli olduğu görülüyor. Gezi eğlence tatil seçeneği yine kadınlar tarafından erkeklerden daha çok tercih ediliyor. Alışveriş tercihinde de kadınların üstünlüğü açık farkla görülüyor. 
     
     KARADENİZLİ ALIŞVERİŞİ DÜŞÜNMÜYOR 

     Bölgeler düzeyinde yapılan değerlendirme de ise, Ev Daire alırım yanıtında Doğu ve Güneydoğu Anadolu başı çekiyor. Bölgeler arasında bu tercihin en düşük olduğu bölgemiz ise Karadeniz Bölgesi. Otomobil tercihinde İç Anadolu ve Akdeniz Bölgesi'nin tercihleri diğer bölgelere göre dikkat çekici oranda yüksek. Fazladan 20 bin doları en çok alışverişte kullanmayı tercih eden bölgemiz ise Akdeniz bölgesi, aklına bile getirmeyen bölgemiz ise Karadeniz. Araştırma sonuçları Akdeniz Bölgesi insanlarının yüzde 22'sinin sağlığa harcama yapacağını gösteriyor. Beyaz eşya tercihinde dikkat çekici oranda öne çıkan bölgemiz Doğu ve Güneydoğu Anadolu. Altına yatırırım yanıtında İç Anadolu bölgesi ilk sırada. 
     
     TL'YE GÜVEN ARTIYOR 

     En çok tercih edilen yatırım tasarruf araçlarına ilişkin Kasım 2002 bulguları ile Mayıs 2003 bulgular karşılaştırıldığında Türk Lirası’na olan güvenin her geçen gün arttığı beliriyor. Araştırma, Türk Lirası’na endeksli banka faizini tercih edenlerin oranının Kasım 2002’ye göre yüzde 12 oranında arttığına işaret ediyor. Mayıs 2003 sonuçlarına göre TL’ye endeksli banka faizi yüzde 57 ile ilk sırada yer alırken döviz alıp elde tutmak yüzde 28 oranla ikinci sırayı aldı. Kasım 2002 sonuçlarına göre yüzde 35 olan taşınmaz mülk alıyorum yanıtı oranı 11 düşerek yüzde 24 seviyesine geriledi. Dövize endeksli Banka faizi ve Döviz alıp elde tutmak Kasım 2002’de düşüş gösteren diğer tercihler. 
     

MAY-02 Kas-02 MAY-03 Banka Faizi TL 36 45 57 Döviz alıp elimde tutuyorum 21 32 28 Taşınmaz mülk alıyorum - 35 24 Banka faizi döviz 9 35 19 Repo 2 8 9 Yatırım fonları 2 9 8 TL olarak elimde tutuyorum 8 9 6 Hisse senedi 2 6 6 Yatırım Tasarruf yapmıyorum 17 7 5 Altın - 1 2 Yurtdışındaki banka - - 1      
     KADINLAR RİSKİ SEVMİYOR 

     Kullanılan tasarruf araçları kadın - erkek ayrımına göre irdelendiğinde ise yine farklı sonuçlar dikkat çekiyor. Kadınlar yatırımda erkeklere göre daha tutucu tavırlar gösterirken getirisi önceden belli alanlara yatırım yapmayı tercih ediyorlar. Kadınlar yatırım fonu ve hisse senedi gibi tasarruf araçlarına erkekler kadar önem vermiyor, dağılımda repo kadınlar için bu iki seçeneğe göre daha çok tercih edilen tasarruf aracı. Kadınlar yine erkeklerden daha fazla oranda döviz alıp elde tutmayı tercih ederken, erkekler kadınlara göre Türk lirasını elde tutmayı tercih ediyor. 
     
     EKONOMİDEN ERKEKLER UMUTLU 

     Görüşülen kişilere Türkiye’nin şu andaki ekonomik durumunu nasıl değerlendirdikleri sorulduğunda yüzde 35’i daha iyiye gideceğini düşündüğünü belirtirken yüzde 38’i daha kötüye gideceğini düşündüğünü söyledi. Değişmeyeceğini düşünenlerin oranı ise yüzde 27. Kadın - erkek ayrımında ise sonuçlar daha da ilginç. Kadınların yüzde 32’si daha iyiye gideceğini düşünürken erkeklerde bu oran yüzde 38. Daha kötüye gidecek diyen kadınların oranı yüzde 39 iken erkeklerde bu oran yüzde 36. Ekonominin gidişatından kadınlar erkekler gibi umutlu görünmüyor. 
     

MAY-02 KAS-02 MAY-03 Daha kötüye gidecek 46 13 38 Daha iyiye gidecek 28 58 35 Aynı kalacak, değişmeyecek 27 29 27      
Yukarıdaki tabloda Kasım 2002 bulguları ile Mayıs 2003 bulguları karşılaştırıldığında Türkiye’nin ekonomik durumuna ilişkin düşüncelerde önemli değişiklikler olduğu dikkat çekiyor. Buna göre Kasım 2002 döneminde Türkiye’nin ekonomik durumunun daha kötüye gideceğini düşünenlerin oranının yüzde 13’den yüzde 38’e çıktığı, buna karşılık daha iyiye gideceğini düşünenlerin oranının ise yüzde 58’den yüzde 35’e düştüğü görüldü. Ekonominin gidişatı ile ilgili Kasım 2002 bulgularında hakim olan pozitif hava Mayıs ayında tersine döndü. 
     
     KREDİ KARTLARINDAN ÇOK ŞEY İSTİYORUZ 

     Araştırma, düşük faiz, taksitlendirme, harcamaların sonradan ödenebilmesi ve anlaşmalı mağazalarda indirimli alışveriş hizmetlerinin kart sahipleri için çok çok önemli olduğunu ortaya koyuyor. Aşağıdaki tabloda yüzde 22 oranla dördüncü sırada yer alan yüksek limit imkanı erkekler için kadınlara oranla daha önemli bir kriter olarak dikkat çekiyor. 
Kart alma kararını etkileyen faktörler 
     

Genel Kadın Erkek Taksit yapıyor olması 41 41 41 Taksit yapan mağazaların fazla olması 37 48 28 Yıllık ücret ve faizleri uygun 24 23 25 Yüksek limit imkanı 22 15 28 Reklamları etkileyici 16 18 14 Promosyonu var 11 15 7 Akraba tavsiyesi 10 8 13 Banka görevlisi tavsiye etti 5 1 8 Mağaza görevlisi tavsiye etti 4 1 7      

İnternet'te, alışverişte kredi kartı ilk tercih 
     

İşyeri Kredi Kartı İnternetteki alışverişle 69 Giyim mağazaları 63 Akaryakıt istasyonları 56 Süpermarketler 51 Lokanta Restoran 35 Havayolları 29 Otel Konaklama 28 Hastane Sağlık 20 Otomobil kiralama 19 Telefon ile sipariş 18 Tüketim Faturaları 18 Bakkal Market 10      
Kredi kartlarında kredilendirmeyi sevmiyoruz 
     

Tercih Kredilendirmiyorum, ay sonunda tamamını ödüyorum 60 Ara sıra kredilendiriyorum 25 Genellikle kredilendiriyorum 8 Aylara bölünerek ödenebileceğini bilmiyordum 5 Eskiden kredilendiriyordum, artık kredilendirmiyorum 2      
</TEXT>
</DOC>
