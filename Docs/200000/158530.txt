<DOC>
<DOCNO> 158530 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/23/son/sonspo23.html </URL>
<DATE> 2003/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Baliç kontrolden geçti, problem yok.. 
</HEADLINE>
<TEXT>

     Galatasaray'da, Gençlerbirliği maçında sakatlanan ve diz iç yan bağlarından ameliyat olan Baliç, kontrolden geçti. 
     Ameliyat olduğu Özel Acıbadem Hastanesi'nin ortopedi, travmatoloji ve spor yaralanmaları uzmanı Prof.Dr.Ömer Taşer, futbolcunun ameliyattan 10 gün sonra kontrolünü yaptıklarını belirterek, ameliyat sonrası programın istenildiği gibi ve sorunsuz gittiğini açıkladı. 
     Baliç'in diz hareketlerinin ve adale gücünün iyi olduğunu anlatan Prof.Dr.Taşer, futbolcunun dizliğinin çıkartıldığını ve 1 hafta daha tek koltuklu değnekle yürüyeceğini söyledi. 
     Baliç'in 1 hafta sonra yeniden kontrolden geçirileceğini ifade eden Prof.Dr.Taşer ayrıca, Galatasaray'ı izleyen muhabirlerle teknik heyetin yaptığı maçta aşil tendonu yırtılan altyapı sorumlusu Ali Yavaş'ın da yara kontrolünü yaptıklarını ve yaranın temiz çıktığını söyledi. 
     
</TEXT>
</DOC>
