<DOC>
<DOCNO> 182726 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/16/son/sontur12.html </URL>
<DATE> 2003/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da bir tekstilci otomobilinin içinde öldürüldü 
</HEADLINE>
<TEXT>

     Gaziosmanpaşa'da otomobilinin içinde silahlı saldırıya uğrayan tekstilci Vedat Mutlu 43 , hayatını kaybetti. 
     Sultançiftliği Cebeci Mahallesi'nde dün akşam saatlerinde meydana gelen olayda, tekstilci Vedat Mutlu, evine gitmek üzere işyerinden çıktı. 
     Mutlu, 34 UG 6260 plakalı otomobiline bindiği sırada yanına yaklaşan üç kişinin silahlı saldırısına uğradı. Vücudunun çeşitli yerlerinden yaralanan Mutlu, olay yerinde hayatını kaybetti. 
     Saldırganlar, yaya olarak kaçarken, Mutlu'nun cesedi Özel Bahat Hospital morguna kaldırıldı. 
     Polis yetkilileri, olayla ilgili soruşturmanın sürdürüldüğünü belirttiler. 
     Bu arada, Beyoğlu'nda devriye görevi yapan polis ekipleri, yabancı uyruklu Jahennes Has'ı 50 yaralı olarak buldular. 
     Alkollü olduğu ve bacağından bıçaklandığı belirlenen Has, kaldırıldığı Taksim Eğitim ve Araştırma Hastanesi'nde tedavi altına alındı. 
     
</TEXT>
</DOC>
