<DOC>
<DOCNO> 195595 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/14/son/sontur17.html </URL>
<DATE> 2003/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
6 yaşındaki öğrenci teneffüste öldü... 
</HEADLINE>
<TEXT>

     Balıkesir'de, ilköğretim okulu öğrencisi, teneffüste çıktığı okul bahçesinde geçirdiği rahatsızlık sonucu hayatını kaybetti. 
     Balıkesir Namık Kemal İlköğretim Okulu 1. sınıf öğrencisi Doğan Özpehlivan 6 , teneffüse çıktığında fenalaştı. Yere yığılan minik öğrenciyi gören arkadaşları, durumu hemen öğretmenlerine bildirdi. 112 Acil Servis'e haber veren öğretmenler, ambulansların görevde olduğu ve gecikebileceği yanıtını alınca, minik Doğan'ı taksiyle Balıkesir Devlet Hastanesi'ne götürdü. 
     Minik öğrenci, doktorların müdahalelerine rağmen, kurtarılamadı. Özpehlivan'ın minik bedeni, kesin ölüm nedeninin belirlenebilmesi amacıyla Bursa Adli Tıp Kurumu'na gönderilirken, Balıkesir Cumhuriyet Savcılığı ve Milli Eğitim Müdürlüğü'nce, olaya ilişkin soruşturma başlatıldı. 
     Çocuklarının okuldan dönüşünü beklerken ölüm haberini alan baba Muharrem ve anne Fatma Özpehlivan, sinir krizleri geçirdi. 
     
</TEXT>
</DOC>
