<DOC>
<DOCNO> 193903 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/07/guncel/gun90.html </URL>
<DATE> 2003/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 
   
   Kehanet ..    Bir dahaki seçimde Besim Tibuk kesin başbakan .. Beşiktaş'ın Galatasaray'la berabere kalmasının normalde Fener'in ekmeğine yağ, Anzer balı, havyar, bilumum pahalı şeyi sürmesi gerekirdi. Fakat lig sonuncusu Akçaabat Sebatspor ile berabere kalarak, yine kuru ekmek suyla yetindiler. Çünkü maçta ofsaytta kalma rekoru kırdı Fener'li futbolcular... 
   Liberal Parti eski genel başkanı Besim Tibuk ise, o gün maçı seyrederken kıs kıs gülüyordu muhtemelen. Çünkü seçimlerden önce "FIFA'yı aradım kaldırın şu ofsaytı diye, anlamıyorlar ki hepsi moruk " diyerek seçilirse -her ne kadar makarasına da olsa- "ofsayt'ı kaldıracağını" söylemişti. Olmadı, 1 bile oy alamadı ve genel başkanlıktan istifa etti... 
   4 yıl var önümüzde, derelerin altından çok sular akar. Ama Fener böyle ofsaytlara düşmeye devam ederse şayet 20 milyon taraftarının oyuyla Besim Tibuk'un başbakanlığı garanti gibi bir şey. Kehanet değil mi, bakarsınız tutar eğleniriz. Yalnız bir sorun var. Besim Bey, "Önce Galatasaray'ı, sonra da sırasıyla Trabzon ve Beşiktaş'ı tutuyorum" şeklindeki ilginç açıklamasının arasına bir FB sıkıştırması şart .. 
   
   Takıntılar No 18    SerinDuruş ve ShockHabercilerden gelen takıntılara devam... 
   Abonesi olduğunuz aylık derginin tüm sayılarının aynı boyutta olup olmadığını kontrol eder misiniz Eğer aynı boyda değilse sinir olur musunuz Telefonunuz çekmediğinde onu yukarıya kaldırıp şebekenin gelmesini bekler misiniz Hatta parmaklarınızın ucunda durur musunuz Bir şeyi doğru yaptığınızdan emin olduğunuz halde defalarca kontrol edip, "acaba yanlış çıkar mı " düşüncesi ile delirecek hale gelir misiniz Saat tam 8 27 misal iken biri saati sorduğunda "8 buçuk mu, 8 25 mi, ya da nedir " diye düşünüp, saati söylemekte gecikir misiniz Yayalara yeşil ışık yanarken caddede duran hiç bir araba yoksa sinir olup diğer yeşil ışığı ve en az bir arabanın gelip ışıkta durmasını bekler misiniz haydaa Film izlerken karakterlerden birinin telefon çevirdiği bir sahnede tuşlara kaç kere bastığına dikkat edip sayar mısınız ve "yaşadığı yerde şu kadar haneli telefon numarası kullanılıyormuş meğer" diye düşünür müsünüz Televizyon izlerken saati merak ettiğinizde, bir saniyeliğine TRT2'ye zaplayıp sağ üst köşedeki saate bakıp, hemen önceki kanala geri döner misiniz Tam uykuya dalacağınız bir sırada dişlerinizi birbirine çarptırmak suretiyle gündemin en salak pop şarkısını çalmaya çalışır mısınız Minibüse her bindiğinizde "müsait bir yerde" dememek için kasar mısınız Bütün yolculuk boyunca aklınıza gelenleri ya çok dikkat çekici ya da çok havalı bulup yine aynı repliği kullanır mısınız Takıntıları okurken zaman zaman evet-hayır şeklinde cevap verme veya bazı takıntılara açıklama getirme isteğiyle yanıp tutuşur musunuz 
   
   Beni kalbimden vurdun, gözün aydın... 
   Kont Dracula Son sözleri 
   
   Oha 
   "Gel bir honki ponki dansı yapalım, altlarına işesinler .." 
</TEXT>
</DOC>
