<DOC>
<DOCNO> 157645 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/19/son/sonspo02.html </URL>
<DATE> 2003/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Sakatlanan Rüştü'nün MR'ı çekilecek 
</HEADLINE>
<TEXT>

     Fenerbahçe'nin dün İstanbulspor ile oynadığı lig maçında sağ arka adalesinden sakatlanan Rüştü'nün yarın MR'ı çekilecek. 
     Sakatlığı nedeniyle İstanbulspor maçının ikinci yarısında yerini Recep'e bırakan tecrübeli kalecinin durumunun, çekilecek MR'dan sonra belli olacağı ifade edildi. 
     Rüştü'nün arka adalesinde oluşan ağrılar nedeniyle maçın ikinci yarısında sahadaki yerini alamadığını belirten kulüp doktoru İsmail Başöz, ''Ağrıların zorlanmadan kaynaklandığını düşünüyoruz. MR sonunda durumu belli olacak'' dedi. 
     Bu arada, Rüştü, İstanbulspor maçında yediği 2. gol sırasında sakatlandığını, ancak devrenin bitmesini beklediğini söyledi. 
     Milli kaleci, devre arasında kendisini kontrol eden kulüp doktorunun oynayamayacağını söylemesi üzerine ikinci yarıya çıkamadığını ifade etti. 
     
</TEXT>
</DOC>
