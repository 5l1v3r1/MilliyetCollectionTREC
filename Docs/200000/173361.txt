<DOC>
<DOCNO> 173361 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/03/son/sontur10.html </URL>
<DATE> 2003/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Çöpteki çalar saat polisi alarma geçirdi... 
</HEADLINE>
<TEXT>

     Düzce'nin Şerefiye Mahallesi'nde çöpe atılan bozuk saatin çıkardığı ses, emniyet güçlerini alarma geçirdi. 
     Alınan bilgiye göre, Şerefiye Mahallesi Necatibey Sokak'ta çöp konteynerinden gelen zil sesini duyan vatandaşlar, durumu polise bildirdi. Söz konusu adrese gelen polis ekipleri, çöp konteynerinin çevresinde geniş güvenlik önlemi aldı. 
     Bolu Emniyet Müdürlüğü'nden istenen bomba imha uzmanının olay yerine gelmesi beklenirken, kalabalığı görerek merak eden Hidayet Öner 65 , konteynerden zil sesi geldiğini öğrenince, sesin attığı bozuk saatten gelmiş olabileceğini belirtti. Bunun üzerine yaşlı kadın, çöpten bir süre önce attığı saati alarak, ''Bu saati bozuk olduğu için çöpe attım, başıma neler geldi'' dedi. 
     Sesin, saatten geldiğinin anlaşılması üzerine ise Bolu'dan istenen bomba imha uzmanı talebi de durduruldu. 
     
</TEXT>
</DOC>
