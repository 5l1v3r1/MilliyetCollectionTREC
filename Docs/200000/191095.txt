<DOC>
<DOCNO> 191095 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/25/ekonomi/eko03.html </URL>
<DATE> 2003/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Pınar karşı atağa geçti 
</HEADLINE>
<TEXT>

   Gıda sektöründe rekabet kızıştı. Ülker ve Eti ürün çeşitliliğini artırırken, Yaşar Grubu da çikolata ve bisküvi alanına yöneldi 
      MERT İLKUTLUĞ İzmir DHA 
   
   Türk sanayinin duayenlerinden Selçuk Yaşar'ın, büyük kızı Feyhan Kalpaklıoğlu'nu Yaşar Holding'in başına getirmesiyle bir anda dikkatleri üzerine toplayan Yaşar Grubu, son günlerde hareketli günler geçiriyor. Selçuk Yaşar'ın küçük kızı İdil Yiğitbaşı'ın Holding'in Yönetim Kurulu Başkan Vekilliği'ne, tek erkek çocuk olan Selim Yaşar'ın da Yönetim Kurulu üyeliğine atanması bekleniyor. Atamalar bayram sonrasından yılbaşına kadar olan süreçte tamamlanacak. 
   Yaşar Grubu bu yenilenmeyle birlikte bünyesindeki Pınar Gıda da hedef büyüttü. Ülker ve Eti, yeni ürünlerini ardı ardına piyasaya sürerken Pınar da karşı atağa hazırlanıyor. Pınar Gıda Grubu, özellikle çikolata ve bisküvi alanında çalışmalarına hız verdi. 
   Yaşar Holding Yönetim Kurulu Başkanı Selçuk Yaşar, yurtdışından hem gıda hem boyada pek çok ortak yatırım teklifi aldıklarını söyledi. Yaşar, "Suudi Arabistan'ın Cidde kentinden salı günü geldim. Orada çok iyi bir bayimiz var. 50 milyon dolarlık Pınar ürünü ve DYO boyaları satıyor. Şimdi de Suudi Arabistan'da bir boya fabrikası kurmak için çalışmalara başladık'' dedi. 
   Suriye'den gıda fabrikası için çok ciddi bir teklif aldıklarını söyleyen Yaşar, "Suriye'de salam, sucuk, sosis gibi şarküteri ürünleri yapmamız için çok iştahlı bir teklif aldık" dedi. 
   
   Son hamlesi çikolata    Pınar Et ve Pınar Süt'ü bünyesinde barındıran Yaşar Holding'in Yönetim Kurulu Başkanı Selçuk Yaşar, "Ülker nasıl çeşitlerini arttırdıysa, biz de artıracağız" dedi. Yaşar, özellikle çikolata ve bisküvi alanında çalışmalar yaptıklarını söyledi. Yaşar, "Ciddi hazırlıklarımız var" dedi. Çikolata için Alman, Danimarka ve İtalyan firmaları ile görüşmelerinin sürdüğünü belirten Yaşar, üretimin İstanbul, İzmir, Yozgat veya Eskişehir'deki fabrikaların birinde yapılacak ilave ünite ile gerçekleştirileceğini söyledi. 
   Boya alanında 6 fabrikaları olduğunu, pek çok ilki Türkiye'ye getirdiklerini hatırlatan Yaşar, uluslararası danışmanlık firmaları ile yaptıkları çalışmalar sonucunda boya ve gıda sektörlerine odaklanma kararı aldıklarını söyledi. Yaşar, "Sanayicilik hayatımda pek çok alanda iş yaptım, daldan dala kondum. Ama artık boya ve gıdaya konsantre olup, dikey büyüyeceğiz" dedi. 
   
   'Alo Balık' hattı kuracak    Selçuk Yaşar, 2004'te en iddialı ürünlerden birisinin de 'Hazır Dondurulmuş Balık Ürünleri' olacağını söyledi. "Bu konuda 2004'te bomba gibi patlayacağız'' diyen Yaşar, "Bunlar hazır konfeksiyon balık çeşitleri olacak. 2004'ün ilki bu olacak. Bunun Türkiye'de bir benzeri yok. Ev hanımı alacak, ısıtacak. Reklamlar 2004'te başlayacak. Bir balık hattı kuracağız. Tüketici telefon açıp, şu ürünü istiyorum' diyecek, biz kapısına götüreceğiz. Buna alabalıkla başlayacağız'' dedi. 
   
   Pınar Gıda Grubu'nun performansı    Yıl Ciro 2000 550 trilyon 2001 760 trilyon 2002 890 trilyon 
   
   Yıl İhracat 2000 15 milyon dolar 2001 15 milyon dolar 2002 16 milyon dolar 
   
   Pınar şirketlerinin karlılığı 2003 6 ay Ciro Milyar TL Net kar Milyar TL Pınar Et, Un 105.870 345 Pınar Süt 146.740 2.375 Pınar Su 16.389 -1.294 
   
   Türkiye bisküvi pazarı Ocak - Eylül 02 319 Ocak Eylül 03 415 Değişim 30 
   
   Satış yerleri Ocak-Eylül 03 Süpermarketler 40 Orta merketler 10 Bakkallar 42 Kuruyemişciler 4 Büfeler 2 Benzin istasyonları 1 
   
   Çikola pazarının cirosu yüzde 5.9 büyüdü    Ocak-Haziran 2003 dönemi, 2002 aynı döneme kıyasla 
   Miktar değ. Reel ciro değ. Çikolatalı ürünler 5.9 0.03 Kaplamalı ürünler -3 -7.9 Krem çikolata 14.5 18.2 Çikolata Tablet 21 5.8 
   
   Kaplamalı gofret, bar vb. ürünler 
   Sürme çikolatalar 
   Tablet ve hediyelik çikolatalar 
   
   Şekerli ve çikolatalı mamuller üretimi 1999'da 108 bin, 2000 yılında 118 bin, 2001 yılında da 126 bin ton oldu. Bunun "nemli bir kısmını çikolata üretimi oluşturuyor. Sekt"rden alınan bilgilere g"re, 2002 yılı çikolata üretimi de 50 bin ton düzeyinde bulunuyor. 
   
   
</TEXT>
</DOC>
