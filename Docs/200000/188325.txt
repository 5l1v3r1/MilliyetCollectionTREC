<DOC>
<DOCNO> 188325 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/13/son/soneko11.html </URL>
<DATE> 2003/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine'nin değişim ihalesi yarın... 
</HEADLINE>
<TEXT>

     Hazine Müsteşarlığı yarın, 28 Ocak 2004 vadeli Devlet İç Borçlanma Senedi'ne DİBS ilişkin değişim ihalesi düzenleyecek. 
     Değişim karşılığında, 27 Ekim 2004 vadeli senet ihraç edilecek. 
     Yatırımcılar, satılacak senet karşılığında değişim amacıyla geri getirecekleri DİBS için fiyat teklifinde bulunacaklar. 
     Böylelikle, önümüzdeki dönem iç borç servisinin ''dönemler arası dengeli dağılımının sağlanması ve iç borç stokunun vadesinin uzatılması'' amaçlanıyor. 
     Hazine'nin geçen hafta yaptığı açıklamaya göre, yarınki değişim ihalesi, tek fiyat ihale sistemine göre yapılacak. 
     
     DEĞİŞİM İHALELERİ, ZAMAN ZAMAN YAPILABİLECEK 
     Bundan sonra, zaman zaman yapılabileceği belirtilen söz konusu değişim ihalelerine, sadece piyasa yapıcı bankalar katılabilecek. Yarınki ihalede, satılan kıymet fiyatı 75 bin 977 lira, değişim tarihi 15 Ekim 2003 ve en son teklif saati 12.00 olarak belirlendi. 
     Değişim ihalelerinde teklif fiyat ihale sistemi uygulanacak ve teklifler, EFT ile gönderilecek. 
     İhalelerde Hazine tarafından geri alınan kıymet için, nominal ve fiyat teklifi verilmek suretiyle teklif gönderilecek. Minimum teklif miktarı nominal 250 milyon lira olarak belirlenirken, teklifler 5 milyon liranın katları şeklinde gönderilecek. Değişim ihalelerinde Rekabetçi Olmayan Teklif ROT hakkı ve ihale sonrası değişim hakkı yüzde 5 kullandırılmayacak, ihale sonrası teklif hakkı ise kullandırılacak. 
     İhale sonrası teklif hakkı değişim ihalesi yapılması nedeniyle devlet iç borçlanma senedi DİBS değişimi olarak yapılacak. Değişime konu tutar hesaplanırken, piyasa yapıcısı bankanın ihalede gerçekleştirdiği net değişim tutarının yüzde 20'si oranında DİBS'in nominal karşılığı ilave değişime konu olacak. Söz konusu işlem valör günü değişim günü saat 14.00'e kadar kabul edilecek. 
     
</TEXT>
</DOC>
