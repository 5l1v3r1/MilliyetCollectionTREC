<DOC>
<DOCNO> 150022 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/15/son/sonspo31.html </URL>
<DATE> 2003/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
FIFA turnuvasında A Milli takım biletleri için son gün 21 Nisan... 
</HEADLINE>
<TEXT>

     A Milli Futbol Takımı'nın da mücadele edeceği ve Fransa'da yapılacak FIFA Konfederasyon Kupası maçları için, ulusal federasyonlar kanalıyla bilet satışları 21 Nisan'da sona erecek. 
     Futbol Federasyonu'ndan yapılan açıklamada, bilet satışlarıyla ilgili ayrıntıların, FIFA tarafından ilgili ülke federasyonlarına iletildiği bildirildi. 
     Gerçek kişilerin, ad, soyad, doğum tarihi, pasaport numarası, pasaporttaki uyruğu gibi konuları bir liste halinde Futbol Federasyonu'na ibraz etmeleri halinde bilet alabilecekleri ifade edilen açıklamada, ulusal federasyonların, biletleri seyahat acentesi, tur operatörü gibi firmalara da satabileceği kaydedildi. Satışlar 21 Nisan'da son erecek ve siparişler bu tarihte FIFA'ya gönderilecek. 
     Bilet talebinde bulunan kişi ve şirketlerin, Futbol Federasyonu Dış İlişkiler Müdürü Metin Tuncer'e yazılı başvurmaları, bilet ücretlerini de Euro olarak Futbol Federasyonu'nun ilgili hesabına yatırmaları gerektiği bildirildi. 
     





</TEXT>
</DOC>
