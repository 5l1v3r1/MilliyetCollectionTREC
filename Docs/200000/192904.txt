<DOC>
<DOCNO> 192904 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/03/ekonomi/eko01.html </URL>
<DATE> 2003/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
MÜSİAD'ın 'vergi' hamlesi Danıştay'dan döndü... 
</HEADLINE>
<TEXT>

   Vergiden muafiyet kazanmak için 'kamu yararına dernek' olmak isteyen MÜSİAD'ın başvurusunu Danıştay kabul etmedi 
      TOLGA ŞARDAN, ÖNDER YILMAZ Ankara 
   
   MÜSİAD başta "vergi muafiyeti" olmak üzere bazı kolaylıktan yararlanmak amacıyla "kamu yararına dernek" olmak için Başbakanlığa başvurduğu ancak Danıştay engeline takıldığı ortaya çıktı. 
   MÜSİAD, Kasım 2002'de İstanbul Valiliği'ne "kamu yararına dernek" olmak için başvurdu. Başbakanlık Maliye, Sanayi ve İçişleri bakanlıklarının olumlu görüşleri doğrultusunda başvuruyu Danıştay 1'nci Dairesi'ne ileterek karar vermesini istedi. Daire, "derneğin etkinlikleri henüz ülke çapında yararlı sonuçlar verecek nitelikte ve ölçüde değil" görüşüyle başvuruyu reddetti. Başvuruya ilişkin son sözü söyleyecek olan Danıştay İdari İşler Kurulu da, Danıştay Başkanı Nuri Alan'ın karşı oyuna rağmen red kararını onayladı. Böylece MÜSİAD'ın "özellikli dernek olma" hevesi yarım kaldı. 
   
   'Keyfi karar veremez' 
   Danıştay'ın keyfi karar veremeyeceğini belirten Bayramoğlu, "Başvurumuz neden garipseniyor. Sivil toplum örgütlerinin kamu yararına dernek olmasından doğal bir şey olamaz. Bazı avantajlarını üyelerine takdim edebilirler" dedi. "Danıştay tamamen siyasi mülahazalarla karar vermiş" diyen Bayramoğlu, konuya şartlı bakış içinde olduğunu belirtti. 
   
   Dernekler gelirlerini vergiden düşebiliyor    MÜSİAD'ın başvurusu kabul edilseydi vergi kolaylıkları başta olmak üzere şu avantajları elde etmiş olacaklardı 
   Denetim, İçişleri Bakanlığı'ndan Maliye'ye geçecek, böylece faaliyetler sadece mali açıdan denetlenecekti.Yapılan balo, piyango, temsil, konser, yayın gelirleri vergiden düşebilecekti.İhtiyaçtan fazla taşınmaz sahibi olma engelini aşacaktı. Aidat, malvarlıklarından elde edilen gelirleri, bağış ve yardımları gider olarak gösterebilecek, banka işlemleri vergiden muaf olacaktı. 
   
</TEXT>
</DOC>
