<DOC>
<DOCNO> 171314 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/24/yasam/yas04.html </URL>
<DATE> 2003/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Hepsi de 'okumuş cazgırlar' olacak 
</HEADLINE>
<TEXT>

   Tok sesleriyle 'er meydanı'ndaki pehlivanları ateşleyen cazgırlar, bundan böyle üniversite mezunu ve yabancı dil bilenlerden seçilecek 
      ORHAN BOZKURT Erzurum DHA 
   
   Güreş Federasyonu bünyesinde faaliyet gösteren Cazgırlar Birliği, yağlı güreşlere renk katan cazgırlara standart getiriyor. Yağlı güreşin simgesi olan cazgırlar artık dil bilecek ve üniversite mezunu olacak. 
   Türkiye Başcazgırı "Pala Mehmet" lakaplı Mehmet Tura 55 , usta - çırak ilişkisiyle yüzyıllardır süren mesleğe standart getirmenin artık gerekli olduğunu söyledi ve "Bundan böyle herkes 'ben cazgırım' diye er meydanında mikrofonu eline alamayacak" dedi. Kendisinin de Almanca ve İngilizce bildiğini söyleyen Tura, Güreş Federasyonu gözetiminde oluşturdukları birliğe kayıtlı 50 profesyonel cazgır bulunduğunu vurguladı. Tura, iyi bir cazgır için "Pehlivan gücüyle, cazgır sesiyle, er meydanını titretmeli. Tok sesli güreşi ve pehlivanları tanıyan, Türkçe'yi çok iyi konuşan, milletinin geçmişini ve duygularını çok iyi bilen kişi olmalı" ifadelerini kullandı. 
   38 yıllık cazgır Mehmet Tura, standartların hayata geçirilmesiyle meslekteki usta - çırak geleneğine son verileceğini de kaydederek şunları söyledi "15 yıllık başcazgırım. 10 çırağım var. Hepsi de üniversite mezunu ve onlara en az bir yabancı dil öğrenme şartı koştum. Bu şartlara uymayanları çayıra çıkarmıyoruz. Güreş Federasyonu da bize destek veriyor." 
   
   
</TEXT>
</DOC>
