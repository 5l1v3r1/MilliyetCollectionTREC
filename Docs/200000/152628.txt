<DOC>
<DOCNO> 152628 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/26/son/sontur11.html </URL>
<DATE> 2003/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Açlık sınırı 354 milyon lira... 
</HEADLINE>
<TEXT>

     Kamu Emekçileri Sendikaları Konfederasyonu KESK , 4 kişilik bir aile için açlık sınırının 454 milyon, yoksulluk sınırının ise 1 milyar 380 milyon liraya yükseldiğini bildirdi. 
     KESK'ten yapılan yazılı açıklamada, KESK Araştırma Merkezi'nce gerçekleştirilen bir araştırmaya göre, 4 kişilik bir aile için açlık sınırının 454 milyon liraya çıktığı belirtildi. 
     Yoksulluk sınırının da 1 milyar 380 milyon liraya yükseldiği kaydedilen açıklamada, bir önceki ay aynı dönemde açlık sınırının 437 milyon, yoksulluk sınırının ise 1 milyar 330 milyon lira olarak gerçekleştiği hatırlatıldı. 
     Açıklamada, İstanbul'un en çok alışveriş yapılan semt pazarları ve alışveriş merkezlerinde 19-25 Nisan arasında yapılan araştırmaya göre, gıda harcamalarının bir önceki aya göre yüzde 3.78 oranında arttığı, yılbaşından bu yana mutfak enflasyonunun ise yüzde 13 olarak gerçekleştiği kaydedildi. 
     





</TEXT>
</DOC>
