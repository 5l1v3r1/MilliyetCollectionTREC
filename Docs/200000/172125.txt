<DOC>
<DOCNO> 172125 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/28/son/soneko16.html </URL>
<DATE> 2003/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk otomotivcilerin imrendiği pazarlar... 
</HEADLINE>
<TEXT>

     Avrupa'da, Almanya, İngiltere, İtalya, Fransa ve İspanya'da sadece Haziran ayındaki otomobil satışları, Türkiye'deki 6 aylık 63 bin 751 adetlik satışı kat kat aştı. 
     Geçen ay Avrupa'da en fazla otomobil satışı 292 bin adetle Almanya'da gerçekleşti. Almanya'nın geçen yılın aynı ayına oranla yüzde 5.3 azalan satışları bile Türkiye'nin 6 aylık otomobil satışlarını 4.6 kat geçti. 
     Türkiye'deki Haziran ayı satışları ise geçen yılın aynı ayına oranla yüzde 109.1 artmasına rağmen sadece 16 bin 329 adet oldu. 
     İngiltere'deki Haziran ayı otomobil satışları Türkiye'nin 6 aylık otomobil satışlarını 3.8 kat, Fransa'daki satışlar 3.2 kat, İtalya'daki satışlar 2.8 kat, İspanya'daki satışlar ise 2.2 kat geçti. 
     Geçtiğimiz ay İngiltere'de 240 bin 174 adet, Fransa'da 204 bin 964 adet, İtalya'da 179 bin 900 adet, İspanya'da 137 bin 890 adet yeni otomobil satışı yapıldı. 
     Haziran ayında Türkiye, aylık bazda bazı Batı Avrupa ülkelerini de geride bıraktı. Otomobil satışları Hollanda'da 50 bin 371, Belçika'da 39 bin 839, İsviçre'de 28 bin 928, Avusturya'da 27 bin 168, İsveç'te 24 bin 560, Yunanistan'da 24 bin 552 ve Portekiz'de 17 bin 974 olurken, Finlandiya, İrlanda, Norveç, Danimarka, Lüksemburg ve İzlanda Türkiye pazarının altında kaldı. 
     Söz konusu ayda Finlandiya'da 14 bin 706, İrlanda'da 11 bin 249, Norveç'te 7 bin 725, Danimarka'da 8 bin 431, Lüksemburg'da 3 bin 431 ve İzlanda'da bin 401 adet otomobil satıldı. 
     
     6 AYLIK SATIŞLAR 
     Avrupa ülkeleri arasında yılın ilk 6 ayında en fazla otomobil satışı 1 milyon 671 bin 157 adet ile yine Almanya'da gerçekleşti. 
     Bu ülkenin 6 aylık satış tutarı Türkiye'nin 6 aylık satışlarının 26.2 kat fazlasını oluşturdu. 
     6 Aylık satışlar İngiltere'de 1 milyon 347 bin 485, İtalya'da 1 milyon 237 bin 400, Fransa'da 1 milyon 69 bin 178 adet olurken, diğer Batı Avrupa ülkelerindeki otomobil satış rakamları şöyle 
     ''İspanya'da 688 bin 799 adet, Hollanda'da 287 bin 709 adet, Belçika'da 262 bin 23 adet, Avusturya'da 162 bin 788 adet, İsviçre'de 142 bin 250 adet, Yunanistan 141 bin 220 adet, İsveç'te 137 bin 443 adet, İrlanda'da 111 bin 947 adet, Portekiz'de 99 bin 663 adet, Finlandiya'da 79 bin 518 adet, Danimarka'da 46 bin 625 adet, Norveç'te 43 bin 373 adet, Lüksemburg'da 25 bin 730 adet, İzlanda'da 5 bin 333 adet.'' 
     
     AVRUPA ÜLKELERİNDEKİ OTOMOBİL SATIŞLARI 
     Avrupa Otomobil Üreticileri Birliği'nin ECEA verilerine göre, Batı Avrupa ülkelerinde Haziran ve Ocak-Haziran dönemi otomobil satış adetleri şöyle gerçekleşti 
     
     
ÜLKE HAZİRAN OCAK-HAZİRAN ALMANYA 292.000 1.671.157 İNGİLTERE 240.174 1.347.485 İTALYA 179.900 1.237.400 FRANSA 204.964 1.069.178 İSPANYA 137.890 688.799 HOLLANDA 50.371 287.709 BELÇİKA 39.839 262.023 AVUSTURYA 27.168 162.788 İSVİÇRE 28.928 142.250 YUNANİSTAN 24.552 141.220 İSVEÇ 24.560 137.443 İRLANDA 11.249 111.947 PORTEKİZ 17.974 99.663 FİNLANDİYA 14.706 79.518 DANİMARKA 8.431 46.625 NORVEÇ 7.725 43.373 LÜKSEMBURG 3.431 25.730 İZLANDA 1.401 5.333 
     
</TEXT>
</DOC>
