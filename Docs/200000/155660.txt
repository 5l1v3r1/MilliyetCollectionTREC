<DOC>
<DOCNO> 155660 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/09/son/sonspo31.html </URL>
<DATE> 2003/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe 1 - Kocaelispor 0 
</HEADLINE>
<TEXT>

     Birinci Süper Futbol Ligi maçında Fenerbahçe, Kocaelispor'u 1-0 mağlup etti... 
     Stat Fenerbahçe Şükrü Saracoğlu Hakemler Erol Ersoy xx, Mustafa Emre Eyisoy xx, Alper Ulusoy xx Fenerbahçe Rüştü xx, Fatih xx, Ümit xx, Mirkoviç xx, Cem x, Rebrov xx, Johnson xx, Kemal xx, Erhan x, Tuncay xxx, Beschastnykh x Kocaelispor Ahmet Şahin xx, Ahmet Arslaner x, Didava x, Faruk xx, Cem x, Emrah xx, Uğur x, Engin x, Nuri xx, Lazarov xx, Hüseyin x Gol Dk. 26 Tuncay Sarı kart Dk. 13 Ümit Fenerbahçe , Dk. 45 Hüseyin Kocaelispor 
     7. dakikada Beschastnykh'in ceza alanı dışından şutunda, top üstten auta gitti. 
     10. dakikada Johnson'ın pasında topla ceza alanına giren Rebrov'un vuruşunda, meşin yuvarlak kaleciden döndü. Dönen topa yeniden sahip olan Rebrov'un bu kez sağ çaprazdan şutunda, kaleci Ahmet Şahin topu kornere çeldi. 
     23. dakikada penaltı noktası üzerinde topla buluşan Mirkoviç'in şutunda, meşin yuvarlak üstten auta gitti. 
     26. dakikada topla ceza alanına hareketlenen Tuncay ceza yayı üzerinde ayağının dışıyla sert vurdu, yan direğe çarpan top filelere gitti 1-0. 
     27. dakikada soldan ceza alanına giren Tuncay, savunmayı geçip karşı karşıya kaldığı pozisyonda kalecinin üzerinden topu aşırmak istedi. Kaleciden dönen topu savunma oyuncuları uzaklaştırdı. 
     32. dakikada Emrah'ın sağdan ortasında, ceza alanı içinde topla buluşan Lazarov şutunu attı. Top üstten auta çıktı. 
     34. dakikada sol çaprazdan ceza alanına giren Beschastnykh şutunu attı. Kaleci Ahmet Şahin uzanarak topu kornere çeldi. 
     43. dakikada hakem Erol Ersoy, kötü tezahürat nedeniyle 1 nolu anonsu yaptırdı. 
     45. dakikada uygun durumda kaleciyle karşı karşıya kalan Kocaelisporlu Lazarov, topu ayağına dolaştırınca Fenerbahçe kalecisi Rüştü meşin yuvarlağı uzaklaştırdı. 
     Maçın ilk yarısı, Fenerbahçe'nin 1-0 üstünlüğüyle sona erdi. 
     Fenerbahçe ikinci yarıya Cem'in yerine Hakan'ı xx alarak başladı. 
     49. dakikada Beschastnykh'in soldan ortasında, arka direkte Rebrov topun gelişine sert vurdu. Meşin yuvarlak auta gitti. 
     50. dakikada Erhan'ın soldan kullandığı serbest atışta, ceza alanı içinde Johnson kafayı vurdu. Top kalecide kaldı. 
     54. dakikada ceza alanı içinde kaleciyle karşı karşıya kalan Cem'in vuruşunda top kaleci Rüştü'den döndü. Doğan karambolde Rüştü'yü geçen topa Cem bir kez daha vurdu, ancak bu kez savunmadan seken topu kaleci Rüştü kontrol etti. 
     56. dakikada hakem Erol Ersoy, sahaya atılan yabancı maddeler nedeniyle 3 numaralı anonsu yaptırdı. 
     58. dakikada Kocaelispor'da Didava, 61. dakikada da Uğur sarı kart gördü. 
     69. dakikada Fenerbahçe'de Beschastnykh'in yerine Semih x oyuna girdi. 
     71. dakikada ceza alanı içinde soldan Rebrov'un ortasında Hakan topa vurdu. Savunma meşin yuvarlağı kornere çeldi. 
     74. dakikada Kocaelispor'da Nuri yerini Ömer'e x bıraktı. 
     77. dakikada Tuncay'ın ortasında penaltı noktası üzerinde Kemal topla buluştu. Bu oyuncunun sert vuruşunda top yandan az farkla auta gitti. 
     78. dakikada Kocaelispor'da Lazarov çıktı, Cenker x oyuna girdi. 
     Aynı dakikada Hakan'ın sağdan kaleye paralel ortasında, Semih önünden geçen topa kale alanında dokunamayınca takımını bir golden etti. 
     87. dakikada Kocaelispor'da Cem'in yerine Atilla oyuna girdi. 
     Son dakikalarda skor değişmedi ve Fenerbahçe karşılaşmadan 1-0 galip ayrıldı. 
     
     İkinci yarı 

     Fenerbahçe ikinci yarıya Cem'in yerine Hakan'ı xx alarak başladı. 
     49. dakikada Beschastnykh'in soldan ortasında, arka direkte Rebrov topun gelişine sert vurdu. Meşin yuvarlak auta gitti. 
     50. dakikada Erhan'ın soldan kullandığı serbest atışta, ceza alanı içinde Johnson kafayı vurdu. Top kalecide kaldı. 
     54. dakikada ceza alanı içinde kaleciyle karşı karşıya kalan Cem'in vuruşunda top kaleci Rüştü'den döndü. Doğan karambolde Rüştü'yü geçen topa Cem bir kez daha vurdu, ancak bu kez savunmadan seken topu kaleci Rüştü kontrol etti. 
     56. dakikada hakem Erol Ersoy, sahaya atılan yabancı maddeler nedeniyle 3 numaralı anonsu yaptırdı. 
     58. dakikada Kocaelispor'da Didava, 61. dakikada da Uğur sarı kart gördü. 
     69. dakikada Fenerbahçe'de Beschastnykh'in yerine Semih x oyuna girdi. 
     71. dakikada ceza alanı içinde soldan Rebrov'un ortasında Hakan topa vurdu. Savunma meşin yuvarlağı kornere çeldi. 
     74. dakikada Kocaelispor'da Nuri yerini Ömer'e x bıraktı. 
     77. dakikada Tuncay'ın ortasında penaltı noktası üzerinde Kemal topla buluştu. Bu oyuncunun sert vuruşunda top yandan az farkla auta gitti. 
     78. dakikada Kocaelispor'da Lazarov çıktı, Cenker x oyuna girdi. 
     Aynı dakikada Hakan'ın sağdan kaleye paralel ortasında, Semih önünden geçen topa kale alanında dokunamayınca takımını bir golden etti. 
     87. dakikada Kocaelispor'da Cem'in yerine Atilla oyuna girdi. 
     Son dakikalarda skor değişmedi ve Fenerbahçe karşılaşmadan 1-0 galip ayrıldı. 
     
     Maçtan notlar 

     Fenerbahçe'nin Kocaelispor ile oynadığı lig maçında, sarı-lacivertli takımın teknik koordinatörü Tamer Güney, göreve geldiği günden bu yana ön planda tuttuğu genç futbolculara bu kez ilk 11'de şans tanımadı. 
     Güney'in, göreve geldiğinden bu yana gençlerden kurulu kadrolarla beklenen başarıyı elde edememesi, bu maçtaki kadro seçiminde etkili oldu. Son olarak geçen hafta Bursaspor ile deplasmanda yapılan maçta Recep, Erman, Fahri ve Semih'e ilk 11 kişilik kadroda yer verip, maçın ikinci yarısında da Can'ı sahaya süren Güney, Kocaelispor maçında PAF takım oyuncularını yedek soyundurdu. 
     -Takımlarının ligde aldığı kötü sonuçlara rağmen tribünleri dolduran ve her maçta 20 bini bulan taraftar sayısı, Kocaelispor maçında düştü. Karşılaşmayı 10 bine yakın taraftar izledi. 
     -Tuzla Fenerbahçeliler Derneği'nden yaklaşık 400 kişilik bir taraftar grubu, geçtiğimiz günlerde trafik kazasında yaşamlarını yitiren 5 arkadaşlarının anısına, siyah tişört giyerek maçı izledi. Tişörtlerin üzerinde, trafik kazasında yaşamlarını yitiren İbrahim Korkmaz, Aykut Macit, Mustafa Bakar, Alpay Çelen ve Erman Aydıner'in fotoğrafları yer aldı. 
     Bu arada, tribünlerde yaşamlarını yitiren taraftarlar için çeşitli pankartlar açılırken, aralarında Beşiktaş ve Galatasaraylı taraftar derneklerinin açtığı pankartların da olması dikkat çekti. 
     -İki takım da karşılaşmaya ''Yurtta birlik, dünyada barış için Atatürk'ü Anma Halk Yürüyüşü'nde buluşalım'' yazılı pankartla çıktı. 
     -Fenerbahçe'ye transferi gündeme gelen Hakan Şükür için tribünde ''Torinolu Şaban'ı istemiyoruz'' yazılı pankart açıldı. 
     -Fenerbahçe'nin milli kalecisi Rüştü, ligde 2 maç sonra kalesini devraldı. 
     
</TEXT>
</DOC>
