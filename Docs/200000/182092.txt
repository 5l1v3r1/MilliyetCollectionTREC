<DOC>
<DOCNO> 182092 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/13/yazar/theper.html </URL>
<DATE> 2003/09/13/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Arsaları birleştireceksiniz 
</HEADLINE>
<TEXT>

   
   500 M2 civarındaki arsamı belediye istimlak etmişti, ancak idari dava açtım ve istimlak kararını iptal ettirdim. İptalden sonra imar durumu istedim, binamın cephesinin dar olduğu şuyulandırma yapıldıktan sonra imar durumu verilebileceği bildirildi. Şuyulandırma nedir Ne için yapılır 
   A. R. - Ankara 
   
   Efendim, şuyulandırmanın ne olduğunu söylemeden önce imar planından söz etmek istiyorum. Uygulama imar planları belediye sınırları içindeki alanların bazen belediye çevresi de olabilir yapılaşmaya nasıl açılacağını tayin eder. Hangi bölgelere ne inşaat yapılacak, hangi bölgeler mesken sahası olacak, hangi bölgeler sanayie ayrılacak, okul nereye, hastane nereye konacak vs. Bunlar kağıt üzerine çizildikten sonra bunlara ait açıklamalar da ayrıca yazılır. Bunlara plan notları denilir. Plan notlarında minimum parsel alanları belirtildiği gibi üzerinde inşaata izin verilecek parsellerin minimum cephe genişliği de yer alabilir. İşte bir parselin cephesi, plan notlarındaki minimum cephe genişliğinin altında ise bu arsaya inşaat izni verilmez. Peki inşaat izni verilmezse bu arsa sokağa mı atılacak Hayır, bu arsanın cephesinin genişletilmesi lazım, bir arsanın genişletilmesi nasıl olur Yandaki bir başka arsa ile birleştirilerek olur. İşte iki arsanın birleştirilmesi işlemine şuyulandırma denilir. Şuyulandırmanın kelime anlamı ortaklaştırma falan gibi bir şey, dolayısı ile iki kişinin arsasını birleştirmesi sonucunu doğurur. Bu halde iki arsanın birleşmiş cephesi plan notlarındaki inşaata elverişli cepheyi oluşturursa buna imardurumu verilebilir. Size söylenen şuyulandırma, parsellerin bir araya getirilmesi anlamını taşır. 
   Peki iki parsel malikinin parsellerini birleştirmesi hukuki problem yaratmaz mı Yaratır tabii, ancak plan böyle ise vatandaş ne yapsın Olsa olsa planın iptali için idare mahkemesinde dava açar. Davayı kazanırsa ne olur İmar durumu istediğinde "planı iptal ettirdin ya, işte şimdi yeni bir plan yapmıyoruz, planı olmayan yere imar izni de vermeyiz, derdine yan" anlamına bir yanıt alır, yine arsanın turşusunu kurar. Vatandaşı ezmenin yolu bir değil ki 
   
      
   
</TEXT>
</DOC>
