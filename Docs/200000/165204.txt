<DOC>
<DOCNO> 165204 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/24/son/sonspo23.html </URL>
<DATE> 2003/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Sakaryasporlu ümit milli Mahmut için takımlar kapıştı... 
</HEADLINE>
<TEXT>

     Sakaryaspor'un Ümit Milli futbolcusu Mahmut Hanefi, Bursapor ile birlikte Fenerbahçe ve Galatasaray'ın da kendisine talip olduğunu belirterek, ''Bonservisimi alan takımda seve seve oynarım'' dedi. 
     Mahmut, yaptığı açıklamada, yarın yapılacak kongrede Fikret Üstenci'nin listesinde yer alan yönetici adayı Erkan Körüstan'ın kendisini arayarak, Bursaspor'a gelmesi yönünde teklifte bulunduğunu söyledi. 
     Sakaryaspor ile sözleşmesinin devam etmesi nedeniyle gelen önerileri, ''Önce kulübümle görüşün'' diyerek ertelediğini ifade eden Mahmut, ''Galatasaray ve Fenerbahçe'den de teklifler alıyorum. Dün Bursaspor'da devreye girdi. Benim tercihim yok. Bonservisimi alan takımda seve seve oynarım'' diye konuştu. 
     Mahmut, ''Gönlünde yatan bir takım var mı '' sorusuna ise, ''Hayır. Galatasaray da, Fenerabahçe de büyük camialar. Ama Bursaspor'un da büyüklüğü tartışılmaz. Bonservisimi Bursaspor alırsa, yeşil-beyazlı formayı giymekten büyük mutluluk duyarım'' yanıtını verdi. 
     
</TEXT>
</DOC>
