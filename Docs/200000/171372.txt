<DOC>
<DOCNO> 171372 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/24/son/sondun31.html </URL>
<DATE> 2003/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İran ile Kanada ilişkileri gerginleşiyor... 
</HEADLINE>
<TEXT>

     İran'ın, Kanada polisini, Vancouver'da bir İranlıyı öldürmekle suçladığı bildirildi. 
     İran radyosu, Vancouver polisinin, önceki gün 3 genç İranlıya saldırdığını ve birini öldürdüğünü, diğerlerini yaraladığını duyurdu. 
     Haberde, ölen kişinin Keyvan Tabeş olduğu kaydedildi. 
     Dışişleri Bakanlığı Sözcüsü Hamid Rıza Asefi de, Kanada hükümetinden, ''bu canice eylemin sorumlularını adalet önüne çıkarmasını'' istedi. 
     İran asıllı Kanadalı gazeteci Zehra Kazemi'nin bu ay Tahran'da ölümü nedeniyle İran-Kanada ilişkileri gerilmişti. 
     Kanada, bu olay üzerine Tahran Büyükelçisini geri çağırmış ve İran'la ilişkilerini gözden geçireceğini bildirmişti. 
     Kazemi'nin oğlu, annesinin cenazesinin Montreal'e getirilmesini isterken, buna rağmen gazeteci dün İran'da toprağa verilmişti. 
     
</TEXT>
</DOC>
