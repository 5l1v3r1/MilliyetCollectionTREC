<DOC>
<DOCNO> 150019 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/15/son/sonspo28.html </URL>
<DATE> 2003/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe Denizli'de... 
</HEADLINE>
<TEXT>

     Denizlispor ile yarın erteleme maçında karşılaşacak Fenerbahçe, özel uçakla Denizli'ye geldi. 
     Fenerbahçe kafilesini taşıyan özel uçak Çardak Havalaanı'na indi. Denizli Emniyet Müdürü Mümtaz Karaduman'ın karşıladığı sarı-lacivertliler daha sonra otobüsle kamp yapacakları otelin bulunduğu Pamukkale'ye geçti. Fenerbahçe Kulübü Asbaşkanı Mahmut Uslu, gazetecilere yaptığı açıklamada, takımdaki genç oyuncuların Gençlerbirliği maçında gösterdikleri performansın umut verici olduğunu söyledi. 
     Denizlispor maçına mutlak 3 puan için çıkacaklarını belirten Uslu, ''Gençlerbirliği maçındaki futbolumuzu tekrarlayıp, Denizlispor'u yenmek istiyoruz. Futbolcularımızın son maçtaki olumlu görünümlerini sürdürmelerini bekliyoruz'' dedi. 
     
</TEXT>
</DOC>
