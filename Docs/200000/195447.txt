<DOC>
<DOCNO> 195447 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/14/yasam/yas03.html </URL>
<DATE> 2003/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
'En pahalı' hava yastığı 
</HEADLINE>
<TEXT>

   ABD'li bir kadın, 15 km. hızla kaza yaptı ve açılan hava yastığı yüzünden öldü. Şimdi kadının ailesi, 5 trilyon tazminat alacak 
      DIŞ HABERLER SERVİSİ 
   
   ABD'nin Florida eyaletinde bir mahkeme, Ford otomobil firmasını, bir sürücünün ölümüne yol açan hava yastığı nedeniyle 3.3 milyon dolar yaklaşık 5 trilyon Türk Lirası tazminata mahk m etti. 
   Mayling Semidey 29 adlı kadın, 2000 yılında saatte 15 km. hızla bir duvara çarptı. Açılan hava yastığı, kadının göğsünde ölümcül tahribata yol açtı. Semidey'in 1996 model Ford Taunus'unun hava yastığı, saatte en az 23 kilometre hızda açılacak şekilde tasarlanmıştı, ancak Semidey saatte 15 km. hızla gittiği halde, hava yastığı açılarak kadının ölümüne yol açtı. 
   Semidey'in ailesinin avukatları, hava yastığının hatalı üretildiğini ve gerekli olmadığı halde açıldığını belirterek, ihmalk rlıkla suçladıkları şirketten tazminat istediler. Jüri de, Ford otomobilin hava yastığı sistemini kusurlu bularak, kazayı yapan kadının 7 yaşındaki oğluna tazminat ödenmesine karar verdi. 
   
   
   
</TEXT>
</DOC>
