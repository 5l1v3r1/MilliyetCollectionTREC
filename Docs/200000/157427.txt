<DOC>
<DOCNO> 157427 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/18/tv/ekran.html </URL>
<DATE> 2003/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Kimse masum değil 
</HEADLINE>
<TEXT>

Clint Eastwood'dan ustalığını sergilediği bir düzen eleştirisi 
     ALİN TAŞÇIYAN 

     Sinemalarımızda dört yıl önce gösterime giren "Gerçek Suç" Clint Eastwood'un yapımcı, yönetmen ve oyuncu olarak üçlü imza attığı bir film. Basın ve yargı başta olmak üzere, politik doğruculuk tuzağına düşmeden düzeni eleştiren "Gerçek Suç" içeriği kadar yalın anlatımıyla da etkiliyor. 
     Eastwood filmde burnunun haber kokusu almasıyla övünen ama kariyeri tehlikede bir muhabir. Özel hayatı da berbat Alkol ve kadın düşkünlüğü yüzünden boşanmış, kızını ihmal ediyor... Yazı işleri müdürü James Woods okurun cinsellik ve şiddetten başka bir şeyle ilgilenmediğine emin, gözyaşı döktürecek insani öyküler istiyor. 
     Tam bu sırada infaz edilecek bir idam mahkumu iki gazeteciyi de memnun ediyor. Kurt muhabir mahkumun bir adli yanlışlığa kurban gitmek üzere olduğunu görünce habere sarılıyor. 
     Eastwood kimseyi iyi ya da sevimli göstermeyerek doğru bir tavır alıyor. 
     CNBC-e 01.00 


Lalenin yolculuğu ve Matrix      Doğu'nun Işığı Lale CNN TÜRK'ün, İstanbul'un fethinin 550'nci yılında ekrana getireceği belgeselde lalenin Orta Asya dağlarından başlayıp İstanbul'a, oradan da bütün Avrupa'ya uzanan öyküsü anlatılıyor. CNN TÜRK 22.00 
     Matrix Reloaded Kamera Arkası Wachowski kardeşlerin "Matrix" üçlemesinin ikinci bölümü "Matrix- Reloaded" sinemalarda kapalı gişe oynuyor. Hayranıysanız ve filme de henüz gidemediyseniz "perde arkası" ile idare edebilirsiniz. Kamera arkasını Matrix'in içinde yaşayanlar özgürlük savaşçıları Neo Keanu Reeves , Trinity Carrie-Anne Moss ve Morpheus Laurence Fishburne anlatacak. CNN TÜRK 10.30 
     
     
Eski ve yeni maceralar      Sihirli Annem Betüşlerin evinde Cem'in doğum günü partisi için hazırlıklar yapılmaktadır. Dudu, Sadık ve Betüş'ü ayırmaya çalışırken Umur'la arası açılır. KANAL D 20.30 
     Zerda Osman ve Sıla'nın kaçmasını anlatan bölüm yeniden... ATV 21.30 
     Çiçek Taksi Ömer bir mafya hesaplaşmasının ortasına düşer. Üstelik tek görgü tanığıdır. TRT 1 21.50 
     Analık Yedi yıl önce ölen eşini bir türlü unutamayan bir adamın öyküsü. İlk bölümün tekrarı. KANAL 7 22.30 
     Unutma Beni Metin Şentürk ve Şevket Altuğ'lu dizi, ilk bölümden itibaren tekrarlanıyor. KANAL D 23.15 
     

</TEXT>
</DOC>
