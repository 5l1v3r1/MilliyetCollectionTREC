<DOC>
<DOCNO> 184130 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/23/son/sonspo09.html </URL>
<DATE> 2003/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Gençlerli futbolcular iddialı konuştular Hedefimiz final... 
</HEADLINE>
<TEXT>

     UEFA Kupası 1. Tur ilk maçında İngiltere'nin Blackburn Rovers takımı ile yarın karşılaşacak Gençlerbirliği'nin futbolcuları, galibiyete inandıklarını söylediler. 
     Kırmızı-Siyahlıların başarılı oyuncusu Bülent Akın, Blackburn Rovers'ın Teknik Direktörü Greame Souness'un geçmiş dönemde Galatasaray'ı da çalıştırdığını hatırlatarak, Tugay ve Friedel'in de sarı-kırmızılı takımda oynamasının kendileri için bir dezavantaj olduğunu belirtti. Akın, ''İngiliz ekibinin Türk futbolunu tanıması bizi olumsuz etkiler. Tugay çok iyi bir orta saha oyuncusu. Fakat biz de iyi yerlere gelmek istiyoruz. Galatasaray'ı ve Beşiktaş'ı örnek alıyoruz. Hedefimiz final oyanmak. Bu maçı kazanacağımıza inancım tam'' diye konuştu. 
     İngiliz ekibinin kadrosunda birçok yıldızın bulunduğuna dikkati çeken Ali Cansun ise Gençlerbirliği'nin de kendini kanıtlamış bir takım olduğunu kaydetti. Cansun, ''Burada alacağımız avantajlı bir skorla İngiltere'ye gitmek istiyoruz. Zor bir maç olacak ama hedeflerimize olan inancımız, bize bu turu geçmemizde yardımcı olacak'' dedi. 

     
</TEXT>
</DOC>
