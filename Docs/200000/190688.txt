<DOC>
<DOCNO> 190688 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/23/son/sondun44.html </URL>
<DATE> 2003/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail uçağı, tehdit üzerine iki kez farklı havaalanlarına indi 
</HEADLINE>
<TEXT>

     İsrail'den Kanada'ya sefer yapan, El Al havayollarına ait İsrail uçağı, güvenliğine yönelik tehdit üzerine, bugün iki kez farklı havaalanına indirildi. 
     Toronto'daki Pearson havaalanına sefer yapan, 180 yolcusu bulunan uçak, önce Montreal'e indi. Uçak, burada kısa süre kaldıktan sonra da Toronto'ya 65 km. mesafede bulunan Hamilton havaalanına indirildi. 
     Hamilton uluslararası havaalanı sözcüsü Ken Mitchell, ''Sefer sırasında bir tehdit alındı. Bu tehdit hem uçağa, hem de Toronto havaalanına yönelikti. Ama tehdidin niteliğini, nasıl ulaştığını, nasıl alındığını bilmiyoruz'' dedi. 
     Kanada polisi, olayla ilgili ayrıntılı bir açıklama yapmadı, araştırmanın sürdüğünü belirtti. 
     
</TEXT>
</DOC>
