<DOC>
<DOCNO> 155230 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/08/siyaset/siy01.html </URL>
<DATE> 2003/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Dışişleri Bakan Yardımcısı Marc Grossman, Wolfowitz'e arka çıktı 
</HEADLINE>
<TEXT>
'Türkiye kendini çok önemli gördü' 
Paul Wolfowitz'in sözlerinin ciddiye alınması gerektiğini söyleyen Grossman, "Türklerin kendilerini bu derece önemli görmesi hataydı" dedi. Grossman, şöyle devam etti "Türk - ABD işbirliğinin devamı, iki tarafın da çıkarına ama hiçbir şey olmamış gibi davranamayız. Çünkü bir şeyler oldu" 
     WASHINGTON 
YASEMİN ÇONGAR 

     ABD Dışişleri Bakan Yardımcısı Marc Grossman, Türkiye'nin Irak savaşı öncesi süreçte yaşananlar nedeniyle özür dilemesini isteyen Savunma Bakan Yardımcısı Paul Wolfowitz'e destek verdi. Grossman, "Wolfowitz, ABD - Türkiye dostluğunun en seçkin savunucularından ve Türkiye'nin ABD'deki en büyük dostlarından biridir. Umarım söylediklerini ciddiye alırsınız, çünkü çok önemli" dedi. 
     Grossman, CNN Türk'e son ayların muhasebesini yaparken, "Türklerin, kendilerinin, bu harek tı yalnız yapmamızı engelleyecek kadar önemli olduklarını düşünmesi hataydı" diye konuştu. 
     
     'BİZ İMK N VERDİK' 
     Türk - Amerikan işbirliğinin devam etmesinde iki tarafın da çıkarı olduğunu kaydeden Grossman, ancak "hiçbir şey olmamış" gibi davranılamayacağını vurguladı. Kuzey Irak'taki PKK-KADEK varlığının sona erdirilmesi gerektiğini ve ABD'nin bunu sağlayacağını savunan Grossman, "Türklerin, kendilerini bu kadar önemli olduklarını sanmasına imk n verdik. Bunun böyle olmadığını söylemiştim. Başkan da söylemişti. Ama belki Türklerin geçen yıl sonu ve bu yıl başında kullandıkları, her şeyi tam da Türkiye'nin istediği gibi yapmamız gerektiği yönündeki söylemin sonuç getirmeyeceğini görmeleri için daha fazla şey yapabilirdik" dedi ve şöyle devam etti 
     
     'UNUTAMAYIZ' 
     "Türkiye'de 1 Mart'ta bir oylama oldu ve savaş vardı. Bu oldu, olmamış gibi davranamayız. Ama aynı zamanda, ABD ile Türkiye arasındaki ilişkinin iki tarafın da yararına devam etmesi çok önemli. Bugün bazı ülkeler 'Savaş vardı, artık bitti, şimdi hiçbir şey olmamış gibi kaldığımız yerden devam edelim' tavrında. Ben, ABD ve Türk halkının, bunun böyle olmadığını anlamaları gerektiğini düşünüyorum. Son altı haftada bazı şeyler oldu. Kafamızdaki bir düğmeye basıp 'Neyse, bir şey olmamış gibi davranalım' diyecek durumda değiliz. Bir şeyler oldu." 
     
     'PKK IRAK'TA AMA...' 
     Grossman, "Türkiye'nin büyük kaygılarının neler olduğunu unutmayın. Birincisi, büyük bir mülteci krizi olacağı. Bu olmadı. İkincisi, PKK ve KADEK terörizminin büyük bir yükselişe geçeceğiydi. Bu da olmadı. KADEK ve PKK h l Irak'ta mı Kesinlikle. Ama terörde artış var mı Hayır. Dolayısıyla size bu meseleyle uğraşacağımızı söylüyorum. Irak'taki hedefimiz ve Iraklıların hedefi, Irak'ın terörizmle bütün bağlarının kesilmesidir. PKK ve KADEK'in teröre bulaşmadıkları sürece orada kalabileceklerini söylemiyorum. Ama ne yapacağımız konusunda spekülasyonda bulunmak da istemiyorum. Benim görüşüme göre, Türkiye'nin AB ile mümkün olan en yakın ilişki içinde olması ve günün birinde AB'ye üye olarak katılmasının, ABD'nin stratejik çıkarları dahilinde olduğudur. Bu bizim politikamızdır" diye konuştu. 
     

</TEXT>
</DOC>
