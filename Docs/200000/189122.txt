<DOC>
<DOCNO> 189122 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/16/son/sontur20.html </URL>
<DATE> 2003/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Soğuk hava ve fırtına geliyor .. 
</HEADLINE>
<TEXT>

     Devlet Meteoroloji İşleri Genel Müdürlüğü, Karadeniz, Marmara ve Ege'de fırtına çıkacağını bildirerek vatandaşları uyardı. 
     Halen Marmara, Kuzey Ege ve Batı Karadeniz'de orta kuvvette esen poyraz, bu geceden itibaren kuvvetlenerek yarın Batı Karadeniz'in batısında fırtınaya dönüşecek. 
     Poyraz, Cumartesi günü, Marmara ve Ege'de kuvvetli olarak esmeye devam edecek. Batı Karadeniz'de karayele dönüşecek fırtına, zamanla Orta Karadeniz'de, Pazar günü ise Doğu Karadeniz'de etkili olacak. 
     
     SICAKLAR 8-10 DERECE DÜŞECEK 

     Sıcaklar hissedilir değerde azalacak. Yarın ve Cumartesi günü Marmara ve Batı Karadeniz'de fırtına bekleniyor. Fırtınayla birlikte hem sıcaklar da 8-10 derece düşecek hem de yağış gelecek. Bugün akşamdan itibaren yağış başlayacak. Meteoroloji uzmanları hafta sonunda mutlaka kalın giyinilmesi uyarısında bulunuyorlar. 

     
</TEXT>
</DOC>
