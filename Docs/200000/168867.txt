<DOC>
<DOCNO> 168867 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/12/magazin/amag.html </URL>
<DATE> 2003/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Önce Kızkulesi sonra Çırağan 
</HEADLINE>
<TEXT>

Libya lideri Kaddafi'nin akrabası Tarek Kautini ile Hollandalı manken Gainga'nın düğünü Çırağan Sarayı'nda yapıldı. Bir gece önce bek rlığa veda partisinde ise 400 davetli, Mevlanalı, Mezdekeli gecede İstanbul keyfi yaşadı 
     DENİZ ALTUNTAŞ, BAYRAM KAYGUSUZ 

     Lidya lideri Muammer Kaddafi'nin akrabası Tarek Kautini ile Hollandalı manken Lisa Von Gainga dün Çırağan Sarayı'nda evlendi. Düğünden bir gece önce Kızkulesi'nde bekarlığa veda partisi düzenlendi. Davetliler Çırağan Sarayı'ndan teknelerle Kız Kulesi'ne getirildi. Üç tekne Kız Kulesi'ne sürekli ring seferi yaparken, partiye Alinur Velidedeoğlu gibi kendi teknesiyle gelenler de vardı. Gece için Kızkulesi'nde özel ışık ve sahne sistemi kuruldu. Partide Muammer Kaddafi'nin oğlu El Motems ile Tunus Cumhurbaşkanı'nın oğlu Muhammet Ali Morok da vardı. Kaddafi, geniş koruma ordusuyla geldiği partide basından görüntülenmemesini istedi. Kaddafi'nin davetliler eğlenirken yerinden kalkmaması dikkat çekti. Partiye katılanlar arasında Beşiktaş Başkanı Serdar Bilgili, Selim Hamamcıoğlu, Ali Karacan ve Ömer Karacan, Aslı Üstünkaya, Sezai - Mine Taşkent, Aysun Kibar gibi sosyetenin tanınmış isimleri de vardı. 
     Havai fişek gösterilerinin de yapıldığı eğlence sabaha kadar sürdü. 
     
Semazenler ve Mezdeke büyüledi      Yaklaşık 400 kişinin katıldığı partide konuklara kuzu tandır, zeytinyağlı taze fasülye, enginar, su böreği, yaprak dolması, onlarca peynir çeşitleri ve Türk yemeklerinden oluşan açık büfe sunuldu. Mevlana gösterisini davetliler ilgiyle izledi. Bazı konukların minderlerin üzerinde Türk kahvelerini yudumladığı gecenin finalinde de Mezdeke kıvrak danslarıyla coşturdu. 
     

</TEXT>
</DOC>
