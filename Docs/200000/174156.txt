<DOC>
<DOCNO> 174156 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/07/tv/ekran.html </URL>
<DATE> 2003/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Genç belgesel 
</HEADLINE>
<TEXT>

   "32. Gün"de, Bilgi Üniversitesi öğrencilerinin hazırladığı bir belgesel ekrana gelecek Dolapdere "Öteki" 
      Mehmet Ali Birand'ın "32. Gün"ü, son haftalarda gençlerin haber dosyalarına yer veriyor. Sırada Bilgi Üniversitesi öğrencilerinin hazırladığı "Dolapdere 'Öteki'" adlı belgesel var. 
   
   Semt sakinleri ne diyor 
   Üniversitenin Sosyoloji Grubu ve TV Gazeteciliği Bölümü'nde okuyan 60 öğrenci kampuslerinin bulunduğu çevrenin Feriköy, Pangaltı, Kasımpaşa, Taksim tarihini ve sosyolojik yapısını araştırdı. Onlarca eski ve yeni Dolapdereliyle görüştü yüzlerce sayfalık kaynak taradı. 
   "Dolapdere 'Öteki'", genelde "üçüncü sayfa" haberleriyle anılan semt ve çevresiyle ilgili orada yaşayanların görüşlerini de içeriyor. Tarihi zenginliği ve ekonomisinin de incelendiği belgesel, İstanbul'un bu ilginç semtini "öteki" yönüyle tanıtıyor. 
   CNN TÜRK 23.05 
   
   
   İki bölüm birden    ErdoĞan Atalay ve Rene Steinke'nin canlandırdığı iki otoyol polisini anlatan "Kobra Takibi"nde bu hafta iki macera birden ekrana gelecek. İlk macerada olaylar Tom ve Semih'in kontrol noktasından kaçan bir kamyonu takip etmeleriyle başlıyor. İkinci macerada ise kahramanlarımız kız arkadaşını etkilemek için otomobil çalan bir arkadaşlarının oğlunun peşine düşüyorlar. 
   KANAL D 22.00 
   
   

   'Adli tatil' lüks mü    Tunca Bengin, "Siyah-Beyaz"da, "adli tatil"i ele alıyor. Yargıtay 8. Ceza Dairesi Onursal Başkanı Naci Ünver'le İstanbul Barosu Başkan Yardımcısı Cafer Kaya, "Adli tatil yargıyı yavaşlatıyor mu " sorusunu tartışacaklar. 
   TRT 2 21.10 
   
   

   UZAKTAN KUMANDA    Eğitim ve Kariyer Gençlere meslek seçiminin sırlarını anlatan programın bugünkü konuğu Okan Bayülgen. CNN TÜRK 21.00 
   Sıdıka Atilla Atalay'ın yarattığı "Sıdıka"nın tekrarları izleyiciden ilgi görünce yeni bölümleri çekildi. SHOW 22.00 
   Brezilya Ligi Şampiyonluk yarışında Fenerbahçe'nin talip olduğu futbolcuların da forma giyeceği bir maç Cruzeiro - Sao Paulo... TV8 22.00 
   Vahşi Yaşam Orijinal adı "Savage Wilderness" olan BBC yapımı belgeselde "avcı"yı da "av"ı da tehdit eden ortak unsur "vahşi doğa" anlatılıyor. KANAL 7 00.15 
   
   
</TEXT>
</DOC>
