<DOC>
<DOCNO> 199933 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/05/yasam/yas01.html </URL>
<DATE> 2003/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
'Gerçek katiller dışarıda' 
</HEADLINE>
<TEXT>

   Balkan kardeşler davasında verilen iki ömür boyu hapis cezasını duyan anne Nuriye Balkan, böyle isyan etti 
      M. AKİF ERDEM İstanbul 
   
   Bostancı'daki evlerinde üç yıl önce öldürülen Ebru ve Işık Balkan kardeşleri öldürdükleri gerekçesiyle yargılanan Seylan Çördük ve Sacettin Yıldız, ikişer kez müebbet hapse mahk m oldu. 
   Kadıköy 2. Ağır Ceza Mahkemesi'nde görülen davanın dünkü duruşmasına tutuklu sanıklar Çördük ve Yıldız ile Nuriye - Yaşar Balkan çifti katıldı. Mahkeme heyetinin son sözlerini sorduğu sanıklar, cinayeti işlemediklerini savundu. Ancak kararı açıklayan mahkeme heyeti, "planlayarak gasp amacıyla cinayet" suçundan yargılanan Çördük ve Yıldız'ı bir yılı hücrede olmak üzere, ikişer kez müebbet ağır hapis cezasına çarptırdı. Ebru Balkan'ın sevgilisi Fikret Aydın ve dört arkadaşı ise beraat etti. 
   Kararın ardından gözyaşlarına boğulan anne Nuriye Balkan, mahkeme heyetine bağırarak, "Gerçek katiller dışarıda geziyor. Hiç suçu olmayanları tutuklayarak ceza verdiniz" dedi. Anne Balkan kararı temyiz edeceklerini de söyledi. 
   Balkan ailesi, Fikret Aydın'ın da cinayet olayının içinde olduğunu iddia ediyordu. 
   
   
   
   
   
</TEXT>
</DOC>
