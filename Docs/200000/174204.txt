<DOC>
<DOCNO> 174204 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/07/son/sondun15.html </URL>
<DATE> 2003/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya'nın ''Yıldız Aranıyor'' yarışmasında seks skandalı.. 
</HEADLINE>
<TEXT>

     Alman özel televizyon kanalı SAT.1 tarafından düzenlenen ''Star Search'' Yıldız Aranıyor adlı yarışmaya katılan Martin Kesici'nin 30 adı seks skandalına karıştı. 
     Bild gazetesi, ''SAT.1'de seks skandalı'' başlığıyla 1. sayfada verdiği haberde, Martin'in, aynı yarışmada sevgilisine evlenme teklif eden Thomas Wohlfahrt 30 ile birlikte striptiz barda çıplak kadınlarla eğlendiğini yazdı. 
     Gazete, Thomas'ın program sırasında sevgilisine yaptığı evlenme teklifinin milyonlarca insanı ağlattığını, ancak barda çıplak kadınlara para dağıttığını ve Martin ile birlikte çılgınlar gibi eğlendiğini belirtti. 
     Haberde, babası Türk, annesi Alman olan Martin'in de 2 çıplak kadınla birlikte olan bir fotoğrafına da yer verildi. 
     Öte yandan Martin, B.Z gazetesi okurlarının sorularını cevaplandırdı. Martin, sekse ne kadar önem verdiği şeklindeki bir soruya, ''Seks, dünyanın en güzel ek işi. Üstelik sadece yatakta olmak zorunda değil. Asansörde ya da motorsiklet üzerinde de olabilir'' şeklinde cevap verdi. 
     Martin, sevdiği kızda olması gereken özellikler konusunda da, ''İyi öpüşmeli, çok gülmeli. Yemek yapabilirse de iyi olur, çünkü ben bu konuda çok yeteneksizim. Genelde konserve yemek yiyorum'' dedi. 
     Biraz miskin olduğunu ve şarkı sözlerini ezberlemekte bile zorluk çektiğini belirten Martin, ileride evlenip evlenmeyeceğini bilmediğini, ancak mutlaka bir çocuk istediğini söyledi. 
     Martin, Berliner Kurier gazetesine yaptığı açıklamada da, ''Yıldız Aranıyor'' yarışmasını mutlaka kazanmak istediğini, bu nedenle sakin olmaya çalıştığını belirtti. 
     Martin, bu gece SAT.1 televizyonunda düzenlenecek yarı finalde 16 yaş üstü şarkı yarışmasına katılacak. 
     Bu akşamki yarışmalara ayrıca Şenay Düzcü 31 komedi dalında, annesi Türk, babası Alman olan Jennifer Şebnem Schaefer de 19 fotomodel dalında katılacak. 
     Yarı finali kazanan yarışmacılar, 10 Ağustos'da düzenlenecek final karşılaşmasına katılacaklar. 
     
</TEXT>
</DOC>
