<DOC>
<DOCNO> 162998 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/13/son/sontur05.html </URL>
<DATE> 2003/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Borçlu askerler emekli edilecek 
</HEADLINE>
<TEXT>

     Bazı zorunluluk halleri hariç Türk Silahlı Kuvvetleri'nin itibarını zedeleyecek şekilde aşırı derecede borçlanmaya düşkün ve borçlarını ödememeyi alışkanlık haline getiren subay ve astsubaylar hizmet sürelerine bakılmaksızın emekliye sevkedilecekler. 
     Subay Sicil yönetmeliği ve Astsubay Sicil Yönetmeliği'nde değişiklik yapılmasına ilişkin yönetmelikler, Resmi Gazete'de yayımlandı. 
     Buna göre, her iki yönetmelikte de ''Disiplinsizlik ve ahlaki durum nedeniyle ayırma'' başlığıyla düzenlenen maddelerin ilgili bentlerinde değişiklik yapıldı. 
     Önceki yönetmeliklerde subay ve astsubayların ''borçlanmaya düşkün olması''' Türk Silahlı Kuvvetleri'nden ayırma nedenleri arasında sayılıyordu. Yeni düzenlemede, subay ve astsubayların bu nedenle Türk Silahlı Kuvvetleri'nden emekliye sevkedilmelerinde bazı zorunlu haller hariç tutuldu. Yeni düzenleme şöyle 
     ''Nafaka, trafik kazası, doğal afet, personelin öngöremeyeceği şekilde ülke genelinde yaşanan olağanüstü ekonomik dalgalanmalar, ani devalüasyonlar, sağlık ve tedavi giderleri ile kefillik ve benzeri zorunluluk halleri hariç olmak üzere, Türk Silahlı Kuvvetleri'nin itibarını zedeleyecek şekilde aşırı derecede borçlanmaya düşkün olması ve bu borçlarını ödememeyi alışkanlık haline getirmesi,'' 
     
</TEXT>
</DOC>
