<DOC>
<DOCNO> 157935 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/21/spor/bbas.html </URL>
<DATE> 2003/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
SON SÖZ ÜLKER'İN 92-91 
</HEADLINE>
<TEXT>

Skorboard arızası nedeniyle 2.5 saatte tamamlanan maçta Turuncu - Yeşilliler, Telekom’u bitime 3.4 saniye kala Haluk’un faul sayılarıyla zor da olsa devirdi, seride 2 - 0 öne geçti 
     GÖKHAN TÜRE 

     PLAY - OFF yarı finalinin "skorboard rezaletine tanık olan" ilk maçında Türk Telekom’u bitime 3.4 saniye kala Haluk’ un faul sayılarıyla tek farklı deviren Turuncu - Yeşilliler seride 2 - 0 öne geçti. Her iki takımın da savunmada etkisiz kaldığı maçın 3. periyodunda Goljoviç’in de devreye girmesiyle kontrolü ele geçiren Ülkerspor son çeyreğe önde girdi. Ancak son dakikalarda Bekir, Carr ve Jurkoviç’in sayılarıyla Türk Telekom bitime 17 saniye kala yeniden üstünlüğü yakaladı. Haluk bitime 3.4 saniye kala kazanılan faul atışlarını değerlendirip Ülker’e galibiyeti getirdi. Ülkerspor Cuma günü 18.30’da Ankara’da oynanacak serinin ikinci maçını da kazanırsa finale çıkacak. 
     
İstatistik ÜLKERSPOR OYUNCU TS 2S 3S SA R Booker 6 1 3 1 2 1 2 2 Harun 13 5 6 1 3 - 2 Blair 19 6 7 - 7 9 3 Haluk 13 1 4 3 6 2 4 4 Praskevicious 7 1 2 1 3 2 2 6 Serkan 9 3 4 1 1 - 2 Zaza 4 2 4 - 0 2 6 Goljoviç 12 0 1 4 5 - 1 Tutku 6 - 2 3 - - Kerem 3 1 1 - 1 4 - TOPLAM 92 20 32 13 23 13 23 26      
     
TÜRK TELEKOM OYUNCU TS 2S 3S SA R Şemsettin 13 4 9 1 3 2 2 3 Bekir 15 4 5 1 3 4 7 4 Umut - 0 2 - - 1 Jurkoviç 25 5 10 4 4 3 4 12 Carr 18 4 9 3 6 1 1 3 Ellis 12 2 6 2 3 2 3 4 Thomas 6 3 3 0 1 - - Can 2 1 1 - - - TOPLAM 91 23 45 11 20 12 17 27      
     1.PERİYOT 26 - 26, 2.PERİYOT 44 - 42 Ülker , 3.PERİYOT 74 - 68 Ülker , MAÇ SKORU 92 - 91 ülker , HAKEMLER Fatih Dalay, Recep Ankaralı 
     
Skorboard rezaleti      DÜNKÜ mücadele skorboard komedisi nedeniyle ancak 2.5 saatte tamamlanabildi. Devre arasında her iki skorboard ve 24 saniye cihazlarının arızalanması ve tüm çabalara rağmen onarılamaması üzerine eski skorboard devreye sokuldu. Salona ara kablolar döşenmesinin ardından tek olan 24 saniye cihazı sahanın orta bölgesine başına nöbetçi konularak sandalye üzerine yerleştirildi. Ancak bu cihaz da arızalanınca herkes çileden çıktı. Yine 15 dakikalık beklemenin ardından salonun sol tarafındaki skorboardun sadece dakika ve skoru çalıştırılarak maç güç bela tamamlandı. 
     
Efes Pilsen-Galatasaray      BASKETBOL Ligi’nde Play - Off yarı finalinin diğer serisi bu akşam Efes Pilsen ile Galatasaray arasında oynanacak olan maçla başlayacak. Ligi ikinci sırada tamamlayan Efes Pilsen, üçüncülüğü alan Galatasaray’ı iki maçta da yendiği için seriye 1 - 0 önde girecek. Abdi İpekçi Salonu’ndaki karşılaşma saat 18.30’da başlayacak ve TRT 2’den naklen yayınlanacak. 
     

</TEXT>
</DOC>
