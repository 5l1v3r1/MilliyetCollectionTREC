<DOC>
<DOCNO> 152500 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/26/spor/spo01.html </URL>
<DATE> 2003/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Gerekçe 17. madde 
</HEADLINE>
<TEXT>

Nouma'nın tazminat talebi karşısında harekete geçen Beşiktaş Yönetimi, iş kanunundaki tazminatsız iş akdinin feshi maddesini yürürlüğe koyacak 
     ATIF KEÇECİ 

     Avukatlara danıştılar 
     FENERBAHÇE maçında yaptığı çirkin hareket nedeniyle Beşiktaş ile olan sözleşmesi fesh edilecek olan Pascal Nouma, yüklü bir tazminat peşine düşerken, Siyah - Beyazlı yönetim de karşı atağa geçti. Avrupa'daki avukatlarını da devreye sokan Kartal, zor durumda kalmamak için FIFA ve UEFA tarafından bu gibi durumlarda öncelikle gözönünde bulundurduğu ülke iş kanunlarını devreye sokacak. 
     
     Şartlara uymadı 
     SİYAH - Beyazlılar, Fenerbahçe maçındaki hareketin, 1475 sayılı iş kanunun 17. maddesi kapsamındaki "Genel ahlak kurallarına aykırı hareket etmek" ve "sağlık yönünden uyulması gerekenleri yerine getirmediği" hususlarına dayalı olarak tazminatsız iş akdinin feshi hakkını kullanacak. Özel mukavelesindeki "eşini Türkiye'ye getirme" şartını ve "üç ayda bir sağlık raporu getirme" zorunluluğuna uymaması da bu kararda etkili oldu. 
     
     Savunmasını gönderdi 
     TEKNİK Direktör Lucescu'dan geçen salı günü gönderilmesi konusunda görüş alan yönetim, hocanın "Yapılan hareket insanlık ve sporcu ahl kı bakımından kabul edilemez. Yönetimin kararına uyuyorum" sözleri üzerine karar uygulamaya kondu. Bu arada FIFA ve UEFA'nın bu durumlarda aradığı önemli şartlardan biri olan "savunma" hakkının tanınması... Pascal da dün akşam mesai sonuna doğru savunmasını kulübe gönderdi. 
     
Akıllı Nouma      PASCAL Nouma'nın dün Ümraniye Tesisleri'ne gelerek arkadaşlarını Elazığ'a uğurlaması, yönetim kurulunun tepkisine neden oldu. Pascal'ın bu gidişinde avukatlarının rolü olduğu, herhangi bir noter tesbitinde işyerinde olduğunun isbatı için bu şekilde davrandığı öğrenildi. 
     
10 şampiyonluğa değişilmez      'Psikolog lazım' 
     PASCAL Nouma'nın gönderilmesi kamuoyunda değişik tepkiler yaratırken, Beşiktaş 2. Başkanı Hüsnü Güreli, "Yönetim gönderme kararını ağlaya ağlaya aldı" dedi. Fransız oyuncunun bu hareketiyle camiaya haksızlık ettiğini belirten Güreli, "Bu hareketi yaparken psikolojisi bozuk muydu bilmiyorum. Ama 30 bin kişinin önünde o hareketi yapması doğal değil. Psikologların bunu çözmesi lazım" diye konuştu. 
     
     'Başkanın tecrübesi' 
     "BAŞKANIN 10 yıllık tecrübesi ve yönetimin birlik içinde olması bu kararı aldırdı" ifadesini kullanan Güreli, "Nouma'nın gidişinde tepki gösterenler, yönetimde olsaydılar, aynı kararı alırlardı" yorumunu yaptı. Beşiktaş 2. Başkanı, "Nouma'nın gidişi Beşiktaş'ı hiçbir şekilde etkilemez. Ayrıca Nouma'nın gidişi bizi etkilese bile 10 tane şampiyonluğa değişilmeyecek bir karardır." 
     
Cezası peşini bırakmayacak      CEMAL ERSEN 

     NOUMA'NIN Beşiktaş ile yollarının ayrılmasına yol açan ve ceza almasını gündeme getiren hareketi Avrupa'da da peşini bırakmayacak. PFDK'ya sevk edilen ve Beşiktaş ile sözleşmesi feshedilecek olan Fransız futbolcuya verilecek ceza, UEFA ve FIFA'ya da bildirilecek ve futbol yaşamını devam ettireceği kulüpte uygulanması istenecek. 
     
Büyük ilgi      Fotoğraflar Cengiz Malgır 

     Beşiktaş, Elazığ'a gelişinde çok sayıda taraftar tarafından davul zurnayla karşılandı. Siyah - Beyazlı takım, daha sonra kamp yapacağı Mavi Göl Oteli'ne gitti. Yöneticilerden Hüsnü Güreli ve Yıldırım Demirören yeni hizmete giren otelin kurdelasını kesip açılışını yaptı. 
     
Doping ihbarı      ELAZIĞSPOR'UN bugünkü maçta doping yapacağı ihbarı alan Beşiktaş, federasyona başvurdu ve Bordo - Beyazlı bütün futbolculara doping kontrolü yapılmasını istedi. Menajer Sinan Engin ise yaptığı açıklamada "Bu konuda çok sağlam kaynaklardan istihbarat geldi. Biz böyle bir şey olacağına inanmıyoruz ama her ihtimale karşı doping kontrolü istedik" dedi. Olay iki takım arasında gerilim yarattı. 
     
'Erken imza hata oldu'      İLHAN, Ahmet Dursun, Ronaldo, Yasin ve Pancu ile sezon ortasında sözleşme yenileyen Beşiktaş'ın Başkanı Serdar Bilgili, bu futbolcularla erken imza atılmasında yanlış yaptıklarını vurguladı. Bilgili, "Oyuncularımızın imza önceleri ile imza sonrası performanslarını karşılaştırınca hata yaptığımızın farkına vardık. Bu uygulama son bulmuştur" dedi. Bilgili, şampiyonluğun en güçlü adayı olduklarını tekrarlayıp, "Bu mutluluğu sezon sonunda hep birlikte, ama Beşiktaş'ın alışık olduğu şekilde kutlayacağız" dedi. 
     
ELAZIĞSPOR - BEŞİKTAŞ      Kadrolar 
     ELAZIĞSPOR 
     Kingston 
     Eren 
     M.Ali 
     C.Beceren 
     Hacı Arif 
     E.Namlı 
     Ümit 
     Erdem 
     Czinege 
     Ze Roberto 
     Mezsaros 
     C.Yanık 
     
     BEŞİKTAŞ 
     Cordoba 
     Zago 
     Ronaldo 
     A.Yıldırım 
     Kaan 
     Tayfur 
     Sergen 
     Giunti 
     İbrahim 
     Pancu 
     A.Dursun 
     
     STAD Elazığ Atatürk, SAAT 14.30 
     HAKEM Serdar Tatlı 
     TV Digitürk - Canlı, CEZALI İlhan Beşiktaş , SAKAT Maldaraşanu, Bayram Beşiktaş 
     


SPOR 





























</TEXT>
</DOC>
