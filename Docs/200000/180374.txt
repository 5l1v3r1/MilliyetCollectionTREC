<DOC>
<DOCNO> 180374 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/05/dunya/dun01.html </URL>
<DATE> 2003/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD, PKK'ya çözüm bulacak 
</HEADLINE>
<TEXT>

   Amerikan Savunma Bakanlığı'nın PKK KADEK sorununu çözmek için adım atmaya hazırlandığını söyleyen Orgeneral Jones, Türkiye'den 11 bin asker talebini Ankara'ya iletti 
      BARKIN ŞIK Ankara 

   
   Genelkurmay Başkanlığı'nda ABD ve Türk heyetler arasında yürütülen askeri teknik görüşmeler sürpriz bir şekilde bir günde tamamlandı. NATO Müttefik Kuvvetler Komutanı ve ABD'nin Avrupa Kuvvetleri Komutanı Orgeneral James Jones'un Ankara'da, PKK KADEK konusunda ABD Savunma Bakanlığı'nın Pentagon kısa vadede adımlar atmaya hazırlandığını dile getirdiği kaydedildi. Jones, Türk askerinin Bağdat ve batısında bir tümen kararg hı ile görev yapmasını isterken, Türk tarafı, Bağdat ve kuzeyinde görev almayı istediğini aktardı. 
   Görüşmelerde, ABD heyetinin Türk tarafının taleplerini ağırlıklı olarak not etmekle yetindiği belirtildi. ABD Merkez Kararg hı CENTCOM ve Avrupa Kuvvetler Komutanlığı EUCOM kararg hlarından gelen 9 kişilik ABD heyeti, dün sabah Genelkurmay'da başladıkları görüşmeleri akşam saatlerinde tamamladı. 
   Bu sabah Türkiye'den ayrılacakları belirtilen heyet, istikrar gücü için Türkiye'nin talep ve beklentilerini kayda alırken, önümüzdeki günlerde gelecek yeni heyetlerle temasların süreceği belirtildi. 
   Jones'un Ankara temaslarında, Türk tarafının talep ve şik yetlerini net ifadelerle dile getirdiği bildirildi. ABD tarafına iletilen mesajlar şu başlıklar altında toplandı 
   
   Somut adımlar 
   ABD, PKK KADEK hassasiyetimize önem verdiğini göstermeli. Kuzey Irak'ta somut adımlar atılmalı.Askerlerimiz bölgede 6 ay ile bir yıl süreyle görev alacak. Ardından görev süresi ve niteliği gözden geçirilecek.Türk askerleri ABD'nin komutasında yer almayacak. Ama ABD askerleri ile yakın koordinasyon ve işbirliği içinde olacak.Bağdat'in kuzeyinde görev almak istiyoruz. Heyetlerimiz incelemelerde bulundular.Türk askerinin büyük kısmı, Irak'a, Kuzey'den karayolu ile geçecek. Lojistik sevkiyat da bu yolla sağlanacak. Bu çerçevede, Dohuk - Musul - Kerkük - Bağdat hattının güvenliği artırılmalı.Görev alınacak kesimde yaşayan halkın Türk askerini bölgeye davet etmesini istiyoruz.Askeri harcamalar için ABD'nin mali yardımda bulunmasını bekliyoruz.Türkiye Irak'ta görev alırsa NATO'nun siyasi desteği bizim açımızdan önemli. 
   Kısa vadede çözüm 
   Jones'un temaslarda, Türk askerinin Irak'ta bir tümen kararg hı ile görev almasını istediği de belirtildi. Bu çerçevede, Türkiye'ye verilecek kesimde 8 bin 500 ile 11 bin arasında askerin konuşlanması üzerinde durduğu kaydedilen Jones, PKK KADEK konusunda ise Pentagon'un kısa vadede bu soruna çözüme kavuşturmak için adımlar atacağını işaret etti. 
   
   
</TEXT>
</DOC>
