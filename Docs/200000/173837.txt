<DOC>
<DOCNO> 173837 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/06/guncel/gun20.html </URL>
<DATE> 2003/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

   
   Hırsızı kovaladı altınları kurtardı    HALUK ATALAY İstanbul 

   SarIyer'dekİ N.O.'ya ait kuyumcuya gelen bir kişi, adres sorarak işyeri sahibini oyalarken, yanında bulunan kız çocuğu da vitrindeki altın seti aldı. Kuyumcu, küçük kızın, adres soran kişinin aracına binerek uzaklaştığını görünce kendi aracıyla kovalamaya başladı. N.A, Maslak'ta önüne geçtiği otomobili durdurmaya çalıştı. Otomobilin sürücüsü, altın seti "lanet olsun" diyerek kuyumcuya uzattı ve hızla uzaklaştı. Polis, eşk li belirlenen hırsızları arıyor. 
   
   Trafik kazasında kurtarma rezaleti    Konya DHA 

   KONYA karayolunda, Durmuş Özata'nın kullandığı otomobil karşı yönden gelen İlyas Kesici'nin kullandığı otomobille çarpıştı. Kızhanım Kesici olay yerinde ölürken, Ümmügülsüm Kesici ve Özata yaralandı. Araçta sıkışan Kesici'yi kurtarmaya çalışan vatandaşlar kapıyı bir araçla çekince, tavan Kesici'nin üzerine düştü. Kesici, açılan kapıdan çıkarılıp hastaneye kaldırılırken, Özata'nın da alkollü olduğu belirlendi. 
   
   Telefonla konuşurken otomobil çarptı...    ÇORLU'DA cep telefonuyla konuştuğu sırada karşıya geçmeye çalışan bir kadın, trafik kazasında öldü. Tarkan Aydın'ın kullandığı otomobil, dün Yenice'de karşıya geçerken cep telefonuyla konuştuğu belirtilen Hayat Akşit'e 45 çarptı. Aydın, ağır yaralanan Akşit'i aracına alarak hastanaye götürdü, ancak Akşit kurtarılamadı. Aydın'ın ifadesinde, şerit değiştirmesine rağmen kazayı engelleyemediğini söylediği öğrenildi. 
   
   Çocukları kaçırıp hırsızlık yaptırdılar    DİYARBAKIR'dan kaçırdıkları çocuklara zorla "yankesicilik ve hırsızlık" yaptırdığı öne sürülen Nafi Köken ile 4 arkadaşı gözaltına alındı. Kaçırılan 3 çocuk kurtarılırken, bir de döner bıçağı ele geçirildi. İfadesinde çocukları korumak için evine aldığını söyleyen çete lideri olduğu öne sürülen Nafi Köken, "Yardım için evimi açtım. Hırsızlığı kendileri yapıyor. Ben kimseyi zorlamıyorum" diye konuştu. 
   
   1 günde 68 hektar orman kül oldu    ANKARA Milliyet 

   ÖNCEKİ gün meydana gelen 18 orman yangınında 68 hektar alan zarar gördü. Feke Çayır mevkiindeki yangın söndürme çalışmalarına Adana Bölge Müdürlüğü'nden 1 helikopter, 4 arazöz, ve 8 ekip katıldı. Gece kontrol altına alınan yangında, 50 hektarlık karaçam zarar gördü. Aydın'ın Bozdoğan ilçesinde de dün çıkan yangın, rüzg r etkisiyle 
   5 hektarlık bir alana yayıldı. Yangına itfaiye araçları müdahale etti. 
   
   
</TEXT>
</DOC>
