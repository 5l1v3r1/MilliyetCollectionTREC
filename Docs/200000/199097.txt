<DOC>
<DOCNO> 199097 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/01/son/sontur17.html </URL>
<DATE> 2003/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
1 Aralık Dünya AIDS günü... Uzmanlar anlatıyor... 
</HEADLINE>
<TEXT>

     Türk Tabipleri Birliği TTB Merkez Konseyi, HIV enfeksiyonunun, dünyada olduğu gibi Türkiye için de gelecek yıllarda önemli bir sorun olarak ortaya çıkacağının düşünüldüğünü bildirdi. 
     TTB'den yapılan açıklamada, Dünya Sağlık Örgütü verilerine göre, dünyada 46 milyon kişinin HIV ile enfekte olduğu, 30 milyon kişinin ise bu hastalık nedeniyle hayatını kaybettiği ifade edildi. 
     Bu sayılara günde 14 bin, dakikada 10 kişinin eklendiği vurgulanan açıklamada, HIV enfeksiyonun sadece erişkinleri değil bebek, çocuk, genç, yaşlı demeden herkesi tehdit ettiği vurgulandı. 
     Dünyada hastalığın hızla arttığı, Türkiye'nin de bu salgının dışında kalamayacağı belirtilen açıklamada, Sağlık Bakanlığı'na bildirilen 1601 AIDS hastası bulunduğu kaydedildi. 
     Gerekli önlemlerin alınmaması, korunma yöntemlerinin yaygın olarak uygulanmaması ve gizli kalan olguların da ortaya çıkacağı düşünüldüğünde, HIV enfeksiyonunun Türkiye için de gelecek yıllarda önemli bir sorun olarak ortaya çıkacağının düşünüldüğü bildirilen açıklamada, AIDS'in önlenebilir bir hastalık olduğu ve korunma önlemlerinin tedaviden daha ekonomik olduğu vurgulandı. 
     
</TEXT>
</DOC>
