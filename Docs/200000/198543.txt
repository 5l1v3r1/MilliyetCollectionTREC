<DOC>
<DOCNO> 198543 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/29/magazin/mag01.html </URL>
<DATE> 2003/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Ortaklık bitti 
</HEADLINE>
<TEXT>

   Mehmet Ali Erbil ile menajeri Stelyo Pipis'in yolları ayrıldı... 
      MAGAZİN SERVİSİ 
   
   Mehmet Ali Erbil'le yıllardır menajerliğini yapan Stelyo Pipis, ortaklıklarını bitirme kararı aldı. Erbil, yedi yıl önce menajeri Stelyo Pipis'le ortaklaşa kurdukları Yasmin Prodüksiyon'u kapatmaya karar verdiklerini söyledi. Seda Sayan, Hande Yener ve Ayça Tekindor'un menajerliğini de üstlenen Yasmin Prodüksiyon'da 12 kişinin çalıştığını belirten Erbil, "Sağlığımdan kaynaklanan yeterince problemim oluyor. Bunun üzerine bir de şirket binince yükümün daha da ağırlaştığını gördüm. Şirketin bana maddi açıdan yarardan çok zararı olmaya başladı. O yüzden şirketi kapatma kararı aldık" dedi. 
   
   Londra'ya gidiyor 
   "Kaçış sendromu"na yakalandıktan sonra birkaç ayda bir kontrole gittiği doktorla randevusu için yarın Londra'ya gidecek olan Erbil, şirketin kapanmasıyla serbest kalacak Seda Sayan, Hande Yener ve Ayça Tekindor'la Pipis'in tek başına menajerlik anlaşma yapma hakkı olduğunu söyledi. 
   
   
</TEXT>
</DOC>
