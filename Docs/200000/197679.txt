<DOC>
<DOCNO> 197679 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/25/dunya/dun02.html </URL>
<DATE> 2003/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Kiliseler Bush'a ateş püskürüyor 
</HEADLINE>
<TEXT>

   DIŞ HABERLER SERVİSİ 

   
   İstanbul'daki terör saldırıları sırasında İngiltere'yi ziyaret eden ABD Başkanı George W. Bush'un bir basın toplantısında Müslümanları koruyan sözleri ABD'deki Angelikan kiliselerini ayaklandırdı. 
   Londra'da yüzlerce gazeteci ve kamera karşısında dobra konuşma geleneğini sürdürerek, "İnanıyorum ki, Hıristiyanlar ve Müslümanlar aynı tanrıya dua ediyor" diyen Bush, ülkesindeki dini gruplar tarafından "baltayı taşa vurmakla" eleştiriliyor. 
   ABD Başkanı'nın sözlerine en büyük tepkiyi Anglikan Kilisesi gösterdi. Çeşitli radyolardaki programalara katılan din adamları, Bush'un görüşünün yanlış olduğunu iddia ederken, gazetelerde de İslamiyet'in şiddetle bağlantılı bir din olduğu teması işleniyor. 
   Güney Baptist Birliği Sözcüsü Richard D. Land, dini duyguları güçlü olmasına karşın Bush'un çok büyük bir hata yaptığını iddia etti ve "Sayın Başkan unutmayın ki, siz sadece başkomutansınız, baş teolog değil" dedi. 
   
   
</TEXT>
</DOC>
