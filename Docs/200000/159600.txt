<DOC>
<DOCNO> 159600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/29/guncel/gun03.html </URL>
<DATE> 2003/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Bozuk kalp pilleri hastaları öldürmüş 
</HEADLINE>
<TEXT>

     GÖKÇER TAHİNCİOĞLU, TÜRKER KARAPINAR Ankara 

     Neşter Operasyonu davasının açılmasının ardından Eskişehir'de bazı hastaların "kobay" olarak kullanıldığı gerekçesiyle yeni bir soruşturma başlatan Ankara DGM Savcısı Ömer Süha Aldan, Doç. Dr. Barbaros Dokumacı'nın "bozuk olduğunu kabul ettiği" kalp pillerini iki hastaya taktığını ve bu hastaların yaşamını yitirdiğini saptadı. Başlatılan "ek soruşturmada" akıllara durgunluk verecek bilgilere ulaşıldı. 
     Dokumacı'nın Ela Medikal firmasına yazdığı tahmin edilen bir mektup ele geçirildi. Mektupta, Dokumacı, "Kalp pillerinizdeki arızayı bu kadar çabuk gidermenizden dolayı müteşekkiriz" yönünde ifadeler kullandı. Savcılık araştırmayı derinleştirince, söz konusu mektup yazılmadan önce Dokumacı'nın bozuk olduğunu söylediği kalp pillerini iki hastaya taktığı ve bu hastaların yaşamını yitirdiği ortaya çıktı. 
     

</TEXT>
</DOC>
