<DOC>
<DOCNO> 198514 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/29/astro/index.html </URL>
<DATE> 2003/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye yanan yolda yürüyor 
</HEADLINE>
<TEXT>

   
   
   Ülkemiz yanan yolda ilerlemeye devam ediyor. Bu temaların maalesef nisan sonuna kadar etkinliğini sürdürebileceğini görüyoruz 
   
   Geçtiğimiz hafta "Davud'un yıldızı" isimli yazıyı yazarken 20 Kasım'daki bombalama olayı gerçekleşmemişti ama önümüzdeki günlerin de şiddet içeren astrolojik görünümler taşıdığını vurgulamaya çalışmıştım. Türkiye'yi 2004 yılında neler bekliyor Bu konuyu önümüzdeki haftalarda sık sık ele almaya başlayacağım. Ayrıca 13 Aralık günü Astrobil'in düzenleyeceği bir seminerde pek çok astrolog konuyla ilgili düşüncelerini ortaya koyacak. Daha fazla bilgi için www.hakankirkoglu.com'u ziyaret edebilirsiniz. 
   Kronos Satürn astrolojide zamanı temsil eden, sınırlayan ve sorumluluk vererek öğreten gezegendir. Şimdilerde bu gezegen Yengeç burcunda olduğu için ülkemizin yükselen burcunda hareket ediyor. Satürn bize toparlanma, eldeki konuları ve yapılması gerekenleri ciddi biçimde ele alma, bir bakıma düzene ve disipline girme fırsatı sunuyor. Bununla birlikte bu gezegenin ülkemizin doğum haritasında 7 ve 8'inci evleri yönettiğini de gözden kaçırmamak gerekir. 7'nci ev diplomasi, dış ilişkiler, anlaşmalar ve aynı zamanda açık düşmanlıklarla alakalıdır. 8'inci ev ise bir ülkenin borç aldığı kaynakları, borsayı ve aynı zamanda Akrep burcunun doğal yeri olduğu için yıpratıcı ve zorlayıcı enerjileri de ortaya koyar. Süregelen şiddet olaylarının ardından, ülkemizin önümüzdeki aylarda gerçekleşecek olan ve aylık etkiye sahip, tetikleyici Ay dönüş haritalarını da inceledim. Her dönem için Ay dönüşü haritaları halkın Ay içinde bulunduğu duygusal durumu ve konsantre olunan konuları da açıklar. Hatırlarsanız 2003 4 dönemine ait Güneş dönüşü haritamızda "Yanan yol" olarak adlandırılan, şiddet getiren bir zodyak bölgesi yükselen burçta yer alıyordu 15 Terazi-15 Akrep arası . 
   Aylık değişimler 
   Önümüzdeki Ay dönüşlerinde 10 Aralık'ta başlayan dönem için sınırdaş komşular ve Irak konusunun gündemde kalacağını söylemeliyiz. 6 Ocak'la başlayan dönemde yüksek tansiyon sürüyor. Mart ayı ile başlayan dönemde de önemli riskler, huzursuzluklar ve güvenliğimizi tehlikeye sokan görünümler var. Amacım sizleri korkutmak değil elbette ama astrolojik göstergeler önümüzdeki aylarda bir anda şok biçiminde başlayan bu sürecin bizi fazlasıyla meşgul edebileceğini gösteriyor. 
   Önümüzdeki dönemde 31 Aralık-5 Ocak, 14-18 Şubat, 1-4 Nisan, 15-19 Mayıs günlerinde söz konusu huzursuz enerjilerin daha fazla dikkat çekebileceğini söyleyebiliriz. 22 Aralık'ta Güneş'in Oğlak burcuna girmesi ile başlayan dönemin haritasında da İstanbul için Güneş yine tehlikeleri anlatan 12'nci evde yer alıyor. Kısaca güvenliğimizin artırılması önemli. 
   
   
   
</TEXT>
</DOC>
