<DOC>
<DOCNO> 193223 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/04/son/sondun15.html </URL>
<DATE> 2003/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İsveç, göçmenleri vatandaşlarıyla kaynaştırmak servet harcadı 
</HEADLINE>
<TEXT>

     İsveç hükümeti, dünyanın değişik ülkelerinden gelen göçmenleri kendi vatandaşlarıyla kaynaştırmak amacıyla hazırlanan programlar için 1 milyar kron yaklaşık 187 trilyon lira harcadı. 
     Hükümetin çabalarına karşın, göçmenler birarada yaşadıkları mahalleleri terk etmek istemedi. Yapılan araştırmalar, Stockholm, Malmö ve Göteborg'da göçmenler, yaşadıkları mahallelerde çoğunluğu ellerinde bulunduruyor. 
     Ayrımcılığı önlemek amacıyla birçok çalışmada bulunan hükümet, yabancıların İsveçlilerle kaynaşması için kira desteğiyle birlikte sosyal yardımlarda bulundu. Ancak son 20 yıllık süre içinde İsveç'e gelenler, daha önce bu ülkeye gelip yerleşen vatandaşlarının yaşadığı semtleri tercih etti. Gelenek ve göreneklerini bu ülkede de sürdüren göçmenler, çocuklarını aynı okula gönderip, çanak antenle ülkelerindeki gelişmeleri izlemeyi tercih etti. 
     Uppsala Üniversitesi Kültür Coğrafyası Bölümü öğretim üyesi Prof. Roger Andersson, göçmenlerin İsveçlilerle kaynaşmamasının büyük olumsuzluklar doğuracağını söyledi. Göçmen çocuklarının gittikleri okullarda da çoğunluğun onlarda olması nedeniyle dillerinin gelişmediğini kaydeden Andersson, ''Göçmenlerin uyumu ve iş bulma imkanları da bu nedenlerden dolayı azalıyor'' dedi. 
     Araştırma sonuçlarına göre, İsveç hükümeti göçmenleri İsveçlilerle buluşturmak için çaba gösteriyor, ancak iki taraf ta bunu kabul etmeye henüz hazır değil. 
     
</TEXT>
</DOC>
