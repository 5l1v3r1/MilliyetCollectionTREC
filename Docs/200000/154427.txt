<DOC>
<DOCNO> 154427 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/04/son/sondun27.html </URL>
<DATE> 2003/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kerküklüler internetle tanıştı 
</HEADLINE>
<TEXT>

     Irak'ta Saddam Hüseyin rejiminin yıkılmasının ardından ülkenin kuzeyindeki Kerkük'te yaşayan halk internetle tanıştı. 
     Saddam rejimi sırasında internet yalnızca devlet dairelerinde ve sınırlı olarak kullanılabiliyordu. Ayrıca internet üzerinden yapılan işlemler sıkı şekilde denetleniyordu. 
     Rejimin devrilmesinin ardından, Cumhuriyet caddesinde açılan Lavin internet kafe sayesinde sıradan vatandaşlar da internetle tanıştı. 
     6 bilgisayarın bulunduğu kafede, 1 saatlik internet kullanım ücreti 3000 dinar yaklaşık 1,5 dolar . 
     Lavin internet kafede, internet üzerinden telefon görüşmesi de yapılabiliyor. 
     Uluslararası telefon görüşmelerine hatların kapalı olduğu Kerkük'ten Türkiye'yi aramanın dakikası 2000 dinara yaklaşık 1 dolar maloluyor. 
     Avrupa ülkeleri ve ABD ile görüşmelerin dakikası 1500, Arap ülkeleri ile görüşmelerin dakikası da 3000 dinar. 
     Türkiye görüşmelerinin pahalı olması, bağlantının Avrupa üzerinden yapılıyor olması ile açıklanıyor. 
     Kerkük'te ayrıca, Thuroya marka uydu telefonları ile de iletişim imkanı sağlanıyor. Uydu telefonu ile görüşmelerin dakikası 6000 dinar. 
     
</TEXT>
</DOC>
