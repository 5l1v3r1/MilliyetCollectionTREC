<DOC>
<DOCNO> 164717 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/22/yazar/yilmaz.html </URL>
<DATE> 2003/06/22/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Başkan da topu rahmetli Uzun'a attı 
</HEADLINE>
<TEXT>

     Bildacı'dan da, Yardım'dan da açıklamalar gelmeye devam etti. Önce Bildacı'dan başlayayım "Botaş'da, doğalgaz birimi kurulduğundan, genel müdürlükten ayrıldığı Temmuz 2001 tarihine kadar alınan tüm doğalgaz kararlarının altında Yardım'ın imzası var. Kendi pisliklerini örtmek için Türkiye için çok önemli bir projeyi karalıyor." 
     Ankara Cumhuriyet Savcılığı'nın yürüttüğü Mavi Akım davasında Botaş Genel Müdürü ve Botaş Doğalgaz Daire Başkanı olarak yargılanan Gökhan Yardım'ın aksine, dönemin Botaş genel müdürlerinden Nevzat Arzseven 1999 af yasasından yararlandı. Bugünkü resme bakarsak, Enerji Bakanlığı Müşavirliği'ne alınan Yardım halen yargılanıyor. 
     Bildacı görevden alındı, Botaş Genel Müdürlüğü'ne, Türkmenistan'da Türkmenbaşı Sparmurat'ın birinci adamı Ahmet Çalık'ın enerji şirketinin başındaki Mehmet Bilgiç getirildi. Bildacı, "Eğer Ruslar ile doğalgaz formülünü değiştirseydim, olaylar ortaya çıkmayacaktı" demekle yetiniyor, ya Yardım. 
     Gökhan Yardım, Ruslar'ın tahkime gitme kararı aldıkları Mavi Akım, Türkiye'nin de Turusgaz'da zararına çalışan doğalgaz alım formülünün tarihçesini anlatıyor 1994'de Hayrettin Uzun ile imzaladığım fiyat formülü, 6 milyar metrüp gazın alım miktarlarını belirliyor ve anlaşmaya göre 1992'den geçerli oluyor. 
     
     DGM bile farketmedi 
     Herkes Mavi Akım ile Turusgaz'ın formülü aynı diye biliyor. Çünkü bu sırada DGM Savcısı Cengiz Köksal, Devlet Denetleme Yüksek Kurulu bizden fiyatları istiyor, formüle kimse itiraz etmiyor farkedilmiyor. 
     24 Eylül 2002'de yine yeniden Ruslar ile anlaşmaya oturuluyor. Gazeksport ile Botaş Mavi Akım formülüne bugün itiraz ettikleri Fo1'i yazıyorlar, Turusgaz'ın 10 dolarlık farkını, belirli bir tarihe kadar 4 dolara düşürüyorlar, imzalıyorlar. 2003 yılı Mart ayı geliyor. Mavi Akım'dan ilk gaz alınıyor, fatura geliyor. Bir müfettiş incelemesi sırasında 0 yok, 1 var deniyor. 
     
     Bildacı "Risk almam" 
     Botaş'da insanlar "Teknik bir hata biz bunu düzeltiriz" diyorlar. Benden sonraki Botaş Genel Müdürü Gökhan Bildacı kabul etmiyor, "Ben bunu Bakana anlatacağım. Siyasi otarite karar versin" diyor. 
     2 Nisan 2003'de beni ve Bildacı'yı Enerji Bakanı Hilmi Güler çağırdı, gittik, içeri girdik, bakan bana dedi ki "Gökhan bey, Ruslar Mavi Akım formüle itiraz ediyorlar, yanlış diyorlar." Ben de "Evet haklılar bu formül yanlış gözüküyor, olmaz" dedim. Gökhan Bildacı "1998 yılında Turusgaz formülü de böyle, siz bunu 1998 yılında Nevzat Arseven ile değiştirmişsiniz" diye itiraz ediyor. 
     Ben de "1994 yılında Hayrettin Uzun ile neyse formül onu imzaladık" diye açıklıyorum. 
     O sırada odaya Turizm Bakanı Erkan Mumcu geliyor, bakan bize "ikiniz aranızda sorunu tartışın. Yalnız benim genel müdürüm Bildacı'dır, ne derse onun arkasında dururum, yalnız yanlış birşey olmasın" diyerek çıktı, gitti. Ben Bildacı'ya "Bu işin doğrusu böyle" dedim, Bildacı, "Ben bu riski niye alayım" dedi. İkimizde Bakan Güler'e dönüp, "Ruslar tahkime gitsinler" dedik 
     
     1998 - 1999 k rlı 
     Evet Yardım'ın sözleri böyle, yani top rahmetli Botaş eski Genel Müdürü ve ANAP milletvekili Hayrettin Uzun'a atıldı. Hatırlayacağınız gibi Meclis Yolsuzluk Araştırma Komisyonu'nda enerji ve doğalgaz anlaşmaları ile ilgili olarak dinlenen ANAP eski lideri Mesut Yılmaz ve dönemin Enerji Bakanı Cumhur Ersümer topu genel müdürlere atmıştı, bunun üzerine Komisyona davet edilen Botaş eski Genel Müdürü ise, 337 milyon dolar zarara yol açan formül ile bilgisi olmadığını, konuyu Daire Başkanı'nın bileceğini söylemişti. 
     Botaş'ta gaz alım anlaşmaları yapan once Daire Başkanı sonra Genel Müdür Gökhan Yardım da "Bu formül Hayrettin Uzun ile benim" diyerek, yeni adresi öbür dünya olarak gösterdi. 
     Yardım'ın bu ifadesi dosyayı temizleme yolu mu, nedir göreceğiz. Ayrıca, "Formül ustası" Yardım, 2000 - 2003 yılları arasında Türkiye'ye 337 milyon dolar zarar ettiren Turusgaz formülünün, foiloil fiyatlarına endeksli olarak 1998 yılında 58 bin dolar, 1999 yılında da 8.2 milyon dolar Türkiye lehine çalıştığını vurguluyor. 
     
     

</TEXT>
</DOC>
