<DOC>
<DOCNO> 167909 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/08/guncel/gun03.html </URL>
<DATE> 2003/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Talibanmışız gibi muamele yapıldı’ 
</HEADLINE>
<TEXT>

     HABER MERKEZİ 

     ABD askerleri, gözaltına aldığı asker ve sivillere Taliban ve El Kaide esirlerine uyguladığı muameleyi gösterdi, şeriatçı teröristler için kullandığı kıyafetleri giydirdi. Serbest kalan sivil Türkler, gözaltı süresince insanlığa yakışır muamele görmediklerini söylediler. 
     Türk işadamı Turgay Tahhan, Türk askerlerinin bulunduğu binanın önünde peşmergeler tarafından yakalandığını ve Amerikan askerlerine teslim edildiğini anlattı. Tahhan, "Geri döneceğimizi umuyorduk. Ama ne yazık ki üzerimize Taliban ve El Kaide örgütünün giysileri giydirildi" dedi. Tahhan şunları anlattı "Bizi Süleymaniye’de bir ABD kamyonuna bindirdiler. Kamyona üst üste bindirildik. Oturmamıza da izin vermediler. Sonra Kerkük’e götürüldüğümüzü anladık. Taliban gibi terörist kıyafetleri giydirip başımıza çuval geçirerek Bağdat’a götürdüler. En iyi İngilizceyi ben konuştuğum için Amerikan askerleriyle yakın teması kuran da ben oldum. Çok tehditk r konuşuyorlardı. Kendi aralarındaki konuşurken de küfür ediyorlardı." 
     
     İNANILMASI GÜÇ GECE’ 
     Epiksan şirketinde çalışan Deniz Türkkan, Amerikan askerlerine sivil olduklarını söylemelerine rağmen, elleri arkalarından bağlanarak, kamyonlarla Kerkük’te garip bir yere götürüldüklerini kaydetti. Türkkan, inanılması ve kabul edilmesi güç bir gece geçirdiklerini ifade etti. 
     
     

</TEXT>
</DOC>
