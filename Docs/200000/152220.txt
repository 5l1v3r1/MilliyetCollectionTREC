<DOC>
<DOCNO> 152220 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/25/guncel/gun04.html </URL>
<DATE> 2003/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa'nın ayıbı .. 
</HEADLINE>
<TEXT>

Fransa'da sözde Ermeni soykırımı anısına yapılan Ermeni din adamı ve besteci Komitas'ın 6 metrelik heykeli, dün törenle açıldı 
     MİNE G. KIRIKKANAT Paris 

     Paris'in merkezindeki Kanada Meydanı'na dikilen 6 metrelik heykelin açılışına Paris Belediye Başkanı Bertrand Delanoe, Ermenistan'ın Paris Büyükelçisi Edward Nalbandian, İçişleri Bakan Yardımcısı Ermeni asıllı Patrick Devedjian, Ermeni asıllı sanatçı Charles Aznavour ve heykelin yapılmasını sağlayan Paris eski Belediye Başkanı Jean Tiberi ile bine yakın Ermeni katıldı. Törende, 1915 Ermeni soykırımı kurbanlarından olan Komitas'ın heykelinin soykırımı temsilen anıtlaştırıldığı belirtildi. 
     Paris Belediye Başkanı Delanoe, "1922 yılına kadar 1.5 milyon Ermeninin öldürüldüğünü, bunların üçte ikisinin Osmanlı İmparatorluğu'nda yaşayan Ermeniler olduğunu" iddia ederek, "21. yüzyılda Türk halkının Osmanlı döneminde olanlardan sorumlu tutulamayacağını" söyledi. Törene katılan Ermenilerden şarkıcı Charles Aznavur ise "Türkiye soykırımı tanımalı" dedi. 
     
     ATİNA'DA GÖSTERİLER 
     Yunanistan'ın başkenti Atina'da, sözde soykırımın yıldönümü bahanesiyle bir grup Ermeni gösteri yaptı. Türkiye Büyükelçiliği önceki akşam saatlerinde toplanan yaklaşık 200 kişi, Büyükelçiliğin kapısına bıraktıkları bildiride, toprak talebinde bulundu. 
     İran'ın başkenti Tahran'da ise İranlı Ermeniler gösteri yaptı. Ermeni Kilisesi'nde toplanan İran vatandaşları, anma töreninden sonra BM bürosuna yürüdüler. 
     


GÜNCEL 


















</TEXT>
</DOC>
