<DOC>
<DOCNO> 172641 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/31/dunya/dun02.html </URL>
<DATE> 2003/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Coniler de yağmalandı 
</HEADLINE>
<TEXT>

      
   Bu Iraklı çocuğun payına da Amerikan kamyonunun kontrol paneli düşmüş.    
   Irak'ın başkenti Bağdat'ın kuzeyindeki Taci kasabasında, ABD ordusuna ait bir lojistik destek kamyonuna bombalı saldırı düzenlendi. Araçtakiler olay yerinden kaçınca, meydan yağmacılara kaldı. Yol kenarındaki bombanın patlamasıyla yanmaya başlayan kamyonun etrafını saran yağmacılar, kamyonun parçalarını söküp götürdüler. Irak'ın Samarra, Felluce, Musul ve Bakuba kentlerinde de dün ABD askerleri dört ayrı saldırının hedefi oldu. Bağdat'ın kuzeyindeki Samarra'da roketatarla düzenlenen saldırıda üç asker yaralanırken Bakuba'da havan saldırısı üzerine Amerikan askerleri mevzilerini terk etti. Felluce'deki saldırıda ise, bir Amerikan askeri öldü. 
   
   
</TEXT>
</DOC>
