<DOC>
<DOCNO> 155384 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/08/son/sonspo02.html </URL>
<DATE> 2003/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Voleybolda milli heyecan başlıyor... 
</HEADLINE>
<TEXT>

     Avrupa Erkekler Voleybol Şampiyonası 4. Eleme Grubu'nda, 2. devre mücadelesi yarın başlayacak. 
     İstanbul Tuzla'da bulunan Arçelik Spor Salonu'nda, aralarında Türkiye'nin de bulunduğu 4 takımın katılmasıyla, tek devreli lig usulüne göre 3 gün sürecek müsabakalar sonunda ilk sırada yer alacak takım, 5-14 Eylül tarihleri arasında Almanya'da düzenlenecek Avrupa Şampiyonası finallerine gitmeye hak kazanacak. 
     4. Eleme Grubu'nda geçen yıl Slovakya'da yapılan ilk devre maçları sonunda 5 puan ve averajla Portekiz 1., Slovakya 2., 4 puan ve averajla da Türkiye 3. ve Ukrayna da 4. durumda bulunuyor. 
     İlk devre maçlarında Türkiye, Portekiz'e 3-2, Ukrayna'ya da 3-1 yenilirken, Slovakya'yı 3-0 yenmişti. 
     Antrenör Şükrü Çobanoğlu ile yardımcıları Üzeyir Özdurak ve Ümit Hızal'ın hazırladığı milli takım kadrosunda şu sporcular bulunuyor 
     Gökhan, Burak, Barış, Hakan Arçelik , Hüseyin, Akif, Fatih Ziraat Bankası , Sinan Cem, Cengizhan Erdemirspor , Bülent, Erkan, Osman, Ender Ankara SSK Spor , Ufuk Tokat Belediyesi Plevnespor . 
     Türkiye'nin maçlarının TRT-3'den naklen yayınlanacağı mücadelelerin programı ise şöyle 
     
     
Yarın 17.00 Slovakya-Portekiz, 19.00 Türkiye-Ukrayna 10 Mayıs Cumartesi 17.00 Ukrayna-Slovakya, 19.00 Türkiye-Portekiz 11 Mayıs Pazar 15.00 Portekiz-Ukrayna, 17.00 Türkiye-Slovakya 
     
     
İLK DEVRE SONU PUAN DURUMU TAKIMLAR O G M AS VS P 1-Portekiz 3 2 1 8 7 5 2-Slovakya 3 2 1 6 7 5 3-Türkiye 3 1 2 6 6 4 4-Ukrayna 3 1 2 7 7 4 
     
     BAYAN MİLLİ TAKIMI DA BAHAR KUPASI SINAVINDA 
     Öte yandan Bayan Voleybol Milli Takımı da 11-17 Mayıs tarihleri arasında Çek Cumhuriyeti'nin Brno kentinde düzenlenecek 30. Avrupa Bahar Kupası Turnuvası'na katılacak. 
     Halen Bolu'da kamp yapan milli takım, 10 Mayıs Cumartesi günü turnuva için Çek Cumhuriyeti'ne gidecek. 
     Milli takım, turnuvada, grubunda Çek Cumhuriyeti B , Danimarka, Slovakya ve Azerbaycan ile mücadele edecek. 
     Başkanlığını Ali Oktay'ın yapacağı kafilede, Nafiz Pekel menajer , Deniz Esinduy ve Gökhan Edman antrenör , Fatma Altınay masöz , Serdar Nişancıoğlu hakem ile 12 sporcu bulunacak. 
     
</TEXT>
</DOC>
