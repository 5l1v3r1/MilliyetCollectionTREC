<DOC>
<DOCNO> 163854 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/18/yazar/akyol.html </URL>
<DATE> 2003/06/18/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Bölücülük serbest 
</HEADLINE>
<TEXT>

     Çünkü ekonomik ve sosyal gelişme dini duygularda ılımlılaşma ve çeşitlenme yaratıyor, sosyal 'modernleşme'yi geliştiriyor. 
     Ama aynı şey etnik kimlikler için söylenemez. Hatta aksine... Eğitim ve ekonomik gelişme, eğer bu yollarla sosyal entegrasyon sağlanmamışsa, etnik kimlikleşmeyi güçlendiriyor 
     İşte Kürt meselesi .. 
     Ve Türkiye, AB üyeliği için, Terörle Mücadele Yasası'nın TMY 8. maddesini kaldırarak bölücü fikirlere serbesti getirmeye hazırlanıyor. 
     
     MESELEYİ çok yönlü düşünmek gerekir Bu çağ, şiddet içermeyen fikirlerin yasaklanmasını kabul etmiyor Bu tür yasaklarda ısrar ederseniz, ülkeniz çağın dinamiklerinden yararlanma imkanını kaybediyor, geri kalıyor. 
     Yasakçılıkla geri kalmışlık arasındaki doğru orantı ortada 
     Dün, eski Adalet Bakanı Prof. Hikmet Sami Türk'le konuştum. Devlet Bakanlığı sırasında 1998'de Amerikan Yüksek Mahkemesi'nin hakimlerinden Stephan Bryer'la yaptığı görüşmeyi anlattı. Türk soruyor 
     - Bir profesör üniversite kürsüsünde, 'Teksas ayrılıp bağımsız devlet olmalı' diye konuşursa suç olur mu 
     - Hayır Suç olmaz. 
     - Ne zaman suç olur 
     - Teksas'ın bağımsızlığı için silahlanmak gerektiğini söylerse, şiddete teşvik olursa . 
     AİHM de Mehdi Zana hakkındaki mahkumiyet kararını aynı gerekçeyle haklı bulmuştu. 
     Ben, TMY 8. maddesinin kaldırılmasını değil, bu temel ilkeye göre yeniden düzenlenmesi gerektiğini düşünüyorum. 
     
     SAYIN Hikmet Sami Türk, 8. maddenin geçen yıl zaten değiştiğini ve "bölücülük amacı" özel kasd olmayan eleştirel fikirlerin serbest olduğunu hatırlatıyor 
     - Halen bu maddeden 1 kişi mahkum, 7 kişi tutukludur hepsi bu... Terörün yeniden depreşmesi ihtimaline karşı 8. madde muhafaza edilmelidir. 
     Prof. Türk, AB sürecine inanmış, zaten bakanlığı sırasında bu yönde çok çalışmış, ceza mevzuatımızın liberalleşmesinde büyük emeği geçmiş bir isimdir. 
     Terörün yeniden depreşmesi ihtimaline karşı hukuken 'hazırlıklı' olmak gerektiği doğrudur. Bunun için benim önerim şu 
     TMY'nin 8. maddesindeki ağırlaştırıcı sebep, suçun asli unsuru haline getirilmelidir "bütünlüğü bozmak amacıyla" ve "terör yöntemlerine başvurmayı özendirecek şekilde" propaganda yapmak suç olmalıdır. 
     Böylece, Avrupa standartlarına uygun olarak, düşünce serbest, şiddete özendirme suç olur. 
     Prof. Türk'ün de belirttiği gibi, 8. madde kaldırılırsa doğacak boşluğu 312. madde Tayyip Erdoğan'ı da mahkum eden ünlü madde doldurmaz. 
     Kaldı ki, 28 Şubat süreci bu maddeyi dejenere etmiştir. 
     Ya 8. maddeye "şiddet" unsuru eklenmeli veya 312. madde 'adam gibi' yeniden düzenlenmeli. 
     Türkiye çağa aykırı yasakların nasıl geri teptiğini artık görmeli, bütünlüğünü 'entegrasyon' gibi çağın araçlarıyla güçlendirmeyi öğrenmelidir. 
     
     

</TEXT>
</DOC>
