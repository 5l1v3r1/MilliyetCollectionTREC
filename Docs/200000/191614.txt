<DOC>
<DOCNO> 191614 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/27/son/sonspo02.html </URL>
<DATE> 2003/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Nihat oynadı, Rüştü yedek Sociedad ve Barca tırmanışta... 
</HEADLINE>
<TEXT>

     İspanyol 1. Futbol Ligi'nin 8. haftasında Nihat Kahveci'nin oynadığı Real Sociedad kendi sahasındaki maçta Osasuna'yı 1-0 yenerken kaleci Rüştü Reçber'in yedek beklediği maçta Barcelona deplasmanda Mallorca karşısında 3-1 kazanmayı başardı. 
     Lige kötü başlangıç yapan Real Sociedad 76. dakikada Kovaçeviç'in attığı golle Osasuna karşısında 3 puanı alan taraf oldu. Nihat'ın 90 dakika oynadığı maçta Real Sociedad puanını 12'ye yükselterek, lig sıralamasında 10.luktan 6.lığa çıktı. 
     Bu arada Saviola 9 , Ronaldinho 22 ve Cocu'nun 51 golleriyle deplasmanda Mallarco'yı 3-1 yenen Barcelona, Real Sociedad'ın hemen ardından 7. sıraya yükseldi. 
     Öte yandan Tayfun forma giydiği Espanyol kendi sahasında oynamasına karşın Celta Vigo'ya 4-0 gibi farklı yenildi. Ligde şu ana kadar galibiyeti olmayan Espanyol 2 puanla sonuncu sırada yer alıyor. Maçın son 15 dakikasında 9 kişi kalan ve defans oyuncusu Torricelli'nin kaleye geçtiği Espanyol'un kötü sonuçlarından dolayı maç sonunda bir taraftarın kalp krizi geçirerek hastaneye kaldırıldığı ve durumunun ciddi olduğu belirtildi. 
     

TOPLU SONUÇLAR Real Madrid-Racing 3-1 Deportivo-Valencia 2-1 Malaga-Zaragoza 2-1 Real Sociedad-Osasuna 1-0 Real Betis-Albacete 3-2 Espanyol-Celta 0-4 Valladolid-Athletic Bilbao 2-0 Villarreal-Sevilla 3-3 Mallorca-Barcelona 1-3      Puan durumu Deportivo 21, Real Madrid 19, Valencia 19, Osasuna 14, Real Betis 13, Real Sociedad 12, Barcelona 12, Racing 11, Athletic Bilbao 11, Sevilla 11, Villarreal 11, Malaga 10, Valladolid 10, Celta Vigo 9, Zaragoza 7, Atletico Madrid 7 1 maçı eksik , Murcia 6 1 maçı eksik , Albacete 6, Mallorca 5, Espanyol 2. 

     
</TEXT>
</DOC>
