<DOC>
<DOCNO> 153705 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/01/son/sondun15.html </URL>
<DATE> 2003/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüm belirsizliklere karşın Bağdat'ta 1 Mayıs kutlanıyor... 
</HEADLINE>
<TEXT>

     Irak'taki tüm belirsizliklere rağmen başkent Bağdat'ta 1 Mayıs İşçi Bayramı kutlanıyor. 
     Irak Komünist Partisi yandaşları sabahın ilk saatlerinden itibaren Bağdat'ın Firdevs Meydanı'nda toplanmaya başladı. 
     Meydana gelen göstericiler, Irak'ın bağımsızlığını, ittifak güçlerinin ülkeyi terk etmesini ve Irak halkının kendi kendini yönetmesini isteyen pankartlar taşıyorlar ve sloganlar atıyorlar. 
     Firdevs Meydanı'na gelenlerin sayısının öğle saatlerine doğru daha da artacağı tahmin ediliyor. 
     Bu arada, ittifak güçlerinin denetimindeki Irak radyosunda yayınlanan bildiride, Irak polisinin Pazar günü göreve başlayacağı duyuruldu. 
     Radyoda yayınlanan başka bir bildiride ise üniversiteler de dahil Irak'taki tüm okulların yarın açılacağı belirtildi. 
     




</TEXT>
</DOC>
