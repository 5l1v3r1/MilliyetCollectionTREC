<DOC>
<DOCNO> 166976 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/03/magazin/amag.html </URL>
<DATE> 2003/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Faksı Pınar yazdı davayı Umut açtı 
</HEADLINE>
<TEXT>

Pınar Altuğ'un ayrılma konusunda bir girişimde bulunmaması üzerine, boşanma davasını Umut Elçioğlu açtı. Bu arada Tamer Karadağlı da rol arkadaşını savundu 
     YAŞAR ÇAKMAK 

     PINAR Altuğ, bir faks mesajı yazıp üç yıllık eşinden boşanacağını açıkladıktan sonra mahkemeye başvurmayınca davayı açmak Umut Elçioğlu'na kaldı. Altuğ'un suskun eşi, konuşmamakta kararlı olduğunu yineleyip "Ne Pınar, ne evliliğimiz, ne de benimle ilgili medyada yer alan haberler hakkında yorum yapmak istiyorum. Pınar'ın ne yaptığını da bilmiyorum. Ben davamı açıyorum ve bu olayın içinden çıkmak istiyorum" dedi. 
     
     'Asla konuşmayacağım' 
     ALDATMA haberleri nedeniyle asker arkadaşlarından tepki aldığını belirten Elçioğlu, şunları söyledi "Şimdiye kadar hiç kimseye açıklama yapmadım. Ama 'Arkadaşlarından duyduğumuza göre' diye yazılar çıktı. Herkes kendi yorumunu yaptı. Bütün bunlara rağmen ben bu konuda konuşmak, yorum yapmak istemiyorum. Asker olmasam da yine konuşmazdım. Bu defter kapandıktan sonra da konuşmayacağımı herkes görecek." 
     
'Pınar, tek günlük ilişki kadını değil'      TAMER Karadağlı, sürpriz boşanma kararının ardından adı pek çok erkekle kaçamak yaptığı yolunda dedikodulara karışan Pınar Altuğ'u savundu. Karadağlı, "Benim adımı bile karıştırdılar. Yok neymiş benim Arzu ile apar topar evlenmemin sebebi buymuş. Ben bir yıldır Pınar'ın evine gitmedim. Böyle şeyler beni çok rahatsız ediyor" dedi. 
     
     'Umut da iyidir' 
     ROL arkadaşı hakkında çıkarılan dedikodulara inanmadığını vurgulayan Karadağlı, şunları söyledi "Pınar, bir günlük ilişki yaşayacak bir kadın değil. Ortada bir aile ve namus meselesi var. Umut'la Pınar'ın arası çok iyiydi. Ama sonra araları neden bozuldu bilmiyorum. Umut çok iyi bir çocuktur. Kışlada ağır sözlerle karşılanabilir. Asker bir adamı da düşünmek gerekir." 
     

</TEXT>
</DOC>
