<DOC>
<DOCNO> 173874 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/06/spor/spo05.html </URL>
<DATE> 2003/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Devlere destek 
</HEADLINE>
<TEXT>

   Fenerbahçe ve Galatasaray, Aria ile sponsorluk sözleşmesini uzattı. Genel Müdür Farina, iki büyük kulübe desteklerinin sadece sahada sınırlı kalmayacağını müjdeledi 
      
   Yola devam 
   SON iki sezondur Fenerbahçe ve Galatasaray'a büyük destek veren Aria, iki kulüple olan sponsorluk sözleşmesini yeniledi. Aria Genel Müdürü Giuseppe Farina önce Fenerbahçe Başkanı Aziz Yıldırım ardından da Galatasaray Başkanı Özhan Canaydın ile buluştu. Sarı - Lacivertliler iki yılı opsiyonlu olmak üzere 4 senelik imza atarken, Cim - Bom'da iki yıl daha "Aria" dedi. 
   
   Taraftara kart 
   FARİNA, taraftarlar için Mobil Kulüp Kartı projesi geliştirdiklerini açıkladı. Taraftarların bu sistem sayesinde takımlarıyla ilgili haberleri mesaj ya da görüntülü olarak cep telefonlarından alabileceklerini müjdeledi. Farina, "İki yıl içinde büyük başarılara imza attık. Sadece formada değil, reklamın geçtiği her yerde kulüplere destek vereceğiz" diye konuştu. 
   
   
</TEXT>
</DOC>
