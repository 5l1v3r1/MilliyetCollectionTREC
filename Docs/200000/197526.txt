<DOC>
<DOCNO> 197526 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/24/magazin/amag.html </URL>
<DATE> 2003/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Ebru Gündeş sözlendi 
</HEADLINE>
<TEXT>

   Şarkıcı Gündeş, kendisinden dört yaş küçük olan avukat sevgilisiyle askerlik sonrası evlilik planları yapıyor 
      YAŞAR ÇAKMAK 
   
   Avukat Ömer Durak'la yaptığı evliliği kısa sürede noktalayan Ebru Gündeş, yeni sevgilisi Avukat Çaka Kul'la gizlice sözlendi. ANAP'lı eski bakanlardan Emin Kul'un, kendisinden 4 yaş küçük olan 25 yaşındaki oğlu ile 13 Temmuz'dan bu yana, aşk yaşayan Gündeş'in gündeminde evlilik de var. Ancak Gündeş'in, üçüncü kez nik h masasına oturması, sevgilisinin vatani görevini tamamlamasına ve Acıbadem Hastanesi'nin Yoğun Bakım Servisi'nde tedavi gören Emin Kul'un sağlık durumuna bağlı. 
   
   Gizli buluşmalar 
   Müstakbel kayınpederinin hastane ziyaretini gece yarıları yapan Gündeş, Elmadağ'da hukuk bürosu olan sevgilisiyle buluşmalarının görüntülenmemesine de büyük özen gösteriyor. Gündeş'in, Beykoz Konakları'ndaki evinde birlikte yaşayan sevgililer, zaman zaman da Çaka Kul'un ailesinin Heybeliada'daki yazlığında buluşuyor. Aralıkta kışlasına teslim olması gereken Çaka Kul, babasıyla ilgilenebilmek için askerliğini tecil ettirmeye çalışıyor. 
   
   
</TEXT>
</DOC>
