<DOC>
<DOCNO> 159877 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/30/yasam/yas02.html </URL>
<DATE> 2003/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Deliller internette pornocu sokakta 
</HEADLINE>
<TEXT>

Çocuk pornosundan yargılanırken tahliye edilen rehber öğretmen Özgen İmamoğlu'nun mide bulandıran görüntüleri bir internet sitesinde yayımlandı 
     AHMET KAYA Gaziantep DHA 

     İnternette çocuk pornosu ticareti yaptığı iddiasıyla hakkında 110 yıla kadar ağır hapis cezası istemiyle dava açılan ve tutuksuz yargılanmak üzere serbest kalan Özgen İmamoğlu'nun bir çocukla ilişkiye girerken çekilen beş fotoğrafı, bir internet sitesinde yayımlandı. Sitede rehber öğretmenin bu deliller incelenmeden salıverildiği öne sürüldü. 
     Bursa'dan gönderilip Gaziantep 1. Ağır Ceza Mahkemesi'nde görülen dava dosyasına "11 numaralı delil" olarak giren ve bazı gazetelerde kaybolduğu iddia edilen kasetten kopyalandığı sanılan fotoğraflar, bir internet sitesinde yayımlandı. 
     
     'Kaset adli emanette' 
     Çocukların yüz ve diğer vücut hatları mozaiklenerek sansürlenen sitedeki yazıda ise delil kasedi incelenmediği için İmamoğlu'nun 20 yıla kadar yargılandığı Gaziantep 1. Ağır Ceza Mahkemesi'nin Başkanı Mehmet Ustaoğlu, "Bu ne unutkanlık h kim bey" diye eleştiriliyor. 
     Delil kasedi incelememe nedenini "diğer evrakı bekliyorduk" diye açıklayan Mehmet Ustaoğlu ise, İmamoğlu'nun Bursa'da tutuklu yargılandığını ve delillerin toplanması gerekçesiyle tahliye edildiğini kaydetti. 
     Savcıdan internetteki fotoğrafların incelenmesini isteyeceğini kaydeden Ustaoğlu, "11 numaralı delil" olan kasedin adli emanette bulunduğunu belirterek şunları söyledi "Bu davada tüm deliller toplanmış ve karartılma şansı yok. Biz, İmamoğlu'nun dosyasını cezai ehliyeti bulunup bulunmadığını belirlemek için İstanbul Adli Tıp'a gönderdik. Dosya henüz gelmediği için de kaset incelenmedi. Gelince kasetle fotoğraflar karşılaştırılıp incelenecek." 
     

</TEXT>
</DOC>
