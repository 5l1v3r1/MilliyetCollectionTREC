<DOC>
<DOCNO> 189425 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/18/siyaset/asiy.html </URL>
<DATE> 2003/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Özkök'ten Atina'ya önemli mesaj... 
</HEADLINE>
<TEXT>

   Kıbrıs Harek tı'ndan beri ilk kez Yunan basınına konuşan Genelkurmay Başkanı Orgeneral Özkök, "Türkiye, AB üyesi olsun Atina'yla tüm sorunlarımız bir haftada biter" dedi 
      UTKU ÇAKIRÖZER Ankara 

   
   Yunanlı bir gazeteciye röportaj vererek tarihi bir ilke imza atan Genelkurmay Başkanı Org. Hilmi Özkök, Türkiye'nin AB üyesi olması halinde Ankara ile Atina arasındaki tüm sorunların çözüleceği mesajını verdi. Türk ordusunun AB'ye karşı olmadığını vurgulayan Özkök, Türk-Yunan sorunlarının çözümü için 2004'ün son tarih Deadline olmadığını açıkladı. 
   Özkök, Kıbrıs Barış Harekatı'ndan bu yana ilk defa gerçekleştiği kaydedilen röportajında Enestorotipia Gazetesi Dış Haberler Editörü Mihainis Moronis aracılığıyla Yunan halkına mesajlar verdi. Milliyet'in Yunan kaynaklarından edindiği bilgilere göre Özkök, Atina'ya şu mesajları verdi 
   Türk ordusu AB'ye karşı değildir. 
   Türkiye ile Yunanistan arasında karasuları, hava sahası, adaların silahsızlandırılması ve aidiyeti belirsiz gri bölgeler sorunları vardır. 
   Helsinki Zirvesi'nde alınan kararlara göre 2004 yılı Türk-Yunan sorunlarının çözümü için bir son tarih deadline değildir. 
   Türkiye AB üyesi olduğu an, aramızdaki tüm sorunlar bir haftada çözülür. 
   Kıbrıs, Türkiye'nin stratejik çıkarları açısından hayatidir. Bulunacak bir çözümün Türkiye'nin AB üyeliğinden sonra yürürlüğe girmesinde fayda vardır. 
   Kıbrıs'taki Türk askeri varlığı Türkiye'nin savunması için önemlidir. 
   
   
   
   
   
   
</TEXT>
</DOC>
