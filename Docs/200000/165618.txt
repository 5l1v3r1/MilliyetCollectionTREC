<DOC>
<DOCNO> 165618 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/26/son/soneko38.html </URL>
<DATE> 2003/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Likit Petrol Gazcıları Fiyatların 10 kat artırıldığı gerçek değil 
</HEADLINE>
<TEXT>

     Türkiye Likit Petrol Gazcıları Derneği, sektörde fiyatların 10 kat artırıldığı gibi beyanların gerçekle ilgisi olmadığını bildirdi. 
     Türkiye Likit Petrol Gazcıları Derneği, bazı gazetelerde yayımlanan TBMM Yolsuzlukları Araştırma Komisyonu'ndaki görüşmelerle ilgili beyanatlar hakkında yazılı açıklama yaptı. 
     Açıklamada, ''Şirketlerimiz enerji politikaları üretemez, ancak hükümetler tarafından yürütülen politikalara LPG tüketicilerinin hak ve menfaatleri yönünde görüş bildirirler'' denildi. 
     Türkiye'de 15 milyon insandan 13,5 milyonunun tüpgaz kullanıldığı, yüzde 80'i ithal edilen LPG'nin yüzde 49'unun tüplü, yüzde 20'sinin dökme, yüzde 31'inin de otogaz olarak tüketildiğine işaret edilen açıklamada, şu görüşlere yer verildi 
     ''LPG sektöründe şirketlerin fiyat tespit etme yetkileri yoktur. Dolayısıyla şirketlerimizin fiyatı 10'a katlamaları düşünülemez. Bu ifade şirketlerimize yapılan önemli bir haksızlıktır. 
     Açıklamalarda isimleri geçen şirketlerimiz sektör içerisinde olan 57 şirketten 3 adedidir. Tüketicisine hizmet verme yarışında olan ülkemizin en güzide kuruluşlarıdır. Yok olmaları gibi bir yorum getirilmesi fevkalade üzücüdür. 
     Sorumluluk üstlenmiş birimlerden olmaması gereken talihsiz bir beyandır. Şirketlerimiz, 30 bin bayimiz, 450 bin sektör çalışanları adına bu talihsiz beyanı şiddetle kınıyoruz.'' 
     
</TEXT>
</DOC>
