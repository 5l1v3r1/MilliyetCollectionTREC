<DOC>
<DOCNO> 168825 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/11/son/sontur32.html </URL>
<DATE> 2003/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İki aile arasında çıkan kavgada üçü ağır beş kişi yaralandı... 
</HEADLINE>
<TEXT>

     Konya'nın Ilgın İlçesi'nde 2 aile arasında çıkan kavgada 3'ü ağır, 5 kişi yaralandı. 
     İlçeye bağlı Balkı Beldesi'nde oturan Şaban K, yaklaşık 2 yıl önce kız kardeşinden ayrılan Hulusi D. ile tartışmaya başladı. 
     Tartışmanın büyümesi üzerine belde meydanında toplanan aile üyeleri arasında kavga çıktı. Yaşanan arbedede, Şaban K, önce av tüfeğiyle Hulusi D'yi ağır yaraladı, ardından babası Muzaffer K. ile birlikte Hulusi D'nin annesi Bedia ve kardeşi M.D'yi sopayla darp etti. 
     Annesinin ve kendisinin darp edilmesine sinirlenen M.D, üzerinde taşıdığı bıçakla Muzaffer ve Şaban K'yı ağır yaraladı. 
     Jandarma'nın müdahalesiyle güçlükle önlenen kavgada, ağır yaralan Muzaffer ve Şaban K. ile Hulusi D, Konya Numune Hastanesi'nde tedavi altına alınırken, Bedia D. ve M.D Ilgın Devlet Hastanesi'ne kaldırıldı. 
     
</TEXT>
</DOC>
