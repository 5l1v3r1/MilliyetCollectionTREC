<DOC>
<DOCNO> 153537 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/30/son/sonspo10.html </URL>
<DATE> 2003/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Hakemler sınavda terleyecek... 
</HEADLINE>
<TEXT>

     Futbol Federasyonu Merkez Hakem Komitesi MHK Üyesi Mahmut Çetiner, futbol hakemlerinin eğitimine büyük önem verdiklerini söyledi. 
     Mahmut Çetiner, futbol hakemliğine başlama yaşını 18'e düşürerek daha cazip duruma getirdiklerini, ancak yakın gelecekte ise üniversite mezunu olmayanların bu olanaktan yararlandırılmayacağını söyledi. 
     Çukurova Üniversitesi Ç.Ü. Beden Eğitimi ve Spor Yüksek Okulu'nda BESYO Türkiye'de ilk kez futbol hakemliğinin seçmeli ders olarak verildiğini hatırlatan Çetiner, bunun yaygınlaştırılacağını kaydetti. 
     Çetiner, Türkiye genelinde 30'u Birinci Süper Lig'de olmak üzere 850 klasman hakeminin bulunduğunu hatırlatarak, konuşmasını şöyle sürdürdü 
     ''Hakem eğitimine büyük önem veriyoruz. Bu nedenle, sezon içinde hakemleri periyodik olarak yazılı ve atletik sınavlardan geçiriyoruz. Bu yılın ilk klasman hakem ve gözlemci sınavlarını28-30 Haziran tarihleri arasında yapacağız. Ayrıca, illerde de aynı sınavlar 8-14 Mayıs tarihleri arasında gerçekleştirilecek. Yazılı ve sözlü sınavlarda başarı gösteren hakemler, bir üst klasmana yükselecek, başarısız olanlar da bir alt klasmana düşeceklerdir.'' 
     




</TEXT>
</DOC>
