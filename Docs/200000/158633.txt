<DOC>
<DOCNO> 158633 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/24/yasam/ayas.html </URL>
<DATE> 2003/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
28 günde gençleşin 
</HEADLINE>
<TEXT>

"Gençleşmenin sırrı, yediklerimizde saklı" tezinin savunucusu Dr. Nicholas Perricone, yeni kitabında özel bir beslenmeyle kırışıklıklardan kurtulmanın formülünü açıklıyor 4 haftalık kür cildinizi yeniliyor 
     Ayşegül Aydoğan 

     Kırışıklıklara Dur Deyin - 1 

     Yaşlanmanın getirdiği izleri silmenin, bu süreci tersine döndürmenin sırrı yediklerimizde saklı. Bu tezi ortaya atan "Kırışıklık Kürü"nün yazarı Dr. Nicholas Perricone, Prestij Yayınevi'nden çıkan ikinci kitabı "Perricone'un Reçetesi"nde 28 günlük özel bir beslenmeyle kırışıklıklardan kurtulmanın sihirli formülünü sunuyor. Kitapları Amerika'da 2 ayda 3 milyon satan Perricone, gözaltındaki şişlikler ve göz kenarındaki kırışıklıklardan kurtulmanın, daha ince bir yüz ve daha pembe cilde sahip olmanın yolunun, yiyeceklerden geçtiğini savunuyor. 
     
     Yanlış yiyecek yaşlandırır 
     Perricone, yediklerimizin gençliğimizden çaldığını, yanlış yiyeceklerin hızlı ve erken yaşlanma ile yorgun, bezgin, kırışmış, kuru bir tenin sorumlusu olduğunu anlatıyor. 
     Perricone, sihirli formülüyle ilgili, "28 günlük programı izleyerek yaşam boyu kırışıksız bir cilde kavuşmanız mümkün. Benim diyetim gençliği destekler, kırışıklıkları yok eder, cildi forma sokar, pembe ışıltıyı geri getirir ve kasları belirginleştirir" diyor. 28 günlük programa başlamadan, 3 günlük bir 'Besinsel Yüz Gerdirme Diyeti' veren Perricone, "Yüz gerdirmenin sırrının buzdolabınızda olduğunu fark edeceksiniz" diyor. 
     
Üç günlük genç kalma mönüsü      Başlamadan önce... 

</TEXT>
</DOC>
