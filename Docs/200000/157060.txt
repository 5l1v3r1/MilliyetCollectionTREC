<DOC>
<DOCNO> 157060 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/16/son/sondun26.html </URL>
<DATE> 2003/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Papandreu ''Türkiye'nin AB perspektifi bölge için çok önemli'' 
</HEADLINE>
<TEXT>

     AB Dönem Başkanı Yunanistan'ın Dışişleri Bakanı Yorgo Papandreu, ''Türkiye'nin AB perspektifinin yalnızca Türkiye için değil bölge için de çok önemli olduğunu'' söyledi. 
     Papandreu, Başbakan Kostas Simitis ile, Başbakan Yardımcısı ve Dışişleri Bakanı Abdullah Gül ile dün Brüksel'de yaptığı görüşme, Yunanistan'ın AB dönem başkanlığı, Kıbrıs ve Balkanlar konularını görüştü. 
     Papandreu, görüşmenin ardından gazetecilere yaptığı açıklamada, sorular üzerine, Atina'nın Türkiye politikasının ''Ege'deki ihlallerin AB Komisyonu'na bizzat kendisi tarafından götürülmesi sonrası'' değişmediğini, Yunanistan'ın Türkiye politikasını aynen devam ettireceğini vurguladı. 
     Papandreu şunları söyledi 
     '' Biz, Türkiye'nin Avrupa perspektifinin yalnızca kendisi için değil tüm bölge için çok önemli olduğu kanısındayız. Kuşkusuz, bu perspektifin korunması, Türkiye'nin demokratik reformların yapılmasını gerektiren kriterleri benimsemesiyle bağlantılıdır. Bu, yalnızca Türkiye için değil tüm aday ülkeler için geçerlidir. Bu kriterler içinde iyi komşuluk ilişkileri içinde olmak da vardır. İyi komşuluk demek uluslararası hukuka saygı göstermek demektir. Bizim, politikamızın da kriterleri bunlardır ve Türkiye bu çerçevenin dışına çıktığında, bu durumun altını çiziyoruz.'' 
     
</TEXT>
</DOC>
