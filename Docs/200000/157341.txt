<DOC>
<DOCNO> 157341 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/17/son/sontur20.html </URL>
<DATE> 2003/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İşten çıkarıldığı fabrikayı silahla bastı... 
</HEADLINE>
<TEXT>

     Bolu'nun Gerede İlçesi'nde bir işçi, özel imal edilmiş 4 silahla işten çıkartıldığı fabrikayı bastı. 
     Gerede Organize Sanayi Bölgesi'nde bulunan bir tekstil fabrikasında işçi olarak çalışan ve dün işten çıkartıldığı öğrenilen 33 yaşındaki Halit T., bugün saat 10.00 sıralarında 4 tabanca ile fabrikaya gelerek çevreye 2 el ateş etti. 
     Olayı haber alan polis ekipleri, çevreye ateş eden Halit T'yi kısa sürede etkisiz hale getirerek, gözaltına aldı. 
     Halit T'nin üzerinde, Tokat'ta imal edildiği öğrenilen ve tek av fişeği atan yivsiz, horozlu, ağaç kabzalı, ruhsatsız 4 tabanca ele geçirildi. Fabrikada yapılan aramada ise 2 boş kovan bulundu. 
     Gözaltına alınan Halit T'nin polise verdiği ifadede, işyeri sahiplerinin kendisini hem işten çıkardığını, hem de dövdüğünü iddia ederek, ''Bu olay çok zoruma gitti. Bu nedenle fabrikayı bastım'' dediği öğrenildi. 
     Halit T'nin sorgusunun sürdürüldüğü öğrenildi. 
     
</TEXT>
</DOC>
