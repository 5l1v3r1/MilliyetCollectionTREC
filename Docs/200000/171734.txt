<DOC>
<DOCNO> 171734 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/26/siyaset/siy05.html </URL>
<DATE> 2003/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Özelleştirmede 'yolsuzluk' raporu 
</HEADLINE>
<TEXT>
   Ecevit dosyasından 383 milyon dolar çıktı 
      SALİHA ÇOLAK Ankara 

   
   TBMM Yolsuzlukları Araştırma Komisyonu raporunda, eski Başbakan Bülent Ecevit ile birlikte 14 eski Bakan, "özelleştirmelerde, 27 firmanın 383 milyon dolarlık borcunun ertelenmesinden" sorumlu tutuldu. Ecevit ve 14 bakan hakkında görevi kötüye kullanmaktan soruşturma açılması istenen "özelleştirme" raporundan satırbaşları şöyle Filyos Ateş Tuğlası A.Ş. ile ilgili ihaleyi kazanan firmanın borcu 4 defa ÖYK kararıyla ertelenmiş, 2001'de bitmesi gereken borç 2010'a kadar yayılmak suretiyle 9 yıl uzatılmıştır. Dönemin Sanayi Bakanı A. Kenan Tanrıkulu'nun yapılmak istenen işlemin sözleşmeyi ihlal mahiyetinde olduğunu belirtir yazısı ise Özelleştirme İdaresi'nce dikkate alınmamıştır. Özelleştirme İdaresi, 1999-2003 tarihlerinde ciddi borçlanmalara gitmiş, hak ettiği gelirlerin toplanması siyasal makamca engellenirken, daha fazla borçlanmak ve daha fazla faiz ödemek durumunda kalmıştır. 
   Toplam 27 şirket varlık için toplam 40 adet erteleme kararı alınmış olup bu kararlarla satış sözleşmelerinde vadeye bağlanan tutarlar üzerinden toplam 383 milyon 615 bin doları tutarındaki borç vade sürelerinin veya taksit tutarlarının değiştirilmesi suretiyle yeniden ödeme planına bağlanmıştır. 
   
   
</TEXT>
</DOC>
