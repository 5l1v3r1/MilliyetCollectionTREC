<DOC>
<DOCNO> 175356 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/13/magazin/mag01.html </URL>
<DATE> 2003/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye t.A.T.u.'nun gözünde tütüyormuş 
</HEADLINE>
<TEXT>

   İstanbul'a gelmeden önce Milliyet'e konuşan t.A.T.u.'nun iki güzel solisti, "En sonunda Türkiye'de olabilmek harika bir duygu" dedi 
      CENK BAŞLAMIŞ Moskova 
   
   RUSYA'nın uluslararası müzik piyasasına şimdiye kadar armağan ettiği en sansasyonel grup t.A.T.u., dün Moskova'dan Türkiye'ye geldi. İkiliyi oluşturan Yelena Katina 19 ve Yulya Volkova 18 , Türk Hava Yolları'na THY ait bir uçakla öğle saatlerinde istanbul Atatürk Havalimanı'na indi. t.A.T.u., 'Total Freedom' festivalinde bu akşam ünlü Batılı şarkıcı ve gruplarla sahne alacak. Festivade Tatu'nun yanı sıra Andy Fletcher, Casey O'Conner, Paul van Kyk, George Acosta ve Paul Johnson, İstanbullu müzikseverlerle buluşacak. t.A.T.u. üyeleri Moskova'da Milliyet'e yaptıkları açıklamada, Türk müzikseverlerle karşılaşmak için sabırsızlandıklarını söyledi. 
   KATİNA, "En sonunda Türkiye'ye gidebilmek harika bir duygu. Fırsat olursa Türkiye'de biraz daha kalıp alışveriş yapmak, dinlenmek istiyorum" dedi. Volkova da, "Bir an önce Türk hayranlarımızla tanışmak istiyorum. Aslına bakarsanız ben konser vermeye değil, dinlenmeye gidiyorum Tabii ki, şaka yapıyorum. Umarım güzel bir konser olur" diye konuştu. 
   
   
</TEXT>
</DOC>
