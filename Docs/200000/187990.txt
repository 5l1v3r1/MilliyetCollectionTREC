<DOC>
<DOCNO> 187990 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/11/son/sonspo03.html </URL>
<DATE> 2003/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Lukunku'ya görücü var.. 
</HEADLINE>
<TEXT>

     Galatasaray'ın gözden çıkardığı Ali Lukunku'ya talip çıktı. Pazartesi gecesi Turkcell'in ödül törenine katılmak için Türkiye'ye gelen Kaiserslautern'in teknik direktörü Eric Gerets, Kongolu golcü için nabız yokladı. Lukunku'nun menajeri Ceylan Çalışkan'la görüşen Belçikalı çalıştırıcının, bu futbolcunun sözleşmesi hakkında bilgi aldığı öğrenildi. Takımının gol sıkıntısı çektiğini ve ocak ayında başlayacak ara transferde bir golcü oyuncuyu transfer etmek istediğini Çalışkan'a söyleyen Gerets, "Lukunku'nun sakatlığı ve sözleşmesindeki maddi şartlar nedir " diye sordu. Belçikalı teknik adamın, ocak ayı içerisinde Galatasaray'ın kapısını çalması ve Ali Lukunku'nun transferi için teklifte bulunması bekleniyor. 
     
</TEXT>
</DOC>
