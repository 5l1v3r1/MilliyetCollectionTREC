<DOC>
<DOCNO> 152589 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/26/son/sonspo04.html </URL>
<DATE> 2003/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Kampta isyan... 9 futbolcu firar etti... 
</HEADLINE>
<TEXT>

     İkinci Lig B Kategorisi B Grubu'nda, yarın sahasında Kardemir Karabükspor ile karşılaşacak olan Bulancakspor'da, 9 oyuncu kampı terk etti. 
     Kulüp başkanı Tahsin Peker, Özgür, Erdi, Ahmet, Tolga, Engin, Gökhan, Fatih, Bora ve Yaşar'ın, paralarını alamadıkları gerekçesiyle çok kritik bir maç öncesi kampı terk ettiklerini belirterek, ''Kendileriyle tek tek görüşerek ikna etmeye çalıştık. Alacakları konusunda kendilerine garanti verdik, yine de ikna olmadılar'' dedi. 
     Takımın, bu sezon had safhada maddi sorun yaşadığını dile getiren Peker, şöyle devam etti 
     ''Bugüne kadar özverili olan bu oyuncularımızdan, bu özveriyi lig sonuna kadar sürdürmelerini beklerdik. Bu kritik maça sayılı saatler kala oyuncuların ansızın kampı terk etmeleri, akılda ciddi ve oldukça vahim soru işaretleri bırakıyor. Yine de bu oyuncularımızın, rakip takımlarla ilgili ciddi ve vahim soru işaretlerinin içinde olmasına inanmak istemiyoruz. Artık bu oyuncularla yollarımız ayrılmıştır. Elimizdeki mevcut oyuncularla en iyi kadroyu kurarak ligde kalmak için sonuna kadar mücadele edeceğiz.'' 
     





</TEXT>
</DOC>
