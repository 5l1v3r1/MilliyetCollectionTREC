<DOC>
<DOCNO> 186070 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/02/son/sontur15.html </URL>
<DATE> 2003/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Doktor, hastanede hemşire dövdü iddiası... 
</HEADLINE>
<TEXT>

     Erzurum'da Numune Hastanesi'nde görevli bir doktorun, serviste çalışan bir hemşireyi dövdüğü iddiası üzerine soruşturma başlatıldı. 
     Numune Hastanesi Başhekimi Dr. Selçuk Bozhalil, A.A muhabirine yaptığı açıklamada, hastanenin anestezi servisinde görevli Uzman Dr. Selçuk Baykaloz ile aynı serviste çalışan Hemşire Filiz Üstünbay arasında bir tartışma yaşandığını belirterek, olay hakkında soruşturma başlatıldığını ve iki çalışanın da izne ayrıldığını söyledi. 
     Hemşire Üstünbay'ın daha önce de psikolojik sorunlar yaşadığını iddia eden Dr. Bozhalil, şunları kaydetti 
     ''Serviste görevli hemşiremiz, daha önce de benzer sorunlar yaşamıştı. Ancak bu kez ortada bir kavga iddiası var. Biz soruşturmamızı başlattık. Her iki personeli de yakından tanıyorum. İkisine de dinlenmeleri için yasal izin verdim.'' 
     
</TEXT>
</DOC>
