<DOC>
<DOCNO> 195857 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/16/tv/ekran.html </URL>
<DATE> 2003/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Aşk ve Vietnam 
</HEADLINE>
<TEXT>

   Hal Ashby klasiği "Eve Dönüş", muharebe sahneleri olmadan savaşı ve 70'li yılların ABD'sini anlatabilen bir Vietnam filmi 
      ALİN TAŞÇIYAN 

   
   Amerikan sinemasının muhalif yönetmenlerinden Hal Ashby'nin "Eve Dönüş Coming Home"u Vietnam Savaşı'nın ABD kamuoyu üzerindeki etkilerini anlatan bir film. Bir yandan da 70'li yılların Amerika'sını modasıyla, davranış biçimleriyle, müziğiyle betimleyen bir dönem filmi. "Şampuan Shampoo" ve "Harlod ve Maude" gibi filmleriyle de tanınan Ashby, genel eğilimin aksine Vietnam'dan cehennemsi görüntülerle bezeli bir muharebe filmi yerine, cepheden çok uzakta, "ev"de yaşanan duygusal kargaşa aracılığıyla savaşa muhalefet etmeyi tercih etti. Ashby, savaş karşıtı mesajını bu filmde gayet açık ve net ama yumuşak ve zarif biçimde, "savaşma seviş" sloganına uyum sağlayarak veriyor. Bu da "Eve Dönüş"ü son 20 yılda çekilen çok sayıdaki emsalinden üstün kılıyor. 
   
   Üç dalda Oscar aldı 
   En iyi Vietnam filmleri sayılan Francis Ford Coppola'nın "Kıyamet Apocalypse Now" ve Michael Cimino'nun "Avcı The Deer Hunter"ından tümüyle farklı bir tondaki bu film, bir aşk üçgenine odaklanıyor. Dönemin ünlü politik eylemcisi Jane Fonda'nın canlandırdığı Sally, bir deniz subayı olan kocası Vietnam'a gönderilince gönüllü hemşire olarak çalışmaya başlar. Hastanede eski okul arkadaşı Luke ile karşılaşır. Luke savaşta yaralanmış ve tekerlekli sandalyeye bağımlı kalmıştır. Sally'nin ilgisi sayesinde yavaş yavaş yeniden hayata bağlanır. Ancak iki eski arkadaşın yakınlaşması aşka dönüşür. Sally'nin kocası geri gönderilince trajik bir aşk üçgeni oluşur. 
   Senaryo yazarlarına ve başrol oyuncuları Jane Fonda ve Jon Voight'a Oscar kazandıran filmin müzikleri de ayrıca başarılı bir derleme. Başta Rolling Stones'dan iki Mick Jagger bestesi olmak üzere Jimi Hendrix, Bob Dylan gibi döneme damgasını vurmuş müzisyenlerin ezgileri atmosferi destekliyor. 
   CNBC-e 12.30 
   
   
   Hasan Cemal'in Bağdat notları    Milliyet yazarı Hasan Cemal, savaş sonrası tekrar gittiği Bağdat'taki izlenimlerini Milliyet'te okuyucularla paylaştı. Cemal, Irak dönüşü CNN TÜRK'te Tayfun Ertan'ın sunduğu "Söz Sizde"ye konuk olacak, gözlem ve temaslarını bu kez ekranda anlatacak. "Irak'ta neler oluyor ", "Türkiye'yi neler bekliyor ", "Iraklılar, Türkiye'ye nasıl bakıyor " sorularının yanıtlarını Hasan Cemal verecek, uzman konuklar da yorumlayacak. SÖZ SİZDE 
   CNN TÜRK 21.05 
   
   
   Ekranda pazar keyfi    Grafi2000.Comedy Animasyonla komediyi birleştiren programında Varol Yaşaroğlu bu hafta Ayşenur Yazıcı'yı ağırlayacak. KANAL D 10.00 
   Sinyal Otomobillere olan düşkünlüğü bilinen Cem Yılmaz, Canan Özgün'ün trafik programına konuk olacak. Özellikle hız yapanlar ve kadın sürücüler hakkında yorumlar yapan Yılmaz, izleyicileri uyaracak "Önce beni taklit etmeyin. Trafikte siyah gözlük takan, siyah tişört giyen, siyah otomobil kullanan ve benim asla yapmayacağım tehlikeli hareketleri yapanlar var. Dikkatli olun ve eğer durabiliyorsanız hız yapın " SHOW TV 12.30 
   Şahane Pazar Behzat ve Süheyl Uygur yarışma soslu eğlence programlarında bu hafta Metin Şentürk ve genç şarkıcı Lara'yı konuk edecekler. Dün gece yapılan oylama sonucu "Popstar"dan elenen yarışmacının da katılacağı program canlı yayınlanıyor. KANAL D 21.20 
   
   Aklınızda bulunsun    11.00 Pazar Pazar S. Sayan KANAL D 
   14.00 Müslüm ve Yunus Show TGRT 
   16.15 Hoş Seda ATV 
   17.00 Şansa Dansa KANAL D 
   17.00 Sibel'le Keyifli Pazar TGRT 
   20.00 Şarkıların Sultanı TGRT 
   20.30 Serdar Ortaç'la Hep Beraber SHOW TV 
   
   
</TEXT>
</DOC>
