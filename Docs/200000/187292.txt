<DOC>
<DOCNO> 187292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/08/son/soneko40.html </URL>
<DATE> 2003/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Nobel Ekonomi Ödülü'nü Engle ve Granger paylaştı... 
</HEADLINE>
<TEXT>

     Nobel ekonomi ödülünü bu yıl, Amerikalı ekonomist Robert F.Engle ile İngiliz Clive W.J.Granger paylaştılar. 
     İsveç Kraliyet Bilimler Akademisi'nin açıklamasında, her iki bilim adamı da, ekonomik zaman sıraları konusunda yeni buldukları bir istatistiki metod nedeniyle Nobel'e layık görüldüler. 
     Robert F. Engle ve Clive W.J.Granger'ın yaptıkları çalışma, mali piyasalardaki çalkantıların tahmininde kullanılabilecek. 
     Her iki bilim adamının bulduğu yöntem, fiyatlar, faiz oranları, hisse senedi fiyatları ve buna benzer ekonomik verilerdeki gelişmeyi gösteriyor. 
     Zaman sıraları konusundaki istatistiksel metod, kronolojik gözlem imkanı veriyor. 
     Mali piyasalardaki tesadüfi değişimler, çalkantının, diğer mali enstrümanlarla birlikte, hisse senedi fiyatlarını ve değerlerini olumsuz etkileyebileceği, bu istatistiki metodun da, bu çalkantıların zamanını analizde kullanılabileceği kaydediliyor. 
     Geçen yıl, ekonomi dalındaki Nobel ödülünü, ABD'li ekonomistler Vernon Smith ve Daniel Kahneman almıştı. 
     Smith ve Kahneman'ın, piyasaların daha güvenli çalışabilmesi için ''ekonomik tahlillerde uygulanacak psikolojik araştırma ve laboratuvar deneyleri için geliştirdikleri'' bilimsel metod nedeniyle ödüle layık görülmüşlerdi. 
     60 yaşındaki Engle, New York Üniversitesi'nde, 69 yaşındaki Granger ise San Diego'daki The University of California'da çalışıyor. 
     
</TEXT>
</DOC>
