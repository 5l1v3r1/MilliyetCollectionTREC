<DOC>
<DOCNO> 152756 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/27/yazar/pulur.html </URL>
<DATE> 2003/04/27/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
"Film Gibi"'nin "gibisi" fazla... 
</HEADLINE>
<TEXT>

     Programın adı "Film Gibi", at "gibi"yi, kalsın "film" hem de ne film 
     
     "FİLM gibi"de genellikle birbirlerini kaybedenler buluşturuluyor, kız anasını, baba oğlunu, oğlan ablasını, dede torununu kaybetmiş, Sinan Çetin'in ekibi, gidip buluyorlar, televizyonda buluşturuyorlar. 
     Bazıları çok sıradan buluşmalar ama, bazıları tam "film gibi" ya da "hayatım roman" dedirten cinsten... 
     
     GEÇEN gün böyle bir hikaye vardı... 
     Adam, kırk yıl önce bir kızı kaçırmış, imam nikahıyla evlenmişler, kız bir evde çalışmaya başlamış, adamın teşvikiyle evden altın çalmış, yakalanmışlar, hırsız kadın olduğu için tutuklanmış, kadın hamile, çocuğunu cezaevinde doğurmuş, çıktıktan sonra, adamın babası gelmiş, torununu almış, bir daha da göstermemiş, çocuğu amcasıyla yengesi büyütmüş, baba zaten habire hapse girip çıkan biri. Çocuk 16 yaşına kadar amcasını "baba", yengesini de "anne" bilmiş... 
     Cezaevinde doğan çocuk büyümüş, kocaman adam olmuş, evlenmiş, çocuğu olmuş, ama hep annesini aramış, sonunda Sinan Çetin'e başvurmuş, onlar da annesini bulmuşlar. 
     Düşünün kadın, 40 yıl sonra oğlunu ve de ortaokula giden torununu görüyor, sarılıp ağlaşıyorlar. 
     Şimdi bu "film mi " yoksa "film gibi" mi 
     
     BİR başka olay... 
     Kadın, boşandığı kocasını arıyor... 
     Niye, ne yapacak 
     Tekrar evlenmek istiyor... 
     Hikaye çok ilginç... 
     Genç yaşta evlenmişler, adam kıskanç, kadını evden dışarı çıkarmıyor, bir gün komşu kadınlar ziyarete geliyor, hal hatır sorduktan sonra bir şey rica ediyorlar 
     "Sizin kocanızın çalıştığı yerde bir bay varmış, o da bizim kıza talip olmuş... Acaba sizin beye sorsak, bizim kızımızı isteyen adam, nasıl bir adam " 
     Genç kadın "Tabii sorarım, niye sormayayım " derken kapı çalınıyor, "kim gelmiş" diye pencereden bakarlarken, komşu kadınlardan biri çığlık atıyor 
     "İşte bu, bizim kızımızı isteyen bu adam " 
     Meğer ev sahibi kadının kocası 
     
     TABİİ boşanıyorlar, kadın bir Alman'la evleniyor, adam bir başka kadınla, Alman ölüyor, kadın Türkiye'ye dönüyor, eski kocasının da boşandığını öğreniyor, "Film Gibi"yle mesaj gönderiyor 
     "Gel tekrar evlenelim birbirimize destek olalım " 
     Adam bulunuyor 
     "Hayır, tekrar evlenemem " 
     "Niye " 
     "Bu, benden sonra bir başka adamla evlendi " 
     
     DEDİK ya "Film Gibi"nin "gibisi" fazla. 
     
     







</TEXT>
</DOC>
