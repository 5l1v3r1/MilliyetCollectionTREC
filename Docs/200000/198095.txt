<DOC>
<DOCNO> 198095 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/27/siyaset/siy06.html </URL>
<DATE> 2003/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Savcıdan 'İmamlar Birliği' sorgusu... 
</HEADLINE>
<TEXT>

   Canlı bombalar Feridun Uğurlu ve Azad Ekinci'nin yanı sıra İmarlar Birliği'yle bağlantılarının sorgulandığı 3 kişi "yasadışı örgüte yataklıktan" tutuklandı 
      BERİL ÖZCAN İstanbul 

   
   HSBC ile İngiltere'nin İstanbul Başkonsolosluğu'na yönelik saldırılarla bağlantılı oldukları gerekçesiyle gözaltına alınan zanlılardan üçü daha İstanbul DGM tarafından tutuklanırken, Beyt El İmam İmamlar Birliği ve Selefiler örgütleriyle bağlantılarının araştırıldığı öğrenildi. 
   Operasyonlarda gözaltına alınan Cemile Aktaş, Mediha Yıldırım, Yusuf Dural ve Yunus Dural, dün aralarında Irak asıllı bir İsveç vatandaşı ve bir doktorun da olduğu 18 kişiyle birlikte dün İstanbul DGM'ye sevk edildi. 
   
   7 yerde operasyon 
   Balıkesir, Mardin, Sultanbeyli, Kartal, Bağcılar, Kadıköy ve Fikirtepe'de yapılan operasyonlarda yakalanan zanlılar, Cumhuriyet savcıları Muzaffer Yalçın, Mustafa Erol ve Ahmet Kelebek tarafından sorgulandı. Zanlıların Beyt El İmam, Selefiler adlı örgütlerle Feridun Uğurlu ve Azad Ekinci'yle bağlantılarının sorgulandığı bildirildi. 
   Daha sonra Aktaş, Yıldırım, Yusuf Dural ve Yunus Dural, "yasadışı örgüte üyelik yardım ve yataklık" ettikleri iddiasıyla İstanbul 2 No'lu DGM'ye sevk edildi. Duruşma sonunda Yunus Dural serbest kalırken, Yusuf Dural, Cemile Aktaş ve Mediha Yıldırım tutuklanarak cezaevine gönderildi. Aktaş, bebeğiyle birlikte cezaevine girerken, diğer 14 zanlı savcılık tarafından serbest bırakıldı. 
   
   
   
   
   
</TEXT>
</DOC>
