<DOC>
<DOCNO> 161381 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/06/spor/spo08.html </URL>
<DATE> 2003/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
HEM ALTIN HEM REKOR 
</HEADLINE>
<TEXT>

77 kilo haltercimiz Taner Sağır, Dünya Gençler Şampiyonası’nda üç altın kazanırken, silkme ve toplamda Dünya rekoru kırdı 
     195.5 kilo kaldırdı 
     MEKSİKA’NIN Hermosillo kentinde süren Dünya 29. Erkekler ve 9. Bayanlar Gençler Halter Şampiyonası’nda, 77 kiloda podyuma çıkan Taner Sağır, 2 gençler Dünya rekoruna imza attı ve 3 altın madalya aldı. Sağır, şampiyonada silkmede kaldırdığı 195.5 kiloyla ilk rekorun sahibi oldu. Sağır, silkmede de dünya standardı olan 195 kiloyu geçen ilk sporcu oldu. 
     
     Gururumuz oldu 
     TANER Sağır, toplamda ise 355.5 kiloyla şampiyonadaki ikinci rekorunu elde etti. Toplamda eski rekor 352.5 kiloyla Çinli Hongli Li’ye aitti. Genç milli haltercimiz koparmada da 160 kiloluk kaldırışıyla 3. altın madalyanın sahibi oldu. Taner Sağır’ın bu başarısı büyük sevinç yarattı. Meksika’da yapılan şampiyona, 7 Haziran Cumartesi günü sona erecek. 
     
Sam’a da ödül var      AYŞE YEŞİN 

     ULUSLARARASI platformda başarılı olan profesyonel sporcuların ödüllendirilmesi ile ilgili yönetmelik değişikliği dün Merkez Danışma Kurulu’nda kabul edildi. Avrupa Profesyonel Ağır Siklet Boks Şampiyonu unvanını alan Sinan Şamil Sam’ın ödüllendirilebilmesi için yönetmelikte değişiklik yapılma maddesi Gençlik ve Spor Genel Müdürlüğü Merkez Danışma Kurulu’nda uygun görüldü. Buna göre profesyonel branşlarda birinci olan sporcuya 100, ikinciye 75, üçüncüye de 50 Cumhuriyet Altını verilmesi kararlaştırıldı. 
     

</TEXT>
</DOC>
