<DOC>
<DOCNO> 187487 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/09/son/sondun32.html </URL>
<DATE> 2003/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
K.Irak Elektrik İdaresi Müdürü saldırıda yaralandı 
</HEADLINE>
<TEXT>

     Irak'ın kuzeyindeki Kerkük kentine elektrik sağlayan şebekeye yapılan sabotaj sonucu kentin 24 saatten fazla süredir kısmen elektriksiz kaldığı, ayrıca Kuzey Irak elektrik idaresi müdürünün de bir saldırıda yaralandığı bildirildi. 
     Elektrik idaresinden bir yetkili, kimliği belirlenemeyen kişilerin, Kerkük'e elektrik dağıtımının yapıldığı bir şebekeye saldırdığını, saldırı sonucu kentin 24 saatten fazla süredir kısmen elektriksiz kaldığını açıkladı. 
     Yetkili, teknisyenlerin En Nasr termik santralini kentteki elektrik şebekesine bağlayan yüksek gerilim hattını onarmaya çalıştıklarını belirtti. 
     Yetkili ayrıca, Kuzey Irak Elektrik İdaresi Müdürü Sabah Şükür'e dün akşam Kerkük'te, evine girerken suikast girişiminde bulunulduğunu, Şükür'ün saldırıda bacağından yaralandığını kaydetti. 
     
</TEXT>
</DOC>
