<DOC>
<DOCNO> 170664 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/21/spor/yaksoy.html </URL>
<DATE> 2003/07/21/ </DATE>
<TIME>  </TIME>
<AUTHOR> Fevzi AKSOY  </AUTHOR>
<HEADLINE>
Bukalemun hikayesi 
</HEADLINE>
<TEXT>

   
   Fenerbahçe ile Galatasaray futbol takımları birbirlerinden ayrılamamış siyam ikizleri gibiler. Göbekleri bağlı bu ikizler, Dünya'da sanki futbolcu kalmamış gibi, inadına birbirlerinin oyuncularına talip oluyorlar. Tıpkı "Anne ben de ondan isterim" gibi. Sanki beyinleri yapışık. Tabii ayıp da oluyor. Farkında olmadan piyasa yükseliyor, taraftarlar da birbirlerine kızıyor, bileniyor. 
   İdarecilerin "yok böyle birşey" demelerine rağmen. Sonradan gelen yabancıları hiç yeri yokken ellerindeki yeni formaları ile tıpkı cola reklamındaki gibi "bendensin, bizdensin" diyerek şişiriyorlar. Halbuki adamlar bukalemun gibiler. Bıyık altından gülerek işi nasıl kızıştıracaklarını düşünüp, gelecek yıl giyecekleri formaların renklerini daha şimdiden düşünüyorlar. Tıpkı lejyonerler gibi. Ne kadar para, o kadar köfte misali. 
   
      
</TEXT>
</DOC>
