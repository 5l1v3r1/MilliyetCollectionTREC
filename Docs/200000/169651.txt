<DOC>
<DOCNO> 169651 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/16/guncel/gun02.html </URL>
<DATE> 2003/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İltica dramı 
</HEADLINE>
<TEXT>

Elmas Özmüço, hasta olmasına karşın İngiliz Göçmen Bürosu tarafından 20 saat bekletilince vücuduna yayılan kangren nedeniyle komaya girip hayatını kaybetti. Eşi ise İngiltere'ye karşı hukuk savaşına hazırlanıyor 
     NEVSAL ELEVLİ Londra 

     Hasta olmasına karşın İngiliz Göçmen Bürosu memurları tarafından 20 saat bekletilince, vücuduna yayılan kangren nedeniyle komaya giren Elmas Özmüço adlı Türk kadın, geç getirildiği hastanede verdiği yaşam savaşını kaybetti. Özmüço'nun imam nik hlı kocası Hacı Pekkelo ise İngiliz yetkililerden hesap sormak için hukuk mücadelesine hazırlanıyor. 
     Gaziantepli Hacı Pekkelo'nun dramı, beş yıl önce İngiltere'ye ilticacı olarak yerleşmesiyle başladı. İmam nik hlı eşi Elmas ve çocukları için vize başvurusu reddedilen Hacı Pekkelo, ailesini İngiltere'ye getirmek için insan kaçakçıları ile 5 bin sterline anlaştı. Pekkelo'nun Türkiye'deki ailesi de, çevrelerinden borç aldıkları paralarla Elmas ve iki çocuğunu İngiltere'ye gönderdi. 
     8 yaşındaki Ayşenur ve 7 yaşındaki Mehmet'i de yanına alarak Gaziantep'in Islahiye kasabasından yola çıkan Elmas Özmüço, 10 gün süren yolculuk sonunda, geçtiğimiz çarşamba günü İngiltere'nin Dover Limanı'na geldiğinde sırtındaki yaralar kangrene dönüştü ve tüm vücudunu kapladı. 
     
     ÇABALAR YETMEDİ 
     Dover Göçmenlik Bürosu görevlileri, ayakta bile durmakta zorluk çeken kadını 20 saat sorgudan sonra hastaneye gönderdi. William Harvey Hastanesi'ne yatırılan Elmas Özmuço, kangrenin vücudunu sarması ile komaya girdi. Doktorların tüm çabaları Elmas'ı kurtarmaya yetmedi. İmam nik hlı eşinin ölümü üzerine şoka giren Pekkelo, yetkililerden hesap sormak için tüm hukuki yolları deneyecek. 2 çocuğa nasıl bakacağını kara kara düşünen Pekkelo, resmi nik hlı eşini ve ondan olma 2 çocuğunu İngiltere'ye getirmek için de başvuruda bulunacak. 
     

</TEXT>
</DOC>
