<DOC>
<DOCNO> 179034 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/29/son/sontur42.html </URL>
<DATE> 2003/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Altın Portakal'a 10 Türk filmi başvurdu... 
</HEADLINE>
<TEXT>

     40. Antalya Altın Portakal Film Festivali'nin ''Ulusal Uzun Metraj Film Yarışması''a şu ana kadar 10 Türk Filmi'nin başvurusunun yapıldığı bildirildi. 
     Her yıl Türk Sineması'nın kalbinin 1-5 Ekim tarihlerinde Antalya'da attığı Türkiye'nin en uzun soluklu film festivali Antalya Altın Portakal Film Festivali için hazırlıklar aralıksız sürüyor. 
     Antalya Kültür ve Sanat Vakfı'ndan AKSAV yapılan açıklamada, festivalin ''Ulusal Uzun Metraj Film Yarışması''na başvuruların devam ettiği belirtilerek, şu ana kadar 10 Türk filminin resmi adaylık başvurusunun yapıldığı kaydedildi. 
     
     REKOR FİLM BEKLENTİSİ 

     Festival yönetmeliğinde yapılan değişiklikle ilgili bilgi verilen açıklamada, yarışma adayı filmler için yönetmelikte yer alan ''yurtiçinde yapılan ulusal-uluslararası hiçbir yarışmaya katılmama'' şartının bu yıla özgü kaldırıldığı anımsatıldı. 
     Açıklamada, bu değişiklik kararı ile birlikte ödüllerin de geçen yıla oranla yüzde 150 oranında artırıldığı belirtilirken, bu yıl Altın Portakal Heykelciği'ne aday Türk filmi başvurusunda, son yılların en yüksek katılımının beklendiği vurgulandı. 
     Açıklamada, festivalde geçen yıl 50 milyar lira olan toplam para ödülünün bu yıl 150 milyar liraya çıkarıldığına da dikkat çekildi. 
     
     BAŞVURUSU YAPILAN FİLMLER 

     Türk Sineması'nın ''Oscar''ı olarak nitelenen Altın Portakal Heykelciliği'ne bu yıl uzanmak için şu ana kadar başvurusu yapılan 10 film ve yönetmenleri şöyle 
     

FİLM YÖNETMEN Bekleme Odası Zeki Demirkubuz Kolay Para Hakan Haksun ve Ercan Durmuş Karşılaşma Ömer Kavur Gülüm Zeki Ökten Gönderilmemiş Mektuplar Yusuf Kurçenli Karpuz Kabuğundan Gemiler Yapmak Ahmet Uluçay İnat Hikayeleri Reis Çelik Çamur Derviş Zaim Metropol Kabusları Ümit Cin Güven Giz Ulaş Ak      
</TEXT>
</DOC>
