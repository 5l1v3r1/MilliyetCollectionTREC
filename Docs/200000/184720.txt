<DOC>
<DOCNO> 184720 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/26/yasam/yas02.html </URL>
<DATE> 2003/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Yasak aşk infazında ölü sayısı 4'e çıktı 
</HEADLINE>
<TEXT>

   Adana'daki, ikisi kadın 3 kişinin av tüfeğiyle öldürüldüğü, bir çocuğun da açlıktan öldüğü olayda, jandarma bir çocuk cesedi daha buldu 
      Adana DHA 
   
   Adana'da ikisi kadın üç kişinin av tüfeğiyle vurularak öldürüldüğü, aç kalan bir çocuğun da yaşamını yitirdiği vahşette, bir çocuğun daha cesedi bulundu. Yasak aşk kurbanı Hasan Ak'la Cennet Kayan'ın eşlerinin de aralarında bulunduğu 10 kişi gözaltına alındı. 
   Beytullah Özdemir'in ihbarı üzerine önceki akşam olay yerine gelen jandarma, terk edilmiş bir otomobil buldu. Dere yatağına inen jandarma, sürücü Hasan Ak 29 , iki yıldır aşk yaşadığı eski komşusu Cennet Kayan 22 , Serpil Serttaş 24 ve Çağrı Yalçın'ın 2 cesetleriyle karşılaştı. Serttaş'ın imam nik hıyla beraber yaşadığı kişiden dünyaya getirdiği Çağrı'nın aç kalınca öldüğü belirlendi. Ak'ın bileklerinden, Kayan'ın da aynı iple tek bileğinden bağlandıktan sonra av tüfeğiyle başlarına ateş edildiği saptandı. Serttaş'ın da birkaç metre uzaklıkta, yine başından vurularak öldürüldüğü ihtimali ağırlık kazandı. 
   Jandarma, dün sabah olay yerine yaklaşık 50 metre uzaklıkta bulduğu Kayan'ın iki yaşındaki kızı Buse'nin vücudunda da bıçak ya da kurşun yarasına rastlamadı. Buse'nin yaklaşık 3 gün önce öldüğü belirlendi. Serttaş'ın cesedini teşhis eden baba Abdullah Serttaş, "Düşmanımız yoktu" dedi. 
   
   10 kişi sorguda 
   Soruşturma kapsamında Kayan'ın bakkal eşi Muharrem Kayan ve Ak'ın eşi Perihan Ak'ın da aralarında bulunduğu 10 zanlı gözaltına alındı. 
   Ölenlerin ve zanlıların evlerinde arama yapan jandarma, Cennet Kayan'ın eşi Muharrem Kayan'ın kapattığı işyerinde olay yerinde bulunan, eşiyle sevgilisi Hasan Ak'ın ellerinin bağlandığı iple benzerlik taşıyan bir ip buldu. Bu arada cesetleri bulup ihbarda bulunan Beytullah Özdemir'i de gözaltına alındı. 
   
   
</TEXT>
</DOC>
