<DOC>
<DOCNO> 152295 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/25/son/sondun14.html </URL>
<DATE> 2003/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağdat'ta son durum... 
</HEADLINE>
<TEXT>

     Irak'ta Saddam Hüseyin rejiminin 9 Nisan'da başkent Bağdat'ın düşmesiyle sona ermesinden sonra, yasaklı muhalif siyasi partiler başkentte parti merkezi ve bürolar açmaya başladı. 
     Saddam rejiminin sert ve acımasız tedbirleri nedeniyle çoğu faaliyetlerini yurt dışında sürdüren siyasi partiler, 9 Nisan'dan önce iktidarda olan Baas Partisi'ne ait binaları, bakanlıkları, emniyet müdürlüğünü ve istihbarat dairesini işgal ederek faaliyetlerini başkent Bağdat'a taşıdı. 
     Saddam Hüseyin ve yakın çevresinin faaliyetlerine karşı olduğu partilerden ve savaştan önce Kuzey Irak'ta faaliyet gösteren Irak Kürdistan Demokratik Partisi IKDP ve Irak Kürdistan Yurtseverler Birliği IKYB , Bağdat'ın düşmesinden iki gün sonra başkentte birçok yerde büro açtı. 
     Irak'taki Türkmenlerin kurduğu çok sayıda parti ise henüz Bağdat'ta büro açmadı. Kentteki Türkmenler ve onlara yakın olanlar, bütün Iraklı muhalif partilerin çalışmalarını sürdürdüğü Bağdat'ta Türkmenlere ait partilerin faaliyetle bulunmamasına anlam veremediklerini belirtiyorlar. 
     Bu arada, rejimin yıkılmasından sonra muhalif partiler de kendi yayın organlarını Bağdat'ta yayımlamaya başladılar. 
     Celal Talabani'nin lideri olduğu IKYB ''El İttihat'' Birlik , Mesut Barzani'nin IKDP'si ise ''Hebat'' Mücadele adlı gazetelerini Bağdat'ta dağıtmaya başladı. 
     Bağdat'ta birkaç büro açan Irak Komünist Partisi de, ''Tarık Eşşaib'' Halkın Yolu gazetesini taraftarlarına ve Bağdat halkına dağıtıyor. 
     Öte yandan, Saddam Hüseyin rejiminin Başbakan Yardımcısı Tarık Aziz'in Amerikalı askerlerin elinde olduğu haberi dün gece Bağdatlılara ulaştı. 
     Bağdat'ta Amerikalı askerlerin denetimindeki ve sadece birkaç saat yayın yapan tek televizyon kanalıysa Tarık Aziz'in yakalandığına ilişkin haber geçmedi. 
     





</TEXT>
</DOC>
