<DOC>
<DOCNO> 150303 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/17/astro/index.html </URL>
<DATE> 2003/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İlişkilere önem verin 
</HEADLINE>
<TEXT>

     Gökyüzü yıpratıcı enerjiler ve duygusal alanda zor zamanlara işaret ediyor. Daha toleranslı olmak gerekiyor. Koç'lar parasal konularda ortaklaşa işlerle uğraşmak zorunda kalabilirler. Bu arada beklenen paranın gelmesi ya da borç alacak işlerinde rahat hareket etmek kolay olmayabilir. Boğa'lar dün gerçekleşen dolunayın etkisini bugün yakın ilişkilerde, ortaklıklarda çok daha fazla hissedebilirler. Olayları olduğu gibi kabul etmek kolay olmayabilir. İkizler için düzen, detay ve günlük işler daha fazla zaman alacak. Bu arada iş ortamındaki konular da baskı getirebilir. Daha dayanıklı olmalılar. Yengeç'ler her ne kadar sürekli dalgalanan bir mizaca sahip olsalar da bugün yaratıcı konular onları çok coşkun kılmaya yetecek. Aşk hayatında gerçekçi olmak iyi. Aslan'lar şimdi daha önlemci ve dikkatli olmak durumundalar. Hızlı hareket etmek pek kolay değil. Ev, aile ve yerleşimle ilgili konular da gündeme gelebilir. Başak'lar yüklü ve tempolu bir gündeler. Kısa yolculuklar, hareket ve iletişim öne çıkmakla birlikte tam istediklerini bulması kolay olmayabilir. Uzlaşıcı olmalılar. 
     Terazi'nin parasını ve kaynaklarını iyi değerlendirmesi gerekecek. Duygusal nedenlerden ya da ilişkilerden ötürü maddi alanda sıkıntı çekebilirler. Akrep'ler ne istediklerine daha fazla odaklanmalı ve sezgilerini de kullanmalılar. Yakın beraberliklerde bazı sürtüşmeler ve eski gerginlikler yeniden ortaya çıkabilir. Yay'lar için bekleme ve olayları izleme günü. Elde olmayan nedenler yüzünden huzursuzluklar olabilir. Olaylara daha objektif bakabilmeliler. Oğlak'lar çok şey başarabilecek bir gündeler ama bu arada fedakarlıktan da kaçınmamak gerekiyor. Ortaklaşa konulara önem vermeliler. Kova'nın sinirleri kolay gerilebilir. Halbuki iş hayatında yapılması gereken pek çok şey var. Toleranslı olmalılar. Balık'lar kendilerini iyi hissedebilecekleri bir gündeler. Bununla birlikte gerçekçi olmak da gerekiyor. Pratik olmalılar. Parasal açıdan hatalar mümkün. 
     


            Faks 287 74 37 
      




</TEXT>
</DOC>
