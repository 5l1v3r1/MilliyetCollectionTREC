<DOC>
<DOCNO> 168630 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/11/magazin/amag.html </URL>
<DATE> 2003/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
'Boşanmamın en büyük nedeni Tuğba' 
</HEADLINE>
<TEXT>

Şovmen Mehmet Ali Erbil'in öne sürdüğü boşanma gerekçelerine sinirlenen Sedef Altıntaş, kendi nedenini ilk kez açıkladı... 
     BİRSEN ALTUNTAŞ 

     Sürpriz bir kararla evlendiği Sedef Altıntaş'tan kısa zaman önce boşanan Mehmet Ali Erbil, İbiza Adaları'na tatile gitmek için sevgilisi Tuğba Coşkun ile havaalanında buluşunca objektiflere yakalandı. Erbil, Milliyet'e verdiği röportajda, "Hastalığım ve üçüncü şahısların müdahalesi olmasaydı, evliliğim sürerdi" diyordu. Uzun süredir sessizliğini koruyan Sedef Altıntaş ise Erbil'in bu açıklamasına karşı çıktı... 
     
Erbil, evliliğinizin bitmesinde annenizin de içinde bulunduğu üçüncü şahısları ve hastalığını sebep gösteriyor, size göre de neden bunlar mı 
     Bunlar bahane. Boşanmamızın en önemli sebebi Mehmet Ali'nin Tuğba Coşkun adlı kadınla ilişkisi. Hiçbir kadın, hele benim gibi söylenti çıkmasın diye evden bile çıkmayan bir kadın, aldatılmayı kabul etmez. Aksi halde boşanmak için bu kadar diretmezdim, onu çok sevdiğim için 21 yaşımdan beri bir sürü sıkıntıya katlandım. 
     
Eski eşiniz, Tuğba Coşkun için "Kızım ve benim arkadaşım, sevgilim olsa koluma alır çıkarım" diyor. 
     Eğer öyleyse neden ben iki yıl boyunca bu arkadaşlıktan haberdar değildim O kadını sadece bir kez düğünümde gördüm kimdir, nedir hiç bilmem. Mehmet Ali, çapkınlık haberleri çıktığında hep beni arayıp 'Böyle bir şey yok' diyordu. Ancak o kadınla en az iki kez gece kulübünden çıkarken fotoğrafları çekildi. Boşandıktan sonra çıkan fotoğrafların ise boşanmadan 3 ay önce çekildiğini söyledi. Ben de 'Öyleyse bu daha kötü ya' dedim. 23 yaşıma yeni girdim, bu yaşta böyle büyük olayların üstesinden gelmeye çalışmak bütün psikolojimi mahvetti. 
     
Aldatıldığınızda tepkiniz ne oldu 
     Hiçbir zaman tarzım bağırmak, çağırmak olmadı. Anladım ki, gerçekten biz Mehmet Ali ile ayrı dünyaların insanıyız. Hayat tecrübemin azlığından bahsediyor, ben bu evlilik yürüsün diye elimden geleni yaptım. Kimse aksini söyleyemez. 
     
Bundan sonra neler yapacaksınız 
     Bilgi Üniversitesi Görsel İletişim Tasarımı Bölümü'nde önümüzdeki yıl son sınıfı okuyacağım. Bilgisayarda bilmediğim program yok, tasarım konusunda yurtdışında master yapmayı düşünüyorum. Fotoğraf çekmeye bayılıyorum, bir sürü çalışmam var. Oyunculuk falan değil, neyin eğitimini alıyorsam, onu yapacağım. 
     

</TEXT>
</DOC>
