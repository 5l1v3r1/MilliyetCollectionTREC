<DOC>
<DOCNO> 173515 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/04/son/sonspo06.html </URL>
<DATE> 2003/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Zidane Beckham'a zaman tanımalıyız.. 
</HEADLINE>
<TEXT>

     Fransa Milli Takımı'nın yıldız orta alan oyuncusu Zinedine Zidane, Real Madrid taraftarlarını, yeni transfer edilen David Beckham'dan çok yakın bir zaman içinde fazla birşey beklememeleri konusunda uyardı. 
     Zinedine Zidane, David Beckham'ın omuzunda çok fazla yük bulunduğu için zamana ihtiyacı olduğunu ve takıma kendi özelliklerini getirmesi gerektiğini söyledi. 
     Real Madrid'e geldiği ilk sezonda Avrupa Şampiyonlar Ligi ve geçen sezon da İspanya Ligi şampiyonluklarını kazandıklarını belirten Zidane, 2001 yılında rekor bir transfer ücretiyle 64.4 milyon dolar Real Madrid'e transfer olmuştu. 
     Zidane, Real Madrid'in her sezon çıtayı yükselterek, önce Figo, sonra kendisi ardından da Ronaldo'nun takıma dahil olduğunu ifade ederek, yeni transfer Beckham ile birlikte takımın gücünün daha da arttığını ve hedeflerinin hem Avrupa Şampiyonlar hem de İspanya Ligi'ni kazanmak olduğunu bildirdi. 
     31 yaşındaki Zidane, bu denli yüksek ücretler harcanarak oluşturulan bir takımın Avrupa Şampiyonlar Ligi'nde en azından finale kalamazsa tartışmaların yaşanabileceğini kaydetti. 
     Geçen hafta 2005 yılında futbolu bırakacağını söyleyen Zidane, bu düşüncesinden vazgeçerek, ''futbola karşı olan tutkusu bitmemişse, fiziksel olarak iyiyse ve aynı düzeyde oynamayı sürdürebiliyorsa'' devam etme kararı alabileceğini sözlerine ekledi. 
     
</TEXT>
</DOC>
