<DOC>
<DOCNO> 162328 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/11/dunya/dun02.html </URL>
<DATE> 2003/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Barzani, Irak'ta etkisini artırıyor 
</HEADLINE>
<TEXT>

     SEMA EMİROĞLU New York 

     Irak'ta Kürdistan Demokratik Partisi KDP lideri Mesud Barzani'nin, Irak muhalefet liderlerine "birlik mesajı" vermek için Erbil'de topladığı ve Kürtlerin giderek artan siyasi nüfuzunun diğer partilerce onaylandığı bildirildi. 
     New York Times, Barzani'nin Irak'ın güneyindeki Necef kentinde iki seçkin Şii lideriyle görüştükten bir hafta sonra muhalefet liderlerine K. Irak'ta ev sahipliği yaptığına dikkat çekti. 
     
     Toplantıda herkes vardı 
     Vifak ve El Dava partileri ile, bağımsız lider Adnan Paçacı ve Kürdistan Yurtseverler Birliği KYB lideri Celal Talabani'nin de katıldığı toplantının önemini vurgulayan gazete, "Şimdiye kadar çok az parti Kürt bölgesine gitmişti. Hatta El Dava, geçmişte bu bölgeyi tanımıyordu. Bu ziyaretle, Kürtlerin giderek artan siyasi nüfuzları onaylanmış oldu" dedi. Iraklı liderler, toplantıda ABD yönetimini ve ülke ekonomisini eleştirdi. 
     

</TEXT>
</DOC>
