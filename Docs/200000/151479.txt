<DOC>
<DOCNO> 151479 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/22/guncel/gun01.html </URL>
<DATE> 2003/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Uday'ın çılgın dünyası 
</HEADLINE>
<TEXT>

     DIŞ HABERLER SERVİSİ 

     Kadın, içki, lüks otomobil, son model kıyafetler ve eğlencelere aşırı düşkünlüğüyle bilinen Saddam Hüseyin'in büyük oğlu Uday'ın sarayına yapılan aramalarda ele geçirilen eşyalar, bu çılgın yaşamı kanıtlıyor. Babası Saddam'ın devrilmesinden sonra Uday'ın Babil Kulesi diye adlandırdığı sarayına giren ABD'li askerler, uyuşturucunun yanı sıra burada ellerine geçen silah, puro, vahşi hayvan ve porno resimleriyle albümleri sergiliyor. Fotoğraflarda Uday'ın kadınlarla yaşadığı muhabbet geceleri görüntüleri için fazla bir şey söylemeye gerek yok. Amerikan harekatından önce Irak halkı arasında konuşulanlara göre, Uday'ın görüp de beğendiği bir kız veya kadın mutlaka saraydaki yatak odasına getirtilir. Ve bu konuyla ilgili çok sayıda rivayetler anlatılır halk arasında. Zorla getirilen bir kızın kendini teslim etmemesi üzerine, bunu hayatıyla ödediği de söyleniyor. İstisna da olsa bazılarının şöhret ve paye için bu yolun gönüllüsü olduğu ink r edilmiyor. Ancak bir gerçek var, o da Bağdatlı ailelerin bir çoğu, Uday'ın belasından uzak durmak için kızlarını evde hapsetmek zorunda kalmışlardı, hele hele biraz da güzellerse... Nitekim 12 Aralık 1996'da Uday vurlup felç olunca başkentlilerin ağzından çıkan, "Artık Bağdatlı kızlar evlerinden rahatça çıkıp özgürce gezebilirler" cümlesi düşündürücüydü. 
     
     


GÜNCEL 


















</TEXT>
</DOC>
