<DOC>
<DOCNO> 173455 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/04/son/sondun08.html </URL>
<DATE> 2003/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kerkük'te karadan havaya 6 füze bulundu 
</HEADLINE>
<TEXT>

     Irak'ın Kerkük kentinde, Irak polisi ve koalisyon kuvvetlerinin ortaklaşa devriyeleri sırasında karadan havaya 6 füzenin bulunduğu bildirildi. 
     Irak'ın başkenti Bağdat'ta yayımlanan Es Sabah gazetesi, füzelerden ikisinin batarya üzerinde, kullanıma hazır olduğunu kaydetti. 
     Gazete, Bağdat'ın 25 kilometre güneyine düşen Selman Pak bölgesinde de bir çöplüğe gömülü 10 bin parça silahın ele geçirildiğini, bölgede 3 kişinin Amerikan askerlerince tutuklandığını yazdı. 
     Es Sabah gazetesi, Musul bölgesinde de Amerikan güçlerinin arama operasyonlarında çeşitli silahlara el koyulduğunu bildirdi. 
     Savaşın 20 Mart'ta başlamasından önce, eski rejimin önemli miktarlarda silahları çeşitli bölgelerdeki çiftlik, çöplük, çöl alanlar, konut ve resmi dairelerde gizlediği biliniyordu. 
     
</TEXT>
</DOC>
