<DOC>
<DOCNO> 163651 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/17/yazar/tamer.html </URL>
<DATE> 2003/06/17/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Mikro kredi Banka değil mevzuat gerek 
</HEADLINE>
<TEXT>

     Mikro kredi nedir, ne değildir 
     Mikro finansman bankacılığıyla neden al kası yoktur 
     İşte size güneydeki bir köyümüzden kanlı - canlı bir mikro kredi uygulaması. Söz, adının açıklanmasını istemeyen sevgili okurumun 
     "Sayın Meral Tamer, 
     Prof. Yunus'un Bangladeş'ten geleceğini duyunca çok sevinmiştim. Ama sonraki günlerde hayal kırıklığına uğradım. Çünkü benim bildiğim mikrokredi uygulaması hayli farklıydı. 
     Bu yöntemi ilk olarak birkaç yıl önce sizin köşenizden öğrenmiş, derhal Yunus'un kitabını alarak bir çırpıda okumuş ve suratıma 2 tokat yemiş gibi irkilmiştim Ermiş sabrı ve kalbine sahip bir bilim adamının kendini adamasıyla, bizden çok daha geri ve çok daha tutucu bir yer olan Bangladeş'te bile böyle bir başarı kazanılmışsa, biz niye yapamayalım 
     
     By pass yöntemi 
     Ve hemen uygulamak için araştırmaya başladım. İnternetten dünyada ne tür projeler yapıldığını okudum. Sonuçta geldik - dayandık MEVZUAT hazretlerine Türkiye'de bu sistemi uygulayacak mevzuat yoktu. Ben bu işin hukuksal boyutunu çok araştırdımsa da uygun bir yöntem bulamadım. 
     Neyse ki Türkiye'de insan çaresiz kalınca ve bir şeyi de tüm kalbiyle yapmak isteyince, "by pass" yöntemler buluyor. Bir avukat arkadaşın tavsiyesiyle biz de böyle bir yöntemle 1.5 yıldır mikro kredinin bir versiyonunu uyguluyoruz. Beşer kişilik 2 ayrı grup oluşturduğumuz 10 yoksul köylü kadına 10 adet düve hamile inek verdik. Birbirleri arasında "koşullu bağış" sözleşmesi yaptık. Bu yöntemin birçok sakıncası var, ama görüntüyü kurtarıyor. 
     
     İkinci yavrular bizim 
     Düve verme, dünyada yaygın bir mikro kredi tekniği heifer project . İlk yavrularımız oldu, şu anda 20 ineğimiz var. İlk yavrular kadınların. İkinci yavrular olunca, onları bize vererek borçlarını ödeyecekler. Biz de o yavruları yeni 10 kadına vereceğiz. 
     İlk 10 düve için gerekli 7 bin doları, çeşitli finans geliştirici yöntemlerle kendimiz sağladık. Proje başarıya ulaşınca yurtdışından 10 düve finansmanı daha bulduk. Bir 10 kadına daha ulaştıracağız. İneklerimiz 1 yıl sonra 50 - 60'a, 2 yıl sonra 100'ün üstüne çıkacak. Ekonomik olarak verimli hale geldiğinde süt tankı, mandıra makinesi, ve silaj makinesi gibi süt endüstrisi cihazlarını yine bu yöntemle alacağız. Ve bu yöre kalkınacak. 
     Hayal gibi değil mi 
     Evet hayalimizdi, ama şu anda gerçek oluyor. 
     
     Varoşlarda yürümedi 
     Varoşlarda 1 - 2 kişiye dikiş - nakış makinesi verdik ikinci el 300 milyona aldık . Bu makineyle ürettiklerini satarak ödediler. Fakat yetersiz hukukla köye göre kontrolü daha zor olduğu için vazgeçtik. 
     Hükümetin sahip çıktığı bu uygulamanın, gerçek mikro kredi uygulaması olmadığını ısrarla vurgulamanız, zamanı geldiğinde gerçek yöntemin olumsuz önyargı olmadan uygulanabilmesi açısından çok önemli. 
     Lütfen mevzuatı da aynı derecede vurgulayarak kamuoyu oluşturun. Herkesi bankaya Grameen Bank odaklandırıp işin özünü kaçırtıyorlar. Uygulama için bankaya ihtiyaç yoktur Prof. Yunus da bankayı yıllar sonra, koşullar gelişince kurmuştur. Küçük paralarla kadını üretici hale getirmeye ve bunun devrimsel sonuçlarına vurgu yapmak gerekir. 
     
     Karşılıklı güven 
     Başarısız varoş örneğimizin de ışığında bizim deneyimimize göre bu işte sabır ve gönüllülük çok önemli. Karşılıklı güven, yazılı anlaşmalardan daha önemli. Aksi halde siz vermek istemiyorsunuz veya onlar, sizi tanımadan, size güvenmeden almak istemiyorlar. Güvenin oluşması için de karşılıklı gönüllerin tanışması gerekiyor. Bu da zaman ve sabır işi. Ve izlenimim odur ki, güvenle başlayınca başarı 100 oluyor. Çünkü insanlara bir şeyler verip salıvermiyorsunuz. Onlarla devamlı iletişim halindesiniz, gerektiğinde destek oluyorsunuz ve aslında kadınları dönüştürerek toplumu dönüştürüyorsunuz. 
     Biz çok az sayıda da olsa bazı insanların yaşamlarına dokunabildik. Orada artık hiçbir şey --kadının statüsü dahil- eskisi gibi olmayacak." 
     
     

</TEXT>
</DOC>
