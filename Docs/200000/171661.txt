<DOC>
<DOCNO> 171661 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/25/son/sontur05.html </URL>
<DATE> 2003/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
İtfaiye, Fatih'te bir evde yılan aradı... 
</HEADLINE>
<TEXT>

     Fatih'te bir eve yılan girdiğinin bildirilmesi üzerine, itfaiye ekiplerince arama yapıldı. 
     A.A muhabirinin aldığı bilgiye göre, Edirnekapı Savaklar Caddesi üzerindeki 5 katlı binanın bodrum katında oturan Cengiz ve Beyhan Çiçek çifti, itfaiyeyi arayarak bahçeden evlerine yılan girdiğini söyledi. 
     Çocuklarını komşularına bırakan Çiçek çifti, olay yerine gelen itfaiye ekiplerine yılanın bulunabileceği odayı gösterdi. Odadaki eşyayı kaldıran itfaiye ekipleri, döşemeyi de sökerek arama yaptı. 
     Evin diğer bölümlerini de kontrol eden itfaiyenin yaptığı aramalarda, yılanın izine rastlanmadı. 
     
</TEXT>
</DOC>
