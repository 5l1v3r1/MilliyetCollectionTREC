<DOC>
<DOCNO> 177721 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/24/ekonomi/eko02.html </URL>
<DATE> 2003/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Franchise'da yerli markalar öne geçti 
</HEADLINE>
<TEXT>

      AÇIK KOYU SOHBETLER EYLEM TÜRK 
   
   Franchising sisteminin Türkiye'de 1 milyar dolarlık bir hacme sahip olduğunu söyleyen Ulusal Franchising Derneği Başkanı Mayir Saranga, "Bu rakam toplam perakende pazarının yüzde 2'si demek. ABD'de bu oran yüzde 50. Markalaşma ve kurumsallaşma konusunda alınacak daha çok yol var" diyor. 
   Saranga, son beş yılda franchising veren yerli firmaların sayısındaki artışa da dikkat çekiyor. 
   
   Franchising sisteminin son yıllarda Türkiye'deki gelişimi ne yönde    Franchising sistemi Türkiye'de h l tam olarak anlaşılamadı. Franchising denilince akla sadece gıda sektörü geliyor. Oysa hizmetten tutun da ürüne kadar akla gelebilecek her şeyi bu sistemle pazarlamak, satmak mümkün. Bu sistemin başarısının kökeninde şu var birileri ortaya çıkıp marka oluşturmuş. Marka oluşturmak için de yatırımıyla, eğitimiyle, reklamıyla uzun soluklu bir efor sarfetmiş. Dolayısıyla tüketiciler o markaya güven duymaya başlamışlar ve heryerde bu hizmeti arar olmuşlar. Bu ihtiyacı gören marka sahibinin önünde ise iki seçenek var. Ya kendisi yatırım yapabilir ya da franchising vererek yeni girişimciler yaratabilir. 
   
   Bu sistemin Türkiye'deki parasal hacmi nedir    Üyelerimizin yaptığı araştırmaya göre, Türkiye'de franchising sistemine giden para 1 milyar dolar. Bu, 50 milyar dolarlık toplam perakende harcamasının içinde yüzde 2 demek. Bu da markalaşma ve kurumsallaşmanın daha başındayız anlamına geliyor. Bir taraftan daha çok fırsat var da denebilir. Türkiye'de şirketler hızla açılıyor, çünkü girişimci bir milletiz. Ama aynı hızla kapanıyor. Deneme yanılma yöntemi ülke ekonomisine de zarar veriyor. Biz girişimcilere bu nedenle işlerini franchising sistemiyle kurmalarını öneriyoruz. 
   
   Türkiye'de franchising veren ve alan şirketlerin sayısında değişim oldu mu    Derneğimiz 1991 yılında kuruldu. Kurulduğu günlerde franchising veren bir tane yerli, dört tane de yabancı marka vardı. Kısa sürede yabancı markaların sayısı arttı. Son beş yılda yerli markaların sayısı yabancıları geçti. Şu anda 38 yerli, 17 tane yabancı firma var. Özellikle hizmet sektöründeki artış dikkat çekici. Eğitim, emlak, güvenlik ve temizlik sektörlerinde franchising verenlerin sayısı artıyor. 
   
   Derneğinizin sisteme yönelik ne gibi faaliyetleri var    Öncelikle biz girişimcilere deneme yanılma yöntemiyle iş yapılmaması gerektiğini anlatmaya çalışıyoruz. İsterse klasik yöntemlerle malını pazarlıyor olsunlar, isterse yeni bir iş açmaya karar versinler, franchising sistemini öğrenmeleri şart. Önce hangi firmayla çalışacaklarını araştırmaları ve belirlemeleri gerek. Sonra ne kadarlık birikimleri olduğuna bakıp doğru yatırımı yapmaları lazım. Bu sisteme kendini çabuk adapte edebilenler hemen öne çıkacaktır. 
   
   ABD'de franchising hacmi 1 trilyon dolar    Sistem yurtdışında yaygınlaşmaya devam ediyor mu    Evet. 50 yıl öncesine bakılacak olursa, ABD'de tüketicinin cebinden çıkan 100 doların 10 doları franchising sistemine gidiyormuş. Bugün ABD'linin cebinden çıkan 2 doların 1 doları bu sistemdeki işletmelere gidiyor. ABD'de perakende sektörünün hacmi 2 trilyon dolar ve bunun 1 trilyon doları franchising sistemine gitmiş. Avrupa'ya baktığımızda da bu oran yüzde 35, Japonya'da yüzde 40. Yani giderek yükselen bir trend var. Bu şu mesajı veriyor tüketiciler bu tip yerlerde alışveriş etmekten memnunlar. 
   
   
</TEXT>
</DOC>
