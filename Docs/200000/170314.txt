<DOC>
<DOCNO> 170314 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/19/ekonomi/eko09a.html </URL>
<DATE> 2003/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF'yle son dakika pürüzü SSK prim affı 
</HEADLINE>
<TEXT>

     ANKARA Milliyet 

     IMF'in 5'inci gözden geçirme çalışmaları ile ilgili dün yapılacağı duyurulan basın toplantısının hafta sonuna kaldı. 
     Açıklamanın ertelenmesine, hükümetin çıkartmak istediği SSK prim borçlarının yeniden düzenlenmesine ilişkin çalışmanın neden olduğu öğrenildi. IMF, düzenlemenin genel bir af niteliğinde olmamasını isterken, bu konudaki rakamlarla ilgili sorun da aşılmaya çalışıldı. Devlet Bakanı Ali Babacan da sorunun çözümü için ABD'deki IMF üst yönetimi ile temas kurmaya çalıştı. Beşinci gözden geçirmeyle ilgili basın toplantısını Babacan ile IMF Türkiye Masası Şefi Rıza Moghadam'ın birlikte yapacağı öğrenildi. Basın toplantısına, Merkez Bankası Başkanı Süreyya Serdengeçti ve Hazine Müsteşarı İbrahim Çanakçı'nın da katılacağı belirtildi. 
     
     'Faiz dışı fazla tutturulmalı' 
     Bu arada, Vergi Konseyi'nin ilk toplantısına katılan Maliye Bakanı Kemal Unakıtan da, "İster harcamalar kısılsın, ister yeni kaynak bulunsun yüzde 6.5'lik faiz dışı fazla hedefini tutturmak zorundayız" dedi. Unakıtan, vergi politikasında gevşeme olmadığını, haziran sonu itibariyle gelirlerde yüzde 10.2 reel artış yakalandığını söyleyerek, "Birileri vergi ödeyecek, birileri yan gelip yatacak bu olmaz" dedi. 
     

</TEXT>
</DOC>
