<DOC>
<DOCNO> 199924 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/05/spor/spo05.html </URL>
<DATE> 2003/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Aydın yanlış atama 
</HEADLINE>
<TEXT>

   MHK, Çaykur Rizespor maçında kural hatası yapan FİFA kokartlı hakemi, üç hafta aradan sonra Ankaragücü-Fenerbahçe karşılaşmasında görevlendirdi. Aziz Yıldırım karara büyük tepki gösterdi 
      CEMAL ERSEN 

   
   Ulusoy devrede 
   FENERBAHÇE - Çaykur Rizespor maçında yaptığı kural hatası nedeniyle futbol kamuoyunun gündemine oturan hakem Ali Aydın üç haftalık bir aradan sonra MHK tarafından Ankaragücü - Fenerbahçe maçında görevlendirildi. Başta Futbol Federasyonu Başkanı Haluk Ulusoy olmak üzere bir çok çevrenin sahip çıktığı FİFA kokartlı hakem, geçen hafta da 2. ligde oynanan Ankaraspor - Altay maçında düdük çalmıştı. 
   
   Ceza rafa kalktı 
   BENZERİ hatalar nedeniyle geçmişte 6 hafta ile 6 ay arasında dinlendirme verilen hakemlerin aksine Ali Aydın'ın kısa bir süre sonra yeşil sahalara dönmesinde Ulusoy'un büyük etkisi olduğu ve MHK başkanı Bülent Yavuz'a bu konuda talimat verdiği iddia edildi. Rizespor maçından sonra Ali Aydın'a sahip çıkan, hatta soyunma odasında kendisini teselli eden Başkan Aziz Yıldırım ise atamaya tepki gösterdi. 
   
   'Daha hazır değil' 
   YILDIRIM, "MHK yanlış bir karar vermiştir. 2. Lig'de maç yöneten bir hakemi hemen bir hafta sonra Fenerbahçe maçına vermek hatalı bir düşüncedir. Biz Ali Aydın'a hoca olarak güveniyoruz. Kişiliğine de güveniyoruz, ancak psikolojik olarak hazır olduğuna inanmıyoruz. Bize göre Birinci Lig'de en az bir kaç maç yönettikten sonra Fenerbahçe maçına verilmesi daha doğru olurdu" ifadelerini kullandı. 
   
   Haftanın hakemleri    6 Aralık Cumartesi 
   Samsun - A.Sebat Yılnur Önen 
   İst.Spor - Galatasaray M.Selçuk Dereli 
   Trabzon - Gaziantep İsmet Arzuman 
   Diyarbakır - Elazığ Metin Tokat 
   7 Aralık Pazar 
   Ç.Rize - Bursa Bülent Uzun 
   Malatya - G.Birliği Sabit Hacıömeroğlu 
   Denizli - Konya Orhan Erdemir 
   
   
</TEXT>
</DOC>
