<DOC>
<DOCNO> 150844 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/18/son/sontur22.html </URL>
<DATE> 2003/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmirliler, 4.8'lik depreme yine uykularında yakalandı 
</HEADLINE>
<TEXT>

     İzmirve çevresi, geçen çarşamba günü Urla merkezli 5.6 büyüklüğündeki depremin ardından dün sabaha karşı, orta şiddetki depremle bir kez daha sarsıldı. Önceki depremin korkusunu henüz üzerlerinden atamayan İzmirliler, merküz üssü yine Urla yakınları olan 4.8 büyüklüğündeki depremle yine sokaklara döküldüler. İlk belirlemelere göre depremde ölen ya da yaralanan olmadı. 
     Urla da perşembe günü saat 03.40 da yaşadıkları 5.6 büyüklüğündeki depremin ardından, bölge bir hafta sonra yeniden sarsıldı ve bölge halkı bu depreme de yine uykularında yakalandılar. Boğaziçi Üniversitesi Kandilli Rasathanesi Deprem Araştırma Enstitüsü nden alınan bilgiye göre, merkez üssü Urla ve Seferihisar arası olan deprem, saat 01.34 te kaydedildi. Yaklaşık 10 saniye süren depremi hisseden halk, panikle sokaklara fırlarken, ilk belirlemelere göre, can ve mal kaybı yaşanmadı. 
     Deprem, İzmir ve tüm ilçelerinin yanısıra, Manisa, Aydın ve Balıkesir den de hissedildi. 
     Sarsıntıyla birlekte uykularından sıçrayan vatandaşlar, sokaklara döküldü. Bazı vatandaşlar, araçlarında, bazıları da sokak ortasında yaktıkları büyüklü küçüklü ateşlerin başında birikerek, soğuktan korunmaya çalıştı. 
     İzmir Büyükşehir Belediye Başkanı Ahmet Piriştina, deprem sonrası ekiplerin hemen kent çapında devriye çıktığını, ilk belirlemelere göre can ve mal kaybı olmadığnı belirlerlediklerini söyledi. Piriştina, Daha önceki depremde hasar gören bazı binalardaki çatlarda açılma oldu. Vatandaşlar, ilk depreme oranla daha sakin gözüktüler'' dedi. 
     Uzmanlar, 4.8 lik depremin, büyük ihtimalle geçen çarşamba günü meydana gelen 5.6 büyüklüğündeki depremin artçısı olduğunu söylediler. 
     





</TEXT>
</DOC>
