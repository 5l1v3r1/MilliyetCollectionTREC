<DOC>
<DOCNO> 183504 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/20/guncel/gun05.html </URL>
<DATE> 2003/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
'Bıçak parası'na tahliye 
</HEADLINE>
<TEXT>

      ADANA DHA 

   
   
   10 milyar lira ödedi, çıktı    Böbrek ameliyatı yapacağı hastasından 500 milyon lira bıçak parası istediği iddiasıyla tutuklanan Adana Devlet Hastanesi'nde görevli Op. Dr. Hakan Burak, 10 milyar lira kefaletle tahliye edildi. Burak, böbreklerindeki taş nedeniyle muayene ettiği Mehmet Çelik'ten ameliyat için 500 milyon lira "bıçak parası" istedi. Şik yet üzerine harekete geçen polis, Çelik'in vereceği 20 milyon liralık banknotlar halindeki paranın seri numaralarını aldı. Çelik muayenehaneden çıktıktan sonra içeri giren polis, parayı sekreterin çekmecesinde buldu. Gözaltına alınan Burak, iki gün önce çıkarıldığı Nöbetçi Mahkeme'de tutuklandı. Burak'ın avukatı üst mahkemeye tahliye istemiyle başvurdu. Başvuruyu değerlendiren Nöbetçi 7. Asliye Ceza Mahkemesi, suçun "teşebbüs aşamasında kaldığını" ve sabit ikametg h sahibi olduğunu dikkate alarak Burak'ın 10 milyar lira nakdi kefaletle tahliyesini kararlaştırdı. Kefalet ücretinin yatırılmasıyla Burak cezaevinden çıktı. 
   
   Paraları alırken yakalanmıştı    Yalova'da hastasından "bıçak parası" adı altında 150 milyon lira rüşvet aldığı iddiasıyla önceki gün tutuklanan Dr. Teoman Parmaksızoğlu, dün 5 milyar lira kefaletle serbest bırakıldı. Ali Büyükkal, kıl dönmesinden şik yet eden kızı Ferda Büyükkal'ı 20 SSK Yaşar Okuyan Bölge Hastanesi'ne götürdü. Parmaksızoğlu, kızın ameliyat olması gerektiğini belirterek Büyükkal'ı, cildiye uzmanı eşi Hatice Parmaksızoğlu'nun muayenehanesine çağırdı. Parmaksızoğlu, iddiaya göre Büyükkal'dan 150 milyon lira "bıçak parası" istedi. Parayı ameliyat sonrası ödeyeceğini söyleyen Büyükkal, savcılığa suç duyurusunda bulundu. Ferda Büyükkal'ı ameliyat eden Parmaksızoğlu, Büyükkal'dan seri numaraları alınmış paraları alırken suçüstü yakalandı. Cezaevine konulan Parmaksızoğlu, avukatının üst mahkemeye itirazı üzerine dün 5 milyar lira kefaletle serbest bırakıldı. Büyükkal ise hastanede önünde silahlı saldırıya uğradığını iddia etti. Yalova polisi, "Saldırı olsa haberimiz olurdu" dedi. n SÜHEYLA GÖZDERELİLER Yalova DHA 
   
   Neşter'den rüşvet çıktı    Neşter sanıklarından TERA Medikal'in sahibi Aygen, Dr. Oral'a "Kira verdim" dedi. Ancak, site yöneticisi yalanladı Aygen adına kayıt yok 
   TÜRKER KARAPINAR Ankara 

   SSK'daki yolsuzluklara ilişkin açılan Neşter operasyonu davasının sanıklarından TERA Medikal'in sahibi Mert Aygen'in bir başka sanık Prof. Dr. Derviş Oral'a, Doktorlar Sitesi'ndeki evi için verdiğini iddia ettiği "kira bedeli" rüşvet çıktı. 
   Ankara 2 No'lu DGM'deki davanın dünkü duruşmasına tanık olarak katılan Doktorlar Sitesi'nin yöneticisi Mustafa Şan Kızılkaya, Aygen'in soruşturmayı yürüten DGM Savcısı Ömer Süha Aldan'a verdiği ilk ifadesinde "Oral'a rüşvet değil kira verdim" sözlerini yalanladı. Kızılkay, "9 yıldır bu sitede oturuyorum, Aygen'i hiç görmedim. Oral'ın evini tuttuğuna dair bir kayda da rastlamadık" dedi. 
   Tanıklardan SANMED firmasının yetkilisi Turgay Kalenderoğlu da, katıldığı bir ihalede SSK'ya stent için 1200 euro teklif ettiğini ve diğer firma yetkililerinin kendisine baskı yapmadığını söyledi. Bunun üzerine Mahkeme Başkanı Yunus Karabıyıkoğlu, "Hiç yardımcı olmuyorsun" diye konuştu. 
   Mahkeme, eski SSK Genel Müdür yardımcıları Ertan Rıfat Telhan ile Aziz Demirhan Atasoy'un malvarlıkları üzerindeki ihtiyati tedbir kararını kaldırarak duruşmayı erteledi. 
   
   
</TEXT>
</DOC>
