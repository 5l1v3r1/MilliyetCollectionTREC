<DOC>
<DOCNO> 183500 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/20/guncel/gun01.html </URL>
<DATE> 2003/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Azrail'in planlarını defalarca bozdular 
</HEADLINE>
<TEXT>

   Ocak ayında Diyarbakır'da düşen uçaktan sağ çıkan 5 kişiden 4'ü, daha önce defalarca ölümün eşiğinden döndü. Kimini elektrik çarptı, kimi boğulacaktı 
      GÜLAY FIRAT 

   
   Aliye İl, Celal Tokmak, Murat Karamutlu, Burak Altındağ ve Gencer Güneş. Onlar 8 Ocak'ta Diyarbakır'da düşen "Konya" uçağından mucize eseri kurtulan beş kazazede. 75 kişinin can verdiği kazadan sağ kurtulan bu beş kişiden dördü, daha önce de ölüm tehlikesi atlatmış... İşte tüyler ürperten hik yeleri 
   Burak Altındal Bilgisayar uzmanı - 28 5 yaşında ailesiyle çıktığı yolculukta sekiz takla atarak şarampole yuvarlanan otomobilden kurtuldu. Ankara'ya kuzenini ziyarete gitmek için Haydarpaşa Garı'na gittiğinde bineceği trende bir patlama olduğunda da 19 yaşındaydı. 17 Ağustos depremine Karamürsel'de askerliğini yaparken yakalandı ama bulunduğu bina yıkılmadı. Dokuz aydır yaptığı yolculuklarda uçakla seyahat etmekten çekindiğini anlatan Altındal, "Uzun bir süre daha uçakla seyahat etmeyi düşünmüyorum" dedi. 
   
   EVİNİ TARADILAR 
   Celal Tokmak Konfeksiyoncu - 28 Evli ve iki çocuk sahibi. 15 yaşında, barajda yüzerken boğulma tehlikesi atlattı, arkadaşlarının yardımıyla yaşama döndü. 1992'de siyasi nedenlerle evi tarandığında ikinci kez ölümden döndü. Uçak kazasında sırtında, yüzünde ve kafasında yanık izleri kalan Tokmak'ın, sol elimin iki parmağı felç oldu. Tokmak, "Bu kaza eski yaşamlarımızı elimizden aldı. İlaçla uyuyorum. Psikolojik tedavim sürüyor" diye konuştu. 
   Aliye İl Çalışmıyor - 50 15 yaşında ütü yaparken elektrik çarptığıiçin hastanelik oldu. Avşa'da boğulma tehlikesi atlattı. 5 yıl önce ise akrabalarıyla geçirdiği trafik kazasında yine ölümden döndü. Uçak kazasından kurtulan İl'in, sol bacağında kalan yanık izi moralini bozuyor. 9 aydır psikolojik tedavi gören İl, "Kazayı rüyalarımda yaşıyorum. Feryatlar h l kulaklarımda" şeklinde konuştu. 
   
   KIZI VE EŞİ ÖLDÜ 
   Murat Karamutlu Öğretmen - 31 Eşi ve kızıyla Diyarbakır'da geçirdiği trafik kazasında ölümden döndü. Ancak daha sonra geçirdikleri uçak kazasında kendisi kurtuldu ama altı yıllık eşini ve dört aylık kızını kaybetti. Bebek sahibi olmak için 5 yıl bekleyen Karamutlu, şunları söyledi "İrem sarılık olmuştu, iyileştiğinden emin olmak için İstanbul'a götürmek istedik. Uçağa binmekten çekinirim ama İrem hastalanmasın diye ilk kez uçağa binmiştik." 
   
   Koltuğuyla fırlamıştı    Kaza sırasında koltuğuyla uçaktan fırladığı için sağ kalan Aliye İl, 4 kere ölümle yüz yüze gelmiş. Celal Tokmak'ın da evi taranmış ve boğulma tehlikesi geçirmiş. 
   
   Güneş'in ilk kazası    Gencer Güneş Konfeksiyoncu - 28 Onun ilk kazası bu. Ancak kazadan kurtulanlar arasında durumu en ağır olanı da o. Yüzündeki yanıklar nedeniyle birkaç kez ameliyat oldu, ancak eski yüzüne kavuşamıyor. Ticaretle uğraşan Güneş, evli ve beş çocuk sahibi. Tanınmaz hale gelen yüzünden çekinen çocuklarının artık kendisini sevmediğini düşünüyor. Geceleri uyuyamıyor... 
   
   
</TEXT>
</DOC>
