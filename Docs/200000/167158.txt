<DOC>
<DOCNO> 167158 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/03/son/sontur39.html </URL>
<DATE> 2003/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
'Pencereden atlayarak fuhuş batağından kurtuldum...' 
</HEADLINE>
<TEXT>

     Edirne'nin Havsa İlçesi'nde, içinde tanıdığının da olduğu araca zorla bindirilen 18 yaşındaki genç kız kaçırarak işkence ile fuhuşa zorlandığını iddia etti. Genç kız, işkence gördüğü evden, pencereden atlayarak kaçmayı başardığını öne sürdü. 
     Emniyete başvuran R.S. 18 ifadesinde, Havsa İlçesi Paşayiğit Caddesi'nde, eczaneye giderken, bir otomobilin durduğunu, otomobilde bulunan mahalleden tanıdığı Ö.Ç 26 ile adını sonradan öğrendiği Ç.M.'nın 22 kendisini bıçak ve jiletle tehdit ederek kaçırdığını iddia etti. 
     Havsa'da bir eve götürüldüğünü, burada zorla 3 erkekle ilişkiye girdirildiğini savunan R.S, geneleve satılma teklifini kabul etmeyince de sol bileğine 7-8 kez jilet atıldığını ve işkence yapıldığını öne sürdü. 
     Kaçırıldıktan 1 gün sonra, fırsatını bularak evin penceresinden atlayıp kaçtığını bildiren R.S'nin alınan doktor raporunda, sol ön kol iç kısmında muhtelif, yüzeysel kesiklerin olduğu ve 10 gün iş gücüne mani durumunun bulunduğu tespit edildi. 
     Açıklamada, olaydan sonra şüphelilerin yakalandığı ve haklarında tanzim edilen ''zorla kız kaçırma, alıkoyma, fuhuş yaptırma, darp ve gasp'' iddiasıyla, sevk edildikleri adli makamlarca tutuksuz yargılanmak üzere serbest bırakıldıkları belirtildi. 
     
</TEXT>
</DOC>
