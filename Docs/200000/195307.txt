<DOC>
<DOCNO> 195307 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/13/son/sonspo08.html </URL>
<DATE> 2003/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Maçta kafa travması geçirdi 
</HEADLINE>
<TEXT>

     Çanakkale'de dün yapılan Çanakkale Dardanelspor-Vestel Manisaspor Türkiye Kupası 1. kademe maçında, ikili mücadele sonucunda kafa travması geçiren ve Çanakkale Devlet Hastanesi'ne kaldırılan İzzet Kaçar'ın sağlık durumu iyiye gidiyor. 
     Dünkü maçın 59. dakikasında ikili mücadele sonunda travma geçiren ve ilk müdehalesi sahada Vestel Manisaspor Kulübü Doktoru Levent Güreli tarafından yapıldıktan sonra ambulansla Çanakkale Devlet Hastanesi'ne kaldırılan 22 yaşındaki genç futbolcu, çekilen tomografinin ardından, hastanenin yoğun bakım ünitesinde kontrol amacıyla tedavi altına alınmıştı. 
     Geceyi hastanede geçiren İzzet Kaçar'ın sağlık durumunun iyiye gittiği ve bugün taburcu edilerek Manisa'ya gönderileceği öğrenildi. 
     
</TEXT>
</DOC>
