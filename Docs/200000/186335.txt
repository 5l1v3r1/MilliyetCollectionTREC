<DOC>
<DOCNO> 186335 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/04/ekonomi/eko08.html </URL>
<DATE> 2003/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Manavgat Suyu İsrail'e gidiyor 
</HEADLINE>
<TEXT>

      
   İsrail Enerji Joseph Paritzky, Türkiye ile Manavgat suyu konusunda anlaşma sağladıklarını, birkaç gün içinde imza aşamasına gelinebileceğini açıkladı. 
   Paritzky, Türkiye ile İsrail arasında koridor oluşturmayı hedeflediklerini belirterek "Suyun yanı sıra doğalgaz ve elektrik almayı da düşünüyoruz" dedi 
   Manavgat suyunun taşınmasının kolay olmadığına işaret eden Paritzky, 20 yıl boyunca 15 milyon metreküplük suyun söz konusu olduğunu, taşınma işlemi için büyük tankerler inşa ettiklerini, başka yolların da kullanılması için çalışmaların sürdüğünü kaydetti. 
   
   OPEC kökten dinci 
   Türkiye ve İsrail'in çok zengin enerji kaynaklarının olduğu bir bölgede olduğunu belirten Paritzky, "Eğer biz güçlerimizi birleştirirsek o zaman kendi çıkarlarımızı sağlarız. Bu anlayış, OPEC'e bir alternatif de olabilecektir" dedi. Paritzky OPEC'i "Demokratik olmayan köktendinci petrol üreticisi ülkeler tarafından oluşturulmuş bir örgüt" olarak nitedi. 
   
   
</TEXT>
</DOC>
