<DOC>
<DOCNO> 187732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/10/son/sondun17.html </URL>
<DATE> 2003/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Paris Moda Haftası'na Türk damgası... 
</HEADLINE>
<TEXT>

     Ünlü Türk modacı Hüseyin Çağlayan, 2004 ilkbahar-yaz tasarımlarını, Paris'te düzenlenen bir defileyle moda severlere tanıttı. 
     Çağlayan'ın defilesine, özellikle ABD, İngiltere ve Japonya'daki modaevlerinin ve bu ülkelerin moda basınının büyük ilgi gösterdiği gözlendi. 
     Hüseyin Çağlayan'ın, daha çok pastel renklerde, ipek, pamuklu kumaşları kullandığı tasarımlar, defileyi izleyenlerin büyük beğenisini topladı. 
     Büyük bir bölümünde üzerinde çiçekli desenlerin yer aldığı giysiler, özellikle rahat ve spor giyim seven kadınları hedefliyor. 
     Moda çalışmalarını Londra'da sürdüren Çağlayan, defileden sonra basına yaptığı açıklamada, ''bu tasarımlarda özellikle Kıbrıs'ın antropolojik yapısıyla, adanın tarihi geçmişindeki çalkantılar ve göç hareketlerinden etkilendiğini'' söyledi. 
     Kıbrıslı Türk modacı Çağlayan'ın Paris'teki defilesine, Hazine Dış Ticaret Müsteşarlığı tarafından Türkiye'nin yurtdışındaki tanıtımı için oluşturulan ''Turquality''nin Türkkalitesi destek verdiği bildirildi. 
     Çağlayan'dan önce, ünlü Türk markası ''Dice Kayek'', 2004 ilkbahar ve yaz tasarımlarını, pazartesi günü yine Paris'te düzenlenen bir defileyle moda severlere tanıtmıştı. 
     
</TEXT>
</DOC>
