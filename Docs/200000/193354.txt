<DOC>
<DOCNO> 193354 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/05/astro/index.html </URL>
<DATE> 2003/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Şanslı ilerleme 
</HEADLINE>
<TEXT>

   
   
   Sabahtan itibaren Koç burcundaki Ay günün heyecan dolu, hareketli ve asla sakin olmayacağını anlatıyor. Yeniliğe açık olmak çok şey kazandırabilir. Koç'lar bu güçlü enerjiyi iyi değerlendirmeliler. Yeni adımlar ve olanaklar var. Bu arada duygusal konular da onları fazlasıyla meşgul edebilir. Boğa'lar frene basıp acele etmemeliler. Bazı nedenler yüzünden kararsız kalmak ya da yeteri kadar akılcı davranamamaktan ötürü sıkıntı çekebilirler. İkizler gün içinde yeni kişilerle bir araya gelmek, düşünce alışverişinde bulunmak için güzel bir günde. Arkadaşlıklar, hızla kurulan planlar söz konusu olabilir. Yengeç'ler iş hayatında yoğun bir gün geçirebilirler. Yaptıkları işe ve sorumluluklara daha fazla sahip çıkacaklar. Ailevi konularda gerginlikler mümkün. Aslan'lar yeni görüşlere açıklar ve hayatlarına renk katabilirler. Yabancılarla ilgili konular, yolculuklar ve hareket gündeme gelebilir. Başak'lar ortaklaşa konularda hassas ve toleranslı olmaya bakmalılar. Duygusal alanda ifade edemedikleri konular ve ilişkilere dayalı sıkıntılar ortaya çıkabilir. 
   Terazi'ler bire bir ilişkiler, anlaşmalar ve ortaklaşa konularda çok şey öğrenebilecekleri bir gündeler. Yenilikler, değişikler onları oyalayacak. Olumlu sürprizler de söz konusu. Akrep'ler günlük işlere daha fazla önem vermeli. İş ortamında aceleci davranmak yüzünden bazı aksamalar ortaya çıkabilir. Detaylara yakından bakmalılar. Yay'lar pozitif enerjilerin daha ağır bastığı bir gündeler ama kişisel çatışmalara da girmemeye, iddialaşmamaya bakmalılar. Aşk da onlara gülümsüyor. Oğlak'lar iş ve ev arasında gerginlik yaşayabilirler. Bu arada aniden öfkelenmemeye bakmalılar. Bu durum ev hayatında sıkıntı yaratabilir. Kova'lar yakın çevrede hareketlilik, kısa yolculuklarla ve yeni şeyler öğrenerek keyif duyabilecekleri bir gündeler. Çok konuşmak, yazışmak ve iletişim göze çarpıyor. Balık'lar birikimlerini iyi değerlendirmek için çaba sarf etmeliler. Gereksiz alışverişler ya da ani kararlar bütçelerini zora sokabilir. 
   
   
   
</TEXT>
</DOC>
