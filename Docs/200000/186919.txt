<DOC>
<DOCNO> 186919 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/07/siyaset/siy10.html </URL>
<DATE> 2003/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Algan'dan 'Meclis bilir' sinyali 
</HEADLINE>
<TEXT>

   GÖKÇER TAHİNCİOĞLU Ankara 

   
   YSK Başkanı Tufan Algan, 3 Kasım seçiminin iptaline ilişkin başvuruları reddettikleri toplantıyla ilgili gerekçeli kararda, Meclis'i feshetme yetkisinin Meclis'te olduğunu belirten bir ifadeye yer verilebileceğini söyledi. 
   Makamında bir grup gazeteciyi kabul eden Algan "gerekçeli kararda neler var Seçim yenilenmesi konusunda topu Meclis'e atacak bir ifade var mı " sorusuna şu yanıtı verdi 
   "Anayasa'nın 79. maddesinde YSK'nın görev ve yetkileri sayılmıştır. 298 sayılı Seçim Kanunu'nda itiraz süreleri verilmiştir. Anayasa'nın başlangıç bölümündeki kuvvetler ayrılığı prensibine uygun biçimde 3 Kasım seçimlerinin sonuçları açıklanmış, Meclis kendi tüzel kişiliğine kavuşmuştur. Bu aşamadan sonra Meclis'in nasıl feshedilebileceği Anayasa'da belirtilmiştir. Oyların hangi hallerde geçerli olup olmadığı yasada sayılmıştır. Bunları nasıl iptal edebilirsin Kurulda, Meclis'i fesih etme yetkisinin bizde olup olmadığı konusunda konuşulmadı ama bu gerekçeli karara çoğunluk isterse girebilir de girmeyebilir de." 
   
   Kanadoğlu'na suç duyurusu 
   DEHAP, eski Yargıtay Cumhuriyet Başsavcısı Sabih Kanadoğlu hakkında "görevini ihmal ettiği ve kötüye kullandığı" iddiasıyla suç duyurusunda bulundu. DEHAP Genel Başkan Yardımcısı Osman Özçelik yedi sayfalık dilekçeyi Yargıtay Birinci Başkanlık Kurulu'na verdi. 
   
</TEXT>
</DOC>
