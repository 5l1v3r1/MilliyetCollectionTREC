<DOC>
<DOCNO> 197165 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/22/guncel/gun14.html </URL>
<DATE> 2003/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Bingöllüler cenazeleri istemiyor 
</HEADLINE>
<TEXT>

   BİNGÖL DHA 
   
   Bingöl halkı, sinagog saldırılarını gerçekleştirdikleri belirlenen Bingöllü Mesut Çabuk ve Gökhan Elaltuntaş'ın cenazelerini istemiyor. Mesut Çabuk ve Gökhan Elaltuntaş'la, patlatılan kamyonetleri temin eden Azad Ekinci'nin, Bingöl'de internet kafe işleten Metin Ekinci'nin kafesinde sık sık bir araya geldiklerini kaydeden Bingöllüler, sinagogların ardından HSBC Genel Müdürlüğü ve İngiltere'nin İstanbul Başkonlosluğu'nu hedef alan saldırıların, öfkelerini bir kat daha artırdığını söylediler. Mesut Çabuk'un, Köy Hizmetleri'nde şube müdürü babası Hüseyin Çabuk'un mesai arkadaşı Aydın O., "Mesut zaman zaman babasının yanına geliyordu. Ancak son yıllarda hiç görmedik. Bu olayı İslamiyet adına yapmışlarsa, İslamiyetin adını batırdılar" dedi. Arkadaşları, Gökhan Elaltuntaş'ın da, "içine kapanık biri olduğunu belirterek, "Bu olaylar İslamiyetle bağdaşmıyor, cenazelerinin getirilmesini stemiyoruz" dediler. 
   
   
</TEXT>
</DOC>
