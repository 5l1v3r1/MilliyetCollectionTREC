<DOC>
<DOCNO> 189489 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/18/yazar/theper.html </URL>
<DATE> 2003/10/18/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Bu terörü beslemeyelim 1 
</HEADLINE>
<TEXT>

   
   'Yedikule Sahili'nde üç tinercinin saldırısına uğrayan üniversite öğrencisi genç, çantasını vermek istemeyince öldüresiye dövüldü' 
   Öldüresiye dövenler, gazete haberine göre kapkaç yapmak isteyen tinerciler. Genç kızın ölmemesi tesadüf, buna benzer bir olay Taksim'de olmuş, tinerci denilen sokak çocukları bir sigara için otuz yaşındaki yüzbaşıyı öldürmüştü. Onlar için öldürmek çok zor değil, bir sigara için veya bir cep telefonu içi, veya üç - beş milyon lira için. Hepsinde birer kelebek tabir edilen bıçak, telefonunu vermek istemeyeni de, bir sigara vermek istemeyeni de öldürüyorlar. Bir hukukçu olarak "Yakalananlar bari..." dahi diyemiyorum. Ne yazık ki "Yakalansalar ne olacak" diyorum. Uygulama bu konuda çok yetersiz. Onun için yakalananlar ne olacak Ertesi gün sokaklara salınıyorlar ve bizim ünlülerimiz onlar için yastık yapıp tanesini iki milyar TL'den satışa çıkarıyorlar, bu zavallı suçlu gençler iyi beslensin, gücü kuvveti artsın da daha iyi öldürsün diye mi 
   Mevzuatımız dedim. Bu çocuklara ünlülerin yardım etmesini yadırgadım. Bu çocuklardan kimin sorumlu olduğunu mevzuattan aktarmak istiyorum. 
   İlk görev. 
   MK 340 
   "Ana ve baba çocuğu olanaklarına göre eğitirler ve onun bedensel, zihinsel, ruhsal, ahlaki ve toplumsal gelişimini sağlarlar ve korurlar." 
   Görüldüğü gibi çocuğun eğitimi ve gelişmesi için ilk görev aileye verilmiştir. Ancak bizde aileler bolca çocuk yapar, sonra sokağa salar, ardından cezasını toplum çeker, ya suça maruz kalır veya yardım edeceğim diye cebinden para harcar. 
   Bitmedi. MK 347 
   "Çocuğun bedensel ve zihinsel gelişmesi tehlikede bulunur veya çocuk manen terk edilmiş halde kalırsa hakim, çocuğu ana ve babadan alarak bir aile veya bir kuruma yerleştirebilir." 
   
      
   
   
</TEXT>
</DOC>
