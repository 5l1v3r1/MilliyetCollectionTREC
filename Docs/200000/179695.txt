<DOC>
<DOCNO> 179695 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/02/tv/ekran.html </URL>
<DATE> 2003/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Fidye 
</HEADLINE>
<TEXT>
   Cesaret abidesi 
   Mel Gibson, "Cesur Yürek"ten bir sonraki filminde bu kez oğlunu kurtaran zengin adam rolüyle karşınızda 
      1995 tarihli "Cesur Yürek"te "ülkesini kurtarmaya soyunan" Mel Gibson, bir sonraki filmi "Fidye"de bu kez kaçırılan oğlunun peşine düşüyor 
   Havayolu şirketi sahibi Tom'un mutlu bir evliliği vardır. Ama kahramanımızın huzurlu günleri, oğlu Sean'ın kaçırılmasıyla sona erer. İki milyon dolarlık fidyeye karşın ufaklığın kurtarılamayacağını anlayan Tom, olayı tek başına çözmeye karar verir. Böylece "bir babanın dramı"na "tehlikeli mücadelesi" eklenir. 
   
   Kadrosu da dikkat çekici 
   Başarılı bir "zamana karşı yarış" filmi olan "Fidye"de Sean rolü, Nick Nolte'ün oğlu Brawley'ye ait. "A Beautiful Mind"la Oscar kazanan Ron Howard ise "Fidye"yi benzerlerinden hemen ayırıyor. Türün meraklısı için günün en iyisi. 
   KANAL D 22.00 
   
   
   Parti trafiği    BaŞrollerİnİ Talat Bulut'la Emel Müftüoğlu'nun oynadığı "Aşk Olsun"da Ebru, babası evde yok diye parti vermeye kalkar. Ama önce bunu öğrenen Gökhan, sonra işi erken biten Timur'un eve gelmesiyle ortalık karışır Öte yandan Leyla, Barış'ın babasıyla kalmasından rahatsızdır. 
   AŞK OLSUN KANAL D 20.30 
   
   
   Burhan Öçal iki kanalda    PERKÜSYON sanatçısı Burhan Öçal, bugün önce "Köprüaltı"na konuk oluyor. n DREAM TV 21.00 Öçal, daha sonra Cüneyt Özdemir'in sorularını "beşN birK"da yanıtlayacak. 
   CNN TÜRK 22.00 
   
   
</TEXT>
</DOC>
