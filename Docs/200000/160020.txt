<DOC>
<DOCNO> 160020 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/30/son/sonspo30.html </URL>
<DATE> 2003/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Lippi Gelecek yıl Avrupa Şampiyonu olmazsak, bırakıyorum 
</HEADLINE>
<TEXT>

     Avrupa Şampiyonlar Ligi finalinde penaltılarda yenilerek kupayı AC Milan'a kaptıran FC Juventus'da, teknik direktör Marcello Lippi, gelecek yıl kupanın kazanılamaması durumunda FC Juventus'tan ayrılacağını söyledi. 
     FC Juventus'a tarihindeki 27. lig şampiyonluğunu kazandıran Marcello Lippi, 4 kez oynadığı Avrupa Şampiyonlar Ligi finalini yalnızca 1 kez kazanmanın acısını içinden atamıyor. 
     Bugün düzenlenen basın toplantısında soruları yanıtlayan deneyimli İtalyan teknik adam, ''Şimdi yapılacak 2 şey var, ya pes etmek ya da yeniden denemek. Eğer gelecek yıl Avrupa Şampiyonlar Ligi Kupası'nı kazanırsam ki tüm gücümüzle bunu deneyeceğim ve kalacağım. Diğer türlü herkesi selamlayıp, kendimi yeğenime adayacağım. 5. kez finali denemek istiyorum ve kendimi bir kaybeden gibi hissetmiyorum'' dedi. 
     Kariyerinde 7 sezon FC Juventus'u çalıştıran ve FC Juventus'un tarihindeki en ''büyük'' teknik direktör olma yolunda ilerleyen Marcello Lippi, siyah-beyazlılarla 5 lig şampiyonluğu, 1 İtalya Kupası, 3 İtalya Süper Kupası, 1 Avrupa Şampiyonlar Ligi, 1 Avrupa Süper Kupası ve 1 Kıtalararası Kupa kazandırdı. 
     
</TEXT>
</DOC>
