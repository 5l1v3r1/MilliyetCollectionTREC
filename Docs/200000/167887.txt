<DOC>
<DOCNO> 167887 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/07/son/sontur27.html </URL>
<DATE> 2003/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Yemekten hemen sonra dişlerin fırçalanması zararlı imiş 
</HEADLINE>
<TEXT>

     Alman bilim adamları, yemekten hemen sonra dişlerin fırçalanmasının zararlı olduğunu saptadılar. 
     Göttingen Üniversitesi'nde görevli bilim adamları, dişlerin yemekten 30 ila 60 dakika sonra fırçalanmasının diş minesini koruduğunu kaydettiler. 
     Bilim adamları, diş minesinin, özellikle asitli içecek ve yiyeceklerin tüketilmesinden sonra yumuşadığını hatırlatarak, yumuşayan diş minesinin fırçalama sırasında zarar gördüğünü kaydettiler. 
     Prof. Thomas Attin, tükürükte bulunan kalsiyum ve fosfat iyonlarının, yemek sırasında demineralize olan diş yüzeyinin tekrar mineralize olmasını sağladığını söyledi. 
     Attin, yemekten hemen sonra dişlerini fırçalayan deneklerin dişlerinin yüzeylerinin inceldiğini ve zarar gördüğünü, yemekten 30-60 dakika sonra dişlerini fırçalayan deneklerin dişlerinin yüzeyinin ise çok daha az zarar gördüğünü kaydetti. 
     
</TEXT>
</DOC>
