<DOC>
<DOCNO> 190986 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/24/son/soneko09.html </URL>
<DATE> 2003/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
ÖİB Başkanı Telekom özelleştirmesinde nihai aşamaya gelindi 
</HEADLINE>
<TEXT>

     Özelleştirme İdaresi Başkanı Metin Kilci, Telekom'un özelleştirme stratejisinin belirlenmesi konusunda çalışmaların nihai aşamaya geldiğini vurgularken, yöntem olarak blok satış ya da halka arzın söz konusu olduğunu açıkladı. 
     Başkan Kilci, Bakanlar Kurulu tarafından özelleştirme stratejisinin bu ay sonuna kadar açıklanacağı yönünde bir taahhüt olduğunu hatırlattı. 
     Çalışmalarda son aşamaya geldiklerini anlatan Kilci, blok satış ve halka arz yöntemlerinin eş anlı olarak da uygulanabileceğini açıkladı. 
     Özelleştirme İdaresi Başkanlığı'nın ÖİB Ulaştırma Bakanlığı ve diğer bakanlıklara vereceği bilginin ardından stratejiye ilişkin kararın son halini alacağına işaret eden Kilci, özelleştirme takviminin piyasa şartları ve şirketin hazırlıklarına göre belirleneceğini ifade etti. 
     Kamu İhale Yasası'ndan kaynaklanan güçlük nedeniyle danışman teminin de yavaşladıklarını da vurgulayan Kilci, bunu 2 ay içinde gerçekleştirmeyi hedeflediklerini belirtti. 
     
     FİNANSAL YATIRIMCILARIN İLGİSİ BÜYÜK 

     Telekom özelleştirmesine finansal yatırımcıların büyük ilgisi olduğunu belirten ÖİB Başkanı, stratejik yatırımcıların ilgisinin ise ölçülü olduğunu vurguladı. 
     Telekom özelleştirmesi için yurt içinden büyük yatırımcı grupların ilgisi olduğunu ifade eden Kilci, ''Telekom için Koç-Sabancı işbirliği memnuniyet verici. İhalede rekabetin oluşması için benzeri oluşumları bekliyoruz'' yorumunda bulundu. 
     
     EN YÜZDE 51 BLOK SATIŞ 

     Blok satışın oranının ne olacağının sorulması üzerine ise Kilci, bunu Bakanlar Kurulu'nun belirleyeceğini hatırlatırken, İdare olarak en az yüzde 51'inin blok satılması yönünde görüşleri olduğunu sözlerine ekledi. 
     
</TEXT>
</DOC>
