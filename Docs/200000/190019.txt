<DOC>
<DOCNO> 190019 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/21/guncel/gun04.html </URL>
<DATE> 2003/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Hayvanlara Avrupa standardı 
</HEADLINE>
<TEXT>

      
   Ev hayvanlarının korunmasına Avrupa standardı geliyor. Ev hayvanları artık ebeveynlerinin onayı olmaksızın 16 yaşından küçüklere satılamayacak, hayvanlar terk edilemeyecek. Bakanlar Kurulu'nun onayladığı Ev Hayvanlarının Korunmasına Dair Avrupa Sözleşmesi 6 ay sonra yürürlüğe girecek. Hayvan Hakları Yasa Tasarısı'nın tanımlar bölümünde "ev hayvanı"nın tanımı, "insanlarca muhafaza edilen veya edilmesi tasarlanan her türlü havyan"olarak yapılıyor. Sözleşmede şu hükümler yer alacak 
   Hayvanın özelliğine göre barınak sağlanacak. 
   Hayvanlara yeterli gıda- su verilecek. 
   Bir ev hayvanını üretmek için seçen kişi, dişinin veya yavrunun sağlığını riske sokabilecek anatomik, psikolojik ve davranış özelliklerini gözönünde bulundurmaktan sorumlu olacak. 
   Ev hayvanı sağlığına zarar verecek şekilde eğitilemeyecek. 
   Şartlar sağlanmadıkça ev hayvanları sergi, reklam, eğlence, yarışmada kullanılamayacak. 
   Hayvanın dış görünüşünü değiştirmeye yönelik cerrahi müdahaleler yapılamayacak. 
   
   
   
   
</TEXT>
</DOC>
