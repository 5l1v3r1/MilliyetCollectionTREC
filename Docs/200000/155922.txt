<DOC>
<DOCNO> 155922 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/11/yasam/yas01.html </URL>
<DATE> 2003/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Gökyüzünden sahneye indi 
</HEADLINE>
<TEXT>

Sertab Erener'in Eurovision'da yarışacak şarkısının klibinde oynayan Hale Çakır, dans tutkusu uğruna hostesliği bırakmış... 
     GÜLAY FIRAT İstanbul 

     Eurovision Şarkı Yarışması'nda Türkiye adına yarışacak Sertab Erener'in şarkısı da klibi de tartışma yaratmıştı. O klip için tüm hünerini gösteren dansöz Hale Çakır 25 , iş yaşamına 1996 yılında İstanbul Havayolları hostesi olarak başlamış. 
     Ancak dans tutkusu ağır basınca 3.5 yıl önce hostesliği bırakıp Nesrin Topkapı'dan ders almaya başlamış. "Nesrin Topkapı gibi bir ustadan çok şey ögrendim" diyen Çakır'ın tek hedefi var skandala karışmadan, hocası kadar iyi bir dansöz olmak. 
     
     İlk Sertab'la oynadım 
     Karadenizli bir ailenin kızı Hale Çakır. "Ailem dansöz olmamı istemedi" diyor ve devam ediyor "Çünkü gece hayatının kötü yönleri alkol ve tehlikeyi düşündüler. Tabii bir de Türk filmlerindeki kötü kadın rolü yapıştırılan dansöz imajı..." 
     Her gün ayna karşısına dans figürleri çalışan Çakır, iyi derecede İngilizce bildiği için sık sık yurtdışında Türkiye'yi tanıtmak için düzenlenen etkinliklere, fuarlara katılıyor. 
     Sertab Erener'in "Everyway That I Can" klibinde, kast ajansındaki bir arkadaşı sayesinde rol aldığını belirten Hale sözlerini şöyle sürdürüyor "Sertab'ın adı geçtiğinde çok heyecanladım. Çünkü profesyonel anlamda ilk dansözlüğe başladığım Milenyum gecesi, Mozart sihirli flüt operası, Gece Kraliçesi aryasını seslendiren Sertab'ın CD'si eşliğinde dans etmiştim." 
     

</TEXT>
</DOC>
