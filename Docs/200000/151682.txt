<DOC>
<DOCNO> 151682 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/22/son/sonspo43.html </URL>
<DATE> 2003/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe... Sakat futbolcular Samsunspor'a yetişiyor... 
</HEADLINE>
<TEXT>

     Fenerbahçe'de, sakatlıkları bulunan Rüştü dışındaki futbolcuların hafta sonundaki Samsunspor maçına yetişebileceği bildirildi. 
     Kulüp doktoru İsmail Başöz, Rebrov, Mirkoviç, Ali Güneş ve Kemal'ın tedavilerinin sürdüğünü, bu 4 futbolcuyu da hafta sonundaki maça yetiştirmeye çalışacaklarını söyledi. 
     Sakatlığı nedeniyle son maçlarda oynayamayan Rebrov'un durumunun daha iyiye gittiğini belirten Dr. Başöz, ''Yarınki durumuna göre takımla çalışıp çalışamayacağına bakacağız. Durumu öncekine oranla daha iyi gözüküyor'' dedi. 
     Mirkoviç'in dizindeki ağrıların arttığını belirten Dr. Başöz, ''Kemal'in de ayak bileğinde şişme, ödem ve kanama var. Adale problemi olan Ali Güneş'i bugünkü idmanda denedik. Ama ağrıları olduğu için idmanı tamamlayamadı. Samsunspor maçına kadar daha 5 günümüz var. 4 futbolcuyu da yetiştirmeye çalışıyoruz'' diye konuştu. 
     Dr. Başöz, Rüştü'nün boynundaki ağrılar nedeniyle tedavi için yarın Almanya'da gideceğini ifade ederek, ''Durumu iyi ama ağrılarının yavaş yavaş arttığını söylüyor. Almanya'da daha önce tedavi olduğu doktorlara gidecek'' ifadelerini kullandı. 
     Sakatlığı nedeniyle 14. hafta yapılan Kocaelispor maçından itibaren 5 hafta oynatılmayan ve Türkiye'de tedavi olan Rüştü'nün bu kez kendi isteğiyle Almanya'ya gideceği öğrenildi. 
     





</TEXT>
</DOC>
