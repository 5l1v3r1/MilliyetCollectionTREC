<DOC>
<DOCNO> 183112 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/18/son/sondun14.html </URL>
<DATE> 2003/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de "Fatma ve Murat" nostaljisi... 
</HEADLINE>
<TEXT>

     ABD'de bir dönem Türkiye denince akla iki şey geliyordu Halı ve sigara. 
     ABD'de Anadolu halıları hala gözde yerlerini korurken, tütün karşıtlığının artması ve tüketiminin azalmasının yanı sıra Amerikan tütününün teşvik edilmesiyle, ünlü Türk tütünü kavramı da ortadan kalkmaya başladı. 
     Ancak, ABD'de bir dönem çok popüler olan ve hemen hemen her Amerikalının diline düşen ''Fatma'' ve ''Murat'' İngilizce yazılışıyla Fatima ve Murad sigaralarının paket ve reklam afişleri, şimdilerde koleksiyoncuların gözdesi oldu. 
     ABD'de Liggett and Myers LM Tobacco şirketi tarafından geçen yüzyılın başında piyasaya sürülen ve kısa sürede satışı patlayan sigaralardan ''Fatma''nın reklam afişleri için, dönemin ünlü fotomodeli Julia Anderson poz vermişti. 
     LM şirketi, bu sigaraları 28 cente yaklaşık 350 bin TL satıyordu. 
     Tanıtım afişlerinde Türk tütününden yapıldıkları özellikle vurgulanan ve rakiplerini, akıllı bir reklam kampanyasıyla saf dışı bırakan her iki markanın popülerliği, üretici firmanın Philip Morris ve RJ Reynolds gibi dev firmalar karşısında rekabete dayanamaması nedeniyle Birinci Dünya Savaşı'nın hemen öncesinde sona erdi. 
     Şu anda koleksiyoncuların gözdesi olan bir zamanların ünlü Türk isimli sigaralarına ait reklam afişlerinin binlerce dolara el değiştirdiği belirtiliyor. 
     
</TEXT>
</DOC>
