<DOC>
<DOCNO> 190159 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/21/son/soneko17.html </URL>
<DATE> 2003/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
2004'te devlet kasasından günlük 440.9 trilyon lira çıkacak... 
</HEADLINE>
<TEXT>

     TBMM'ye sunulan 2004 yılı Bütçe Kanun tasarısına göre, vatandaş yeni yılda 1 katrilyon 610 trilyon lira ceza ödeyecek. 
     Bütçede yer alan veriler çerçevesinde fatura edilecek cezaların 165 trilyon liralık bölümünü trafik cezaları oluşturacak. 
     2004'de vatandaş, 120 trilyon lira yargı cezası, 55 trilyon lira da idari para cezası ödemesinde bulunacak. 
     1.6 katrilyon liralık cezanın 165 trilyon liralık bölümünü vergi cezaları, 675 trilyon lirasını vergi ve sair amme alacakların gecikme zamları, 80 trilyon lirasını da Kaynak Kullanımı Destekleme Fonu kesintilerinin cezai faizi oluşturacak. 
     300 trilyon liralık bölüm vergi barışı TEFE tutarından meydana gelirken, vergi barışından yararlanıp da yeniden hesaplanan vergisini geç ödeyenler de ayrıca 50 trilyon lira ceza ödeme yükümlülüğü ile karşı karşıya kalacak. 
     Böylece vatandaş, yeni yılda her gün 4 trilyon 410 milyar 959 milyon lira ceza yiyecek. Saat başı ödenecek ceza miktarı da 183 milyar 790 milyon lira olacak. 
     
     ÜST KURUL VE KİT'LER DE BÜTÇEYE ÇALIŞACAK 

     2004 bütçe tasarısına göre, RTÜK, Rekabet Kurumu, İMKB, SPK, BDDK, Telekomünikasyon Kurumu, Tütün, Tütün Mamul ve Alkollü İçkiler Piyasası Düzenleme Kurumu, Enerji Piyasası Düzenleme Kurumu, Şeker Kurumu ve Kamu İhale Kurumu da yeni yılda bütçeye 1 katrilyon lira gelir aktaracak. 
     Tasfiye edilen fonlardan gelecek kaynak ise 3 katrilyon 439.9 trilyon lirayı aşacak. 
     Eğitim özel gelirlerinin bütçe içindeki payı da 600 trilyon lira olarak gerçekleşecek. 
     KİT'ler önümüzdeki yıl da mal ve hizmet satış gelirlerinden bütçeye kaynak aktarmaya devam edecek. 
     Bu çerçevede Türk Telekom'dan bütçeye 1 katrilyon 243 trilyon lira, Devlet Hava Meydanları İşletmesinden 86 trilyon lira, Devlet Malzeme Ofisi'nden 15 trilyon lira, Kıyı Emniyeti ve Gemi Kurtarma İşletmesinden 12 trilyon lira, Türkiye Petrolleri Anonim Ortaklığı'ndan ise trilyon lira gelecek. 
     Merkez Bankası safi hasılatından aktarılacak 1 trilyon lira ile birlikte KİT'lerin bütçeye sağlayacağı katkı 1 katrilyon 410 trilyon liraya ulaşacak. 
     
     HAZİNE ARAZİSİ SATIŞLARI 

     Son yıllarda en fazla umut bağlanan kaynaklar arasında yer alan sosyal tesis ve Hazine arazisi satışlarından ise bütçeye 499 trilyon 998 milyar lira girecek. 
     2004'de, 100 trilyon liralık sosyal tesis satışı gerçekleştirilecek. 
     Hazine arazisi satışlarından da 399 trilyon 998 milyar lira kaynak sağlanacak. 
     Bu arada, gayrımenkul alım satımları karşılığında vatandaş yeni yılda 643 trilyon lira tapu harcı ödeyecek. Devletin yargı harcı geliri 216 trilyon lira, noter harcı geliri 121 trilyon lira, pasaport ve konsolosluk harcı geliri 216 trilyon lira, trafik harcı geliri de 216 trilyon lira olacak. 
     2004'de 26 katrilyon 898 trilyon lira özel tüketim vergisi yükü ile karşı karşıya bulunan vatandaşlar, bunun da 17 katrilyon 822 trilyon lirasını akaryakıt ürünleri alımında ödeyecek. 
     Devlet, motorlu taşıt alanlardan 1 katrilyon 728 trilyon lira, sigara ve içki kullananlar ile kolalı gazoz alanlardan 7 katrilyon 43 trilyon lira tahsil edecek. Dayanıklı tüketim ve diğer mallar ile de 305 trilyon lira özel tüketim vergisi ödenecek. 
     
     GÜNLÜK EKONOMİ 

     Bu arada 2004 bütçe verileri çerçevesinde günlük ekonomi şöyle seyredecek 
     -Devletin günlük bütçe harcaması 440 trilyon 926 milyar TL. 
     -Devletin günlük faiz ödemesi 181 trilyon 369 milyar TL. 
     -Kişi başına toplam faiz ödemesi 936 milyon 351 bin TL. 
     -Bütçedeki günlük yatırım 20 trilyon 685 milyar TL. 
     -Devletin günlük geliri 313 trilyon 805 milyar TL. 
     -Vatandaşın günlük vergisi 271 trilyon 706 milyar TL. 
     -Günlük açık 127 trilyon 120 milyar TL. 
     -Sosyal güvenlik kuruluşlarında günlük açık 43 trilyon 824 milyar TL. 
     -Vatandaşın ödeyeceği günlük ceza 4 trilyon 411 milyar TL. 
     -Günlük ihracat 141 milyon 96 bin dolar. 
     -Günlük ithalat 205 milyon 479 bin dolar. 
     -Günlük turizm geliri 26 milyon 849 bin dolar. 

     
</TEXT>
</DOC>
