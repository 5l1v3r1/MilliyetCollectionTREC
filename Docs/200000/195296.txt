<DOC>
<DOCNO> 195296 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/13/son/soneko42.html </URL>
<DATE> 2003/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
BDDK İşlemler, kişilerin konumlarına uygun olmalı 
</HEADLINE>
<TEXT>

     Bankacılık Düzenleme ve Denetleme Kurumu BDDK , kurumlarında üst seviyede görev yapmış kişilerle ilgili olarak çeşitli mercilerde yapılacak işlemlerin, bu kişilerin konumlarına uygun olması gerektiğini belirtti. 
     BDDK'dan yapılan yazılı açıklamada, 5 Kasım 2003 tarihinde Kurum Başkanlığı'ndan istifa eden Engin Akçakoca ile ilgili gelişmelerin Kurum tarafından takip edildiği ve bunun üzerine bir açıklama yapmaya gerek duyulduğu kaydedildi. 
     Açıklamada, BDDK ve TMSF'nin faaliyetlerine ilişkin tüm evrak, belge ve dosyaların ilgili mevzuat çerçevesinde Kurum arşivlerinde muhafaza edildiği belirtilerek, belgelerin, kanunen yetkili merciler tarafından talep edildiğinde, ilgili mercilere sunulduğu, sunulmaya da devam edeceği kaydedildi. Açıklamada şöyle denildi 
     ''Cumhuriyet tarihinde bugüne kadar görülmemiş büyüklükte ekonomik sorunların yaşandığı bir dönemde faaliyete geçen kurumumuz, mevcut sorunların giderilmesi yönünde önemli çalışmalar gerçekleştirmiş, üstlendiği görevlerle ekonominin en önemli kurumlarından biri olmuştur. Kurumumuz ve çalışanları, üstlendikleri misyonun bilinci ve sorumluluğu içinde bugüne kadar olduğu gibi bundan sonra da çalışmalarına devam edecektir. 
     Bu çerçevede, Kurum'da üst seviyede görev yapmış kişilerle ilgili olarak çeşitli mercilerce yapılacak işlemlerin, bu kişilerin konumlarına uygun olmaması ve ayrıca kurumları ve çalışanları yıpratıcı nitelik kazanmaması hususunda gereken hassasiyetin tüm kesimlerce gösterilmesi gerektiği düşünülmektedir." 
     
</TEXT>
</DOC>
