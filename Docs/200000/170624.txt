<DOC>
<DOCNO> 170624 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/21/dunya/dun01.html </URL>
<DATE> 2003/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Blair İstifa etmem 
</HEADLINE>
<TEXT>

   Dr. Kelly'nin ölümünün ardından Asya turunu kısa kesmeyi reddeden Blair, Güney Kore'de bir markette. 
      DIŞ HABERLER SERVİSİ 

   
   İngiltere Başbakanı Tony Blair, Dr. David Kelly'nin ölümü nedeniyle istifa etmeye niyetli olmadığını söyledi. Uzakdoğu gezisi çerçevesinde gittiği Japonya'da SKY televizyonuna konuşan İngiltere Başbakanı, Kelly'nin ölümüyle ilgili soruşturmada hükümet üyelerinin hatalı bulunması halinde sorumluluğu üstleneceğini de belirtti. Yaz tatili için çalışmalarına ara veren parlamentoyu Dr. Kelly'nin ölümü nedeniyle acil toplantıya çağırmayacağını söyleyen Blair, "Acil toplantı, durumu aydınlatmaz, harareti artırır" dedi. Blair, Japonya'nın ardından gittiği Güney Kore'de yaptığı açıklamada da, "korkunç bir kişisel trajedi" olarak nitelendirdiği Kelly'nin ölümüne ilişkin başlatılacak olan bağımsız soruşturmada kendisinin de bilgi vereceğini belirtti. 
   
   
   
   
</TEXT>
</DOC>
