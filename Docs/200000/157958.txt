<DOC>
<DOCNO> 157958 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/21/yasam/yas08.html </URL>
<DATE> 2003/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
İnsan ve şempanze neredeyse 'aynı' 
</HEADLINE>
<TEXT>

     DIŞ HABERLER SERVİSİ 

     İnsanoğlu ve şempanzenin, ortak atadan geldikleri ve birlikte kategorize edilmeleri gerektiği öne sürüldü. Bu iddiayı gündeme getiren, insan ve şempanzeyi 'homo' türü kategorisinde değerlendiren bir araştırma oldu. Araştırma sonucuna göre, insan ve şempanze, 5 - 6 milyon yıl önce ortak atadan ayrışarak gelişti. Michigan'daki Wayne Üniversitesi uzmanlarının Ulusal Bilimler Akademisi tarafından dün yayımlanan araştırmasına göre insan ve şempanzenin ortak ataları da, 6 - 7 milyon önce gorilden evrimleşti. Çoğu bilim adamının, şempanze, goril ve diğer büyük maymunları insanla ayrı kategoriye koyup, insanın 'homo' türünün tek üyesi olduğunu düşünmelerine karşın, Morris Goodman başkanlığındaki ekip, insana ait 97 geni, şempanze, goril, Avrasya maymunu ve orangutan genleriyle karşılaştırdı. Goodman ve ekibi sonuçta, insanla şempanzenin yüzde 99.4 oranında genetik benzerlik taşıdığını buldu. Araştırmaya göre, şempanzeden sonra en çok goril insana benziyor. 
     

</TEXT>
</DOC>
