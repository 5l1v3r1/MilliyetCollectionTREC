<DOC>
<DOCNO> 174658 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/09/son/sondun05.html </URL>
<DATE> 2003/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Şii din adamı "Irak'taki ABD askerleri hastalık bulaştırıyor" 
</HEADLINE>
<TEXT>

     Iraklı Şii din adamı Moktada Sadr, ülkedeki Amerikan askerlerini hastalıklarını bulaştırmakla suçlayarak, hasta askerlerin ülkeden gönderilmesini istedi. 
     Necef'te binlerce kişiye hitaben konuşma yapan Şii din adamı, ''Amerikalılar hastalıklarını Irak toplumuna bulaştırmak amacıyla hasta askerleri kullanmaya başladı, işte bu yüzden hasta Amerikan askerlerinin gitmesini istiyorum'' dedi. Sınırlara tıbbi ekipler yerleştirilmesini ve ülkeye hasta olarak girmeye çalışanların sınırdan geri çevrilmesini de öneren Sadr, ''Cehalet ve terörden başka birşeye sahip olmayan ABD, dünyayı yönetme ve Irak'ı işgal etme hakkına sahip değildir'' diye konuştu. 
     Irak'ta görev yapan Amerikalı askerlerin 100 kadarında zatürree görülmesi ve 2 askerin de hafta başında bu yüzden ölmesi üzerine tıbbi araştırma başlatılmıştı. 
     Şii din adamının babası Muhammed Badık Sadr, Irak'ın devrik lideri Saddam Hüseyin tarafından 1999'da öldürülmüştü. 
     
</TEXT>
</DOC>
