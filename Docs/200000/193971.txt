<DOC>
<DOCNO> 193971 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/07/son/sondun15.html </URL>
<DATE> 2003/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Karısını kızartıp mangal yapan politikacıya idam .. 
</HEADLINE>
<TEXT>

     Hindistan'da bir mahkeme, karısını öldürdüğü ve cesedini parçalara ayırarak mangalda kızarttığı gerekçesiyle yargılanan eski politikacıyı ölüm cezasına çarptırdı. 
     Mahkeme, muhalefetteki Kongre Partisi'ne bağlı gençlik hareketinin eski başkanı Sushil Sharma'yı sekiz yıl süren dava sonucunda idama mahkum etti. 
     Soruşturmayı yapan polis, Sushil Sharma adlı politikacının 1995'de Naina Sahni adlı karısının eski sınıf arkadaşıyla ilişkiye girdiğinden şüphelendiği ve kıskançlık krizine girerek karısını önce vurduğu, daha sonra da delilleri ortadan kaldırmak için bir arkadaşının restoranında cesedini parçalara ayırarak ve yağlayarak mangalda kızarttığını açıklamıştı. 
     Suç ortaklığıyla suçlanan restoran sahibininse yedi yıl hapse çarptırıldığı, ancak dava süresince tutukluluk hali göz önünde bulundurularak salıverilmesine karar verildiği belirtildi. 
     
</TEXT>
</DOC>
