<DOC>
<DOCNO> 187855 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/10/son/sontur33.html </URL>
<DATE> 2003/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
YSK karar verdi, yerel seçimler 28 Mart Pazar günü... 
</HEADLINE>
<TEXT>

     ANKARA Milliyet 

Yüksek Seçim Kurulu, 2004 yılı Mahalli İdareler Seçimi'nin tarihini 28 Mart 2004 Pazar günü olarak belirledi. 
     YSK, dün yaptığı toplantıda, uzun süredir hangi tarihte yapılacağı tartışma konusu olan yerel seçimlerin kesin tarihini belirledi. Kuruldaki bazı üyeler, daha önce, Anayasa'ya göre seçimlerin 5 yılda bir yapılması gerektiğini belirterek, seçim tarihinin 18 Nisan 2004 olarak belirlenmesi gerektiği belirtmişti. Üyelerin bazıları ise Mahalli İdareler Kanunu'na göre seçimlerin seçimin yapılacağı yılın Mart ayının son Pazar günü yapılması gerektiğini, bu tarihin de 28 Mart'a geldiğini ifade etmişti. 
     Kurul dünkü toplantısında, YSK'nın yerleşik içtihatlarına göre seçimin 28 Mart'ta yapılması gerektiğini kararlaştırdı. Kurul, seçmen kütüklerinin hangi yöntemle güncelleştirileceğini de önümüzdeki günlerde karara bağlayacak. 
     
</TEXT>
</DOC>
