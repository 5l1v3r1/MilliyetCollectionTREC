<DOC>
<DOCNO> 151282 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/21/yasam/yas04.html </URL>
<DATE> 2003/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Park etmenin 'matematik' formülü 
</HEADLINE>
<TEXT>

Park kazaları yüzünden her yıl 370 trilyon lira ödeyen İngiliz sigorta şirketlerinin finanse ettiği araştırmada park etmenin formülü geliştirildi. Bu konuda sabıkalı kadın şoförler rahat nefes aldı 
     NEVSAL ELEVLİ Londra 

     KİM demiş kadın şoförler arabalarını iki araba arasındaki boşluğa park edemez diye Bu gözlem artık mazide kalacak. Çünkü İngiltere'deki Surrey Üniversitesi Matematik Kürsüsü profesörlerinden Rebecca Hoyle, bir Volvo Station'ın minik bir boşluğa park edilmesini sağlayan matematik formülü geliştirdi ve kadın sürücüleri büyük bir dertten kurtardı. 
     Zarar 370 trilyon 
     OTOMOBİL sigortası yapan "Esure" adlı şirket tarafından finanse edilen çalışmayla ilgili görüşlerini açıklayan trafik uzmanları, "Artık park ederken kazaların azalacağına inanıyoruz" dedi. İngiltere'de park ederken yapılan kazaların her yıl Ingiliz şirketlerine 151 milyon sterline 370 trilyon lira mal olduğu kaydedildi. 
     
Formüle göre başarılı bir şekilde park etmek için yapılacak işler sırasıyla şöyle      1- Park yeri olarak, park etmiş iki aracın arasında sizin kullandığınız otomobilin boyunun 1.5 misli kadar mesafe bulunan bir yer seçin. Tabii seçim şansınız varsa... 
     2- Park yerinizi buldunuz. Uygunluğunu test ettiniz. Şimdi öndeki otomobile paralel şekilde yanaşarak arka tamponunuzu onun arka tamponuyla aynı hizaya getirin. 
     3- Eğer arkadaki araçlar siz bu işlemleri yaparken h l korna çalmaya başlamamışsa, direksiyonu park yapacağınız yönde sonuna kadar çevirerek geri gitmeye başlayın. 
     4- Otomobiliniz kaldırımla 45 derecelik bir açı yaptığında direksiyonu tam tersi yönde son noktasına kadar çevirin ve geri harekete yavaş yavaş devam edin. 
     5- Buraya kadar her şey tamam. Arabanın burnu kaldırıma 35 - 40 cm yaklaştığında arka tekerleğin kaldırım taşına çarpmaması için direksiyonu düzeltin. 
     6- İleri ve geri hareketlerle otomobilinizin öndeki ve arkadaki arabalardan eşit uzaklıkta olmasını sağlayın. Artık gönül rahatlığı ile kontağı kapatabilirsiniz. 
     


YAŞAM 
















</TEXT>
</DOC>
