<DOC>
<DOCNO> 166001 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/28/yasam/yas08.html </URL>
<DATE> 2003/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Uçak havada yırtıldı’ 
</HEADLINE>
<TEXT>

     DIŞ HABERLER SERVİSİ 

     İngiliz Havayolları’na BA ait Boeing 777 tipi bir uçak, faciayı pilotların soğukkanlılığı sayesinde atlattı. Havalandıktan 15 dakika sonra gövdesinde dev bir yırtık açılan uçak, pilotlar sayesinde Londra’ya dönmeyi başardı. 
     Uçağın Karayibler’e giderken gövdesinde meydana gelen yırtılmanın iki kabin penceresini de tahrip ettiğini belirten BA sözcüsü, 264 yolcusu bulunan uçağın Dorking üzerinde seyrettiği sırada yırtığın oluşması üzerine, havalandığı Gatwick meydanına dönerek güvenli bir iniş yaptığını bildirdi. 
     
     Hemen yakıtı boşaltıldı 
     Gövde panelinde oluşan yırtığın 120 santimetreye 160 santimetre ebadında olduğunu da belirten BA sözcüsü, yırtılmanın uçağın kuyruk bölümünde bulunan üç katlı pencerelerden ikisine de yüzeysel zarar verdiğini kaydetti. 
     Sözcü, uçak üzerindeki teknik incelemenin ardından yırtılmaya neyin yol açtığının tespit edileceğini ifade etti. 
     Uçağın mecburi iniş öncesinde prosedür gereği yakıt tanklarını boşalttığı da kaydedildi. 
     

</TEXT>
</DOC>
