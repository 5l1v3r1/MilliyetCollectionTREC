<DOC>
<DOCNO> 157727 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/20/magazin/mag03.html </URL>
<DATE> 2003/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Vallahi 'komiksun' Cem Yılmaz 
</HEADLINE>
<TEXT>

Henüz ortada hazır bir şey yok ama Cem Yılmaz, Gora adlı filmi için Matrix'in aralarında 'coming soon' anonsunu yapmaya başladı bile... 
     ALİ'CE Ali Eyüboğlu 

     Matrix'i Türkiye'de ilk üç günde 455 bin 190 kişi izledi. Altısı bizim ekipti... 'Matrix'i pazar günü Yazı İşleri Müdürlerimiz Murat Köksal, Tahir Özyurtseven, eşi Ayça, oğlu Ali Yağmur ve oğlum Yağız'la seyrettik. İçimizden sadece Ali Yağmur filmi beğenmedi. Bana göre de 'The Matrix Reloaded'in ilk yarısı ne kadar temposuzsa ikinci yarısı bir o kadar keyifli, tempolu ve heyecan vericiydi. Cem Yılmaz için bile 'Matrix 2'ye bir daha giderim. "Cem Yılmaz'la Matrix'in ne alakası var " demeyin, izah edeyim. 
     Cem Yılmaz'ın 'Uzaylı'yı oynayacağı 'Gora' adlı filmin tanıtımı sadece 'Matrix Reloaded'ın gösterildiği sinemalarda yapılıyor. 
     
     Cem, Cem'e karşı 
     'Matrix 2'nin Türkiye'de de iyi gişe yapacağını tahmin eden Yılmaz'ın yapım şirketi, "Biruzayfilmi" sloganıyla 'Gora'ya çok hoş bir tanıtım hazırladı. 'Gora'nın yelkenlerini 'Matrix 2'nin rüzg rıyla şişirmek akıllıca bir iş. Matrix ve Süpermen karışımı bir giysiyle 'Uzaylı Cem' birden perdeye yansıyor. Fonda, ona meydan okuyan 'Türk Cem'in sesi "Beni o kılıçla mı korkutacaksın " Ardından 'Uzaylı Cem'e, "Hadi sopamı da attım, gel bakalım" diye meydan okuyan 'Türk Cem' çıkıyor sahneye. Ama çıkmasıyla 'Uzaylı Cem'in ışınlarına çarpılması bir oluyor. 'Uzaylı', 'Türk Cem'i serseme çeviriyor. 
     
     Gözlüklerden isterim 
     Sonra perdeyi yabancı filmlerin orijinal tanıtımlarında olduğu gibi "coming soon" yazısı kaplıyor. Yılmaz, çekimlerine bile 25 Mayıs'ta başlanacak film için "Vallahi coming soon" diyor. 
     "Matrix 2"yi seyrettikten sonra oyuncuları adeta demirbaşları olan güneş gözlüklerinden en kısa sürede bir tane almaya karar verdim. Gözlükler süper Vücudun değişmez ve sadık bir parçası gibiler. Onlarca insanla dövüş, havada taklalar at, trafik kazası atlat, onlarca kurşun ye fark etmez kırılmıyor, seni terk etmiyor. O kadar sadıklar. 
     

</TEXT>
</DOC>
