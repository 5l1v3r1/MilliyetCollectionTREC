<DOC>
<DOCNO> 156036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/11/son/sontur27.html </URL>
<DATE> 2003/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
SP Genel Başkanlığı'na Necmettin Erbakan seçildi... 
</HEADLINE>
<TEXT>

     Saadet Partisi SP 1. Olağan Büyük Kongresi'nde Genel Başkanlığa Necmettin Erbakan seçildi. 
     Atatürk Spor Salonu'nda yapılan kongrede, kayıtlı bin 153 delegeden 968'i oy kullandı. 
     Erbakan, geçerli 960 oyun tamamını alarak Genel Başkan oldu. 
     
     ERBAKAN'IN ÖZGEÇMİŞİ 

     Saadet Partisi SP 1. Olağan Genel Kongresi'nde Genel Başkanlığa seçilen Necmettin Erbakan, 29 Ekim 1926'da Sinop'ta doğdu. 
     İlkokula Kayseri Cumhuriyet İlkokulu'nda başlayan Erbakan, babasının Trabzon'a tayin olması nedeniyle ilköğrenimini burada tamamladı. 
     Erbakan, orta ve lise öğrenimini İstanbul Erkek Lisesi'nde bitirdi. 1948'de İTÜ Makine Fakültesi'nden mezun olan Erbakan, aynı yıl burada asistan olarak göreve başladı. 
     1965 yılında profesör olan Erbakan, 1966'da Odalar Birliği Sanayi Dairesi Başkanlığı'na getirildi. Daha sonra Genel Sekreter olan Erbakan, 1968 Mayısı'nda Odalar Birliği İdare Heyeti Üyesi, bir yıl sonra da Odalar Birliği Başkanı oldu. 
     Erbakan, 1969 seçimlerinde Konya'dan bağımsız olarak adaylığını koydu ve seçilerek TBMM'ye girdi. 
     Necmettin Erbakan, 24 Ocak 1970'de Milli Nizam Partisi'ni MNP kurdu. Parti, Nisan 1971'de kapatıldı. 
     11 Ekim 1972 yılında kurulan Milli Selamet Partisi MSP ise Erbakan başkanlığında girdiği 1973 seçimlerinde 51 parlamenterle TBMM'ye girdi. 
     MSP-CHP koalisyonunda Başbakan Yardımcısı olarak görev yapan Erbakan, bu hükümetin 1974 yılı başında bozulmasının ardından kurulan dörtlü koalisyonda da yine Başbakan Yardımcılığı ve Ekonomik Kurul Başkanlığı görevlerini üstlendi. 
     5 Haziran 1977 seçimlerinden sonra oluşturulan 3'lü koalisyonda da bu görevini sürdüren Erbakan ve liderliğini yaptığı MSP, böylece toplam 4 yıl süreyle hükümet ortağı oldu. 
     1978 yılı başından 12 Eylül 1980'e kadar muhalefette kalan MSP'nin Genel Başkanlığı'nı yürüten Erbakan, Eylül 1987'deki referandumla yeniden siyasi haklarını elde etti. 
     Erbakan, 19 Temmuz 1983 tarihinde kurulan Refah Partisi'nin 11 Ekim 1987 tarihinde yapılan kongresinde oybirliğiyle Genel Başkanlığa seçildi. 
     20 Ekim 1991 seçimlerinde Konya'dan Milletvekili seçilen Necmettin Erbakan, 1995 genel seçimlerinde de tekrar Konya'dan milletvekil seçilerek TBMM'ye girdi. 
     Erbakan, Başbakan olarak, 28 Haziran 1996'da RP-DYP koalisyon hükümetini kurdu. 
     Necmettin Erbakan, bugün yapılan seçimlerde, MNP, MSP ve RP'den sonra 4. partisine genel başkan oldu. 
     Necmettin Erbakan, evli ve 3 çocuk babası. 
     
     GİK ÜYELERİ 

     Kongrede, 50 kişiden oluşan Genel İdare Kurulu GİK üyeleri de belirlendi. GİK üyeleri, şu isimlerden oluştu 
     Recai Kutan, Abdulhamit Gül, Ahmet Cemil Punç, Ahmet Demircan, Ahmet Sünnetçioğlu, Ahmet Tekdal, Arif Ersoy, Bahri Zengin, Cevat Ayhan, Cihangir İslam, Ertan Yülek, Fehim Adak, Fethullah Erbaş, Fikret Erçoban, Gülten Çelik, Hayrettin Dilekcan, Hilmi Tanış, Hüsamettin Korkutata, Latif Öztek, Lütfi Esengün, Lütfi Yalman, Niyazi Yanmaz, Mehmet Batuk, Mehmet Bekaroğlu, Mehmet Karaman, Mete Gündoğan, Musa Demirci, Mustafa Geçer, Mustafa Kamalak, Mustafa Akkaş, Mustafa Köylü, Nezir Aydın, Numan Kurtulmuş, Oğuzhan Asiltürk, Osman Nuri Kabaktepe, Osman Yumakoğulları, Oya Akgönenç, Ömer Vehbi Hatipoğlu, Sacit Günbey, Suat Pamukçu, Şerafettin Kılıç, Şeref Malkoç, Şevket Kazan, Temel Karamollaoğlu, Teoman Rıza Güneri, Turhan Alçelik, Yakup Budak, Yasin Hatipoğlu, Yaşar Canbay ve Zeki Çelik. 
     
     YÜKSEK DİSİPLİN KURULU 

     11 kişilik Yüksek Disiplin Kurulu YDK üyeleri ise şöyle 
     Rıza Ulucak, Ali Güneri, Abdülkadir Öncel, Mehmet Ener, Hüseyin Çelebican, Enver Bakırcı, Süleyman Çalışkan, Musa Okçu, İsmail Aydos, Şinasi Yavuz ve Metin Perli. 
     Bu arada, olaylı ''Kudüs Gecesi''nden sonra görevinden alınarak yargılanan Sincan eski Belediye Başkanı Bekir Yıldız'ın da kongreye katıldığı görüldü. 

     
</TEXT>
</DOC>
