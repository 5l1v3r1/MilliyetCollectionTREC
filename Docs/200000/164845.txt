<DOC>
<DOCNO> 164845 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/23/spor/spo00.html </URL>
<DATE> 2003/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Zafer bize yakışıyor 
</HEADLINE>
<TEXT>

Milli Takım Teknik Direktörü Şenol Güneş, Brezilya maçı öncesinde futbolcularıyla toplantı yaptı, "Sahaya çıkın, gerçek futbolunuzu oynayın. Neler yapabildiğimizi tüm Dünya görsün" dedi 
     MEHMET DEMİRCAN 

     Gücünüzü gösterin’ 
     KONFEDERASYON Kupası’nda Brezilya önünde en önemli sınavını verecek olan A Milli Takım, galibiyete şartlandı. Teknik Direktör Şenol Güneş, kritik maç öncesinde futbolcularıyla toplantı yaptı. Güneş’in, "Zafer bize yakışıyor. Herkes kazandığımız zaman keyifleniyor. Brezilya maçında yine pozitif bir futbol sergileyeceğiz. Galibiyet bize çok şey kazandırır" dediği öğrenildi. 
     
     4 yıllık plan işliyor’ 
     ABD ve Kamerun maçlarında mükemmel oynadıklarını dile getiren tecrübeli teknik adam, Brezilya karşısında aynı oyunu beklediğini vurguladı. Bu arada dün akşam bir basın toplantısı düzenleyen Güneş 4 yıllık gençleştirme planının meyvelerini verdiğini ve eleştiri olsa bile doğru bildiğinden vazgeçmeyeceğini belirtti. Güneş, "Oyuncuyu oynatıyorsunuz neden oynattın, oynatmadığın zaman da neden oynamıyor diyorlar. Bunları aşmalıyız" dedi. 
     
Ulusoy’dan destek      Kalıcı olmak önemli’ 
     FRANSA’DA tecrübe kazandıklarını söyleyen Futbol Federasyonu Başkanı Haluk Ulusoy, Brezilya maçından umutlu olduğunu açıkladı. Ulusoy, Kamerun yenilgisini Sambacılar karşısında telafi edeceklerini iddia edip, "Artık böylesine büyük turnuvalarda, bu tip sonuçlarla karşılaşacağımızı da öğrenmeliyiz. Futbolda yenmek de var yenilmek de var" diye konuştu. 
     
     Üstesinden geliriz’ 
     DÜNYA üçüncüsü olarak zor bir görev üstlendiklerini dile getiren Ulusoy, zirvede kalmanın önemli olduğunu açıkladı. Futbol Federasyonu Başkanı sözlerini şöyle sürdürdü "Kamerun maçını hemen unutmalıyız. Bir sonraki maça bakmalıyız. Tabi ki bizlerde çok üzüldük. Hakemin hatalı bir karar verdiğini düşünüyoruz ancak Türk Milli takımı bunun üstesinden de gelecek güçte." 
     
Sambalı final      Milli Takımımız bugün 22.00’de Brezilya ile kozlarını paylaşacak, beraberlik alırsa tur atlayacak 
     KONFEDERASYON Kupası’nda bir galibiyet, bir yenilgi ile grupta ikinci sırada yer alan A Milli Takımımız, bugün son maçında Brezilya önüne çıkıcak. Bugüne kadar Brezilya ile oynadığı 3 maçı da kaybeden Ay - Yıldızlılar, hem ilk galibiyeti, hem de turnuvada yarı finali kovalayacak. Millilerimiz’e kritik 90 dakikada beraberlik yetecek. Grubun diğer maçında TSİ 22.00’de ABD ile Kamerun karşılaşacak ve organizasyona iki gün ara verilecek. 
     
     TÜRKİYE 
     Rüştü 
     Fatih S. 
     Fatih A. 
     Bülent 
     Alpay 
     İbrahim Ü. 
     Gökdeniz 
     Selçuk 
     Yıldıray 
     Ergün 
     Okan 
     Tuncay 
     
     BREZİLYA 
     Dida 
     Juan 
     Lucio 
     Belletti 
     Kleber 
     Ricardinho 
     Emerson 
     Kleberson 
     Alex 
     Ronaldinho 
     Adriano 
     
Son prova St.Etienne’de      KAMERUN maçını Paris’te oynayan A Milli Takım, Brezilya maçı için dün St. Etienne’de kampa girdi. Ay - Yıldızlılar akşam Stade de Barguette’de son antrenmanını yaptı. Şenol Güneş çalışmada özellikle orta saha organizasyonlarına ağırlık verdi. Sakat olan Ahmet dışında tüm oyuncuların Brezilya sınavına hazır olduğu bildirildi. Bu arada uçaktan korkan Ahmet, Deniz ve Okan, St. Etienne’e trenle gitti. 
     
Rekor için yeni ortak      MİLLİ Takım ve Galatasaray’ın emektar yıldızı Bülent Korkmaz, Brezilya maçıyla birlikte tarihe yeni bir sayfa açacak. Tecrübeli futbolcu, forma şansı bulduğu takdirde, 86 maçla en çok milli olan Tugay Kerimoğlu’nu yakalayacak. Bülent, A Milli Takımımız’ın turnuvada üst turlara çıkması durumunda ise rekoru eline geçirme şansı yakalayacak. 
     
Alkışlar Rüştü Reçber’e’      MİLLİ Takımımız’ın, Kamerun’a son dakika penaltısıyla yenilmesi Fransız basınında geniş yankı uyardı. Le Journal du Dimanche Gazetesi, haberinde Rüştü’ye övgüler yağdırırken, Şenol Güneş’i eleştirdi. İki takımın da başa baş bir mücadele sergilediğini belirten Fransız gazetesi, "Rüştü, Osmanlı Kalesi’nin bedeni. Müthiş bir çıkış yaşıyor" sözlerini kullandı. 
     HABERDE Şenol Güneş’in basın toplantısında kullandığı sözler de eleştirildi. Güneş’in, "En iyi biz oynadık. Rakip takım oyuncularımızı tekmeledi. Hakem onları kolladı" şeklindeki açıklamaları "gerçek dışı" olarak yorumlandı. Fransız gazetesi, Şenol Güneş’in basın toplantısında, Öfkeli ve gerçekleri görmek istemeyen bir tavır içinde olduğunu belirtti. 
     
Ronaldinho’ya dikkat edelim      YILDIZLARINDAN yoksun bir kadroyla Fransa’ya gelen Sambacılar’da en çok dikkat edilmesi gereken isim kuşkusuz Ronaldinho. Fransa’nın Paris Saint Germain takımında forma giyen yıldız futbolcu, son vuruşlardaki üstünlüğü ve gol yollarındaki üretkenliğiyle tanınıyor. 1980 doğumlu olan Ranoldinho, Brezilya futbolunun son yıllarda yetişen en büyük yıldızları arasında kabul ediliyor. 
     
BREZİLYA’YI TANIYALIM BREZİLYA  YAŞ BOY KULÜP KALECİLER 1.DIDA 20 1.95 Milan 12.JULIO CESAR 24 1.85 Flamengo 23.FABIO 23 1.88 Vasco de Gama DEFANS 2.BELLETTI 27 1.79 Villareal 3.LUCIO 25 1.88 B.Leverkusen 4.JUAN 24 1.80 B.Leverkusen 6.GILBERTO 27 1.80 Gremio 13.MAURINHO 25 1.75 Cruzerio 14.F.LUCIANO 28 1.85 Cronthians 15.E.DRACENA 22 1.85 Cruzeiro 16.KLEBER 23 1.80 Corinthians ORTA SAHA 5.EMERSON 27 1.79 Roma 7.RONALDINHO 23 1.80 PSG 8.KLEBERSON 24 1.75 A.Paranaense 10.RICARDINHO 27 1.76 Sao Paolo 11.GIL 23 1.87 Corinthians 17.E.COSTA 21 1.84 Bordeaux 18.DUDU 20 1.83 Vitoria 19.A.DE SOUZA 26 1.72 A.Paranaense 20.ALEX 26 1.74 Cruzeiro FORVET 9.ADRIANO 21 1.89 Parma 21.ILAN 23 1.80 A.Paranaense 22.L.FABIANO 23 1.88 Vasco de Gama TEKNİK DİREKTÖR Carlos Alberto Parreira      
B GRUBU PUAN DURUMU TAKIMLAR O G B M A Y P Kamerun 2 2 0 0 2 0 6 TÜRKİYE 2 1 - 1 2 2 3 Brezilya 2 1 0 1 1 1 3 ABD 2 0 0 2 1 3 0      
     
Fransa rakibini bekliyor 5-0      KONFEDERASYON Kupası’nda A Grubu maçları dün sona erdi. Yarı finale çıkmayı ikinci maçta garantileyen Fransa, Y.Zelanda’yı 5 - 0 yenerek grubu lider tamamladı. Ev sahibinin gollerini Kapo, Henry, Cisse, Giuly ve Pires kaydetti. Fransa’nın yarı finaldeki rakibi bugünkü Türkiye - Brezilya maçından sonra belirlenecek. 
     
Kolombiya üçlük attı 1-0      CORDOBA’LI Kolombiya A Grubu’nun üçüncü maçında Japonya’yı tek golle devirdi. Bu sonucun ardından 6 puana ulaşıp grup ikincisi olarak yarı finale çıkan Güney Amerika temsilcisinin golünü 68. dakikada Hernandez kaydetti. Kolombiya Milli Takımı’nın yarı finaldeki rakibi B grubunu lider bitirmeyi garantileyen Kamerun olacak. 
     

</TEXT>
</DOC>
