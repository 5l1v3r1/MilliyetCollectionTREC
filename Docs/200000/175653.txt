<DOC>
<DOCNO> 175653 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/14/yazar/toruner.html </URL>
<DATE> 2003/08/14/ </DATE>
<TIME>  </TIME>
<AUTHOR> Yaman TÖRÜNER  </AUTHOR>
<HEADLINE>
Başarı çemberi 
</HEADLINE>
<TEXT>

   
   J. Canfield, M. V. Hansen ve L. Hewitt iş hayatındaki tecrübelerini Odaklanmanın Gücü The Power of Focus isimli kitapta topladılar. Kitap o denli başarı sağladı ki, Amerika'da "en çok satan" kitaplar arasına girmekle kalmadı, bu kitap sayesinde başarı sağladıklarını söyleyen yüzlerce kişi ortaya çıktı. 
   Kitap aşama aşama okurlarına başarının sırlarını veriyor. Kitabın yazarlarına göre, bu kitabı okuduktan sonra başarılı olmamak olanaksız. 
   Kitabın temel temasını oluşturan "başarı çemberi" aşağıdaki adımlarla elde ediliyor 
   Özel hayatınızda ve iş hayatınızda her gün öncekinden daha iyi seçimler yapmaya başlamak,Gittikçe daha iyi alışkanlıklar geliştirmek,Daha iyi bir kişilik ve karakter oluşturmak,Kendinizi gittikçe daha kıymetli hale getirmek,Sonuçta daha büyük ve daha iyi fırsatlar yakalayabilmek,Böylelikle başkalarına daha verici olabilmek ve elinizdekileri daha rahat paylaşabilmek,Bütün bunların sonunda, gittikçe daha büyük ve daha iyi mükafatlar kazanmak,Bu noktada, yeniden başa dönüp her gün bir öncekinden çok daha iyi seçimler yapabilmek ve çemberi böylece sürdürmek. 
   Başarı için elzem 5 hayati nokta şöyle özetleniyor 
   Ne istediğinizi bilin. Neden istediğinizi de.Güçlerinizi keşfedin ve her gün kullanın.Çok çalışın. Dürüst olun.Karşılıksız ve koşulsuz verici olun. Sevgiyi içinizde hissedin.Hedefinizi seçin ve bu hedef için yaşayın. 
   Alışkanlıklarınız geleceğinizi belirler. Başarı için önce kötü alışkanlıklarınızı değiştirin. Sonra, bunların yerine iyi alışkanlıklar monte edin. Hayatınızın kalitesini de alışkanlıklarınız belirler. Gerçekte, kalite sadece bir alışkanlıktır. Kötü alışkanlıkların bedeli genellikle daha sonraları ödenir. İyi alışkanlıkların geliştirilmesi ise zaman alır. Siz iyisi mi, kötü alışkanlıklarınızı değiştirmeyi bir alışkanlık haline getirin. Uğraşılarak kazanılan iyi alışkanlıklar bir süre sonra normal davranışlarınız halini alacaktır. İşe küçük kötü alışkanlıklarınızı değiştirmekle başlayın. örneğin 
   Sizi arayanları gecikmeden geri arayın.Randevularınıza ve toplantılarınıza zamanında gidin.Dinlemek yerine konuşmayın.Yeni tanıştırıldığınız birisinin adını daha bir dakika geçmeden unutmayın.Dinlenmeden ve egzersiz yapmaksızın uzun süre çalışmayın.Bilinçsiz beslenmeyin.Rezervasyonlarınızı son dakikaya bırakmayın.Ailenize zaman ayırın.Yapılacak her şeyinizi yazın ve programlayın. 
   
   "Başarı çemberi" gerçekten de alışkanlıkları değiştirmekle başlıyor. Bir başarı genellikle daha büyük bir başarının süt annesi oluyor. 
   Bırakın başkaları, kendi küçük hayatlarını yaşasınlar ama siz değil. 
   Bırakın başkaları, küçük işlerle, sonuçsuz dedikodularla uğraşsınlar ama siz değil. 
   Bırakın başkaları, küçük yaralanmalara ağlaya dursunlar ama siz değil. 
   Bırakın başkaları, geleceklerini başkalarının elinde görsünlar ama siz değil... 
   
      
   
</TEXT>
</DOC>
