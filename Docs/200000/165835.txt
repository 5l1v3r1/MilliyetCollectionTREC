<DOC>
<DOCNO> 165835 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/27/son/soneko14.html </URL>
<DATE> 2003/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
BDDK üyeliğine, Mustafa Ekim'in atanması bekleniyor 
</HEADLINE>
<TEXT>

     Bankacılık Düzenleme ve Denetleme Kurulu'nda BDDK boş bulunan 3 üyelikten birisine, halen BDDK'da bankalar yeminli başmurakıbı olarak görev yapan Mustafa Ekim'in atanması bekleniyor. 
     Devlet Bakanı ve Başbakan Yardımcısı Abdüllatif Şener, Gazi Üniversitesi'nde düzenlenen ''Enflasyon Muhasebesi'' konulu panele gelirken, BDDK'da boş bulunan üyeliğe atamanın yapıldığını söyledi, ama atanan kişinin ismini vermedi. 
     BDDK üyeliğine atanması beklenen Mustafa Ekim, 1952'de Kırşehir'in Mucur ilçesinde doğdu. Ankara Üniversitesi Siyasal Bilgiler Fakültesi İşletme Bölümü'nden 1976'da mezun olan Ekim, o zaman Maliye Bakanlığı bünyesinde bulunan Bankalar Yeminli Murakıplar Kurulu'nda BYMK çalışmaya başladı. 1980'de murakıp olan Ekim, 1984-1985'de 1.5 yıl süreyle İsviçre'de mesleki konularda araştırma ve incelem yaptı. 1985-1986'da BYMK'da Başkan Yardımcılığı görevini yürüten Ekim, 1987'de İsviçre'deki Türk bankalarının temsilciliklerini inceledi. 1989'dan itibaren 1.5 yıl süreyle İngiltere'de AB bankacılık sektörü konusunda akademek eğitim alan Ekim, 1992-1993'te BYMK'da Ankara Grup Başkanı olarak görev yaptı. BYMK'da yeminli başmurakıp olan Ekim, BDDK'nın kuruluşundan beri aynı görevde çalışıyor. 
     Mustafa Ekim'in kurum nezdinde çok sayıda mesleki rapor, araştırma ve incelemesi, finansal ve ekonomi dergilerinde yayımlanmış çok yazıda makale ve araştırması bulunuyor. 
     
</TEXT>
</DOC>
