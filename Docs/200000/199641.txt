<DOC>
<DOCNO> 199641 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/04/guncel/gun01.html </URL>
<DATE> 2003/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Polisten iki farklı uygulama 
</HEADLINE>
<TEXT>

   Bombalama olaylarıyla ilgili sorgulanan kadın zanlılar, kadın polis eşliğinde savcılığa giderken, diğer sanıklara erkek polis eşlik ediyor 
      BELMA AKÇURA İstanbul 
   
   İstanbul ve Ankara polisi tarafından, savcılıklara sevk edilen kadın zanlılara karşı zaman zaman farklı tutum sergileniyor. Gazete sayfalarına dün yansıyan iki farklı fotoğraf bunun göstergesi oldu. Bombalama olaylarıyla bağlantıları olduğu gerekçesiyle Suriye'den getirilen kadın zanlılar, DGM'ye kadın polislerin refakatinde kelepçesiz sevk edildi. 
   Ancak polis, cezaevi firarisi Hayrettin Çelik'i sakladığı iddiasıyla gözaltına aldığı sevgilisi Emine Uludağ'ın sevkinde aynı hassasiyeti göstermedi. Uludağ elleri kelepçeli ve erkek polis eşliğinde emniyetten çıkarıldı. İstanbul Emniyeti Gasp Şubesi yetkilileri şöyle dedi 
   
   'Polisin yetkisinde' 
   "Kelepçe takmak kanunun polise tanıdığı bir yetkidir. Bu mali, beyaz yakalıları ilgilendiren bir suç ise o zaman kelepçe takmayabilirsiniz. Ama gasp sanığı ya da teröristse, kendisine ya da başkalarına zarar verir diye takabilirsiniz. Beraberinde onu götürecek kişinin cinsiyetine kanun kısıtlama getirmemiştir. O zaman bunları kadın h kime mi çıkartalım, ya da raporunu kadın doktor mu verecek " 
   
   
   
   
   
</TEXT>
</DOC>
