<DOC>
<DOCNO> 157254 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/17/yazar/tamer.html </URL>
<DATE> 2003/05/17/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Doğu'ya yatırım, kayıt dışı fasonun yerine 
</HEADLINE>
<TEXT>

     "Doğu'ya yatırım, hemen şimdi " başlıklı dünkü yazıma gelen okur tepkilerden kayda değer bulduğum 2 tanesini ve karşı görüşümü sizlerle paylaşmak istiyorum 
     
     "Doğu, yatırım için uzak" 
     "Şu Doğu'ya yatırımı tam kavramış değilim. Rasyonel gelmiyor. Bildiğim kadarıyla bu illerin hiçbirinin en yakındaki limana doğru - dürüst demiryolu bağlantısı yok. Karayollarını bilmiyorum, ama Bolu'nun ortasından geçen TEM ile karşılaştırılamaz herhalde. Altyapı olarak ne durumda bu illerimiz 
     Tabii bir de hangi piyasaya yönelik yatırımlar olacak Eğer Avrupa'ya ise, kalkıp ülkenin Avrupa'dan en uzak kısmına niye fabrika kuruyoruz Hammadde nereden - nasıl gelecek Bir de bu teşviklerin amacı, yabancı sermayeyi ülkeye çekmek diye düşünmüştüm. Onlara ne kolaylıklar olacak 
     Ben de Doğu'ya yatırımı çok istiyorum, ama gerçekleri de düşünmek lazım. TGSD yöneticilerinden 40'ının Doğu'ya gideceğiz diye garanti vermesi, bana demagoji gibi geliyor yazılı bir belge göstermedikleri sürece . Bu soruları tekrar bir karşılaştığınızda Umut Oran'a sorabilirseniz, daha bilgili okurlar olup daha inançlı olacağız." 
     Umut Esmer - Filipinler 

     
     Hedef Türk yatırımcı 
     Yanıt Doğu'ya yatırım teşvikinde amaç, yabancı sermayeyi çekmek falan değil, bizim Türk yatırımcıyı yurtdışında yatırım yerine kendi topraklarında yatırıma artı büyük kentlere göçmüş ve ancak kayıt dışı fason üretimle ayakta durabilen sözgelimi Bitlisli, Vanlı, Diyarbakırlı işadamını kendi memleketine tersine göçe özendirmek. 
     TGSD Başkanı Umut Oran'a göre bedava arsa tahsisi, yüzde 50 SSK prim indirimi ve eklenecek 10 yıl süreli vergi muafiyeti, ihracat yapan konfeksiyoncu için ciddi bir maliyet avantajı yaratabilir ve nakliyeden kaynaklanan ek maliyeti de karşılar. Zaten maliyet avantajı olmadığı takdirde hiçbir işadamı vatan - millet - Sakarya diye yatırım için Doğu'ya gitmez. 
     Belki kastedilen yatırımın boyutlarını da biraz netleştirmekte yarar var. Söz konusu olan, başlangıç için 1 - 1.5 milyon doları geçmeyecek, hatta 500 - 600 bin dolarlık çok sayıda küçük yatırım. Sermayeyi koyanın, parmağı da taşın altında olacak. 
     
     "Ağalık sistemi yatırıma engel" 
     "Anadolu turunuzda gördüklerinizin doğru olduğuna inanıyorum. Ama Türkiye'nin ve bilhassa Doğu'nun problemlerini, 11 ilde yatırım yaparak kapatabileceğimizi sanıyorsanız çok aldanıyorsunuz. Diğer 69 ilin ne günahı var Doğu'daki ağa sistemini kırmadan yapacağınız her yatırım, 2 günde har vurulup savrulacak. Bunu nasıl önleyeceksiniz " 
     Alp Kocaman - Amerika 

     Yanıt Diğer 69 ilin hiçbir günahı yok tabii, ama onlar yıllar boyu terörle yaşamadıkları için daha az mağdurlar. Bir öncelik sıralaması yapılacaksa, diğer 69 ilin geriye çekilme gibi bir sorumlulukları da olduğu kanısındayım. 
     11 ile yatırım yaparak Doğu'nun problemlerini çözebileceğimizi düşünecek kadar saf değilim elbette. Ama para parayı çeker misali, yatırım da yatırımı çeker diye düşünüyorum. Hatta Umut Oran, uygun ortam yaratıldığı takdirde İstanbul'un varoşlarında kayıt dışı fason üretimle varolma savaşı veren Doğulu küçük işadamlarının da seve seve memleketlerine geri dönüp, aynı maliyetle kayıtlı üretime geçmeyi tercih edecekleri görüşünde. 
     Ağalık sistemiyle ilgili uyarılarınız çok yerinde. Demek ki Doğu'ya teşvikte, ağanın göreceli olarak daha az güçlü olduğu illere öncelik verilmeli. 
     
     

</TEXT>
</DOC>
