<DOC>
<DOCNO> 154527 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/05/spor/spo05.html </URL>
<DATE> 2003/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
EFSANE GERİ DÖNDÜ 
</HEADLINE>
<TEXT>

Formula 1'de İspanya Grand Prix'sini yeni aracı F2003 - GA ile kazanan Michael Schumacher, son iki yarıştaki performansıyla genel klasmanda ikinciliğe yükseldi 
     Raikkonen startta kaldı 
     FORMULA 1'DE sezon kariyerinin en kötü startını yapan Ferrari'nin şampiyon pilotu Michael Schumacher, Imola'nın ardından Katalunya Pisti'nde de zirveye çıkarak toparlandığını gösterdi. Yeni aracı F2003 - GA ile pole pozisyonda başladığı yarışı baştan sona önde götüren Schumacher, McLaren'den şampiyona lideri Kimi Raikkonen'in startta Pizzonia ile çarpışarak yarış dışı kalmasıyla klasmanda Finli rakibinin dört puan gerisinde ikinci sıraya yükseldi. 
     
     Alonso'nun çıkışı 
     İSPANYA Grand Prix'sinin diğer başarılı ismi ise, yarışı ikinci bitirerek bu sezon üçüncü podyumunu yapan Renault'nun 21 yaşındaki yeteneği Fernando Alonso oldu. İspanyol pilot, kendi ülkesinde podyuma çıkan ilk sürücü unvanını da elde etti. Ferrari'den Rubens Barrichello'nun üçüncü olduğu yarışta Raikkonen'den sonra Coulthard'ın da 18. turda yarış dışı kalmasıyla McLaren büyük hayal kırıklığı yaşadı. Formula 1'de 6. yarış, 18 Mayıs'ta Avusturya'da yapılacak. 
     
Sürücüler klasmanı 1. K.Raikkonen Finlandiya McLaren 32 puan 2. M.Schumacher Almanya Ferrari 28 puan 3. F.Alonso İspanya Renault 25 puan 4. R.Barrichello Brezilya Ferrari 20 puan 5. D.Coulthard İngiltere McLaren 19 puan 6. R.Schumacher Almanya Williams 17 puan 7. J.P.Montoya Kolombiya Williams 15 puan 8. G.Fisichella Italy Jordan 10 puan      
     
Markalar klasmanı 1. McLaren 51 puan 2. Ferrari 48 puan 3. Renault 34 puan 4. Williams 32 puan 5. Jordan 11 puan 6. Sauber 8 puan 7. BAR 6 puan 8. Toyota 3 puan      
     

</TEXT>
</DOC>
