<DOC>
<DOCNO> 196332 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/18/son/sondun30.html </URL>
<DATE> 2003/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Şarkıcı Meat Loaf hastaneye kaldırıldı 
</HEADLINE>
<TEXT>

     Amerikalı ünlü rock yıldızı Meat Loaf, dün gece Londra'da verdiği konser sırsında fenalaşarak hastaneye kaldırıldı. 
     Plak şirketi sözcüsü, 56 yaşındaki şarkıcının virüse bağlı enfeksiyondan dolayı yorgun düştüğünü ve konser sırasında bayıldığını söyledi. 
     Sözcü, grubuyla aynı adı taşıyan Meat Loaf'un sağlık durumunda endişe edecek bir şey olmadığını belirtti. 
     Londra'daki konseri sırasında baygınlık geçirerek yere yıkılan Meat Loaf'un konsere devam etmek istediği, ancak doktorların tavsiyesi üzerine en yakın hastaneye kaldırıldığı kaydedildi. 
     Meat Loaf'un, biletleri tükenen bugünkü konserinin de iptal edildiği açıklandı. 
     
</TEXT>
</DOC>
