<DOC>
<DOCNO> 195885 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/16/son/sondun07.html </URL>
<DATE> 2003/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere yeniden tartışıyor... Seri katiller idam edilsin mi 
</HEADLINE>
<TEXT>

     İngiltere'de Muhafazakar Parti'nin yeni ''gölge içişleri bakanı'' David Davis, idam cezasının seri katiller için yeniden uygulamaya konulması gerektiğini söyledi. 
     Seri katillerin iğneyle idam edilmesi gerektiğini belirten Davis, Sunday Telegraph gazetesine yaptığı açıklamada, ''Şahsen benim elimde olsa çok sayıda cinayet işleyenler için idam cezasını geri getirmek için bir dakika bile durmazdım'' dedi. 
     Seri katillerin işledikleri cinayetleri hafifletecek sebepleri bulunmadığını, burada cana kıyma taammüdünün açıkça ortada olduğunu belirten Davis, ''Her seferinde soğukkanlılıkla işlenen cinayetler için idam cezası vermeyip ne yapacaksınız '' diye sordu. 
     Sunday Telegraph gazetesi, bu açıklamanın, ''tek kişiyi bağlayıcı'' açıklamalar olarak görülemeyeceğini, Davis'in bu sözlerinin Muhafazakar Parti'nin suç konusunda sertleştirmeye hazırlandığı tutumunun bir habercisi olarak yorumlanması gerektiğini yazdı. 
     
</TEXT>
</DOC>
