<DOC>
<DOCNO> 164309 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/20/yasam/yas08.html </URL>
<DATE> 2003/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
'Çukura' giren canını kurtardı 
</HEADLINE>
<TEXT>

     MUSTAFA KURTARAN İstanbul 

     Barbaros Bulvarı'nda dün sabaha karşı saat 03.00 sıralarında meydana gelen korkunç kazaya, Mehmet Hikmet Borahan'ın kullandığı otomobil yol açtı. Borahan idaresindeki otomobil, 100 metre boyunca tek şeride indirilen yolun sol bölümündeki uyarı levhasını çarparak devirdi. Duramayan ve dubaları da yıkarak ilerleyen otomobil, elektrik kablosu döşenmesi için kanal kazan işçilerinin arasına daldı. Otomobili son anda fark eden işçiler Arif Atak ve Nurettin Can, kazdıkları kanalın içine atlarken, Tuncay Tanrıveren 43 hızla ilerleyen otomobilin altında kalarak ağır yaralandı. Tanrıveren'in yardımına, kaza yerinden geçmekte olan şarkıcı İzzet Yıldızhan koştu. Ancak Tanrıveren, tüm çabalara rağmen öldü. Yıldızhan, kazadan sonra gözyaşlarını tutamadı. Kazada hafif yaralanan Nurettin Can ile Arif Atak, Şişli Etfal Hastanesi'ne kaldırıldı. Kazayı burnu bile kanamadan atlatan şoför Borahan, gece yarısı kazı çalışması yapanları suçladı. 
     
     

</TEXT>
</DOC>
