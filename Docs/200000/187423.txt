<DOC>
<DOCNO> 187423 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/09/spor/spo15.html </URL>
<DATE> 2003/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

   
   'Güven' forması    DEVLET Bakanı ve Başbakan Yardımcısı Mehmet Ali Şahin'i ziyaret eden İstanbulspor Başkanı Adnan Sezgin ile Teknik Direktör Aykut Kocaman, ilgi ve destek istedi. Şahin'e, İstanbulspor'un 61 numaralı futbolcusu Güven'in formasını hediye eden Sezgin, "Bu size olan güveni ifade ediyor" dedi. Bakan da yasal sınırlar içinde gerekli kolaylığı sağlayacağını belirtti. 
   
   İYK'da Adakan yeniden başkan    İSTANBUL Yelken Kulübü'nde Mehmet Adakan, yeniden başkanlığa seçildi. Yapılan olağanüstü genel kurulda, görevinden istifa eden Adakan, üyelerin oylarıyla yeniden başkanlığa getirildi. 
   
   İspanya'da kanlı gece    İSPANYA Kral Kupası'nda kan döküldü. Santiago Compostela - Deportivo La Coruna arasındaki maçta çıkan olaylarda 31 yaşındaki Manuel Rios Suarez adlı Deportivo taraftarı yaşamını yitirdi. Suarez'in, iç organlarında meydana gelen hasar nedeniyle yaşamını yitirdiğini belirtildi. 
   
   Lale Orta bölüm başkanı    TÜRKİYE'NİN FIFA kokartlı ilk bayan hakemi Lale Orta, Çanakkale Onsekiz Mart Üniversitesi'nde Beden Eğitimi bölüm başkanlığına getirildi. Orta, sahalardaki başarısını şimdi de eğitimde gösterecek. 
   
   Merwin Stone deneniyor    ERKEKLER Basketbol Ligi takımlarından Pınar Karşıyaka, Amerikalı pivot Merwin Stone'u deniyor. Johnson, Nedim ve Onur'a alternatif olarak transfer edilmesi düşünülen 2.08 boyundaki Stone'nun yarına kadar deneneceği açıklandı. 
   
   
</TEXT>
</DOC>
