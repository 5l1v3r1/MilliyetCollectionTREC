<DOC>
<DOCNO> 157321 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/17/son/sonspo25.html </URL>
<DATE> 2003/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray 3 - Ankaragücü 0 
</HEADLINE>
<TEXT>

     Birinci Süper Futbol Ligi'nde Galatasaray, Ankaragücü'nü 3 - 0 mağlup etti. 
     3. dakikada sol kanattan Hakan'ın ceza alanına yerden gönderdiği topa altıpas içinde ayak koyan Lukunku, kaleci Zafer'in sağından meşin yuvarlağı filelere gönderdi 1-0. 
     9. dakikada bu kez Ergün'ün soldan yaptığı ortada Lukunku, arka direkte topa istediği gibi vuramayınca, meşin yuvarlak auta gitti. 
     16. dakikada Revivo'un soldan kullandığı köşe atışında, top ceza alanı içinde kafalardan sekerken Vedat, önüne kalan topu uygun durumdaki Cihan'a verdi. Bu oyuncunun gelişine yaptığı sert vuruşta, meşin yuvarlak üstten auta gitti. 
     19. dakikada soldan Hakan'ın yaptığı sert ortada, penaltı noktası üzerinde uygun durumda bulunan Ümit Karan, topu kontrol edemeyince, meşin yuvarlak kaleci Zafer'de kaldı. 
     22. dakikada Faruk'un yaklaşık 25 metreden yaptığı sert şutunda, kaleci Mondragon topu güçlükle çeldi. Pozisyonu izleyen Hakan Keleş, sol çaprazda kontrol ettiği topla Mondragon'u da geçmesine karşın savunmada Vedat, araya girerek meşin yuvarlağı kornere attı. 
     23. dakikada Revivo ile hızlı hücuma çıkan Galatasaray'da İsrailli futbolcu, uygun durumdaki Cihan'a pasında, bu oyuncunun sağ çaprazdan şutunda, top yandan auta çıktı. 
     31. dakikada sağ kanattan çalımlarla ceza alanına giren Ergün'ün kaleye paralel olarak gönderdiği top, kaleci Zafer'i geçerken, arka direkte boş durumda bulunan Revivo'dan önce ayak koyan Gökmen, meşin yuvarlağı kornere atarak mutlak bir golü önledi. 
     34. dakikada bu kez Lukunku, çalımlarla sol kanattan Ankaragücü ceza alanına girdi. Bu oyuncu, şut olanağı da bulmasına karşın istediği vuruşu yapamayınca, top kaleci Zafer'de kaldı. 
     40. dakikada Ayhan'ın uzun taç atışı sonrası Ankaragücü ceza alanının sağ çaprazında topla buluşan Cihan, kaleci Zafer ile karşı karşıya kaldı. Bu oyuncunun yaptığı vuruşta top kaleciden dönerken, savunma tehlikeyi uzaklaştırdı. 
     41. dakikada Mehmet Polat ile kaleci Mondragon'un hatasından yararlanan Hakan Keleş, aşırtma bir vuruş yaparken, meşin yuvarlak boş kale yerine yandan az farkla auta gitti. 
     45. dakikada Revivo'nun arapasıyla ceza alanına giren Ümit Karan'ın vuruşunda, top kaleci Zafer'de kaldı. 
     Karşılaşmanın ilk yarısını da Galatasaray 1-0 önde kapadı. 
     49. dakikada soldan Hakan'ın yaptığı ortada ceza alanı önünde Revivo, meşin yuvarlağı topuğuyla Lukunku'nun önüne indirdi. Bu oyuncunun sağ çaprazdan yaptığı ilk vuruş kaleci Zafer'den dönerken, ikinci şutu ise yan ağlarda kaldı. 
     59. dakikada sağdan Baidoo'nun yaptığı ortaya ceza alanı içinde iyi yükselen Hakan Keleş'in yaptığı kafa vuruşunda, top üstten auta gitti. 
     61. dakikada Mondragon'un uzun degajında top Ankaragücü savunmasından sekerek Ümit Karan'ın önüne düştü. Bu oyuncunun yakın mesafeden topu ıskalaması nedeniyle, Galatasaray önemli bir pozisyondan yararlanamadı. 
     62. dakikada Galatasaray'da, Lukunku'nun yerine Arif xx oyuna girdi. 
     64. dakikada Augustine'nin pasıyla sol kanatta hareketlenen Hakan Keleş'in ceza alanına girer girmez vuruşunda, meşin yuvarlak direğin hemen yanından auta çıktı. 
     66. dakikada Arif'in soldan ceza alanına gönderdiği ortada top Ankaragücü savunmasından sekerken, arkadan gelen Cihan'ın yaptığı sert vuruşta ise meşin yuvarlak direğe çarptıktan sonra kaleye paralel olarak ceza alanına düştü ve Ankaragücü savunması tehlikeyi uzaklaştırdı. 
     70. dakikada sağdan Revivo'nun ortasına kale alanı içinde Ümit Karan'ın topuğuyla yaptığı vuruşta, meşin yuvarlak yandan auta gitti. 
     72. dakikada Cihan'ın sağ çaprazdan yerden ceza alanına gönderdiği topu kale alanı içinde Revivo topuğuyla Ümit Karan'ın önüne bıraktı. Bu oyuncunun yakın mesafeden beklemeden yaptığı vuruşta meşin yuvarlak filelerle buluştu 2-0. 
     Aynı dakika içinde Ankaragücü'nde Faruk'un yerine Ümit Ozan x oyuna dahil oldu. 
     81. dakikada Ankaragücü'nde Yılmaz'ın yerine Hüseyin x oyuna girdi. 
     82. dakikada Galatasaray'da Cihan'ın yerine Sabri x oyuna dahil oldu. 
     83. dakikada Arif'in soldan kullandığı köşe atışında, kaleci Zafer topu elinden kaçırınca, meşin yuvarlak kale alanı içinde boşta kaldı. Ankaragücü savunması tehlikeyi topu kornere atarak uzaklaştırdı. 
     86. dakikada Galatasaray'da, Ümit Karan'ın yerine Sedat oyuna girdi. 
     88. dakikada çalımlarla Ankaragücü defansını geçen Ergün, ceza alanına girer girmez kaleyi karşıdan gören pozisyonda mükemmel bir plaseyle topu kaleci Zafer'in sağından filelere gönderdi 3-0. 
     Maçta başka gol olmadı ve Galatasaray, Ankaragücü'nü 3-0 yendi. 
     
</TEXT>
</DOC>
