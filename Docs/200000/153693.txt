<DOC>
<DOCNO> 153693 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/01/son/sondun03.html </URL>
<DATE> 2003/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Düşen Colombia uzay aracındaki deney kurtçukları ölmemiş 
</HEADLINE>
<TEXT>

     Dünyaya dönerken kaza sonoucu düşen uzay mekiği Columbia'da bulunan deney kurtçuklarına bir şey olmadığı ortaya çıktı. 
     Bilimadamları ''C.elegans'' olarak adlandırılan kurtçukları enkazdan çıkarılan kutunun içinde sağ olarak buldular. 
     Columbia uzay aracı 1 Şubat'ta dünyaya dönerken atmosfere girişte parçalanmış ve araçta bulunan 7 astronottan kurtulan olmamıştı. 
     Yetkililer Columbia astronotlarının uzayda 60 dolayında bilimsel deney yaptığını belirttiler. Her biri kurşun kalem ucu büyüklüğünde olan kurtçuklar ile deney amacıyla götürülen yosunların aynı kutu içinde, uzay aracının orta kısmında bulundukları kaydedildi. 
     NASA Sözcüsü Bruce Buckingham, ''kurtçukların yaşam sürelerinin 7-10 gün olduğunu canlı olarak bulunan kurtçukların 4. ya da 5. kuşağa mensup olduklarını sandığını'' ifade etti. Yetkililer, ''yosunların ise, uzay uçuşlarının hücre büyümesini nasıl etkilediğini anlamak amacıyla uzaya götürüldüklerini'' ifade ettiler. 
     




</TEXT>
</DOC>
