<DOC>
<DOCNO> 186947 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/07/yasam/yas08.html </URL>
<DATE> 2003/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadına en fazla iş, İstanbul'da .. 
</HEADLINE>
<TEXT>

   DPT verilerine göre, kadınlara en yüksek oranda iş veren ilimiz İstanbul, kişi başına bankada en fazla parası olan il ise Ankara... 
   
   DEVLET Planlama Teşkilatı DPT , kadınlara en yüksek oranda işveren ilin İstanbul olduğunu bildirdi. 2000 yılı verileriyle yapılan çalışmaya göre İstanbul, şehirleşme oranı, toplam nüfus, nüfus yoğunluğu, sanayi ve ticaret işkolunda çalışanların toplam istihdama oranı, ücretli çalışanların toplam istihdama oranı ve ücretli çalışan kadınların toplam istihdama oranı ile işverenlerin toplam istihdama oranı dallarında ilk sırada. 
   OKURYAZAR nüfus oranı, okuryazar kadın nüfus oranının toplam kadın nüfusuna oranı, ilköğretim okullaşma oranı, banka şubesi sayısı, toplam banka mevduatı içindeki payı, kişi başına telefon kontür değeri açısından da İstanbul ilk sırada yer aldı. Verilere göre, kişi başına en fazla banka mevduatı, en fazla otomobil ve doktoru bulunan il ise Ankara. 
   
   Değerlendirmeler sonucu farklı illerin lider olduğu alanlar ise şunlar En yüksek nüfus artış hızı Antalya En kalabalık haneler Şırnak Nüfusa göre en çok yeşil kart Bingöl Nüfusa göre en çok hastane yatağı Isparta Nüfusa göre en fazla eczane Bolu Tarımın toplam istihdam içindeki payı Muş Kişi başına GSYİH Kocaeli 
   
</TEXT>
</DOC>
