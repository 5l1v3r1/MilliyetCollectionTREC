<DOC>
<DOCNO> 173632 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/05/yasam/yas03.html </URL>
<DATE> 2003/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Ağır yaralı Türk'e kelepçe 
</HEADLINE>
<TEXT>

   Alman polisi, hakkındaki sınır dışı kararını protesto için vücudunun büyük bölümünü yakan Türk'e, o haldeyken kelepçe taktı... 
      HAYRİ DİZERKONCA Frankfurt 
   
   Evlilik yoluyla Almanya'ya gelen ve ilk eşinin ikametg hı iptal etmesi üzerine hakkında sınır dışı kararı verilen Hüseyin Dikeç 33 , ikinci evliliğini Alman vatandaşı Gülten Dikeç'le yaptı. Ancak polis, daha önce ikametinin iptalini gerekçe göstererek Dikeç'i sınır dışı etmek istedi. Geçen perşembe eşiyle birlikte Rheda - Wiedenbrück'teki Yabancılar Dairesi'ne giden Dikeç, memurların karardan vazgeçmediğini görünce, yanında getirdiği benzini üzerine döküp ateşe verdi. 
   Yoğun bakımda 
   Bir anda alevler içinde kalan Dikeç'in yardımına, dairede işlem yaptıran bir başka Türk yetişti ve alevleri söndürmeyi başardı. Ancak bu arada gelen polisler, "Yanıyorum" diye feryat eden Dikeç'in ellerine kelepçe taktı. Bu şekilde bekletilen Dikeç'in kelepçeleri ancak ambulansa girdiğinde çıkarıldı. 
   Korkunç olayı bizzat yaşayan Fadime Korkmaz, "Eniştem acı içinde kıvranıyordu, her tarafı yanık içindeydi. Polisler yardım edeceklerine kelepçe taktı. Şoke oldum" derken, Dikeç'in yoğun bakım servisinde yaşam mücadelesi verdiğini söyledi. 
   
   
</TEXT>
</DOC>
