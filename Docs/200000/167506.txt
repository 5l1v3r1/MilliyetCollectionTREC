<DOC>
<DOCNO> 167506 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/05/son/sontur01.html </URL>
<DATE> 2003/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir'de olaylı gece... 
</HEADLINE>
<TEXT>

     İzmir'in çeşitli semtlerinde çıkan olaylarda, toplam 7 kişi yaralandı. Bunalıma giren 2 genç kız, hap içerek intihar girişiminde bulundu. 
     Karşıyaka ilçesi Yamanlar 7370. Sokak'ta, Mesut S. 25 , ailevi nedenlerden dolayı tartıştığı eniştesi Azmi Orman'ı 25 göğsünden ve sol kolundan bıçakladı. 
     Karşıyaka Devlet Hastanesi'ne kaldırılarak ameliyata alınan Azmi Orman'ın hayati tehlikesinin bulunduğu öğrenildi. Eniştesini bıçaklayan Mesut S., daha sonra karakola gelerek teslim oldu. 
     1751. Sokak'taki bir parkta meydana gelen olayda ise Hasan Murat Topan 25 , Nail Ertan 25 ve Oral Ayhan 26 isimli gençler, içki içtikleri sırada tartıştıkları 3 kişi tarafından çeşitli yerlerinden bıçaklandılar. 
     Hastaneye kaldırılarak tedavi altına alınan gençlerden, Topan ve Ayhan'ın hayati tehlikelerinin bulunduğu belirtildi. 
     
     EMEKLİ ÖĞRETMEN, 2 KİŞİYİ BIÇAKLADI 
     Konak ilçesinde emekli bir öğretmen, tartıştığı 2 kişiyi bıçakladı. 
     Ali Ekber Y. 51 , Hatay 277. Sokak'ta, eski husumet dolayısıyla kavga ettiği Yılmaz Bayboğan 40 ile arkadaşı Nihat Umaç'ı 19 bıçakla yaraladı. 
     Ameliyata alınan yaralıların sağlık durumları ciddiyetini koruyor. 
     Kapılar semtindeki olayda ise Numan Abanuz 41 , kimliği belirlenemeyen bir kişi tarafından başına vurulan odunla yaralandı. 
     Abanuz, Yeşilyurt Atatürk Eğitim ve Araştırma Hastanesi'nde hayati tehlikesi bulunduğu gerekçesiyle tedavi altına alındı. 
     
     2 GENÇ KIZ İNTİHAR GİRİŞİMİNDE BULUNDU 
     Buca'da bunalım giren 2 genç kız, hap içerek intihar etmek istedi. 
     Erdem Caddesi'nde çalıştığı nakış atölyesinde geçirdiği bunalım sonucu hap içen Hatice Çetin 21 , arkadaşlarınca Buca SSK Hastanesi'ne kaldırılarak tedavi altına alındı. 
     677 5. Sokak'ta ise Güldane Çakır 19 isimli genç kız, hap içerek intihar girişiminde bulundu. Çakır, yakınları tarafından Buca SSK Hastanesi'ne kaldırılarak tedavi altına alındı. 
     Hayati tehlikeleri bulunan genç kızların neden intihara kalkıştıkları araştırılıyor. 
     
</TEXT>
</DOC>
