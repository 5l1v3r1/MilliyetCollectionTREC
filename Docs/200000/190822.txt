<DOC>
<DOCNO> 190822 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/23/son/sontur19.html </URL>
<DATE> 2003/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Düğünde çocukların ellerine silah verdiler... 
</HEADLINE>
<TEXT>

     Konya'nın Beyşehir İlçesi'ne bağlı Sarıköy'deki bir düğünde, küçük yaştaki çocukların silah atması ile ilgili olarak Cumhuriyet Savcılığı'nca soruşturma başlatıldı. 
     Cumhuriyet Savcılığı, aralarında çocukların da bulunduğu kişilerin Sarıköy'deki bir düğünde silahla ateş etmesi olayıyla ilgili basına yansıyan haberleri ihbar olarak değerlendirdi. Olayla ilgili soruşturma başlatan Savcılık, Sarıköy'de söz konusu düğünle ilgili güvenlik güçlerine herhangi bir bilgi verilmediğini belirledi. 
     Yetkililer, düğün sahiplerinden elde edilen görüntü kasetlerinden yola çıkılarak, düğünde kullanılan silahların bir kısmının ele geçirildiğini, havaya rastgele ateş açan kişilerin belirlendiğini bildirdiler. 
     
</TEXT>
</DOC>
