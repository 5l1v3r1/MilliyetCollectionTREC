<DOC>
<DOCNO> 153407 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/30/spor/spo01.html </URL>
<DATE> 2003/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
CASUSU UYARISI 
</HEADLINE>
<TEXT>

Galatasaray taraftarının Beşiktaş-Altay maçına gelerek sahaya yabancı madde atabileceğini belirten Siyah-Beyazlılar, Cim-Bom karşılaşmasında cezalı olmamak için yönetimden dikkatli olmasını istedi 
     ORHAN YILDIRIM 

     Yönetimle işbirliği 
     LİGİN bitmesine haftalar kala, kritik maçlarda takımlarının ceza almasını istemeyen Beşiktaş taraftarı, yönetimle dirsek temasına geçti, olası provokasyon konusunda uyarıda bulundu. Adeta komplo teorisi endişesi taşıyan Siyah - Beyazlılar, Altay maçında İnönü Stadı'nın tribünlerine Galatasaraylı girebileceğini ve sahaya yabancı madde atabileceklerini ifade etti. 
     
     "Dikkatli olun" 
     BEŞİKTAŞLI taraftarlar, özellikle Altay karşılaşmasında yapılacak provokasyon sonrasında, Galatasaray maçının tarafsız bir sahaya alınabileceğine dikkat çekerek, bu konuda bilet satışlarının dikkatli yapılmasını ve stat kapılarında çok sıkı kontrol sağlanmasını talep etti. Yönetimin de, bu duyumları ciddiye alarak, her türlü önlemi almak için harekete geçtiği belirtildi. 
     
Bülent, Beşiktaş yolundaBolton ile bağlarını koparan genç futbolcu, Lucescu'yu aradı. Rumen hoca, "Seneye seni takımımda görmek istiyorum" dedi 
     KAAN BORA 

     "Ada'da dışlandım" 
     GEÇEN sezon transfer olduğu Bolton Wanderers ile anlaşmasını karşılıklı olarak fesheden Bülent Akın'a Beşiktaş yolu göründü. Genç futbolcu, Bolton'da sürekli dışlandığını belirterek, "Lucescu devre arasında arayıp, gelmemi istedi. O zaman olmadı. Daha sonra ben Luce'yi aradım ve teklifin geçerli olup olmadığını sordum. O da 'Seni gelecek sezon takımda görmek istiyorum' diye cevap verdi" açıklamasını yaptı. 
     
     Yanal'dan kanca 
     EŞİYLE birlikte şu an çocuk beklediğini ve gideceği takımın da hedefinin olmasının gerektiğini vurgulayan Bülent, teknik adam faktörünün çok önemli olduğunu belirtti. Genç futbolcu, "Eski hocam Ersun Yanal ile de bir görüşmem oldu" dedi. Bonservisi elinde olan genç yıldız, Bayer Leverkusen ile Kaiserslautern'in de transfer listesinde bulunuyor. Bu arada Emre Aşık'ın da Bülent ile birlikte Kartal'a geleceği öğrenildi. 
     
Tümer'i ikna etti      SON dönemde ilk 11'de yer bulamadığı için bunalıma giren ve "Ben 15-20 dakikalık oyuncu değilim" diyerek ayrılma sinyali veren Tümer'i Lucescu ikna etti. Rumen hocanın, "Senin maç eksiği ve kondüsyonun dışında sorun yok" diyerek Tümer'i kazandığı öğrenildi. 
     İKİ günlük iznin ardından, Altay maçının hazırlıklarına başlayan Beşiktaş dünü tek idmanla geçirdi. Siyah - Beyazlı takımın çalışmasında, A ve A 2 Milli Takımı'nda bulunan futbolcular ile Romanya Milli Takımı ile birlikte Litvanya'ya giden Pancu da yer almadı. 
     
Nouma tarihe geçti Fenerbahçe maçında yaptığı ayıp, Fransız oyuncuya pahalıya patladı. PFDK, Beşiktaş'ın yollarını ayırdığı Pascal'ı 7 ay hak mahrumiyetiyle cezalandırdı 
     Ahlaka aykırı 
     TÜRK Futbol Tarihi'nin en ağır cezalarından biri Pascal Nouma'ya verildi. Beşiktaş'ın Fenerbahçe ile oynadığı maçta attığı golden sonra elini şortunun içine soktuğu gerekçesiyle Disiplin Kurulu'na sevk edilen Fransız futbolcuya 7 ay hak mahrumiyeti cezası verildi. Kurul Nouma'nın söz konusu hareketini "spor ahlakına ve centilmenliğe ağır biçimde aykırı davranmak" olarak değerlendirdi ve tarihinin en ağır cezalarından birini uygun gördü. 
     
     Kulüplere para cezası 
     CEZANIN ağırlaştırılma gerekçesi ise Pascal'ın daha önceden sabıkasının bulunması gösterildi. Nouma'nın aldığı ceza UEFA'ya da bildirecek. Böylece cezanın Pascal'ı gideceği ülkede de bağlayabileceği belirtildi. PFDK, tribünlerden atılan yabancı maddeler nedeniyle Beşiktaş'a 2.5, Fenerbahçe'ye ise 500 milyon lira para cezası verdi. Futbol Federasyonu Başkanı Haluk Ulusoy, "Ceza Kurulu'na helal olsun. Bizim de cesur bir disiplin kurulumuz var" dedi. 
     


SPOR 























</TEXT>
</DOC>
