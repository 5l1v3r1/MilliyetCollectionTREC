<DOC>
<DOCNO> 179811 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/02/son/sonspo06.html </URL>
<DATE> 2003/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Servet Buradayım, çünkü Fenerbahçeliyim... 
</HEADLINE>
<TEXT>

     Fenerbahçe'nin Denizlispor'dan transfer ettiği genç defans oyuncusu Servet Çetin, sarı-lacivertli takıma başarılı olmak için geldiğini söyledi. 
     Kendisine daha önce Beşiktaş ve Galatasaray gibi takımların talip olmasına rağmen Fenerbahçe'ye gelişini ''Ben çocukluğumdan beri Fenerbahçeliyim ve Fenerbahçe'yi tercih ettim. Böyle büyük bir camiaya gelmekten dolayı son derece mutluyum'' dedi. 
     Fenerbahçe'de defans pozisyonunda forma giyen futbolcuların sayısının çok olmasının kendisini etkilemeyeceğini de ifade eden Servet, şunları söyledi 
     ''Kadronun geniş olması futbolda takımlar için her zaman büyük avantajdır. Ben forma giyebilmek için elimden gelen mücadeleyi vereceğim. Büyük bir rekabet ortamı olacaktır. Ama önemli olan tabi ki Fenerbahçe'nin başarısıdır. Her futbolcu hırslı olmalı ve çok çalışmalı. Ben de başarılı olabilmek için elimden geleni yapıyorum.'' 

     
</TEXT>
</DOC>
