<DOC>
<DOCNO> 175783 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/14/son/sontur28.html </URL>
<DATE> 2003/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Gurbetçilerin dönüş çilesi başladı... 
</HEADLINE>
<TEXT>

     Tatillerini Türkiye'de geçiren gurbetçilerin dönüşü ile birlikte, günde ortalama 20 bin aracın geçiş yaptığı Abant otoyol gişelerinde araç kuyrukları başladı. 
     Sabah erken saatlerde yollara dökülen gurbetçiler, otoyol Abant gişelerinde yer yer kuyruklar oluşturdular. Özellikle bozuk para sıkıntısının yaşandığı gişelerde, gurbetçiler, kuyruklardan şikayet ettiler. Karayolları yetkilileri de, gişelerdeki kuyrukların uzamaması için, gişe girişlerine astıkları ''Bozuk para bulundurun'' tabelası ile gurbetçi sürücüleri uyardılar. 
     Öte yandan, gurbetçilerle birlikte gişelerde kuyruğa yakalanan Saadet Partisi Genel Başkan Yardımcısı Recai Kutan'da, ''Yollar çok bozuk. Gerekli çalışmalar yapılmıyor. Yetkililer bu gişelerde hiçbir önlem almamışlar. Gerekli önlemler alınsın'' dedi. 
     Rahat bir yolculuk yaptıklarını fakat gişelerde sıkıntı yaşadıklarını dile getiren gurbetçiler de, özellikle otoyollarda problemle karşılaşmadıklarını ama gişelerde ciddi sıkıntı yaşadıklarını ifade ettiler. 
     
</TEXT>
</DOC>
