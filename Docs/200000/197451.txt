<DOC>
<DOCNO> 197451 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/23/son/sonspo01.html </URL>
<DATE> 2003/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Nihatlı Real Sociedad ligde kayıp .. 
</HEADLINE>
<TEXT>

     İspanyol 1. Futbol Ligi'nin La Lega 12. haftasında kendi sahasında Mallarco'ya karşı oynayan Nihat'lı Real Sociedad 1-0 yenildi. 
     Nihat'ın 90 dakika forma giydiği maçta etkili bir oyun sergileyemeyen Real Sociedad, 17. dakikada Eteo'nun attığı gole karşılık vermek için birçok fırsat yakalasa da bunları değerlendiremedi. Son 2 sezondur yenilmediği Anoeta Stadı'nda ilk yenilgisini alan Real Sociedad 13 puanda kalarak 15. sıraya gerilerken Mallorca ise 14 puanla 14.lüğe yükseldi. 
     Geçen sezon gösterdiği verimden çok düşük bir oyun sergileyen ve ligde zor anlar yaşayan Real Sociedad'da 50. maçına çıkan Fransız teknik direktör Raynald Denoueix'in durumunun zor olduğu belirtiliyor. 
     İspanyol basını bugün verdiği haberlerde, Nihat'ın bu hafta içinde Türk Milli Takımı'yla Letonya'ya elenerek Avrupa Şampiyonası'na gitme şansını kaybetmesi ve daha sonra 20 Kasım'da İstanbul'da meydana gelen terör saldırıları ile bozuk olan moralini Mallarco karşısında galip gelerek düzeltmek istediğini yazarken bu da olmadı. 
     Bu hafta takımıyla antremanlara çıkmadan maçta ilk 11'de çıkartılan Nihat, konuk ekip Mallarco'nun teknik direktörü Luis Aragones tarafında da en tehlikeli oyuncu olarak gösteriliyordu. 
     
</TEXT>
</DOC>
