<DOC>
<DOCNO> 194789 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/11/son/soneko11.html </URL>
<DATE> 2003/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Toprak Factoring, Altınbaş'ın... 
</HEADLINE>
<TEXT>

     Hazine Müsteşarlığı, Toprak Factoring A.Ş.'deki Fon hisselerinin Altınbaş Holding'e devri için gerekli izni verdi. 
     Toprak Factoring'den Borsa'ya gönderilen açıklamada, şirketin Tasarruf Mevduatı Sigorta Fonu'nda TMSF bulunan yüzde 83 oranındaki hisselerinin Altınbaş Holding A.Ş.'ye satışı hususunda taraflar arasında anlaşmaya varıldığı ve hisse devri için Hazine Müsteşarlığı'na gerekli başvurunun yapıldığı anımsatılarak, şöyle denildi 
     ''Hazine Müsteşarlığı, şirketimiz tarafından gönderilen yazılar ve eklerinin incelenmesi neticesinde, Türk Ticaret Kanunu hükümleri saklı kalmak kaydıyla factoring şirketlerinin kuruluş ve çalışma esasları hakkında yönetmelik çerçevesinde, şirketimizin TMSF'de bulunan yüzde 83 oranındaki hisselerinin Altınbaş Holding A.Ş.'ye devri için gerekli iznin verilmesini uygun görmüştür.'' Toprak Factoring'in yüzde 83 oranındaki hissesinin Altınbaş Holding'e 9 milyon 350 bin dolar bedelle satış kararı, Tasarruf Mevduatı Sigorta Fonu Yönetim Kurulu'nun 21 Ekim'deki toplantısında alınmıştı. 
     
</TEXT>
</DOC>
