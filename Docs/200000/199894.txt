<DOC>
<DOCNO> 199894 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/05/guncel/gun03.html </URL>
<DATE> 2003/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Polisten bir ilk 'Teslim Bıbın' 
</HEADLINE>
<TEXT>

      ŞEYHMUS ÇAKAN DHA 
   
   Diyarbakır'ın Bağlar beldesinde iki PKK'lının kaldığı evi kuşatan polis, bir ilke imza atarak, operasyonda Kürtçe "Teslim olun" ve "Silahlarınızı bırakın" çağrısı yaptı. Çağrılara ateşle karşılık veren teröristler öldürüldü. İhbar üzerine, önceki gece operasyon başlatan polis, Bağlar bölgesindeki bir evi kuşattı. Megafonla önce Türkçe "Teslim olun" çağrısı yapan polis, teröristlerin Türkçe bilmemeleri ihtimalini göz önüne alarak, çağrıyı Kürtçe olarak "Teslim Bıbın" diye tekrarladı. Polis ayrıca Kürtçe "Silahlarınızı bırakın" Çeke qu deynın çağrısı da yaptı. Çağrılara ateşle karşılık verilmesi üzerine çıkan çatışmada Hüseyin Altun ve İbrahim Kılıç isimli iki PKK'lı öldürüldü. 
   
   
   
</TEXT>
</DOC>
