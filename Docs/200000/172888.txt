<DOC>
<DOCNO> 172888 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/01/guncel/gun05.html </URL>
<DATE> 2003/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
O gazeteci benim 
</HEADLINE>
<TEXT>

   Star gazetesinde dün yayımlanan, bir gazetecinin PKK ile gizli ilişkileri olduğunu vurgulayan habere gazeteci Mehmet Ali Birand açıklık getirdi 
   İSTANBUL Milliyet 

   
   Mehmet Ali Birand, Star gazetesinde dün yayımlanan "Kim bu gazeteci " başlıklı haberde, sözü geçen kişinin kendisi olduğunu açıkladı. Haber çarpıtma ve yanlış bilgilerle dolu olduğu için düzeltme yapma ihtiyacını duyduğunu bildiren Birand, Abdullah Öcalan'ın avukatlarıyla gizli değil, herkesin gözü önünde görüştüğünü vurguladı. Birand, avukatların başka gazetecilere olduğu gibi kendisine de gelerek, PKK liderinin "sürgüne gönderilme önerisi"ni anlattığını söyledi. Birand, "Ne bu görüşmenin, ne de söylediklerimin utanacak bir tarafı vardı. Türkiye'nin Kürt sorununu çözdüğü anda gerçek barışa ulaşacağına başından beri inandım ve h l da inanmaktayım. PKK'nın kanlı taktiklerle bu soruna yanıt getiremeyeceğini de yazdım, yine tekrar ederim" dedi. Birand, şu noktalara dikkat çekti 
   "Kendilerine konuşmamda Öcalan'ın görüşlerini paylaşmadığımı net şekilde söyledim. Ne bugünkü, ne önümüzdeki dönemde kurulacak bir hükümetin Öcalan'ı sürgüne gönderebilecek güce sahip olamayacağını, örgütün gerçekçi olması gerektiğini anlattım. Örgüt silahlı mücadeleden vazgeçmek zorundadır. Star gazetesinde, görüşmedeki sözlerimin bir komplo teorisi içinde ele alınıp gizli rapor havasına sokulmasının hiçbir anlamı yoktur." 
   
   
</TEXT>
</DOC>
