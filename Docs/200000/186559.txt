<DOC>
<DOCNO> 186559 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/05/yasam/yas01.html </URL>
<DATE> 2003/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
MÜTHİŞ SOYGUN 
</HEADLINE>
<TEXT>

   Bir kuyumcuya ait 20 kilo altın ve 300 bin dolar taşıyan üç kurye, ikisi kadın dört kişi tarafından soyuldu 
      İSMAİL POLAT İstanbul 
   
   İzmir'den 20 kilo altın ve yaklaşık 420 milyar lira tutarındaki dövizi bir araçla İstanbul'a getiren üç kurye, Pendik'te verdikleri molada soyuldu. 
   Nurettin Güner'in sahibi olduğu Güner Kuyumculuk'a ait altın ve dövizi 35 AF 6216 plakalı otomobille İzmir'den İstanbul'a getiren Ergün Koser, Mevlüt Cesur ve Haydar Genç, dün sabah saat 07.30'da O - 1 Otoyolu Pendik Kaynarca yanyoldaki bir benzin istasyonunda mola verdi. 
   
   'Polisiz' dediler 
   Koser'in tuvalete gittiği sırada 34 CBJ 49 plakalı otomobilden uzun namlulu silah ve telsizlerle inip kendilerini polis olarak tanıtan ikisi kadın dört kişi, bekleyen iki kuryenin ellerini plastik kelepçelerle bağlayıp 20 kilo altın yaklaşık 250 milyar lira ile 300 bin doları yaklaşık 420 milyar lira alarak kaçtılar. Soygun, tuvaletten gelen Koser'in arkadaşlarını bağlı halde bulup polise başvurmasıyla ortaya çıktı. Üç kurye ifadeleri için polis merkezine götürülürken, soyguncuların yakalanması için operasyon başlatıldı. 
   
   
</TEXT>
</DOC>
