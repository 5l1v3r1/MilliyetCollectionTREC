<DOC>
<DOCNO> 190467 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/22/son/soneko50.html </URL>
<DATE> 2003/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Enerji Bakanlığı'ndan Ayen Enerji açıklaması 
</HEADLINE>
<TEXT>

     Enerji ve Tabii Kaynaklar Bakanlığı Enerji İşleri Genel Müdür Vekili Mehmet Çağıl, yap-işlet-devret modeli kapsamında yapılarak işletmeye açılan tüm projelerle ilgili incelemelerin devam ettiğini bildirdi. 
     Çağıl, Enerji ve Tabii Kaynaklar Bakanlığı tarafından Ayen Enerji A.Ş'nin Çamlıca hidroelektrik santraline el konulacağına ilişkin gazetelerde çıkan haberler üzerine, İMKB'ye yazılı bir açıklama gönderdi. 
     Mehmet Çağıl, açıklamasında şunları kaydetti 
     ''Yap-işlet-devret modeli kapsamında yapılarak işletmeye açılan tüm projelerle ilgili olarak incelemeler devam etmektedir. Bu nedenle, Bakanlığımızın mezkur projelerle ilgili bu aşamada bir tasarrufu bulunmamaktadır. Belirtilen incelemelerle ilgili gerekli bilgiler, kamuoyunun zamanında bilgilendirilmesini teminen her aşamada başkanlığınıza ivedilikle iletilecektir.'' 
     
</TEXT>
</DOC>
