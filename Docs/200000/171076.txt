<DOC>
<DOCNO> 171076 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/23/spor/spo00.html </URL>
<DATE> 2003/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
GEÇMİŞE SÜNGER 
</HEADLINE>
<TEXT>

   Her temmuz ayının şampiyonu ilan edilen Fenerbahçe, bu yıl daha sabırlı, daha düşünerek transfer çalışmalarını yürüttü. En önemli atılım da Christoph Daum oldu 
      SÜPER LİGE SÜPER ANALİZ RIDVAN DİLMEN - 3 

   
   1907'den beri varolan Fenerbahçe, 2002 - 2003 sezonunu herhalde yaşanmamış kabul ediyordur. Gerçekten tarihinin en kötü sezonlarından birini yaşadı. Lige ve Türkiye Kupası'na çok erken havlu attı, büyük harcamalara rağmen Avrupa Kupaları'na çabuk veda etti. Taraftarlarını da çok üzdü. 
   Futbolda kötü sonuçlar olacaktır. Ama iyi gitmeyen çok şey vardı. Kötü sezonlar, alınan mağlubiyetler birkaç yıl içinde telafi edilebilir. Ancak çok sık teknik adam değişikliği, bu değişikliklerden sonra oyuncuların bir - bir gidişi, zaman zaman geriye dönüşü, yaşanan bir sürü tatsızlık, işte asıl sorun bunlardı. Kroke durumundaki boksör gibiydi Fenerbahçe. Sadece Fenerbahçe taraftarı görevini yaptı. Hemen hemen her maça koştu. Büyük destek verdi. Tüm olumsuzluklara rağmen ciddi protesto yoktu. Gönülden bağlılıklarını gösterdiler. Dönüp eskiye baktığımda, şampiyon olduğumuz yıl bile, ligin 4. haftasında içeride Samsunspor ile 0 - 0 berabere kaldıktan sonra polis yardımıyla staddan çıkmıştık. Çok şükür ki, o günler geride kaldı, seyirci bilinçlendi. Yani taraftar gerçekten görevini yapmaya başladı. 
   
   Temmuz şampiyonu 
   Genelde her temmuz ayının şampiyonu Fenerbahçe'dir. Hep renkli, önemli transferler yapılır, ligin en büyük favorisi olarak sezona başlar. Bu yıl geçmişe göre DAHA SABIRLI, DAHA DÜŞÜNEREK transfer çalışmaları yürütüldü. Önce Christoph Daum alınarak önemli bir transfere imza atıldı. "Mevcut isimlerden Daum en iyisiydi" yorumu fazlasıyla abuk subuk. Zaten Christoph Daum, Dünya'nın sayılı teknik adamlarından. Fenerbahçe taraftarına, camiasına çabuk uyum sağlayabilecek, agresifliğinin dışında zeki. Ligimizi, taraftarımızı tanıyor, en önemlisi medyayı iyi biliyor. Bir şansı da tabana vurmuş Fenerbahçe'yi aldı. İyi futbol oynatması, şampiyonluğa oynatması bile Daum'u bence başarılı kılacaktır. Bu büyük bir şans ve kredi Aynı şeyler Bursa'daki Hagi için de geçerli . 
   
   Sistem 4 - 1 - 3 - 2 
   Onun döneminde oynamış Beşiktaşlı oyuncuların hepsi şunu söylüyor "Çöküşteki bir takımı çok kısa zamanda diriltebilecek hoca." Fenerbahçe yönetimi geçtiğimiz yıllarda transferi kendisi yapıyordu. Örneğin Ortega. Lorant'ın bile transferden haberi yoktu. Bu yıl ise tamamen işler Daum'a bırakıldı. Daum, Dünya futbolunu yakından takip eden biri. 4 - 5 yıl önce Brezilya'ya futbolcu bakmaya gitmiştim. Brezilyalı bir futbol adamı ile yemek yiyordum. Birden telefonu çaldı. Karşıdaki isim Daum'du. Her yerde kolu, gözü var. Özellikle Brezilya ligini iyi biliyor. Kapalı kutu oyuncu almıyor. Van Hooijdonk'u zaten herkes biliyor. Brezilyalı oyuncular Luciano, Alex, gündemdeki Luis Fabiano uzun zamandır Daum'un izlediği isimler. Daum önümüzdeki yıl oyuncuya göre sistem oluşturmayacak, kendi sistemine göre oyuncu alıyor. Hazırlık maçlarında da gördüğümüz kadarıyla 4 - 1 - 3 - 2 oynayacak. Bu sisteme uygun oyuncuları alarak işe başlıyor. Hani "Ben ne yapayım, bu kadro vardı, böyle oldu" deme şansı yok. Bir sıkıntı var. Bildiğim kadarıyla yönetime verdiği raporda en büyük sorunun iç saha olduğunu söylemiş. Ancak istatistikler öyle söylemiyor. Fenerbahçe yıllarca iç sahada Beşiktaş ve Galatasaray'a göre en fazla puanı toplayan takım. Deplasmanlarda yarı puana bile ulaşamamış. Yani hedefler hep dışarıda kopmuş. Dolayısıyla öncelikle Fenerbahçe'nin deplasman fobisini ortadan kaldırıp, konsantrasyonunu yükseltmesi lazım. 
   Fenerbahçe bir kere, kesin agresif takım olacak. Hazırlık maçlarında gördük, en azından kavga ediyorlar. Forma savaşı var. Bu savaş takımı olumlu etkileyecek. Yalnız arkası dönük oyunculara gereksiz fauller yapılıyor. Bu forma savaşının verdiği gerginlikten olabilir, ancak kalkması lazım. 
   
   Tuncay'a dikkat 
   Daum, 4 - 1 - 3 - 2 oynarken forvetin arkasındaki üçlünün en solunda Tuncay'ı kullanıyor. Tuncay orada çok verim sağlamayabilir. Tuncay gibi oyuncular sürekli gezen, sahanın her bölgesinde oynayan mevkisiz tiplerdir. Ama şu andaki görüntüde hücum bittiği anda, hemen "yerine dön" emri uygulanıyor. O zaman Tuncay'ın yetenekleri kısıtlanmış oluyor. Tuncay'ın mutlak surette serbest oynaması lazım. O zaman önlemi kolay bir rakip durumuna düşüyorsunuz. Fatih'in bu yıl iyi bir sezon geçireceğini düşünüyorum. Aslında Fatih'e geçen yıl fazla insan yardımcı olmadı. Hep kötü adam rolündeydi. Eğer camia onu sahiplenirse Fatih bence topu yer. 
   Şu mevcut kadroyla Daum nezaretinde herkesin çok mücadele edeceği kesin. Kazanma arzusunun üst düzeyde olacağını düşünüyorum. Ayrıca en az gol yiyen takım da olabilirler. Ancak yine bu düzen ve kadroyla Fenerbahçe takımı deplasmanlarda ne kadar üretkenlik sağlayabilir soru işareti. Sıkıntı olabilir. Eğer Luis Fabiano gelecekse bu sorun kalkar. Ve son on yılın en büyük transferi gerçekleşir. Çok büyük bir santrfor. 3 - 4 maç izleme şansım oldu. Önlemi zor. Hem Van Hooijdonk rahatlar, hem de gol vuruşu mükemmel olduğu için maçı erken koparma şansı doğar. Deplasmanda sıkıntı yaşanmaz. Alınamazsa Tuncay'ı öne atarak sorun çözülebilir. 
   
   Kaleci kaosu 
   Bir de kaleci kaosuna değinelim... Fenerbahçe sadece Türkiye'de oynayacağı için bence acil bir kaleciye ihtiyaç yok. Ancak Volkan ve Recep'ın yerinde olmak istemezdim. Çatala giden topla gol yeseler bile hem kulüp hem de futbolcular baskı altında kalacaklar. Herkes yeni bir kaleci isteyecek. Genç oldukları için güven sorunu yaşayabilirler. Yoksa ikisi de iyi kaleci. Bir dönem Kayseri'de Kayseri - Fenerbahçe maçında kaleci Engin'in kaval kemiği kırılmıştı. Herkes yıkıldık diyordu. Ama Rüştü geldi. Engin sakatlanmasa Rüştü ile birlikte Simoviç - Hayrettin ikilisi olabilirlerdi. Yani Rüştü hep yedekte bekleyebilirdi. Volkan ve Recep'e güven verilirse - ki zor gözüküyor - faydalı olurlar. Sadece Volkan değil, bu Recep'e çok dikkat. Türk futbolunun en iyi kalecilerinden biri olmaya aday. 
   
   2002 - 2003 istatistiği FENERBAHÇE RAKİPLERİ 508 Şut 323 243 Kal.Bulan.Şut 173 810 Serbest Atış 641 5 Penaltı 3 211 Korner 110 800 Taç 776 538 Faul 734 120 Ofsayt 131 204 Gol pozisyonu 202 73 Sarı Kart 70 8 Kırmızı Kart 8 52.94 Topla oynama oranı 47.06 55 Atılan goller 42 
   Kaynak Alper Duruk 
   
   2002-2003 sezonu futbolcuların performansı FUTBOLCU OM OD G A SK KK Abdullah 12 1040 - - 5 - Ali Akdeniz 4 54 - - - - Ali Güneş 23 1501 1 3 5 - Ortega 14 925 5 8 2 1 Cem Karaca 13 778 - - 2 - Bilal 1 5 - - - - Can 2 50 - - - - Ceyhun 23 1429 4 2 5 - Erhan Albayrak 12 952 - 1 2 - Erman 3 157 - - - 1 Fahri 5 189 - 1 1 - Fatih 25 1997 - - 6 4 Revivo 9 556 2 - 2 - Hakan Bayraktar 26 1721 - 3 2 - Kemal 15 1075 1 - 1 - Rapajc 6 164 1 - - - Steviç 18 1286 1 5 3 - Mustafa Doğan 13 1052 - - 3 - Serhat 22 1701 6 7 3 - Ogün 20 1599 2 2 2 1 Oğuz 6 540 - - - - Oktay 2 37 - - - - Recep 4 314 - - - - Rüştü 24 2116 - - 2 - Johnson 30 2272 4 - 7 - Semih 13 868 2 - - - Tuncay 29 2325 9 3 4 - Ümit Özat 30 2658 1 6 8 - Vladimir 12 849 1 2 - - Volkan 1 90 - - - - Washington 12 740 9 2 2 - Yusuf 12 383 2 - 2 - Mirkoviç 15 1303 - - 3 1 
   
   
</TEXT>
</DOC>
