<DOC>
<DOCNO> 191860 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/28/son/sonspo16.html </URL>
<DATE> 2003/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon'nun eski kalecisi Pfaff izlenme rekorları kırıyor 
</HEADLINE>
<TEXT>

     Trabzonspor'un eski kalecisi Jean-Marie Pfaff, Belçika'nın ikinci büyük kanalı Vtm'de çevirdiği ''Fas Ailesi'' adlı dizide reyting rekoru kırdı. 
     1 milyon 188 bin 600 kişinin izlediği ve izlenme rekorları kıran dizi, Fas Ailesi'nin günlük yaşamını canlandırıyor. Amerika'da çekilen Dallas dizisini andıran Fas Ailesi'nde, aile içindeki anlaşmazlıklar ve tartışmalar Jean-Marie Pfaff'ın uzlaşmacı kişiliği ile aşılıyor. Pfaff'ın Anvers bölgesindeki büyük villasının görüntüleri Belçikalılar'ın büyük ilgisini çekiyor. 
     Fas Ailesi dizisinin bu hafta birinci seçilmesi, kaleci Pfaff'a karşı Belçika halkının büyük sempati duyduğunu gösterirken, Pfaff diziyle ilgili olarak, ''Biz bu diziyi 3 yıl önce başlattık. Ailemizin içindeki tüm sıkıntıları, problemleri ve güzellikleri insanlarla paylaşıyoruz. Bizim Fas Ailesi olarak herhangi bir gizliliğimiz yok. Misafirperverliği Trabzonspor'da kalecilik yaptığım dönemde öğrendim ve bunu Belçika halkına tanıtmaya çalışıyorum'' diye konuştu. 
     
</TEXT>
</DOC>
