<DOC>
<DOCNO> 170178 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/18/son/sondun09.html </URL>
<DATE> 2003/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Cezaevinde kadın olmak için başvurdu 
</HEADLINE>
<TEXT>

     ABD'nin New York eyaletinde cinayet suçundan 50 yıl hapis cezasına çarptırılan bir mahkum, cezaevinde ameliyatla kadın olmak için başvuruda bulundu. 
     Mark Brooks adlı mahkum, bu amaçla doktora muayene olma talebinin yetkililerce reddedilmesi üzerine cezaevi yöneticilerine dava açtı. 
     Albany Federal Yargıcı Lawrence Kahn, Brooks'un kendisini reddeden cezaevi yönetimi aleyhine 500 bin dolar tazminat istemiyle mahkemeye başvurmasına izin verdi. 
     Cezasının kalan bölümünü kadınlar hapishanesinde geçirmek isteyen Mark Brooks'un 1989'da işlediği cinayetin ardından cezaevine konulması sırasında bölge savcısı olarak görev yapan Kevin Wright ise, yargıcın kararını rezalet olarak nitelendirdi. 
     Çevresinde çok sevilen masum bir üniversite öğrencisini 4 dolar için öldüren Brooks'un azılı bir katil olduğunu söyleyen savcı Wright, bu katilin vergi mükelleflerinin ödediği paralarla cinsiyet değiştirme ameliyatı olmasının kabul edilemeyeceğini savundu. 
     İsmini artık Jessica Lewis olarak değiştirdiğini söyleyen mahkum Brooks ise, çocukluğundan beri kadınlık duygularının ağır bastığını ve artık cinsiyet değişikliği için kararlı olduğunu bildirdi. 
     
</TEXT>
</DOC>
