<DOC>
<DOCNO> 167864 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/07/son/sontur04.html </URL>
<DATE> 2003/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara-Samsun karayolunda yolcu otobüsü devrildi 3 ölü, 33 yaralı 
</HEADLINE>
<TEXT>

     Ankara-Samsun karayolunda sabah saatlerinde meydana gelen trafik kazasında 3 kişi hayatını kaybetti, 33 kişi de yaralandı. 
     Ardahan'dan Bursa'ya gitmekte olan Ali Yıldız yönetimindeki 34 YL 6824 plakalı Ardahan Göktaş firmasına ait otobüs, Ankara'ya 30 kilometre kala, ''sürücüsünün uyuması'' nedeniyle orta refüje çarptı. Otobüs, 50 metre sürüklendikten sonra yol kenarındaki dereye yuvarlandı. 
     Kazada, yolculardan Teber Aslan olay yerinde hayatını kaybederken, Cengiz Yıldız Ankara Hastanesi'nde, üzerinden kimlik çıkmadığı için ismi belirlenemeyen yaşlı bir kadın da Numune Hastanesi'nde hayatını kaybetti. 
     Kazada yaralanan 33 kişi ise Ankara, Trafik ve Numune hastanelerinde tedavi altına alındı. Yaralılardan ismi belirlenenler şöyle 
     Hükmenal Aktaş, Hikmet Ocak, Semi Nur Ocak, Birgül Şeker, Süleyman Kılıç, Ferittin Kılıç, Dursun Uysal, Bayram Uysal, Kutluay Temel, Savaş Topan, Ahmet Ünal, Huriye Atıcı, Adnan Teper. 
     
</TEXT>
</DOC>
