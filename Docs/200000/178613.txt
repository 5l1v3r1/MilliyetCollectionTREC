<DOC>
<DOCNO> 178613 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/28/tv/ekran.html </URL>
<DATE> 2003/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Esrarengiz kaza 
</HEADLINE>
<TEXT>

   "Kobra Takibi"nde Tom ile Semih'in maceraları devam ediyor 
      Almanya'nın gözde aksiyon dizilerinden "Kobra Takibi", Türkiye'de Kanal D izleyicileriyle buluşuyor. Başrollerini Erdoğan Atalay'la Rene Steinke'nin paylaştığı dizi, otoyolda görev yapan iki polis memurunun maceralarını anlatıyor. Bu akşam ekrana gelecek ilk bölümde esrarengiz bir trafik kazası var. 
   
   Kalabalık şüpheli listesi 
   Tom ile Semih, trafik kazası geçiren Freese'i ziyaret ederler. Derken Freese'in oğlu da kaza yapınca sabotajdan şüphelenen kahramanlarımız, aileyi kimin öldürmek istediğini araştırmaya başlarlar. 
   Hemen ardından ekrana gelecek ikinci bölümde bir gence ateş açılır. Olaya müdahele eden Tom ile Semih, kalabalık bir "şüpheli" listesiyle karşılaşır. 
   KANAL D 22.00 
   
   
   Asya yolculuğuna devam    TRT 1'de "Kaf Dağı'nın Ardı Asya"nın devamı niteliğinde yeni bir belgesel başlıyor "Asya'da Uyanan Zaman" 
   2002'de Sedat Simavi Vakfı'ndan TV Ödülü kazanan "Kaf Dağı'nın Ardı Asya", TRT 1'de iki hafta önce sona erdi. Belgeselin devamı niteliğinde çekilen "Asya'da Uyanan Zaman", bugünden itibaren yine TRT 1'de izlenebilir. 
   Genel yönetmenliğini Yılmaz Yıldırım'ın yaptığı "Asya'da Uyanan Zaman", bölge coğrafyasında Türkler'in eski yaşamından izleri arıyor. Bu yolculukta ilk durak Rusya Federasyonu'na bağlı "Tuva" olacak. Bu bölümde, Şamanizmin günlük yaşama yansıması, Tuva'nın gelenekleri ve gırtlaktan şarkı söyleme tekniği "hömey" gibi konular işlenecek. 
   TRT 1 22.55 
   
   Sertab yeniden    Sertab Erener, Eurovision birinciliğinin ardından "32. Gün"e konuk olmuştu. Zeyrekhane'de yapılan söyleşi, kaçıranlar için tekrarlanıyor. Mehmet Ali Birand'la Erener'in sohbeti Eurovision, çocukluk yılları ve ailesiyle ilişkileri konularında yoğunlaşacak. 
   32. GÜN CNN TÜRK 23.05 
   
   Skor tahminleri    Sezonun yeni futbol programı "Basın Tribünü"nde gazeteciler İsmet Berkan, Yiğiter Uluğ ve Mehmet Demirkol, canlı yayında istatistiklerden hareketle haftanın maçları hakkında skor tahmini yapıyor. 
   CNN TÜRK 21.00 
   
   Estetik etik mi    Tunca Bengin, "Siyah Beyaz"da, Yeniden Topluma Kazandırma Yasası'ndan yararlananlara sağlanılan estetik operasyon olanağını tartışmaya açıyor. Konuklar, Prof. Güler Gürsu ve Prof. Oğuz Çetinkale olacak. 
   SİYAH BEYAZ TRT 2 21.10 
   
   
</TEXT>
</DOC>
