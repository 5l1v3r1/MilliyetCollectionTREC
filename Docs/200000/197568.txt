<DOC>
<DOCNO> 197568 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/24/yasam/yas12.html </URL>
<DATE> 2003/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Ağırbaşlı olun çarpıcı giyinmeyin 
</HEADLINE>
<TEXT>

   GÜLÇİN ÜSTÜN Ankara 
   
   SAYISI milyonları bulan işsizler için iş görüşmelerinde olumlu izlenim bırakma formülleri hazırlayan İŞKUR, "Görüşmelerde neşeli olun. Ağırbaşlı kıyafetler seçin, çarpıcı giyinmeyin" önerisinde bulundu. İşte o önerilerden bazıları... 
   Görüşmeyi gerçekleştirecek kişiyle tanışırken dostça davranın. Elini sıkarken gülümseyin, neşeli olun, gözlerinin içine bakın.Sorulara kısa ve çarpıcı yanıtlar vermeye çalışın.Dürüst olun, ama olumsuz noktaların üzerinde fazla durmayın."Nasıl bir iş istiyorsunuz" sorusuna kesin yanıt vermekten kaçının. Bu soruya mesleğinizle ilgili iş alanlarından bahsederek yanıt verin."Neden burada çalışmak istiyorsunuz " sorusu üzerine, "şirketin hedef ve politikalarının sizin ilgi ve becerilerinize uygun olduğunu" söyleyin. Sadece bir işe ihtiyacı olduğunu söyleyen bir aday, iyi izlenim bırakmaz.Önceki iş yerinizden asla kötü şekilde bahsetmeyin.Görüşmenin ardından işverene kısa bir notla teşekkür edin. Görüşmeden sonraki iki - üç hafta içinde sizinle ilişki kurulmazsa işvereni arayın. 
   
   
</TEXT>
</DOC>
