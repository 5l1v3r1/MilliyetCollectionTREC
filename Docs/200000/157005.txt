<DOC>
<DOCNO> 157005 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/16/spor/spo15.html </URL>
<DATE> 2003/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

Şampiyon MARMARA      MAVİ Jeans’in bu yıl altıncısını düzenlediği Mavi Kupa Üniversitelerarası Basketbol Şenliği’nin finalinde, Marmara Üniversitesi, İstanbul Bilgi Üniversitesi’ni 71 - 53 yenerek şampiyon oldu. Turnuvada üçüncülüğü ise Fatih Üniversitesi’ni 75 - 73 yenen Mimar Sinan Üniversitesi elde etti. Turnuvanın kapanışında eski basketbolcular gösteri maçı yaptı. 
     
Erzik’e büyük onur      UEFA Asbaşkanı Şenes Erzik, Avrupa Fair Play Ödülü’ne değer görüldü. Erzik, Avrupa Fair - Play Birliği ve Avrupa Olimpiyat Komiteleri Birliği’nin büyük ödülünü, Aralık ayında Roma’da yapılacak toplantıda alacak. 
     
Gençlik haftası başladı      19 Mayıs Atatürk’ü Anma Gençlik ve Spor Bayramı nedeniyle düzenlenen Gençlik Haftası kutlamaları başladı. Devlet Bakanı ve Başbakan Yardımcısı Mehmet Ali Şahin dün Anıtkabir’i ziyaret ederek, Atatürk’ün mozolesine çelenk koydu. 
     
Gençler için oynarız’      İLHAN Cavcav’ın Beşiktaş karşısında Galatasaray için oynayacaklarını açıklamasının ardından Ankaragücülü Hakan Keleş de Galatasaray önünde Gençlerbirliği için mücadele edeceklerini söyledi. Sarı - Lacivertli futbolcu, "Gençlerbirliği’nin Şampiyonlar Ligi’ne kalmasını istiyoruz" dedi. 
     
Alpay kaldı, Taylor gitti      ASTON Villa Teknik Direktörü Graham Taylor, istifa etti. Alınan başarısız sonuçların yanı sıra Alpay, Boloban ve Angel ile sorunlar yaşayan tecrübeli teknik adam, üç futbolcu konusunda başkana söz geçiremeyince görevi bıraktı. 
     
Filede büyük başarı      BAYAN Voleybol Milli Takımı, Çek Cumhuriyeti’nde süren 30. Avrupa Bahar Kupası Turnuvası’nda, grubundaki 3. maçında Romanya’yı 3 - 0 yendi. Brno kentindeki karşılaşmada Türkiye, rakibi önünde setleri 25 - 18, 25 - 18 ve 25 - 13’lük skorlarla kazanarak, yarı finale adını yazdırdı. 
     
FIFA’ya başvurdular      SEZON başında Çin’e transfer olan ancak Sars hastalığı yüzünden geri dönen Semavi ve İdris, FIFA’ya başvurdu. Hastalığın hızla yayıldığını söyleyen iki futbolcu, sözleşmelerinin feshedilmesini istedi. 
     
En iyileri seçtiler      MARMARA Üniversitesi Beden Eğitim ve Spor Yüksekokulu öğrencileri, sporda yılın en iyilerini seçti. Yılın en iyi hocası Ersun Yanal, Yılın Başkanı Serdar Bilgili, Spor Adamı Özhan Canaydın, Sporcusu Süreyya Ayhan ve Yılın Takımı A Milli Takım olarak belirlendi. 
     
Ringde üç finalist      MACARİSTAN’IN Pecs kentinde düzenlenen 2. Avrupa Bayanlar Boks Şampiyonası’nda, 48 kiloda Hülya Şahin, 50 kiloda Hasibe Özer ve 70 kiloda Nurcan Çarkçı rakiplerini yenerek finale çıktı. Yarı final maçlarını kaybeden 46 kiloda Derya Aktop ve 66’da Kıymet Karpuzoğlu bronz madalya kazandı. 
     
Azerbaycan’a şans      FIFA ve UEFA’ya karşı yükümlülüklerini yerine getirmediği gerekçesiyle bir süre önce hakları askıya alınan Azerbaycan’a bir şans daha doğdu. Şenes Erzik’in başkanlığındaki heyet yaptığı çalışmalar sonrasında Azeri yetkililerden söz aldı. 
     
Kabat’a 3 maç ceza      PROFESYONEL Futbol Disiplin Kurulu PFDK kararları dün açıklandı. Kurul, 11 futbolcuya toplam 37 maçtan men cezası verdi. Denizlisporlu Peter Kabat ise Diyarbakırspor maçında rakibine kasten tekme vurmaktan 3 maç ceza aldı. 
     
Şampiyonlara engel      BURSA Çınar Lisesi Basketbol Takımı’nın Brezilya’daki Dünya Şampiyonası’na katılma düşü "İhale Yasası"na takıldı. Bir firmanın katılması nedeniyle ihale ertelendi ve 25 gün sonraya kaldı. 25 Mayıs’ta başlayacak şampiyona riske girdi. 
     
Milliyet Teknik 10-CNN Türk 2      MARMARA34 Medya Turnuvası kapsamında oynanan maçta Milliyet Teknik Futbol Takımı, CNN Türk Futbol Takımı’nı 10-2 mağlup etti. Bu yıl ikincisi düzenlenen turnuva Beylerbeyi Şampiyon Spor Tesisleri’ nde yapılıyor. 
     

</TEXT>
</DOC>
