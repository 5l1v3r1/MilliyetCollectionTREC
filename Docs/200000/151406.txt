<DOC>
<DOCNO> 151406 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/21/son/sonspo21.html </URL>
<DATE> 2003/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Sivasspor ve Şekerspor arasında tetikçi kavgası... 
</HEADLINE>
<TEXT>

     İkinci Lig A Kategorisi takımlarından Sivasspor'da, bir süredir alınan kötü sonuçlara Şekerspor galibiyetiyle son vermenin sevinci yaşanıyor. 
     Kendi sahalarında 1-0 kazandıkları Şekerspor maçını değerlendiren, asbaşkanı İlhan Çetin, Şekerspor karşısında çok önemli bir galibiyet aldıklarını belirterek, ''Sivasspor Süper Lig yolunda en iddialı takımlardan biridir'' dedi. 
     Şekerspor karşısında erken gol bulamamanın stresini yaşadıklarını dile getiren Kılıç, 80. dakikada gelen golün kendilerini rahatlattığını ifade etti. 
     Rakip takımın ligde bir iddiası olmamasına rağmen, başka takımlar tarafından motive edildiğini öne süren Kılıç, şöyle devam etti 
     ''Başka takımların tetikçiliğini yapmak Şekerspor'a hiç yakışmadı. Şekersporlu futbolcuların saha içinde oyuncularımıza karşı yapmış olduğu agresif tavırlar, maçta gerilim yaşanmasına yol açtı. Eğer bize karşı oynadıkları oyunu, bugüne kadar gösterselerdi, şimdi zirveye oynayan takımlardan olurlardı.'' Sivasspor'un tecrübesi sayesinde maçı kazanmayı bildiğini söyleyen Kılıç, konuşmasını şöyle tamamladı 
     ''Süper Lig iddiamız halen devam ediyor ve sonuna kadar da devam edecek. Bu galibiyetle kötü gidişe dur dedik. Bizim için moral açısından da çok iyi oldu. Artık zirve yarışı iyice kızıştı. Bundan sonra tüm maçlarımızı kazanıp, taraftarımıza Süper Lig sevinci yaşatmak istiyoruz.'' 
     





</TEXT>
</DOC>
