<DOC>
<DOCNO> 186932 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/07/spor/spo04.html </URL>
<DATE> 2003/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon rotaya döndü 
</HEADLINE>
<TEXT>

   Bordo - Mavili takımda farklı Ankaragücü galibiyeti takımda moralleri yükseltti. Samet Aybaba, "Kendimizi erken topladık. Hedefe doğru ilerliyoruz" dedi 
      
   'Eksikler giderilecek' 
   BEŞİKTAŞ yenilgisinin izlerini Ankaragücü galibiyetiyle silen Trabzonspor'da yeniden yüzler gülmeye başladı. Teknik Direktör Samet Aybaba, "Geçen hafta büyük bir sarsıntı geçirmiştik. Kafa olarak erken toparlandık. Şimdi diğer eksiklerimizi gidermeye başlayacağız. Hedefe doğru emin adımlarla ilerliyoruz" diye konuştu. 
   
   'Havaya girmemeliyiz' 
   GÜVEN ve motivasyon kaybını geride bıraktıklarını ifade eden tecrübeli çalıştırıcı, "Ancak havaya da girmememiz gerek. İyi bir takımda hatayı ne kadar azaltırsanız, kalite o kadar artar" dedi. Öte yandan geçen sezon toplam 4 gol atan Gökdeniz, bu sezon sekiz karşılaşmada bu sayıya ulaştı. Takıma yarına kadar izin verildi. 
   
   Öksüzoğlu açıklıyor    KARADENİZ ekibinde 26 Ekim'deki olağanüstü kongre çalışmaları hızlandı. Mevcut yönetimde bulunan Mehmet Öksüzoğlu, "Tek liste beklentileri gerçekleşmedi. Bu saatten sonra olağanüstü bir şey olması çok zor. Sanıyorum yarın bugün adaylığımı açıklayacağım" dedi. Öte yandan yönetim, Ağaoğlu'na olan 800 bin dolarlık borcunun 100 bin dolarını ödedi. 
   
   
</TEXT>
</DOC>
