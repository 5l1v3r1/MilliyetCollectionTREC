<DOC>
<DOCNO> 159995 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/30/son/sonspo05.html </URL>
<DATE> 2003/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Siyah-beyaz gelinlik.. 
</HEADLINE>
<TEXT>

     Beşiktaş'ın, 100. kuruluş yıldönümünde kazandığı şampiyonluk, modayı da etkiledi. Balıkesir'de bir modacı, genç kızların rüyalarını süsleyen gelinlikleri siyah-beyaz renklerde yaptı. 
     Balıkesirli modacı Oğuz Çetinbakış, Beşiktaş'ın şampiyonluğunu ilan etmesinin ardından, siyah-beyaz renklere sahip gelinlik ürettiklerini belirterek, kent genelinde yoğun taleple karşılaştıklarını söyledi. 
     ''Kartal'ın şampiyonluğu bizim de yüzümüzü güldürdü'' diyen Çetinbakış, siyah-beyaz gelinliklere olan talebi karşılayabilmek için gece-gündüz yoğun biçimde çalıştıklardını kaydetti. 
     Çetinbakış, ithal saten kumaştan diktikleri gelinliğin yalnızca düğün törenlerinde değil, abiye giysi olarak gece etkinliklerinde de giyilebileceğini anlatarak, ''Beşiktaş'ın Birinci Süper Ligi şampiyonluğunu kazanmasıyla birlikte ürettiğimiz siyah-beyaz gelinliklerin satışından oldukça memnunuz'' dedi. 
     
</TEXT>
</DOC>
