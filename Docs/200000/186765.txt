<DOC>
<DOCNO> 186765 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/06/son/sondun27.html </URL>
<DATE> 2003/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Pakistan'daki saldırıda Sahabe ordusunun lideri öldürüldü 
</HEADLINE>
<TEXT>

     Pakistan'da bugün düzenlenen saldırıda, aşırı radikal Sünni Sepah-ı Sahabe Sahabe Ordusu grubunun lideri ve milletvekili Mevlana Tarık Aziz'in de öldüğü bildirildi. 
     Tarık'ın özel sekreteri Mevlana Raşid Farugi, hastaneden yaptığı açıklamada, ölenler arasında Mevlana Tarık Aziz'in de olduğunu belirtti. 
     Pakistan'da Şiilere karşı birçok saldırı düzenleyen Sepah-ı Sahabe'nin Afganistan'da iktidardan uzaklaştırılan Taliban gurubuyla çok yakın ilişkileri vardı. 
     Sepah-ı Sahabe, Devlet Başkanı Pervez Müşerref tarafından Ocak 2002'de yasaklanan 5 gruptan biriydi. 
     Hapisteyken milletvekili seçilen ve mahkemenin delil yetersizliğinden serbest bırakmasından sonra Meclis'e giren Tarık, yasak kararından sonra Millet-i İslamiye İslam Milleti adlı yeni bir parti kurmuştu. 
     
</TEXT>
</DOC>
