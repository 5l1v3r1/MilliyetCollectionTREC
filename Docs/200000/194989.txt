<DOC>
<DOCNO> 194989 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/12/son/sondun13.html </URL>
<DATE> 2003/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
15'lik öğrenci kendini internette Eğitim Bakanı olanak tanıtınca... 
</HEADLINE>
<TEXT>

     Singapur'da internette kendini Eğitim Bakanı olarak tanıtan 15 yaşındaki kolejli, 2 arkadaşının sınıftan atılması talimatı verdi. 
     Adı açıklanmayan öğrenci, kendini Eğitim Bakanı Teo Chee Hean diye tanıtarak kaleme aldığı elektronik posta mesajını okuduğu okula gönderdi ve 2 öğrencinin sınıftan atılmasını istedi. Ancak okula gönderdiği mesajı yanlışlıkla bakanlığa da gönderen öğrencinin foyası ortaya çıktı. 
     Öğrencinin kavga ettiği bir öğrenciden intikam almak için böyle bir oyun oynadığı, olaya dahil edilen ikinci öğrencinin ise mesajı gönderen öğrenci tarafından kimlik gizlemek için kullanıldığı anlaşıldı. 
     Çocuk suçlarına bakan mahkemeye çıkarılan öğrenci, 2 yıl gözetim altında tutulmanın yanı sıra kamu yararına 240 saat çalışmaya mahkum edildi Yargıç, sanığın ''bilgisayar takıntısı'' olduğunu ve sosyal ilişkileri öğrenmesi gerektiğini söyledi. 
     Asya'da bilgisayarın en yaygın olduğu ülke olan Singapur'da her iki evden birinde internet bağlantısı bulunuyor. 
     
</TEXT>
</DOC>
