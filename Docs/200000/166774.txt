<DOC>
<DOCNO> 166774 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/02/yasam/yas08.html </URL>
<DATE> 2003/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
13 yaşında fazla rakının komasında 
</HEADLINE>
<TEXT>

Üç şişe rakı içip hastanelik olan orta okul öğrencisi Orhan Kaygusuz henüz hayati tehlikeyi atlatamadı 
     ERAYDIN AYTEKİN Sivas DHA 

     Sivas Zara'da, ailesiyle birlikte bir düğüne katılan 13 yaşındaki Orhan Kaygusuz, gece eve döndükten sonra kaçarak yine eğlenceye gitti. Ailesinin yanında içki içemeyen Orhan, bir sonraki gidişinde üç küçük şişe rakı içti. Sarhoş halde evine dönen ilköğretim okulu öğrencisi, sabah uyanamayınca, alkol komasına girdiği anlaşıldı. 
     
     Tedavi krizi 
     Sivas Sultan 1. İzzettin Keykavus Hastanesi'ne kaldırılan Orhan, acil servise getirildiğinde nöbetçi çocuk doktoru Mustafa Tuğut bulunamadı. İlk kez bu tür bir vakayla karşılaşan diğer personel de, sürekli kasılmalar yaşayan çocuğa oksijen verdi. Pratisyen doktor Hayati Başer de, zehirlenme ihtimaline karşı ne yapılması gerektiği konusunda Ankara'dan telefonla bilgi aldı. Bu arada özel muayenehanesinde bulunan Tuğut, acil servise geldi. Kaygusuz, hayati tehlikeyi atlatamadı. 
     

</TEXT>
</DOC>
