<DOC>
<DOCNO> 179941 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/03/spor/spo08.html </URL>
<DATE> 2003/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İmalat hatası 
</HEADLINE>
<TEXT>

   GSGM Müdürü Atalay, Süreyya Ayhan'ın kötü sistemin iyi ürünü olduğunu söyledi, "Kendimizi kandırmayalım. Doğru sistem için çok yol almalıyız" dedi 
   NECMİ KEPÇETUTAN 

      
   'Sistem kötü' 
   GENÇLİK ve Spor Genel Müdür Vekili Mehmet Atalay'dan Süreyya Ayhan'ın Türk sporunda bir "imalat hatası" olduğunu söyledi. Ayhan'ın sponsoru Vestel'in Genel Müdürü Levent Hatay, antrenörü Yücel Kop, doktoru Tamer Çavuş ve federasyon başkanı Mehmet Yurdadön ile birlikte düzenlediği basın toplantısında konuşan Atalay, Ayhan'ın kötü sistemin kurbanı olduğunu ifade etti. 
   
   'Efsane çıkış' 
   ATALAY, "Kendimizi kandırmayalım. Süreyya Ayhan bir imalat hatasıdır. Sistemin ürünü değil. Kötü sistemin doğru imalatıdır. Başarısından büyük mutluluk duyduk ama bunu sisteme maledemeyiz" dedi. GSGM Müdürü şunları söyledi "Bu bir Anadolu kızının antrenörü ile birlikte efsane bir çıkışıdır. Doğru sistemi kurmamız için alacağımız çok mesafe var." 
   
   'Sorun fiziksel' 
   AYHAN ise herşeyin yeniden başladığını açıkladı. Ayhan, "Fiziksel sıkıntının etkisi büyüktü. Stres yüzünden menstrüasyon tarihinde gecikme oldu. Kendime güvenden atağa erken başladım. Belki son 200'de atak yapsaydım sonuç farklı olabilirdi" dedi. Antrenör Yücel Kop da "Beni eleştirenler yürekleri yetiyorsa canlı yayında benimle tartışsınlar" diye konuştu. 
   
   Hatipoğlu'na soruşturma    ATLETİZM Federasyonu, Elvan Abeylegesse'nin antrenörü Ertan Hatipoğlu'nu Ceza Kurulu'na sevk edecek. Hatipoğlu, şampiyona sırasında sporcusunu izinsiz kamp dışına çıkarmış ve dönüşte kafilenin uçağını kaçırmıştı. 
   
   
</TEXT>
</DOC>
