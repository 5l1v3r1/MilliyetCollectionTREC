<DOC>
<DOCNO> 182134 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/13/son/sonspo13.html </URL>
<DATE> 2003/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Adanaspor 2 - Diyarbakırspor 1 
</HEADLINE>
<TEXT>

     Birinci Süper Futbol Ligi'nde Adanaspor, Diyarbakırspor'u 2-1 yendi. 
     Stat 5 Ocak Hakemler Ünsal Çimen xx, Birol Budan xx, Kemal Yılmaz xx Adanaspor Murat Şahin xx, Hayati xx, Timur xx, Güngör xx, Ercan xx Dk. 88 Gürhan , Lalik xx, Murat Özatak x Dk. 37 Meszaros xx , Volkan Bekiroğlu xx, İlker xx, Ergin x Dk. 62 Volkan Öztürk x , Necati xx Diyarbakırspor Şenol xx, Bakadal xx Dk. 60 Ümit Ozan xx , Stavrevski x, Hasan Yiğit xx, Murat Hacıoğlu xx Dk. 84 Çetin x , Murat Salar xx, Kais xx, Jufi xx Dk. 84 Serdar x , Ramazan xx, Saffet xx, Tayfun x Goller Dk. 46 Necati, Dk. 50 Ramazan, Dk. 81 İlker Sarı kartlar Dk. 4 Güngör, Dk. 59 Hayati Adanaspor , Dk. 80 Murat Salar Diyarbakırspor 
     
     İlk yarı 

     Maça evsahibi Adanaspor rakibine oranla daha hızlı başladı. İlk 10 dakikada evsahibi takım, yakaladığı iki gol pozisyonunu değerlendiremeyince, Diyarbakırspor maçta dengeyi kurarak, rakip sahada daha çok görünmeye başladı. 
     3. dakikada ani gelişen Adanaspor atağında, Necati bir anda topla cezalanı içinde buluştu. Bu futbolcunun rahat pozisyonda yaptığı sert vuruşta, top yan ağlarda kaldı. 
     10. dakikada, Hayati'nin sağdan ortaladığı topa, altıpas içinde Güngör kafayla dokundu. Top yandan auta çıktı. 
     17. dakikada, Diyarbakırsporlu Hasan Yiğit'in sağdan ortaladığı topa, Saffet yükselerek kafayla vurdu. Meşin yuvarlak yandan auta çıktı. 
     20. dakikada gelişen Diyarbakırspor atağında bu kez Murat Hacıoğlu'nun ortasında yine kafayı Saffet vurdu. Kaleciyi geçen top üst ağlarda kaldı. 
     25. dakikada, Adanaspor, kaleye yaklaşık 30 metre uzaklıkta, Ergin'in düşürülmesiyle frikik atışı kazandı. Atışı kullanan Lalik'in sert vuruşunda, top yandan auta çıktı. 
     38. dakikada, Murat Hacıoğlu topu uygun durumdaki Saffet'in önüne bıraktı. Bu futbolcu kaleciyi de geçmesine rağmen topu auta atarak takımını mutlak bir golden etti. 
     Kalan dakikalarında gol olmayınca, Adanaspor-Diyarbakırspor maçının ilk yarısı 0-0 tamamlandı. 
     
     İkinci yarı 

     İkinci yarıya Adanaspor golle başladı. 46. dakikada cezaalanı içerisinde topla buluşan Necati'nin sert şutunda top Diyarbakırsporlu Stavrevski'ye çarpıp ağlara gitti 1-0 50. dakikada Diyarbakırspor beraberliği yakaladı. Soldan kazanılan ceza atışını Murat Hacıoğlu kullandı. Bu futbolcunun altıpasa ortasına iyi yükselen Ramazan, kafayla topu ağlara gönderdi 1-1 69. dakikada Volkan Bekiroğlu cezasahası dışından topa sert vurdu. Defansa çarpıp ağlara gitmekte olan topu, kaleci Şenol son anda çeldi. 
     71. dakikada, Kais cezasahasına girerken topa çok sert vurdu. Kaleci Murat Şahin'in çeldiği top, Saffet'in önüne düştü. Bu futbolcunun yerden sert vuruşunda, top yandan auta çıktı. 
     81. dakikada Adanaspor'un golü geldi. Bu dakikada mükemmel çalımlarla cezaalanına giren İlker, yerden plase bir vuruşla topu ağlara göndererek takımını 2-1 öne geçirdi. 
     Kalan dakikalarda gol almayınca, Adanaspor-Diyarbakırspor'u 2-1 yendi. 
     
</TEXT>
</DOC>
