<DOC>
<DOCNO> 190929 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/24/yazar/tamer.html </URL>
<DATE> 2003/10/24/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Krugman'a göre euro, 1.40 dolara yükselebilir 
</HEADLINE>
<TEXT>

   "Sermaye hareketlerine denetim, artık IMF programlarında bile var. Kalıcı tahripk r etkisi olmadığı görüldü. Büyümeden vazgeçmenin faturası çok daha ağır" 
      Eczacıbaşı Menkul Değerler'in 20. kuruluş yıldönümü, dünyanın en iyi iktisatçılarından Prof. Paul Krugman'ın ufuk açıcı konuşmalarıyla kutlandı. 
   Princeton Üniversitesi Ekonomi ve Uluslararası İlişkiler profesörü ve New York Times gazetesi yorumcusu Paul Krugman, önceki yıl Davos'taki Dünya Ekonomik Forumu'nda, derin bilgi birikimi, muhalif kimliği ve mutlaka güncelle bağlantı kurarak elle tutulur hale getirdiği gerçekçi analizleriyle dikkatimi çekmişti. 
   Önceki gün hem soru - cevap formatındaki dar kapsamlı öğle yemeğinde birlikte olup, hem de aynı akşam küresel ekonomiyle ilgili sunuşunu peşpeşe izledikten sonra ise Krugman'a hayran kaldım. 
   
   Boş laf yok 
   Daha önce çeşitli vesilelerle Türkiye'de dinleme imk nını bulduğumuz dünyaca ünlü iktisatçılar ya da yönetim gurularının aksine Krugman tek kelime boş laf etmedi, hiç laf kalabalığı yapmadı. Üzerinde derinlemesine düşünmediği konularla ilgili sorular sorulduğunda tek kelimeyle "bilmiyorum" diyebildi. İstanbul'a adımını attığından itibaren Türk ekonomisiyle ilgili olarak kendisine anlatılanları, daha önce dinlediğim ünlülerin aksine tereciye tere satar gibi ana sunuşunda bizlere anlatmadı. Galiba derin bilgi birikimine sahip, ciddi, tutarlı, vitrine oynamayan muhalif entellektüel görmeye hasret kalmışım. İşte bu nedenlerle de ben onun dünya ekonomisinin geleceğiyle ilgili öngörülerini fevk l de ciddiye alıyorum. 
   
   1 Euro, 1.40 dolar mı 
   Amerikan dolarının durumunu, Walt Disney'in boşlukta bir kaç adım attıktan sonra paaat diye uçurumdan aşağı düşen karton karakterlerine benzeten Krugman, doların düşüş anı geldiğinde euro - dolar paritesinin 1.40'lara, hatta 1.50'lere yükselebileceği görüşünü şöyle gerekçelendirdi 
   "Dolar - euro paritesi 1 - 1,5 yıllık vadede büyük bir oynama göstermeyebilir. Amerika'ya yıllarca akan doğrudan yabancı sermaye yatırımları, 2001'den bu yana durduğu için dolar, bugün kısa vadeli sıcak para girişleri ve merkez bankalarının destek alımlarıyla ayakta duruyor. Çin ve Japonya da kendi rekabet güçlerini koruyabilmek için bu destek alımlarını sürdürüyorlar. Amerika daha 3 - 4 yıl önce 200 milyar dolar bütçe fazlası verirken bugün 500 milyar dolarlık bütçe açığını konuşuyoruz. Bu böyle sürgit devam edemez. Kırılma başladıktan sonra da euronun değeri, 1.40 hatta 1.50 dolara kadar yükselebilir. Euro'nun değerlenmesi, ekonomileri zaten dinamizmden yoksun Avrupa ülkelerinin rekabet gücünü daha da olumsuz etliler, ama orada da yapacak fazla bir şey yok" dedi. 
   
   Sıcak paraya denetim 
   Türkiye gibi ülkelerde sıcak para hareketlerinin çok arttığı dönemlerde sermaye hareketlerinin denetlenmesinden yana olan Krugman, geçmişte bu tür denetimlere kesin karşı olan IMF ve benzeri kuruluşların da, artık yeni programlarına "zorunlu hallerde, sermaye denetimlerine başvurulabilir" maddesini koyduklarını hatırlatıyor. 
   Sermaye hareketlerine denetim getirilmesi, o ülkeyi sermaye piyasalarından soyutlar mı O ülkeye bir daha kimse para yatırmaz, yatırım yapmaz mı 
   Geçmişte böyle kaygılar vardı. Bir başka deyişle sıkıntıya giren ülkeler böyle korkutuluyordu. Ancak Malezya örneği de gösteriyor ki, işler yoluna girince sermaye k r edeceği yere koşa koşa gidiyor. Sermaye hareketlerine yasaklama getirmenin kalıcı tahripk r etkisi olmuyor. 
   Krugman'a göre sermaye hareketlerine denetim getirilmesin diye büyümeden vazgeçiliyorsa, bunun kötü bir seçenek olduğunu zaten zaman gösteriyor. 
   
      
   
</TEXT>
</DOC>
