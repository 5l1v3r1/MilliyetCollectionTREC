<DOC>
<DOCNO> 162513 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/11/son/sonspo23.html </URL>
<DATE> 2003/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Gascoigne Çin'e geri dönüyor... 
</HEADLINE>
<TEXT>

     İngiltere Milli Takımı eski oyuncusu Paul Gascoigne'in Çin Halk Cumhuriyeti İkinci Ligi takımı Gansu Tianma'ya geri döneceği bildirildi. 
     Xinhau Haber Ajansı'nın verdiği habere göre, ''Gazza''nın menajeriyle görüştüklerini söyleyen Gansu Tianma Kulübü Genel Menejeri Zhang Tongpo, kulüplerinde oyuncu-teknik direktör olarak görev yapan ''Gazza''nın, kulübü bırakması için hiçbir neden yok. Mutlaka geri dönecek'' diye konuştu. 
     Geçirdiği depresyon nedeniyle nisan ayında ABD'de Arizona'da bir kliniğe yatan 36 yaşındaki Gascoigne, ocak ayında Çin kulübüyle 1 yıllık yenilenebilir bir sözleşme imzalamıştı. 
     Gascoigne, ülkesinde 57 kez milli olmuş ve İngiltere'nin 1990 Dünya Kupası'nda yarı finali görmesinde büyük rol oynamıştı. Başarılı futbolcunun kariyeri, geçirdiği sakatlıklardan sonra, depresyona girmesi ve kendini alkole vermesinden zarar görmüştü. 
     
</TEXT>
</DOC>
