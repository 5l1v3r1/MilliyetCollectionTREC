<DOC>
<DOCNO> 174344 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/07/son/sontur36.html </URL>
<DATE> 2003/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
"Bahçemi kirletiyorlar" diye komşusunun tavuklarını zehirledi 
</HEADLINE>
<TEXT>

     Yozgat'ın Şefaatli İlçesi'nde bir kişi, bahçesini kirlettikleri gerekçesiyle komşusunun tavuklarını zehirleyerek öldürdü. 
     Edinilen bilgilere göre, Kuzayca Beldesi'nde Nihat Yücesoy 51 , komşusu Ramazan Ünal'ı, tavuklarının bahçesine girerek kirlettiği yolunda uyardı. Uyarısına rağmen, komşusunun tavuklarına sahip çıkmadığını savunan Yücesoy, böcek ilacı ile bisküviyi karıştırarak, bahçeye gelen komşusuna ait 10 tavuğa yedirdi. 
     Tavuklarının hepsinin birden ölmesi üzerine durumdan şüphelenen Ramazan Ünal 51 komşusundan şikayetçi oldu. 
     Jandarma tarafından gözaltına alınan Nihat Yücesoy, çıkarıldığı Şefaatli Cumhuriyet Savcılığı'ndaki ilk ifadesinden sonra serbest bırakıldı. 
     
</TEXT>
</DOC>
