<DOC>
<DOCNO> 198482 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/28/son/sontur16.html </URL>
<DATE> 2003/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Medya yöneticileri, terörü yeniden görüşecek... 
</HEADLINE>
<TEXT>

     Medya yöneticileri, ''terör'' konusunu görüşmek üzere yarın yeniden biraraya gelecek. 
     Basın Konseyi'nden yapılan yazılı açıklamada, ''Konsey Başkanlığı'nın 'terör' konusunda medyanın üzerine düşen ortak sorumlulukların gerekleri üzerine görüş alışverişinde bulunmak amacıyla, önde gelen medya organlarının genel yayın yönetmenleri ile Konsey Yüksek Kurulu üyelerini yeniden toplantıya çağırdığı'' bildirildi. 
     Açıklamada, yarın Ataköy Crown Plaza Oteli'nde gerçekleştirilecek toplantıda, 22 Kasım'da düzenlenen toplantıda oluşturulan çalışma grubunun hazırladığı raporun görüşüleceği belirtildi. 
     Bazı medya organlarının genel yayın yönetmenleri ile Basın Konseyi Yüksek Kurulu Üyeleri, Konsey Başkanı Oktay Ekşi'nin başkanlığında 22 Kasım'da biraraya gelmiş ve 15 kişilik çalışma grubu oluşturulmuştu. 
     
</TEXT>
</DOC>
