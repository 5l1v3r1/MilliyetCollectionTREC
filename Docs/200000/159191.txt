<DOC>
<DOCNO> 159191 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/27/yazar/uras.html </URL>
<DATE> 2003/05/27/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Süper döviz hesabı 
</HEADLINE>
<TEXT>

     Eskiden Merkez Bankası'nın Almanların Dresdner Bankası ile bir anlaşması vardı. Yurtdışındaki Türkler, özellikle Almanya'da yaşayanlar Dresdner Bankası şubelerine para yatırarak Merkez Bankası'ndan yüksek faizli, kredi mektuplu döviz tevdiat hesabı açtırabiliyorlardı. Paralarını istediklerinde Dresdner Bankası şubelerinden çekebiliyorlardı. Bu hesaplarla ilgili sorunlar çıktı. 30 Haziran'dan sonra Merkez Bankası ile Dresdner Bankası arasındaki bağ kopuyor... Bu nedenle kredi mektuplu döviz tevdiat hesabı denilen sistem ortadan kalkmış oluyor. 
     Süper döviz hesabı açtırmak için yurtdışındaki Türklerin paralarının bir banka aracılığıyla Merkez Bankası'na havalesi şart. Demek ki yapılacak ilk iş yurtdışında bir yabancı bankaya veya Türk bankasına tasarruflarını yatırarak Türkiye'ye postalatmak... 
     Yurtdışında yaşayanların süper döviz hesabındaki paralarını geri çekmek istemeleri halinde Merkez Bankası'na bir talimat vermeleri gerekiyor. Bu talimat üzerine Merkez Bankası paralarını istedikleri yere gönderiyor. 
     Süper döviz hesabı bir yıl, iki yıl veya üç yıl vadeli olarak açılabiliyor. Faiz oranı tasarrufun euro veya dolar olmasına ve de vadeye göre değişiyor. 
     Tasarruf sahibi parasını vadeden önce çekmek ister ise, yüzde 1 oranında kesinti yapılıyor. Faizler brüt. Brüt faizden yüzde 16 oranında vergi ve verginin yüzde 10'u oranında fon payı kesintisi toplam yüzde 17.6 oranında kesinti yapılıyor. Bu durumda yüzde 7 faizin neti yüzde 5.77 oluyor. 
     Süper döviz hesabı için en az 5 bin euroyu veya 5 bin doları Türkiye'ye göndermek gerekiyor. 
     
Merkez Bankası'nın süper döviz hesabında ödenen faizler  1 yıl vadeli 2 yıl vadeli 3 yıl vadeli Euro 7 7.25 8 Dolar 6 6.5 7      
     1 Vadeden önce çekilen kısma yüzde 1 oranında ceza faizi uygulanır. 
     2 Faizlerden 16 Gelir Vergisi ile Gelir Vergisi'nin 10'u oranında Fon Payı Yüzde 16.6 oranında kesintisi yapılır. 
     3 En az 5.000.- euro veya 5.000.- dolar ile süper döviz hesabı açılır. 
     
     

</TEXT>
</DOC>
