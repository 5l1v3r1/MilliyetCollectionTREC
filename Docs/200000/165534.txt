<DOC>
<DOCNO> 165534 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/26/yazar/asik.html </URL>
<DATE> 2003/06/26/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Hangi kalkınma 
</HEADLINE>
<TEXT>

     - İşten çıkarılan işçiler için devlet 9 trilyon kıdem tazminatı ödeyecek... Böylece devlet SEKA fabrikasını "üstüne 7.5 trilyon vererek" Albayraklara hediye etti. 
     Fabrika'nın malı mülkü arazisi satılıp parası faize yatırılacak... Ya da sendikasız ve asgari ücretli işçiler alınarak yola devam edilecek... 
     Adalet ve Kalkınma Partisi'nin "Kalkınma" dediği "yandaş kalkındırma." 
     
     Hoşlandığınız şeyi elde etmeye bakın yoksa elde ettiğinizden hoşlanmaya zorlanırsınız. 
Bernard Shaw 

     Üs ve limanlar ABD'nin emrine sunulmuş. Irak'ta Kürt devletini rahatça kursun diyedir.. 
     
     
Ersümer davası      Eski Enerji Bakanı Cumhur Ersümer'in 26 Ocak 2001 tarihli "Akdeniz'de Gemi" başlıklı yazımız üzerine 5 milyar liralık tazminat davası açtığını yazmıştık. 
     Dava sonucunu Doğan grubuyla ilgili davaları izleyen Hukuk Bürosu'ndan Avukat Mehmet Ali Köksal dün bildirdi... 
     Ankara 8. Asliye Hukuk Mahkemesi, Bakan'ın tazminat talebini 30. 01. 2002 tarihli kararıyla reddetmiş. Yargıtay da bu reddi onaylamış. 
     Sayın yargıçlara ve Hukuk Bürosu'na teşekkür ediyoruz... 
     
Boş temenniler      Türkiye çapında yaklaşık 250 bin öğretmen atama bekliyor. Okullarda 100 bin öğretmen açığı var. Kadrosuzluktan okullara öğretmen alınamıyor. Bu ahval ve şerait içinde TBMM'den imamlara 15 bin yeni kadro... Bir dostumuz diyor ki 
     - Vatandaş para toplayıp camiyi yaptırıyor, imamın maaşını da veriversin... 
     Bunlar boş temenniler. Önemli olan öncelikler... Ne demişti Tayyip Bey 
     - Ben İstanbul'un imamıyım... 
     Öncelikle kendi meslek grubunu düşünecek tabii ki 
     
İndirimli hesap...      Laila'daki NAYA adlı Lübnan Lokantası'nda 4 kişiye 400 milyon lira hesap gelmesi bir okurumuzun şik yetine yol açmıştı. NAYA'nın Halkla İlişkiler Sorumlusu Serap Akıncı Hanım aradı... Dedi ki 
     - Masaya 14 çeşit soğuk ve 6 çeşit sıcak meze ve peşinden ana yemek sunuyoruz. Fiyat adam başı 50 milyon lira... İçki fiyatlarımız da Laila ile aynı düzeyde... Sözü geçen masayı araştırdım. 1 şişe şarap 60 milyon TL , 7 bardak viski 105 milyon TL ve 5 bira 50 milyon TL içmişler... Hesap 400 milyon lirayı da aşıyor. Biz 300 milyona indirdik... 
     
Akpolis yolda      CHP Konya milletvekili Atilla Kart, iktidarın polisteki kadrolaşmasını anlatıyor 
     "Emniyet Genel Müdürlüğü Yüksek Değerlendirme Kurulu geçenlerde İçişleri Bakanı'nın baskısıyla yasadışı olarak 2. kez toplandı, toplam sayısı 622 olan 2. sınıf emniyet müdüründen 81'ini 1. sınıf emniyet müdürlüğüne terfi ettirdi. Bu terfiler, yıllardır, ilgili kamu görevlisinin hizmet yılları içinde oluşmuş şahsi dosyasındaki bilgi ve bulgular esas alınarak, her grup içinde oluşturulan 'kıdem sırası'na göre yapılırdı. Bu defa bütün bunlar bir kenara bırakıldı, yeni terfi ölçüsü 'iktidara yakınlık sırası' oldu. Örneğin bu yıl, kıdem listesinin 254. sırasındaki kişi terfi listesinin birinci, 175. sırasındaki kişi terfi listesinin ikinci, 220. sırasındaki kişi terfi listesinin üçüncü sırasına kondu. 
     Görevi kötüye kullanmak, SİT alanını otopark haline getirmek, hürriyeti tehdit suçlarından yargılanan polis müdürleri bile sırf iktidara yakın oldukları için terfi ettirilirken, tek suçları Recep Tayyip Erdoğan'ın belediye başkanlığı sırasındaki yolsuzluklarını soruşturmak olan kimi polis müdürleri idari - hukuki hiçbir engel bulunmamasına karşın terfi ettirilmedi. 
     1. sınıfa terfi ettirilen emniyet müdürleri en geç bir - iki yıl içinde il emniyet müdürü olurlar. Yani AKP, daha şimdiden bir - iki yıl sonrasının emniyetteki kadrolaşmasını yapmış bulunuyor. Ben bu hukuk dışı uygulamalarla ilgili İçişleri Bakanı'na bir ay önce üç soru önergesi yönelttim, h l yanıt vermedi." 
     
     AKP milletvekili Emin Şirin'e 15 bin yeni imam kadrosuna ne dediği soruldu. Yanıtı - Demek ki imam ihtiyacında bir patlama oldu... 
     
     
     

</TEXT>
</DOC>
