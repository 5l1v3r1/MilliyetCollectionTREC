<DOC>
<DOCNO> 171956 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/27/son/soneko08.html </URL>
<DATE> 2003/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
İhracatta Almanya birinci, ABD ikinci... 
</HEADLINE>
<TEXT>

     Türkiye'nin bu yılın ilk yarısında en fazla ihracat yaptığı ülkeler sıralamasında, Almanya birinci, ABD ikinci, İngiltere üçüncü, İtalya ise dördüncü sırayı aldı. 
     İhracatçı Birlikleri'nin kayıtlarında yer alan verilere göre, Türkiye'nin ihracat yaptığı ilk 20 ülkedeki ihracat rakamları geçen yılın aynı dönemine göre, yüzde 8.3 ile yüzde 76 arasında değişen oranlarda artış gösterdi. Bu ülkelere en çok hazır giyim ve konfeksiyon ürünleri satıldı. 
     ABD ile yaşanan gerginlik ihracatı etkilemezken, Türkiye'nin en çok ihracat yaptığı ikinci ülke olan ABD'ye, bu yıl Ocak-Haziran döneminde, 1 milyar 733 milyon 388 bin dolarlık ihracat yapıldı. Böylece söz konusu dönemde bir önceki yılın aynı dönemine göre, ABD'ye yapılan ihracatta yüzde 6.8 oranında artış kaydedildi. 
     Verilere göre, en fazla ihracat yapılan ülkeler sıralamasında 5. sırada yer alan Fransa'ya gerçekleştirilen ihracatta, bu yılın ilk yarısında geçen yılın aynı dönemine göre yüzde 22.5 oranında artış oldu. Ocak-Haziran döneminde, bu ülkeye 1 milyar 259 milyon 983 bin dolarlık ihracat gerçekleştirildi. 
     Türkiye'nin bu yılın ilk altı ayında ihracat yaptığı ilk yirmi ülke ve ihracat miktarları şöyle 
     

ÜLKE BİN DOLAR ALMANYA 3.482.644 ABD 1.733.388 İNGİLTERE 1.643.569 İTALYA 1.569.175 FRANSA 1.259.983 İSPANYA 866.002 RUSYA 643.305 HOLLANDA 705.615 İSRAİL 477.472 BELÇİKA-LÜKS. 423.933 YUNANİSTAN 401.947 S.ARABİSTAN 317.909 ROMANYA 378.092 CEZAYİR 286.590 AVUSTURYA 227.067 DANİMARKA 218.000 BULGARİSTAN 253.647 POLONYA 226.477 İRAN 212.943 UKRAYNA 189.630      
</TEXT>
</DOC>
