<DOC>
<DOCNO> 191552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/27/son/sondun12.html </URL>
<DATE> 2003/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Powell Bağdat'ta bu boyutta saldırı beklemiyorduk 
</HEADLINE>
<TEXT>

     Irak'ın başkenti Bağdat'taki El Reşid Oteli'ne yönelik dünkü saldırının hazırlanması için 1 ya da 2 ay gerektiği ileri sürüldü. 
     Amerikalı Tuğgeneral Martin Dempsey, dünkü saldırının hazırlanması için 1 ya da 2 ay önceden planlanması gerektiğini ve dolayısıyla ABD Savunma Bakan Yardımcısı Paul Wolfowitz'i doğrudan hedef almadığını belirtti. 
     Bağdat'ta dün basın toplantısı düzenleyen Tuğgeneral, ''Saldırganların birçok araştırma yaptığına kuşku yok. Saldırı sırasında Wolfowitz oteldeydi, ancak bu saldırı onu hedef almıyordu, çünkü kendisinin çalışma programı ve yolculuğunun güzergahı bilinmiyordu'' dedi. 
     ABD Savunma Bakanı Colin Powell da bu boyutta bir saldırı beklenmediğini kaydetti. 
     Powell, dün NBC televizyonuna yaptığı açıklamada, ABD Başkanı George Bush'un 1 Mayıs'ta esas çatışmaların sona erdiğini ilan etmesinden sonra Irak'ta bu boyutta bir saldırı beklemediklerini belirterek, ''Çok zor bir dönemdeyiz, bununla birlikte ABD'nin bu zor dönemden çıkma kapasitesi mevcuttur'' ifadesini kullandı. 
     El Reşid'e yönelik saldırının ardından bu sabah Bağdat'ta bir dizi patlama meydana geldi. Son gelen haberlere göre, en az 12 kişi hayatını kaybetti. 
     
</TEXT>
</DOC>
