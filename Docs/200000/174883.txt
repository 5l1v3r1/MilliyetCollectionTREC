<DOC>
<DOCNO> 174883 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/10/son/sontur23.html </URL>
<DATE> 2003/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Taksim'de ''kız meselesi'', silahlı kavgaya dönüştü 4 kişi yaralı 
</HEADLINE>
<TEXT>

     Taksim Meydanı'nda iki grup arasında çıkan silahlı kavgada, 4 kişi yaralandı. 
     Taksim Meydanı'ndaki büfelerin önünde, Okan Kılıçoğlu'nun 24 da aralarında bulunduğu bir grup ile başka bir grup genç arasında, kız meselesi yüzünden tartışma çıktı. 
     Tartışma devam ederken üzerinde taşıdığı tabancayı çıkaran Okan Kılıçoğlu, karşı grup üzerine rastgele ateş açtı. 
     Açılan ateş sonucunda Nuri Çelik 23 başından, Aziz Sevgi 24 , Tekin Kılıç 20 ve Emre Hacı 26 da bacak ve ayak bölgelerinden yaralandı. 
     Yaralılar, polis ve vatandaşların yardımıyla Taksim Eğitim ve Araştırma Hastanesi'ne kaldırıldı. Başından ağır şekilde yaralanan Nuri Çelik, burada yapılan ilk tedavisinin ardından Şişli Etfal Eğitim ve Araştırma Hastanesi'ne sevk edildi. 
     Olayı gerçekleştiren Kılıçoğlu, meydandaki noktada görevli polis memurları tarafından yakalandı. 
     Elindeki silahı alınan ve etkisiz hale getirilen Kılıçoğlu, Beyoğlu İlçe Emniyet Müdürlüğü'nde sorgulanıyor. Polis olayla ilgili soruşturma başlattı. 

     
</TEXT>
</DOC>
