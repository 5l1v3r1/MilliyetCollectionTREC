<DOC>
<DOCNO> 173298 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/03/yasam/yas10.html </URL>
<DATE> 2003/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Tek motor, 9 yaralı 
</HEADLINE>
<TEXT>

      Kenan TÜRKSEVEN SİNOP DHA 
   
   Sinop'ta İl Turizm Müdürlüğü ile Türkiye Otomobilciler ve Motor Sporları Federasyonu'nun ortaklaşa düzenlediği yarışlarda büyük bir kaza yaşandı. Sinop Havaalanı'nda ilk kez düzenlenen yarışlara yurtiçi ve yurtdışından 60 yarışmacı katıldı. Üç gün olarak planlanan yarışmaların ikinci gününde, 34 yaşındaki Şevki Akar yarış öncesi pisti tanımak için antrenman turu atmaya başladı. Ancak Akar, dün saat 12.30'da aşırı hızla girdiği virajı alamayınca etrafa toplanan seyircilerin arasına daldı. Kazada Akar ile izleyici Yasemin Keskin ağır yaralandı. Akar'ın motosikleti ile çarptığı Gamze Taban, Zahide Taban, Tolga Taban, Nurşen Keskin, Şermin Doğan, Çetin Altıntaş, Gözde Çetinkol, Fatma Çetinkol ve Aleyna Durdu da hafif yaralandı. Yaralılar hastanelerde tedavi altına alınırken, bugün yapılacak yarışlar da iptal edildi. 
   
   
</TEXT>
</DOC>
