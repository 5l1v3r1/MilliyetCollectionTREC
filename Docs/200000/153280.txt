<DOC>
<DOCNO> 153280 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/29/son/sonspo08.html </URL>
<DATE> 2003/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizlispor'un yeni hocası Giray Bulak... 
</HEADLINE>
<TEXT>

     Denizlispor'da Rıza Çalımbay'ın istifasının ardından boşalan teknik direktörlüğe, Giray Bulak'ın getirildiği bildirildi. 
     Kulüp başkanı Mustafa Baysal, teknik direktör Giray Bulak ile yaptıkları görüşmede anlaşmaya vardıklarını söyledi. Baysal, sözlerini şöyle sürdürdü 
     ''Kulübümüzün genel kurulunu da düşünerek, öncelikle sezon sonuna kadar Giray Bulak ile anlaştık. Yeniden seçilmemiz halinde 1 yıl daha Bulak ile çalışacağız. Giray Bulak, akademi mezunu bir teknik direktör. Ersun Yanal örneğinde de görüldüğü gibi akademi mezunu hocalar başarılı bir çizgi yakaladı. Bu nedenle Bulak'ı tercih ettik.'' Baysal, Bulak'ı bugün saat 12.00'de yeşil-siyahlı yönetim kurulu ile tanıştıracaklarını, saat 13.30'da da düzenleyecekleri basın toplantısında da Bulak ile sözleşme imzalayacaklarını bildirdi. 
     Rıza Çalımbay ile yollarını ayırmalarında, genç teknik adamın basına verdiği demeçlerin etkili olduğunu belirten Baysal, ''Kendisiyle uzun yıllar çalışmak isterdik. Kendisine teşekkür ederek yollarımızı ayırdık'' diye konuştu. 
     




</TEXT>
</DOC>
