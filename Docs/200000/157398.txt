<DOC>
<DOCNO> 157398 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/18/siyaset/siy05.html </URL>
<DATE> 2003/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
MGK Genel Sekreteri suçladı 
</HEADLINE>
<TEXT>
'5 Savunma Bakanı da seçmenine çalıştı' 
Siyaset panelinde söz isteyen Tuncer Kılınç, birlikte görev yaptığı beş bakanın ulusa hizmet etmediğini söyledi 
     ANKARA Milliyet 

     Avrupa Birliği, laiklik ve ekonomi konusundaki açıklamalarıyla bir süre önce tartışma yaratan MGK Genel Sekreteri Orgeneral Tuncer Kılınç, bu kez bakanları hedef aldı. Kılınç, bakanların ulusa hizmet etmesi gerekirken seçim kaygısıyla parti tabanına ya da seçildiği bölgeye hizmet ettiğini söyledi. 
     
     İzliyordu 
     2000'li Yıllarda Türkiye Stratejik, Sosyal ve Ekonomik Araştırmalar Vakfı'nın düzenlediği "Siyasetin Yeniden Yapılanması Bağlamında Yönetim Sistemleri" konulu toplantıya izleyici olarak katılan Kılınç, oturumun soru - cevap bölümünde söz istedi. Üç yıl Milli Savunma Bakanlığı Müsteşarlığı yaptığını anımsatan Kılınç, bu dönemde beş ayrı bakanla çalıştığını belirterek, şöyle devam etti 
     "Bu beş bakan gerçekten çok iyi yetişmiş insanlar. Ancak gördüm ki, bu bakanlar mensup oldukları Milli Savunma Bakanlığı'na hizmet etmekten çok, seçilmiş oldukları bölgesine hizmet götürme çabası içerisindeydiler. Dolayısıyla bir bakan kendi sahasında tamamen ulusa hizmet etmesi gerekirken, parti tabanına veya seçildiği bölgeye yöneliyor. Bu itibarla, bilemiyorum, hep mevcut sistemi ön plana çıkardık. 
     O sistem içerisinde yalnız bir bakanın kendi sahasında... Hatta ben şunu tespit etmişimdir yani hemen hemen yeteneğinin yüzde 90'ını ancak kendi partisine yöneltiyor, birtakım iş takipleri, hastasını, bilmem şeysini... " 
     
3 bakandan anında tekzip      Kılınç'ın çalıştığı bakanlar İsmet Sezgin, Mehmet Gölhan ve Oltan Sungurlu, şu değerlendirmeleri yaptı 

</TEXT>
</DOC>
