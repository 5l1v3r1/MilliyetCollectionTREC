<DOC>
<DOCNO> 174554 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/08/son/sontur23.html </URL>
<DATE> 2003/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Dayı- yeğenin ortak sevgili cinayeti 
</HEADLINE>
<TEXT>

     Mustafa İNSAN MERSİN, DHA 
     

MERSİN'de 41 yaşındaki Eyüp Yörük, aynı kadınla ilişkisi olduğunu öğrendiği 27 yaşindaki yeğeni Fatih Temiz'i kalbinden bıçaklayarak öldürdü. 
     Merkeze bağlı Fatih Beldesi Ayvagediği Yaylası'nda oturan Eyüp Yörük, önceki gece saat 02.00 sıralarında yeğenini içki içmeye başladı. 
     İddiaya göre, bir ara dayı Eyüp Yörük, cep telefonuyla sevgilisini aradı. Fatih Temiz dayısına kimi aradığını sordu. Yörük, Sen bilmezsin' diyerek tersledi. Temiz de cep telefonuylae kendi sevgilisini aradı. Bu kez dayı Yörük, yeğenine kimi aradığını sorunca aralarında tartışma çıktı. 
     Tartışma sırasında dayının aradığı kadın ile yeğeninin aradığı kadının aynı kadın olduğunun anlaşıldı. Yörük yeğenini, Sen benim aradığım kadınla konuşamazsın'' diyerek üzerinde taşıdığı bıçakla kalbinden yaraladı. 
     Gürültüyü duyarak gelen komşularının Mersin Devlet Hastanesi'ne götürmek istediği Temiz, yolda yaşamını yitirdi. Olaydan sonra Yörük, jandarmaya teslim olurken, yapılan sorgulamasının ardından çıkarıldığı adliyede tutuklandı. 
     
</TEXT>
</DOC>
