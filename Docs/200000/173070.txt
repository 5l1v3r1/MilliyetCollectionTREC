<DOC>
<DOCNO> 173070 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/01/son/sontur25.html </URL>
<DATE> 2003/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
YAŞ, ilk gün çalışmalarını tamamladı... 
</HEADLINE>
<TEXT>

     Yüksek Askeri Şura, Başbakan Recep Tayyip Erdoğan'ın başkanlığındaki ilk gün çalışmalarını tamamladı. 
     Yüksek Askeri Şura'nın Genelkurmay Başkanlığı Karargahı'ndaki toplantısı yaklaşık 4.5 saat sürdü. 
     Yüksek Askeri Şura toplantısında, general, amiral ve albaylardan bir üst rütbeye yükselecekler ile rütbe bekleme süreleri uzatılacakların ve kadrosuzluktan emekliye sevk edileceklerin durumları ele alınıyor. 
     Toplantıda, çeşitli nedenlerle Türk Silahlı Kuvvetleri ile ilişikleri kesilecek personelin durumlarının yanı sıra Türk Silahlı Kuvvetleri'ni ilgilendiren diğer konular da görüşülüyor. 
     Yüksek Askeri Şura'nın Ağustos ayı olağan toplantısı, 4 Ağustos'ta sona erecek. 
     Şura, çalışmalarına Genelkurmay Başkanlığı Karargahı'nda yarın devam edecek. 
     
</TEXT>
</DOC>
