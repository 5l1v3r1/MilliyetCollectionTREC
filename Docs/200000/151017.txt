<DOC>
<DOCNO> 151017 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/19/son/sonspo12.html </URL>
<DATE> 2003/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Bilgili ve Yıldırım'ın derbi karnesi... 
</HEADLINE>
<TEXT>

     Beşiktaş ile Fenerbahçe takımları arasında yarın yapılacak lig maçı öncesinde Beşiktaş Kulübü Başkanı Serdar Bilgili 3, Fenerbahçe Kulübü Başkanı Aziz Yıldırım ise 6 kez, başkanlık koltuğunda ezeli rakiplerini yenme keyfini yaşadı. 
     Aziz Yıldırım'ın göreve geldiği 15 Şubat 1998 tarihinde itibaren ezeli rakipler arasında yapılan toplam 13 maçın 6'sını Fenerbahçe, 6'sını Beşiktaş kazanırken, 1 maç berabere sona erdi. 
     Beşiktaş Kulübü Başkanı Serdar Bilgili ise, kendi döneminde 3 kez Fenerbahçe galibiyeti gördü. 
     Beşiktaş'ın 26 Mart 2000 tarihinde yapılan kongresinde başkan seçilen Bilgili'nin, başkan olarak izlediği ilk Fenerbahçe-Beşiktaş derbisinde sarı-lacivertliler, 14 Mayıs 2000 tarihinde BJK İnönü Stadı'nda rakibini 3-1 yenmişti. 
     Bilgili, ilk Fenerbahçe galibiyetini 16 Eylül 2000 tarihinde yine BJK İnönü Stadı'nda yapılan lig maçında gördü. Bu karşılaşmada Beşiktaş, Fenerbahçe'yi 3-0 yenmiş, ancak sarı-lacivertliler 6 yabancı oyuncu oynattığı için 3-0 hükmen galip sayılmıştı. 
     Bilgili başkanlığındaki Beşiktaş ayrıca, geçen sezon 2 Aralık'ta ezeli rakibini Kadıköy'de 2-1 yenerek, 24 maçlık galibiyet serisine son vermişti. ''Kara Kartallar'' bu sezon da Kadıköy'deki erteleme maçını 1-0 kazanmayı başardı. 
     





</TEXT>
</DOC>
