<DOC>
<DOCNO> 187824 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/10/son/sontur02.html </URL>
<DATE> 2003/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Otomobili, içindeki çocukla kaçırdılar... 
</HEADLINE>
<TEXT>

     Beşiktaş'ta 3 kişi tarafından kaçırılan otomobilde bulunan çocuk, kısa süre sonra yol kenarına bırakıldı. 
     Alınan bilgiye göre, Etiler Tepecik Yolu'nda 23 BG 3910 plakalı Passat marka otomobili kullanan Kadir Uslu, içinde 4 yaşındaki Ayberk Aksoy ile dadısının bulunduğu aracı kontak anahtarını üzerinde bırakarak park etti. 
     Uslu'nun uzaklaşmasını fırsat bilen kimliği belirlenemeyen 3 kişi, araçtaki dadıyı indirerek, çalıştırdıkları otomobille buradan uzaklaştılar. 
     Yaklaşık 200 metre giden bu kişiler, otomobilde olduğunu fark ettikleri çocuğu yol kenarına bırakarak kayıplara karıştılar. 
     Olayın ardından çocuğu bulan Uslu ve dadı, durumu polise bildirdi. 
     Levent Polis Merkezi'ne götürülen Kadir Uslu ile dadının ifadelerine başvurulurken, çocuk yakınlarına teslim edildi. 
     Polis, kaçırılan otomobilin kime ait olduğu hakkında bilgi vermezken, otomobili kaçıran kişilerin yakalanmasına çalışıldığını bildirdiler. 
     
</TEXT>
</DOC>
