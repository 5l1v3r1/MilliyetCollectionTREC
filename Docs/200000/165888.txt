<DOC>
<DOCNO> 165888 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/27/son/sonspo26.html </URL>
<DATE> 2003/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Hasan Şaş evleniyor... 
</HEADLINE>
<TEXT>

     Galatasaray'ın milli futbolcusu Hasan Şaş, düğün törenini gelenek ve göreneklerine uygun yapıyor. Ünlü futbolcu için yarın memleketi Adana'da yapılacak düğün öncesinde, baba evinde kına töreni düzenledi. 
     Karataş İlçesi'nde, baba Malik Şaş'ın evinin bahçesinde düzenlenen kına törenine, ünlü futbolcu Hasan Şaş'ın çok sayıda hemşehrisi katıldı. Oyunların oynandığı törende Hasan Şaş ve nişanlısı Sibel Yalçın'ın serçe parmaklarına kına yakıldı. 
     Hasan Şaş da babası Malik, annesi Mediha, ablası Semra, ağabeyi Hakan, kardeşi Erhan ve diğer yakınlarıyla bol bol yöresel oyunlar oynadı ve davul-zurna eşliğinde halay çekti. 
     Milli futbolcu, gelenek ve göreneklerine bağlı bir insan olduğunu belirterek, ''Yaşadığım yeri hiçbir zaman unutmadım. Buradaki ailem, okul arkadaşlarım ve tüm hemşerilerimin benim yanımda ayrı yerleri var'' dedi. 
     Kına töreninde sık sık Galatasaray Marşı da söylendi. 
     Ünlü futbolcunun düğün töreni yarın akşam HiltonSA Oteli'nde yapılacak. 
     
</TEXT>
</DOC>
