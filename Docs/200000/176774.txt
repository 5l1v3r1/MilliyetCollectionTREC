<DOC>
<DOCNO> 176774 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/19/son/sonspo21.html </URL>
<DATE> 2003/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Celades Bordeaux'da, Camel Meriem Marsilya'da... 
</HEADLINE>
<TEXT>

     Fransa'nın Girondins Bordeaux Kulübü'nün internet sayfasında, Fransız ümit milli oyuncu Camel Merion'un, Olympique Marsilya'ya 1 yıllığına kiralandığı bildirildi. 
     Olypique Marsilya Kulübü Menajeri Alain Perrin, Camel Merion'ın sevdiği bir oyuncu olduğunu ve ona yeni bir fırsat vermek istediğini belirterek, Merion'ın orta alanda Fabio Celesteni ile oynayacağını söyledi. 
     23 yaşındaki Merion, Olympique Marsilya'ya gelmesinin heycan verici olduğunu bildirdi. 
     Girondins Bordeaux'ya, Sochaux'dan transfer olan Merion, düş kırıklığı yaratan bir sezon geçirmiş ve teknik direktör Elie Baup'un tercihleri arasına girememişti. 
     
     MERION'UN YERİNE REAL'DEN CELADES 
     Bu arada Merion'ı Olympique Marsilya'ya kiralık olarak veren Girondins Bordeaux, buna karşılık İspanya'nın Real Madrid takımından Albert Celades'i 1 yıllığına kiraladı. 
     27 yaşındaki Celades'in, daha önce FC Barcelona ve Celta De Vigo takımlarında da oynadığı ve 4 kez milli olduğu bildirildi. 
     Fransız ekibinin, Rus Alexei Smertin'in ayrılmasından sonra orta alanda oynayacak bir futbolcunun transferi için girişimde bulunacağı öğrenildi. 
     
</TEXT>
</DOC>
