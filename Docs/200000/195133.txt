<DOC>
<DOCNO> 195133 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/13/ekonomi/eko02.html </URL>
<DATE> 2003/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
VIP helikopter çürüyor 
</HEADLINE>
<TEXT>

   THY Genel Müdürü Gündoğdu, Mesut Yılmaz'ın Başbakanlığı döneminde 5 milyon dolara alınan VIP helikopterin hurdaya dönmemesi için yüz binlerce dolar masraf edildiğini söyledi 
      ANKARA Milliyet 
   
   Türk Hava Yolları'nın THY 1998, 1999, 2000 ve 2001 yıllarına ait hesapları görüşülürken ortaya atılan iddialar dudak uçuklatıyor. 
   THY Genel Müdürü Abdurrahman Gündoğdu, Mesut Yılmaz'ın Başbakan olduğu dönemde THY'ye aldırttığı 5 milyon dolarlık VIP helikopterin hangarda çürüyüp hurdaya dönmemesi için her yıl yüz binlerce dolar bakım masrafı yapıldığını ve h l 2.6 milyon dolar borcu olduğunu söyledi. Gündoğdu, Frankfurt'ta 10 yıllığına sözleşme yapılarak kiralanan ve artık bilet satışı yapılmayan boş ofise her ay 20 bin euro kira ödendiğini de anlattı. Komisyonda Gündoğdu'nun milletvekillerine sözlü ve yazılı olarak verdiği yanıtların ortaya çıkardığı tablo şaşkınlık yarattı. 
   
   Satışa çıkarıldı 
   Bu arada THY, söz konusu VIP helikopteri satışa çıkardı. Helikopterin satış ihalesinin 1 Aralık'ta yapılacağı bildirildi. 
   
   Gündoğdu, THY'nin neden zarar ettiğini örneklerle anlattı    MESUT YILMAZ'IN HELİKOPTERİ 
   Mesut Yılmaz'ın Başbakanlığı dönemindeki şifai talimatıyla alınan 5 milyon dolarlık helikopter yedi yıllığına finansal sözleşme ile kiralandı. Bugüne kadar yılda ortalama 85 saat olmak üzere toplam 346 saat 15 dakika uçuş yaptı. İki pilot helikopter için görevlendirildi. Artık paslanmasın diye ara sıra uçuruluyor. Helikopterin hurdaya dönmemesi için bakım hizmetlerine her yıl birkaç yüz bin dolar masraf yapılıyor. H l 2.6 milyon dolar borcu olan helikopter 3.5 milyon dolara satılabiliyor. 
   
   NEW YORK OFİS MÜDÜRÜNE ACURA CİP 
   Manhattan'da yıllığı 600 bin dolara kiralanan lüks ofiste bir yılda 400 bin dolarlık bilet satılabildi. Her birinin maliyeti 5 bin dolar olan 40 personelin sayısı 20'ye düşürüldü. Genel Müdür olarak ben, 5 yaşında Opel Vectra marka makam otomobili kullanırken ofis müdürü için kiralanan makam aracı Acura cip. Ofis kirası 120 bin dolara düşürüldü. 
   
   KAPALI OFİSE 20 BİN EURO KİRA ÖDENİYOR 
   Frankfurt ofisimiz kapalı olduğu halde yapılan 10 yıllık sözleşmeden dolayı ayda 20 küsur bin euro kira ödüyoruz. Kurtulmak için yeni müşteri bulmamız gerekiyor ama Avrupa'da havayolları artık şehir merkezlerinden çıktı. Biletlerini internet üzerinden satıp kurye ile yolluyor. 
   
   YOLCU BAŞINA İKRAM 7 DOLAR 
   Uçaklarda yapılan ikram yolcu başına yurtiçinde 7, yurtdışında 10 dolar. Rakamlar dünya ortalamasının üzerinde. Çayda Çaykur'a döndük, yüzde 50 ucuzladı. 
   
   FAZLA YEDEK PARÇA ALIMI 
   900 uçağı bulunan Lufthansa 450 milyon dolarlık yedek parçası olduğu için övünürken biz 65 uçağımız için 350 milyon dolarlık yedek parça aldığımızı söyleyince şaşırdılar. Yılda 70-80 milyon dolarlık yedek parça almaya devam ediyoruz. Stoklar arttı. Bunlara satmaya kalksak aldığımız değeri de etmiyor. Hurdaya çıkacak diye ucuz satmaya kalkınca da 'yok pahasına sattılar' denilmesinden korkuyoruz. 
   
   SKYLIFE DERGİSİ 
   Uçaklarda dağıtılan Skylife dergisi 1 milyon adet bastırılıyor, 60 sayfa reklamı THY alıyordu ve bu işten yıllık 1 milyon 450 bin dolar para kazanılıyordu. Dergi işi tamamen bir firmaya ihale edildi. THY şimdi bu dergiden yılda 3 milyon 650 bin dolar gelir elde ediyor. 
   
   410 BİN DOLARA KİRALAMA 
   Ankara'daki satış ofisi eski başbakanlardan Naim Talu'nun yakınlarından Nurdan Talu'dan yıllığı 410 bin dolara kiralandı. Haziran ayında kira TL'ye çevrildi ve binanın bazı katları boşaltılarak 107 bin dolar seviyesine indirildi. Binanın dekorasyonunun fahiş fiyatla yapıldığı gerekçesiyle soruşturma başlatıldı. 
   
   PERSONEL SAYISI 
   THY'nin yeni yönetim döneminde 10 bin 908 olan personel sayısı 10 bin 360'a indi. 650 personel emekli olurken 40 yeni eleman alındı. Bunlardan İstanbul Büyükşehir Belediyesi'nden gelen altısı başkan ve müdür düzeyinde atandı. 
   
   BEDAVA BİLET 
   Bu konuyu h l çözebilmiş değilim. Eski milletvekili ve bürokratların bedava bilet kontenjanı varmış. 2002'de kaldırıldı ama geçenlerde tanınmamış bir gazeteci geldi, bir tomar bilet çıkardı. 10 bedava biletinin içinde yurtdışı biletler de vardı, süresinin bittiğini söyleyip uzatmamızı istedi. 
   
   'Güzel bir helikopter, kullanılabilir'    Eski genel müdür Yusuf Bolayırlı'dan iddialara yanıtlar 
   BARIŞ ERGİN 
      THY'nin, Başbakanlığın isteği üzerine helikopter alımı yaptığını belirten eski genel müdür Yusuf Bolayırlı, Mesut Yılmaz'ın ardından göreve gelen Bülent Ecevit döneminde kendilerine "Biz bunu kulanmayacağız, satabilirsiniz" dendiğini belirterek, Başbakanlığın talebi üzerine böyle bir alım yapıldığını belirtti. 
   Helikopterin yedi yıllığına 5 milyon dolara kiralandığını, satın alınmadığını belirten Bolayırlı, şöyle konuştu 
   "Yedi sene sonunda helikopteri alabiliyorsunuz. Ara ara dışarıya kiralandı. Satılmak için teşebbüse geçildi. Ama pek müşteri bulunamadı veya değerinde müşteri bulunamadı. Güzel de bir helikopter aslında. Kullanılabilir." 
   
   'Çürüyen mal yoktur' 
   Bolayırlı, Abdurrahman Gündoğdu'nun gereğinden fazla yedek parça alındığı iddialarına karşılık da, "Şu anda THY'nin ne kadar yedek parça ihtiyacı olacağını bilemem. Ama benim dönemimde THY ihtiyacı dışında hiçbirşey almamıştır. Lufthansa'nın 900 uçağı olduğunu da yeni duydum. 150 - 200 uçağı olduğunu biliyorum. Orası Lufthansa, burası THY. Sadece ihtiyaç alınmıştır. THY'nin çürüyen malı yoktur" dedi. 
   Eski milletvekillerinin ve bürokratların bedava bilet kontenjanı da olmadığını söyleyen Bolayırlı, "Varsa evraklar ellerinde. Bizim zamanımızda yapılan indirimler, bizim zamanımızda kaldırıldı. Ben hiçbir gazeteciye bedava bilet vermedim. İsteyen de olmadı. Bilmem" diye konuştu. 
   
   
</TEXT>
</DOC>
