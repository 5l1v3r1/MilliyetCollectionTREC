<DOC>
<DOCNO> 176795 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/19/son/sonspo42.html </URL>
<DATE> 2003/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor-Galatasaray maçı bilet fiyatları açıklandı... 
</HEADLINE>
<TEXT>

     Bursaspor'un 23 Ağustos Cumartesi günü Galatasaray ile yapacağı zorlu karşılaşmanın bilet fiyatları belirlendi. 
     Bursaspor Kulübü'nden yapılan açıklamaya göre Atatürk Stadı'nda saat 18.00'de başlayacak zorlu karşılaşmanın kapalı tribün biletleri 75 milyon liradan satılacak. Karşılaşmayı izlemek isteyen futbolseverler, maraton tribünü biletlerini 30, kale arkası tribün biletlerini ise 15 milyon liradan alabilecek. 
     Maçtan 1 gün önce satışa sunulacak numaralı kapalı ve maraton tribün biletlerinin, Atatürk Stadı gişeleri ve Bursa Store'dan, kapalı kale arkası tribün biletlerinin ise kentteki çeşitli yerlerden sağlanabileceği bildirildi. 
     
     KAYA'DAN TARAFTARA ÇAĞRI 
     Kulüp basın sözcüsü Sedat Kaya, kombine bilet satışının maçtan 2 gün önce 22 Ağustos Perşembe günü sona ereceğini hatırlatarak, ''Kombine bilet almayı düşünen taraftarlarımızı hızlı davranmaya çağırıyoruz'' dedi. 
     Bursaspor'un maçlarını, tüm sezon boyunca rahat bir ortamda ve çok daha ucuz bir biçimde izleyebilme ayrılacağı sağlayan kombine biletlerin satışı için son 2 güne girildiğini kaydeden Kaya, ''Yeşil-beyazlı takıma gönül veren taraftarları, bu ayrıcalıktan vakit kaybetmeden faydalanmaya davet ediyoruz'' diye konuştu. 
     
</TEXT>
</DOC>
