<DOC>
<DOCNO> 183917 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/22/son/soneko26.html </URL>
<DATE> 2003/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
MB Beklenti Anketi'nde enflasyon tahminleri yüzde 20.7'ye geriledi 
</HEADLINE>
<TEXT>

     Merkez Bankası Beklenti Anketi'ne göre, 2003 yıl sonu uygun ortalama enflasyon beklentisi, Eylül ayının ikinci anketinde Tüketici Fiyat Endeksi TÜFE bazında yüzde 20.7'ye geriledi. 
     Eylül ayının ilk anketinde ortalama enflasyon beklentisi yüzde 21 olarak belirlenmişti. 
     Merkez Bankası'nın her ayın birinci ve üçüncü haftalarında olmak üzere ayda iki kez yaptığı ve değişik sayıda katılımcıyla gerçekleştirdiği Beklenti Anketi'nin, Eylül ayı ikinci anket sonuçları açıklandı. 
     Buna göre, Eylül'ün ilk anketinde yüzde 18-30 aralığında seyreden yıl sonu TÜFE tüketici fiyatları endeksi öngörüsü, Eylül ayının ikinci anketinde yine yüzde 18-30 aralığında oldu. 
     Eylül'ün ilk anketinde yüzde 1.6 olan cari ayın TÜFE'ye göre uygun ortalama enflasyon beklentisi ise Eylül ayının ikinci anketinde yüzde 1.5'e geriledi. 
     Cari ayın TÜFE beklentisi Eylül ayının ikinci anketinde yüzde 0.5-3.0 aralığında oluşurken bu aralık Eylül ayının ilk anketinde yüzde 0.3-3.0 aralığında oluşmuştu. 
     
     2 AY SONRASI İÇİN TÜFE BEKLENTİSİ 
     Eylül ayının ikinci anket sonuçlarına göre, 2 ay sonrası için öngörülen TÜFE beklenti aralığı yüzde 0.4-3.0 aralığında oluştu. Eylül ayının ilk anketinde de TÜFE beklenti aralığı yüzde 0.4-3.0 aralığında belirlenmişti. 
     Gelecek 12 aylık dönemin TÜFE beklentisi aralığı Eylül ayının ikinci anketinde yüzde 12-27 aralığında gerçekleşirken, uygun ortalama beklentisi 17.9 oldu. 
     Eylül ayının ilk anketinde gelecek 12 aylık dönemin TÜFE beklentisi yüzde 12.0-25.0 aralığında olurken, uygun ortalama yine yüzde 17.9 düzeyinde gerçekleşmişti. 
     
     FAİZ ORANLARI 
     Öte yandan Eylül ayının ikinci anketinde, Eylül ayının ilk anketine göre cari ayın uygun ortalama bileşik faiz oranı beklentisinde de azalma yaşandı. 
     Buna göre, Eylül ayının ikinci anket sonuçlarına uygun ortalama faiz oranı yüzde 32'den yüzde 30'a indi. Yüzde 28-48 aralığında seyretmesi öngörülen cari ayın bileşik faiz beklentisi ise Eylül ayının ikinci anketinde yüzde 27.4-48'e indi. 
     Yıl sonu bileşik faiz beklentisi, Eylül ayı ikinci anket sonuçlarına göre yüzde 25-42 aralığında, uygun ortalamada yüzde 28.7 olarak gerçekleşti. 
     Bileşik faiz beklentisi, Eylül ilk anket sonuçlarında yüzde 23-42 aralığında ve uygun ortalamanın da yüzde 30.5 olması öngörülmüştü. 
     Aynı dönemde, yıl sonu basit faiz beklentisi yüzde 28.7'den yüzde 27.4'e gerilerken, Eylül ayı ilk anketinde yüzde 19-35 olan faiz aralığı yüzde 19-40 olarak belirlendi. 
     
     DÖVİZ KURU BEKLENTİSİ 
     Bankalararası döviz piyasası dolar kuru çerçevesinde katılımcıların kur beklentilerinde, Eylül ayı ikinci anketinde cari ay sonu kur beklentisi aralığı 1,350,000-1,600,000 lira olurken, uygun ortalama 1,398,800 liraya indi. 
     Eylül ayının ilk anket sonuçlarında cari ay sonu kur beklentisi aralığı 1,370,000-1,650,000 olurken, uygun ortalama ise 1,416,800 bin lira olarak saptanmıştı. 
     Bu arada katılımcıların, Eylül ayının ikinci anketinde yıl sonu dolar kuru beklentisi 1,425,000-2,000,000 lira olurken, uygun ortalama 1,0,800 lira olarak belirlendi. 
     Eylül ayının ilk anketinde, uygun ortalama 1,450,000-2,000,000 lira, uygun ortalama ise 1,578,000 lira olmuştu. 
     
     BÜYÜME BEKLENTİSİ 
     Katılımcılar ayrıca Eylül ayının ikinci anketinde, yıl sonu GSMH'sinin yüzde 3.5 ile yüzde 7.0 aralığında, uygun ortalamanın da yine yüzde 5.3 olacağını öngördüler. 
     Eylül ayının ikinci anketinde, yıl sonu GSMH 3.0-7.2 aralığında, uygun ortalama ise 5.3 olarak belirlenmişti. 
     Eylül'ün ikinci anketinde yıl sonu cari işlemler dengesinin 10 milyar dolar ile 1.5 milyar dolar açık arasında seyredeceği öngörüldü. 
     Bu arada, anketteki verilerin dağılımının çok düzensiz olması nedeniyle yıl sonu cari işlemler dengesinde uygun ortalamanın hesaplanamadığı belirtildi. 
     
</TEXT>
</DOC>
