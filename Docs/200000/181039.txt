<DOC>
<DOCNO> 181039 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/08/son/soneko21.html </URL>
<DATE> 2003/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Metro Group'tan Irak'a ihracat atağı 
</HEADLINE>
<TEXT>

     Metro Grup Kurumsal Geliştirme Müdürü Müjdat Özgöz, savaştan sonra Irak'a adeta mal yetiştiremediklerini, son iki ay içinde Irak'a gönderilen değişik ürünlerin satışlarında yüzde 80 oranında artış olduğunu söyledi. 
     Özgöz, Irak'a ihracatın başlamasından sonra değişik firmalara gıda ve su gibi ürünleri kapsayan mal satışlarında artış olduğunu söyledi. 
     Irak'ta savaşın sona ermesinden sonra, Türkiye'den başlayan ihracat hamlesine devam edildiğini kaydeden Özgöz, ''Gaziantep Real mağazamızdan son iki ay içinde değişik ihracatçı firmalar kanalıyla firmalara konserve, kuru gıda, su, bakliyat gibi birçok ürünü kapsayan mal satışlarımızda yüzde 80 oranında artış oldu'' diye konuştu. 
     Özgöz, Türkiye'deki bütün Real mağazalarında halka arz edilen gıda ürünlerinin gıda mühendislerinin kontrolünde ve hijyenik bir ortamda hazırlanıp kontrollerin ardından halka sunulduğuna işaret ederek, şöyle konuştu 
     ''Başta et olmak üzere bütün gıda ürünlerimiz sağlıklı ve tazeliğine önem verilerek mağazalarda halka sunulur. Örneğin kıyma et günlük olarak hazırlanır, gün içinde tüketilmemesi durumunda günün sonunda imha edilir. Dolayısıyla tazeliğini yitiren bütün mamuller imha edilip Real etiketine zarar vermesi engellenir. Tarihi geçmiş hiçbir ürünü mağazalarımızda göremezsiniz. ' Gaziantep'te kurulu Real mağazasının satışlarının iyi olduğunu, ancak İstanbul ve Ankara gibi büyük kentlerdeki mağazaların satışlarına oranla cirosunun düşük olduğundan yakınan Özgöz, müşteri ve satış sayısının artırılması konusunda değişik kararlar alacaklarını ifade etti. 
     
</TEXT>
</DOC>
