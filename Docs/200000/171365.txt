<DOC>
<DOCNO> 171365 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/24/son/sondun24.html </URL>
<DATE> 2003/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Rusya, "sarhoşluğun" tanımı yaptı 
</HEADLINE>
<TEXT>

     Alkollü araç kullananlarla ilgili katı yasalarını değiştiren Rusya, artık sürücülerin bir bardak birayla yola çıkmalarına izin veriyor. 
     Yayınlanan bir kararnameyle, Sağlık Bakanlığı ilk kez ''sarhoşluğun'' tanımını yaptı ve alkollü sayılabilmek için 100 mililitrelik kanda 50 miligramdan fazla alkol olması gerektiğini belirtti. 
     Rus yasalarında, diğer bazı ülkelerde olduğu gibi alkollü araç kullanımı için bir sınır belirlenmeyerek, sadece alkollü araç kullanmanın yasak olduğu belirtilmişti. 
     Bazı gazeteler, bugün yayınlanan kararnameyi eleştirerek, yılın ilk yarısında 12 bin 600 kişinin ölümüne yol açan trafik kazalarının artabileceğini öne sürdüler. 
     Komsomolskaya Pravda gazetesi, ''İngiltere'de de sınır 50 miligram, ancak bu uygarlaşmış insanlar ve uygarlaşmış polislere göre'' diyerek, bunun Rus toplumu için uygun olmadığı görüşünü savundu. 
     Resmi Rossiiskaya Gazeta ise bu kararnameyle polis rüşveti için bahane yaratan belirsizliğin ortadan kaldırılacağını savundu. 
     
</TEXT>
</DOC>
