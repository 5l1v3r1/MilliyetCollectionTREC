<DOC>
<DOCNO> 178779 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/28/son/sontur22.html </URL>
<DATE> 2003/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Dikkat Sıcak hava dalgası geliyor.. 
</HEADLINE>
<TEXT>

     Mevsim normalleri üzerinde seyreden hava sıcaklıklarının, hafta sonunda Kuzey Afrika'dan gelecek sıcak havayla birlikte 3-5 derece daha artacağı bildirildi. 
     Devlet Meteoroloji İşleri Genel Müdürlüğü'nden yapılan yazılı açıklamaya göre, yarın yurdun güneybatı kesimlerinde başlayacak sıcaklık artışları, 30 Ağustos Cumartesi günü yurdun iç ve batı kesimlerinde, 31 Ağustos Pazar günü bütün yurtta hissedilecek. 
     Hafta sonunda yurdun büyük bir bölümünde 35 derecenin üzerine çıkacak hava sıcaklığının Trakya, Marmara'nın güneyi, Batı Karadeniz'in iç kesimleri, İç Ege, Akdeniz ve Güneydoğu Anadolu bölgelerinde yer yer 40-42 dereceyi bulacağı tahmin ediliyor. 
     Sıcak hava, 1 Ekim Pazartesi günü Trakya'da, 2 Ekim Salı günü kuzey ve batı bölgelerde etkisini kaybedecek. 
     Aşırı sıcak havanın oluşturacağı olumsuz şartlar ve muhtemel orman yangınlarına karşı ilgililerin ve vatandaşların tedbirli olmaları istendi. 
     
</TEXT>
</DOC>
