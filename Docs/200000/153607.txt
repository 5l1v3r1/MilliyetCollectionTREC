<DOC>
<DOCNO> 153607 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/30/son/sontur27.html </URL>
<DATE> 2003/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
İshalden öldü sanıldı... Boynunda morluklara rastlanınca... 
</HEADLINE>
<TEXT>

     Bursa'nın Keles İlçesi'nde ishalden öldüğü iddia edilen 1 yaşındaki bebeğin boynunda morluklara rastlanması üzerine, annesi hakkında soruşturma başlatıldı. 
     Alınan bilgiye göre, Gemlik İlçesi'ne bağlı Umurbey Beldesi'nde oturan Muhterem T. 27 , bir süre önce annesini ziyaret için geldiği Keles'e bağlı Yağcılar Köyü'nde rahatsızlanan oğlu Osman Cihan'ı 1 , Keles Sağlık Ocağı'na götürdü. Annenin ishal olduğunu iddia ettiği bebeğin, sağlık ocağına getirildiğinde ölü olduğu belirlendi. 
     Cenazeyi Umurbey'de defnetmek isteyen anne Muhterem T'nin isteği üzerine defin raporu hazırlayan doktor, bebeğin boynunda morluklar olduğunu fark etti ve durumu, Keles Cumhuriyet Başsavcılığı'na bildirdi. 
     Başsavcılık, anne hakkında soruşturma başlatırken, bebeğin cesedi, kesin ölüm nedeninin belirlenmesi için Bursa Adli Tıp Kurumu'na gönderildi. 
     




</TEXT>
</DOC>
