<DOC>
<DOCNO> 183746 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/21/son/sondun20.html </URL>
<DATE> 2003/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Clinton ABD Irak'ta hakimeyet kurmamalı... 
</HEADLINE>
<TEXT>

     Eski ABD Başkanı Bill Clinton, ABD'nin Irak'ta hakimiyet kurmamasını ve bu ülkede güvenliğin sağlanması için BM'ye daha önemli rol verilmesini istedi. 
     Clinton, Birleşik Arap Emirlikleri'ni ziyareti sırasında yaptığı konuşmada, ABD'nin Irak'ta çok para harcaması ve bir rol üstlenmesi, ancak hakim olmaması gerektiğini söyledi. 
     Dubai Amerikan Üniversitesi'nde konuşan Clinton, Irak'ta güvenliğin sağlanması için BM'ye gerek duyulduğunu, NATO'nun da kullanılabileceğini kaydetti. 
     Clinton, böylece hem sorumluluğun, hem de risklerin paylaşılmasının sağlanabileceğini ifade etti. 
     İsrail-Filistin sorununa da değinen Clinton, ''İsrail barış istiyorsa, 1967'de işgal ettiği Filistin topraklarını Batı Şeria ve Doğu Kudüs geri vererek, Filistinlilere karşı önemli bir tavize hazır olması gerektiğini'' söyledi. 
     
</TEXT>
</DOC>
