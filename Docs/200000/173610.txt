<DOC>
<DOCNO> 173610 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/05/siyaset/siy07.html </URL>
<DATE> 2003/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
DEHAP Genel Başkanı Bakırhan 
</HEADLINE>
<TEXT>
   Kürt dilinin engelleri kalktı 
   Kürt sorununda çözüm zemininin olgunlaştığını söyleyen Bakırhan, Kürtçe önündeki yasal engellerin de önemli ölçüde kalktığını belirtti 
   ANKARA Milliyet 

   
   DEHAP Genel Başkanı Tuncer Bakırhan, Kürt dili ve kültürünün gelişmesi önündeki yasal engellerin önemli oranda ortadan kaldırıldığını belirtti. 
   Bakırhan, yazılı açıklamasında "Kürt sorununda" çözüm zemininin olgunlaştığını ifade etti. Çıkarılan uyum paketleriyle demokratikleşme adımları atıldığını ve idam cezasının kaldırıldığını kaydeden Bakırhan şu ifadeleri kullandı 
   "Kürt dili ve kültürünün gelişmesi önündeki yasal engeller önemli oranda ortadan kaldırılmış, sıra uygulamalara gelmiştir. Sorun Türkiye zemininde ve demokratik yöntemlerle çözülmedikçe, farklı çıkar güçlerinin istismarcı politikalarının önüne geçmek güç olacaktır. Bunu görmek ve doğru değerlendirmek, başta devlet ve hükümet yetkilileri olmak üzere, toplumun tüm kesimlerinin ortak sorunudur. Türkiye, Ortadoğu'da gelişmiş, özgün bir demokrasi modeliyle örnek olma olanaklarına sahiptir." 
   
   
</TEXT>
</DOC>
