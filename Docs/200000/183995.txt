<DOC>
<DOCNO> 183995 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/23/ekonomi/eko07.html </URL>
<DATE> 2003/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüpraş'a teklif kasıma uzadı 
</HEADLINE>
<TEXT>

   EKONOMİ SERVİSİ 
   
   Hisselerinin yüzde 65.76'sı blok olarak satışa çıkarılan Tüpraş için teklif verme süresi bir ay daha uzatıldı. Bu yılın özelleştirme programının en önemli şirketlerinden birı olan Tüpraş'a teklif verme süresinin, hem yatırımcılardan gelen talep, hem de şirketin değerini artıracağı söylenen petrol piyasası yasasının çıkarılması için ikinci kez uzatılmasına karar verildi. Özelleştirme İdaresi ÖİB yetkilileri, daha önce 2 Ekim olarak açıklanan teklif verme süresinin kasım ayı başına kadar uzatılacağını söyledi. 
   Yetkililer, Tüpraş için şu ana kadar 25 yatırımcının ihale dokümanı aldığını belirttiler. 
   Petrol piyasası yasasının geçen yasama döneminde Meclis'te çıkmasının planlandığını belirten ÖİB yetkilileri, "Yasa metni tüm yatırımcılara verildi, yeni yasa, Tüpraş'a dağıtım kurma yetkisi veriyor. Bu da şirketin değerini artıracak. Petrol piyasası yasasının ekim ayında açılacak Meclis'ten geçmesini bekliyoruz" dedi. 
   
   
</TEXT>
</DOC>
