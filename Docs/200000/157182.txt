<DOC>
<DOCNO> 157182 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/17/ekonomi/eko11.html </URL>
<DATE> 2003/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İş yasasının başına gelmedik kalmadı 
</HEADLINE>
<TEXT>

Bakan Başesgioğlu, 'İş yasası tartışılamadı. Faşist oldu, irticacı oldu... Başına gelmedik kalmadı' dedi 
     Çalışma ve Sosyal Güvenlik Bakanı Murat Başesgioğlu, Meclis'te görüşmeleri süren iş yasası tasarısının 'başına gelmedik kalmadığını' söyledi. Başesgioğlu, "Türkiye'de tartışma geleneği çok değişik. İş yasasını da asıl mecrasında tartışamadık. Başına gelmedik kalmadı, faşist oldu, totaliter oldu, irticacı oldu...'' dedi. 
     Alüminyum Sanayi Sempozyumu'nda konuşan Başesgioğlu, işçi ve işverenin saç saça, baş başa kavga etmesini istemediklerini belirterek, "Tarafları huzura teşvik ediyoruz. Ama ne İsa'ya ne Musa'ya yaranamıyoruz" dedi. 'Part - time' çalışmanın Avrupa'da ortaya çıktığını belirten Başesgioğlu, şöyle dedi 
     "Buna direnmenin manası yok. İş Yasasında yapmaya çalıştığımız da bu. Yasa işverene büyük ölçüde avantaj sağlayan bir yasa değil. İşçiyi koruyucu hükümler devam ediyor. Kıdem tazminatı devam ediyor. Ayrı bir fon kanunu hazırlayacağız. Kıdem tazminatı işverenlerin sırtına yük oluyor." 
     
'Kurullara sarıldınız'      Sanayi Bakanı Ali Coşkun da toplantıda şöyle konuştu "Burada bir özeleştiri yapmak istiyorum. Bağımsız kurullara o kadar sarılındı ki Türkiye kurtulacak diye.. Bütün oda başkanları, sivil toplum kuruluşları enerji üst kurulu kurulsun diye...EPDK kuruldu. Şimdi siyasi otorite dışında EPDK, organize bölgelerde yüzde 5'lik indirimi kaldırdı. Kim muhatap oluyor, biz. Kurulu metheden arkadaşlar, 'yüzde 5'i tekrar başlatın' diye bize geliyor. Bir ülkede şartlar müsait olunca bunlar yapılmalı" dedi. 
     

</TEXT>
</DOC>
