<DOC>
<DOCNO> 174063 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/06/son/sontur31.html </URL>
<DATE> 2003/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
''SP, Tatlıses TV'ye değil, yerel yayın yapan Tempo TV'ye talip'' 
</HEADLINE>
<TEXT>

     İbrahim Tatlıses'in sahibi olduğu Tatlıses TV'nin Genel Müdürü Süreyya Karakuş, Saadet Partisi'nin SP , Tatlıses TV'ye değil, Adana'da yerel yayın yapan Tempo TV'ye talip olduğunu belirterek, ''Tempo TV ile ilgili pazarlıklar da devam ediyor, daha satılmadı'' dedi. 
     Karakuş, bugün bazı gazetelerde ''Tatlıses TV'nin, Erbakan'a satıldığı'' yönünde haberlerin çıktığını hatırlattı. 
     Bunun üzerine Bodrum'da olan ünlü sanatçı İbrahim Tatlıses ile görüştüğünü ve Tatlıses'in bu haberleri kendisine yalanladığını ifade eden Karakuş, ''Satılacak olan Tatlıses TV değil, Adana'da yayın yapan Tempo TV'dir. Tempo TV ile ilgili pazarlıklar da devam ediyor, daha satılmadı. Her iki kanal da İbrahim Tatlıses'e ait olduğu için sanki Tatlıses TV satılacakmış gibi haberler çıktı, bu doğru değildir'' diye konuştu. 
     
</TEXT>
</DOC>
