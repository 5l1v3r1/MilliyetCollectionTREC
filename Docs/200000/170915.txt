<DOC>
<DOCNO> 170915 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/22/son/sondun28.html </URL>
<DATE> 2003/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
AİHM, 6 ayrı davada Türkiye'nin tazminat ödemesine karar verdi 
</HEADLINE>
<TEXT>

     Avrupa İnsan Hakları Mahkemesi AİHM , Türk vatandaşları tarafından açılan 6 ayrı davada, Türkiye'nin tazminat ödemesine karar verdi. 
     AİHM, PKK terör örgütü üyesi oldukları gerekçesiyle gözaltına alınan Ayşe Tepe, Hakime Esen ve Oya Yaz'ın kötü muamele gördükleri iddiasıyla açtıkları davalarda, Türkiye'nin Avrupa İnsan Hakları Sözleşmesi'nin AİHS 3. maddesini ihlal ettiği görüşüne vardı. 
     Mahkeme, Türkiye'nin, mahkeme masrafları içinde olmak üzere Ayşe Tepe'ye 21 bin 780 euro, Hakime Esen'e 19 bin euro ve Oya Yaz'a 34 bin euro maddi tazminat ödemesini kararlaştırdı. 
     Türkiye, Özgür Kılıç ve Mahmut Sünnetçi'nin aynı gerekçelerle açtıkları davada ise ''dostane çözüme'' gitti. 
     AİHM'den yapılan açıklamaya göre, Kılıç'a 27 bin euro ve Sünnetçi'ye 25 bin euro maddi tazminat ödenecek. 
     Açıklamada, Y. F. adlı bir bayanın gözaltında zorla jinekolojik testten geçirildiği iddiasıyla açtığı davada ise özel yaşama saygı ilkesiyle ilgili AİHS'nin 8. maddesinin ihlal edildiği görüşüne varıldığı, davacıya mahkeme masrafları dahil 7 bin euro'nun ödenmesine karar verildiği belirtildi. 
     
</TEXT>
</DOC>
