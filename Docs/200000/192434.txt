<DOC>
<DOCNO> 192434 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/31/son/sondun20.html </URL>
<DATE> 2003/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünyanın en yaşlı insanı artık başkası... 
</HEADLINE>
<TEXT>

     Dünyanın en yaşlı insanı olduğuna inanılan Japon kadın Kamato Hongo, 116 yaşında öldü. 
     Yetkililer, 1887 yılında doğan Kamato Hongo'nun, mart ayında 115 yaşındayken ölen Amerikalı kadın Maude Farris Luse'den sonra dünyanın en yaşlı insanı olarak Guinness Rekorlar Kitabı'na kaydedildiğini bildirdiler. 
     Hongo, iki gün aralıksız uyuduktan sonra 2 gün uyanık kalmasıyla Japonya'da şöhret olmuştu. 
     Japonya'nın güneyinde Hongo'nun doğduğu yer olan küçük ada Kyuşu, Japon kayıtlarına göre 120 seneyle en uzun süre yaşayan erkeğin doğduğu yer olma unvanını da taşıyor. 
     Dünyada kabul gören kayıtlara göre, dünyanın en yaşlı erkeğiyse 114 yaşındaki Japon vatandaşı Yukiçi Çuganci. 
     Japonya'da 2002 rakamlarına göre, kadınların ortalama 85.23, erkeklerinse 78.32 yıl yaşadıkları tespit edilmişti. Japonya'da halen ortalama yaşam süresinin giderek arttığı bildiriliyor. 
     
</TEXT>
</DOC>
