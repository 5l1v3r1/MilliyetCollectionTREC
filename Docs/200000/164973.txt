<DOC>
<DOCNO> 164973 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/23/son/sonspo14.html </URL>
<DATE> 2003/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Wenger Yorgun futbolcuları kupada oynatmak saygısızlık 
</HEADLINE>
<TEXT>

     Arsenal Futbol Takımı Teknik Direktörü Arsene Wenger, FIFA Konfederasyon Kupası'nı gereksiz ve yararsız olduğu gerekçesiyle sert bir biçimde eleştirdi. 
     Wenger, bu kupa yüzünden Milli Takımda yer alan oyuncuların dinlenme fırsatı bulamadığını belirtti ve ''Bu Kupa yaz tatili yapamayan futbolculara saygısızlıktır'' dedi. 
     France-Soir gazetesinin sorularını yanıtlayan Wenger, bu kupanın uzun ömürlü olmayacağını ifade etti. 
     Fransız teknik direktör, en fazla Kamerun takımını beğendiğini belirtti ve finali Fransa ile Kamerun'un oynamasını arzu ettiğini söyledi. Wenger, Fransız Milli Takımı'nın kötü oynamasına rağmen galip gelmesini de önemli başarı olduğunu söyledi. 
     
     BARTHEZ BABA OLDU 

     Fransa Milli Futbol Takımı'nın yıldız kalecisi Barthez'in dün akşam bir oğlu oldu. Eşi doğum yaptığı için dün kendisine izin verilen ve kamptan ayrılan Barthez'in yarı final maçında formasını giymesi bekleniyor. 
     
     FRANSIZLARIN YÜZÜ GÜLÜYOR 

     Konfederasyon Kupası'nda kötü maçlar çıkartan ve Kolombiya ve Japonya'yı zar zor geçen Fransa'nın, Yeni Zelanda karşısında 5-0 galip gelmesi, Fransız basınında geniş yer aldı. 
     Fransız basını, Dabo ve Giuly'nin oynadıkları futbolla gelecekte Milli Takımı'nın değişmez oyuncusu olacaklarını yazdı. 
     Kamerun Milli Takımı'nın yıldız oyuncusu Eto, Fransa'yı çok sevdiğini ancak İspanya'da top koşturmaktan mutlu olduğunu söyledi. 
     Eto, Real Majorca ile daha kontratının bitmediğini belirtti ve kendisinin Fransız takımları için çok pahalı olduğunu iddia etti. 
     Öte yandan Brezilya Milli Futbol Takımı'nda yer alan Bayern Leverkusen oyuncusu Lucio'nun Real Madrid'in transfer teklifini kabul etmediği bildirildi. 
     
</TEXT>
</DOC>
