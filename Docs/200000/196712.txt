<DOC>
<DOCNO> 196712 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/20/siyaset/siy07.html </URL>
<DATE> 2003/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Hükümet, MGK'da 'sivil üye'de kararlı 
</HEADLINE>
<TEXT>

   Hükümet, AB'nin 'sivilleşme' ilkesine dayanarak, Milli Güvenlik Kurulu Genel Sekreteri'nin sivil olması için tavır koyacak... 
   ÖNDER YILMAZ Ankara 

   
   Hükümetin Milli Güvenlik Kurulu MGK Genel Sekreteri'nin sivil olması konusundaki görüşünü, MGK ve Genelkurmay Başkanlığı'na ilettiği öğrenildi. MGK Genel Sekreterliği'nin "gizli" yönetmelik taslağı, bu ayki MGK toplantısında ele alınacak. Erdoğan, "gizli" yönetmelik taslağını inceledi. Yönetmeliğin geneline olumlu baktığı öğrenilen hükümetin, görüşlerini Genelkurmay Başkanlığı ve Milli Güvenlik Kurulu Genel Sekreterliği'ne gönderdiği bildirildi. 
   
   Tavır koyacak 
   AB'nin sivilleşme ilkesine aykırı olacağı görüşünü savunan hükümetin, MGK'da genel sekreterin sivil olması yönünde tavır koyacağı öğrenildi. Hükümetin dikkat çektiği ikinci nokta ise, MGK'nın kuruluşu kanununda Kurul'un Başbakan'a bağlı olduğu ifade edilirken, yönetmelikte "doğrudan başbakana bağlıdır" ifadesi oldu. Hükümet, "doğrudan" kelimesinin bu çalışma sisteminde sıkıntı yaratacağı görüşünü dile getirdi. 
   
   'Gizli' örtüsü kaldırılıyor 
   Bu arada MGK yasasında, yönetmelikler ve atamaların "gizli" yapılacağı yolundaki ifadelerin kaldırılmasına ilişkin yasa tasarısı TBMM Başkanlığı'na sunuldu. Tasarıda, "Böylece demokratikleşmenin sağlanacağı, Anayasa değişiklikleriyle ulusal programın gereklerinin yerine getirileceği" belirtildi. 
   
   
   
   
   
</TEXT>
</DOC>
