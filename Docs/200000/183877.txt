<DOC>
<DOCNO> 183877 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/22/son/sondun11.html </URL>
<DATE> 2003/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
4 İngiliz sürücüden biri direksiyonda "ceple" konuşuyor... 
</HEADLINE>
<TEXT>

     İngiltere'de araç sürücülerinin yüzde 25'inden fazlası, direksiyon başındayken cep telefonunda konuşma yaptığını itiraf etti. 
     ''The Continental'' adlı kuruluşun yaptığı araştırmanın sonuçları, sürücülerin yüzde 27'sinin, araç kullanırken, en azından kendileri arandıklarında telefona yanıt verdiklerini ortaya çıkardı. 
     Araştırmanın ortaya çıkardığı diğer bir sonuç ise sürücülerin yüzde 10'unun bir yandan otomobil kullanırken, diğer yandan da mesaj yazdıkları yönündeki itirafları oldu. 
     Sürücülerin yüzde 15'i gönderilen mesajları okuduklarını belirtti. 
     Araştırmacılar, sürücülerin telefonla ilgilenmekten kaçınmalarının en etkili yolunun direksiyon başına geçerken cihazlarını tamamen kapatmaları olduğunu kaydederken, aksi takdirde telefon zili ya da mesaj uyarısı duyup da buna ilgisiz kalabilmenin pek çok kişi için son derece güç olduğunu ifade etti. 
     İngiltere'de 35 milyon kişi cep telefonu kullanıyor ve bunlardan yüzde 10'unu fotoğraflı mesaj gönderebiliyor. 
     Ancak Aralık ayında yasalaşması beklenen yeni tasarı, direksiyon başındayken cep telefonu kullanan sürücülere ağır para cezalarının yanı sıra suçun tekrarlanması halinde hapis cezaları da öngörüyor. 
     
</TEXT>
</DOC>
