<DOC>
<DOCNO> 198658 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/29/son/sonspo21.html </URL>
<DATE> 2003/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Birinci İki takım da iyiydi, şans bize güldü 
</HEADLINE>
<TEXT>

     Akçaabat Sebatspor Teknik Direktörü Mehmet Birinci, Çaykur Rizespor ve Akçaabat Sebatspor'un çok iyi mücadele ettiğini belirterek, ''Ancak şans bize güldü'' dedi. 
     Birinci, 1-0 üstünlükleriyle sona eren Çaykur Rizespor maçının ardından yaptığı açıklamada, Çaykur Rizespor ve Rize'nin dost ve kardeş kulüp ve şehir olduğunu ifade etti. 
     Bu dostluk ve kardeşliğin, bugün sahada belli olduğunu dile getiren Birinci, ''Çaykur Rizespor da, biz de iyi mücadele ettik. Her iki taraf da pozisyonlar buldu. Şans bize güldü'' diye konuştu. 
     Birinci, teknik direktörlük görevine geldiğinden beri takımın yenilmemesinin, futbolcu ve yönetimin başarısı olduğunu da kaydederek, ''Yönetim ve futbolcular bütün maçlarda büyük özveri gösterdi. Ben de onlara elimden geldiğince yardımcı oldum'' dedi. 
     Birinci, Ocak ayında takıma yeni oyuncular almayı düşündüklerini de sözlerine ekledi. 
     
     KARAMAN ZOR GÜNLERİ ATLATACAĞIZ 
     Çaykur Rizespor Teknik Direktörü Hikmet Karaman ise, iki haftadır ligin dibinin enteresan hale geldiğini belirterek, ''Bugün her iki takım da çok iyi mücadele etti. Akçaabat Sebatspor biraz daha şanslıydı. Takım olarak bulunduğumuz şu anki yer biraz sıkıntılı, ama bunları atlatacak güce sahip bir ekibiz'' diye konuştu. 
     Akçaabat Sebatspor taraftarının ''Çaykur Rizespor kümeye'' tezahüratını hoş bulmadığını da kaydeden Karaman, ''Ligin sonunda kimin küme düşeceği belli olmaz'' dedi. 
     
</TEXT>
</DOC>
