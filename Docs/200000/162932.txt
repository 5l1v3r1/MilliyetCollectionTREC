<DOC>
<DOCNO> 162932 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/13/son/soneko12.html </URL>
<DATE> 2003/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine gelecek hafta 6.4 katrilyon iç borç ödeyecek... 
</HEADLINE>
<TEXT>

     Hazine, gelecek hafta Haziran ayının en büyük iç borç ödemesini gerçekleştirecek. 
     Hazine, 18 Haziran Çarşamba günü 6 katrilyon 121 trilyon lirası piyasaya olmak üzere toplam 6 katrilyon 477 trilyon lira iç borç ödemesi yapacak. 
     Ayrıca Hazine'nin aynı gün kamu kurumlarına yapılan satışların geri ödemesi çerçevesinde 331 trilyon lira, kamu kurumlarına, kamu bankalarına ve TMSF'ye ihraç edilen senetlerin ödemeleri çerçevesinde de 25 trilyon lira ödemesi bulunuyor. 
     Bu tarihte gerçekleştirilecek iç borç ödemesinin 6 katrilyon 259 trilyon lirası Türk Lirası, 218 trilyon lirası da dövize endeksli cinsinden olacak. 
     Hazine, Haziran ayında 10 katrilyon 245 trilyon lirası piyasaya olmak üzere 10 katrilyon 973 trilyon lira iç borç ödemesi yerine getirecek. 
     
</TEXT>
</DOC>
