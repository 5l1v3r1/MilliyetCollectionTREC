<DOC>
<DOCNO> 197921 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/26/yasam/yas08.html </URL>
<DATE> 2003/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
14 yaşında 2 kişi öldürdü 
</HEADLINE>
<TEXT>

   Küçük B.K. "Beni dövdüler" dediği baba ile oğlunu öldürdü olayda 'geçmişteki bir kavga'nın da rolü olduğu ortaya çıktı 
      TAHSİN DOLAVCI DHA 
   
   Kütahya'da mezarlık ziyaretinden dönen Mustafa Türkdönmez ile oğlu Hasan, miras yüzünden kavgalı oldukları Karaaslan ailesinin 14 yaşındaki oğlu B.K. tarafından pompalı tüfekle öldürüldü. 
   Olay, önceki gün saat 16.30 sıralarında Kütahya merkeze bağlı Ağaçköy'de meydana geldi. İddiaya göre B.K., köy mezarlığında yakınlarının mezarını ziyaret ederken karşılaştığı Mustafa Türkdönmez 55 ve oğlu Hasan 27 tarafından dövüldü. Kaçıp eve giden K. aldığı pompalı tüfekle geri döndü. Mezarlık ziyaretini tamamlayan Mustafa ve Hasan Türkdönmez, pusuda bekleyen K'nın açtığı ateşle çeşitli yerlerinden vurularak öldürüldü. 
   Olayın ardından kaçan K. dün sabaha karşı Eskişehir'deki bir yakının evinde saklanırken yakalanıp Kütahya'ya götürüldü. Jandarma yetkilileri, akraba olan Türkdönmez ve Karaaslan ailelerinin köydeki eski bir evin paylaşımı yüzünden kavgalı olduklarını belirtti. 
   K'nın babası Fahrettin Karaaslan da 40 azmettirici olarak gözaltına alınırken, "Olay sırasında evde uyuyordum. Sonradan haberim oldu" dedi. 
   
   
   
</TEXT>
</DOC>
