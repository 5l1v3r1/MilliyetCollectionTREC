<DOC>
<DOCNO> 196084 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/17/son/sondun27.html </URL>
<DATE> 2003/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Dersleri asan Bulgar öğrencilerin velilerine ağır para cezası 
</HEADLINE>
<TEXT>

     Bulgaristan'da Eğitim Bakanlığı tarafından hazırlanan yeni bir yönetmelikle, okuldan kaçarak derslere girmeyen öğrencilerin velilerine para cezası kesilebilecek. 
     Bakanlık yetkilileri, söz konusu uygulamanın amacının, velilerin çocuklarının eğitimiyle daha yakından ilgilenmelerini sağlamak olduğunu söylediler. 
     Velilere 5000 leva'ya yaklaşık 4,5 milyar lira kadar para cezasının kesilmesi öngörülüyor. 
     Eğitim Bakanlığı'nın araştırmalarına göre, Bulgaristan'da son 10 yıl içinde özellikle lise öğrencileri arasında disiplinsizlik oranını ciddi artış gösterdi. 
     Uzmanlar, öğrencilerin disiplinsiz davranışlarının en önemli nedeninin ailelerin ilgisizliği olduğu görüşünde birleşiyor. 
     
</TEXT>
</DOC>
