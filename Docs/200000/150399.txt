<DOC>
<DOCNO> 150399 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/17/yazar/yilmaz.html </URL>
<DATE> 2003/04/17/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Seka, meka lojman... 
</HEADLINE>
<TEXT>

     Oysa Albayraklar AŞ, kendi gazetesi Yeni Şafak'a yaptığı açıklamada Özelleştirme İdaresi Başkanlığı'na bağlı Balıkesir Seka İşletmesi'ni aldıklarını, 15 Nisan günü "İşte Seka gerçeği" haberi ile açıklıyor 
     "Seka'nın alıcı bulmamasından ve atıl kalmasından yakınanlar ilginç şekilde, biz aldıktan sonra tavır değiştirdiler." 
     Albayraklar AŞ Başbakan Tayyip Erdoğan başkanlığındaki, Devlet Bakanı Abdüllatif Şener, Hazine'den sorumlu Bakan Ali Babacan, Maliye Bakanı Unakıtan ve Sanayi Bakanı Ali Coşkun'un Özelleştirme Yüksek Kurulu kararını beklemeden satışın gerçekleştiği izlenimini edinmiş. 
     Unakıtan'ın Balıkesir Seka için söyleyecek daha çok sözü olmalı. En azından tesis ile ilgili olarak bir bağımsız denetleme kuruluşu raporu veya devletin yaptırdığı bir araştırma raporu sunulabilmeli. 200 milyon dolara mal olan ve bugünkü değerinin 100 milyon dolar olduğu öne sürülen Seka Balıkesir tesislerinin, yüzde bir fiyatla satışını haklı gösterecek ekonomik sonuçlar, bu raporlara dayalı olarak açıklanmalı. 
     Ata Yatırım ve Jaakko Pötry şirketlerinin hazırladığı ÖİB tanıtım broşüründe Balıkesir Seka, 1998 - 2001 yılları arasında 2 trilyon ile 10 trilyon arasında zarar etmiş gözüküyor. Selüloz - İş Sendikası'nın araştırmasına göre ise 2002 yılında aynı tesis, TEDAŞ'a olan faiz giderleri düştüğü zaman 2002 yılında çıkan bir kanunun tanıdığı yüzde 40 oranında indirimli elektrik satışı gerçekleştiğinde ton başına 101 milyon lira k ra geçiyor. Tesisin 147 milyon lira ton zararının, 90 milyon liralık bölümü TEDAŞ'a olan borçların faizinden geliyor. 
     Seka Balıkesir'in 1 milyon metrerake arsası, 40 bin metrekare kapalı alanı, 200 lojmanı özelleşirken, acaba mülkiyeti değil de, yalnızca işletmesi özel sektöre devrediliyor olsaydı, kaç para önerilecekti veya talip çıkacak mıydı 
     "Seka - meka" hangi tesisi özelleştirecekseniz, "niye" sorusu karşınıza çıkacak, yanıtını hazırlamadan ihaleye çıkmayın 
     
     







</TEXT>
</DOC>
