<DOC>
<DOCNO> 154530 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/05/spor/spo08.html </URL>
<DATE> 2003/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
MALATYASPOR UEFA AŞKINA 2-3 
</HEADLINE>
<TEXT>

Sarı-Kırmızılı takım, Kocaeli deplasmanından üç puanla döndü, Fenerbahçe ile puan farkını bire düşürdü. Sertan üç golle yıldızlaştı, Körfez ligde kalma umutlarını mucizelere bıraktı 
     MALATYASPOR, ligde kalma şansını her geçen hafta yitiren Kocaelispor'u evinde yenerek UEFA Kupası için umutlandı. Sarı-Kırmızılı takım bir üst basamağındaki Fenerbahçe ile de puan farkını bire düşürdü. Malatyaspor'un golcüsü Sertan 40, 43 ve 87'de fileleri sarsarak yıldızlaştı. Körfez'in sayıları ise 63'te Blatsis, 89'da Lazarov'un penaltısından geldi. Başka gol almayınca gülen Malatya oldu. 
     
     Maçın karnesi 
     HAKEMLER Ali Aydın, Yaşar Ulusoy, Cemal Gemici 
     KOCAELİSPOR Ahmet Şahin 4 - Blatsis 5 , Faruk 5 , Ahmet Aslaner 5 - Emrah 5 , Cem Sinan 4 , Engin 4 , Nuri 4 Uğur Dk.46 5 , Ömer 4 Dideva Dk.60 5 - Lazarov 5 , Hüseyin 4 
     MALATYASPOR Miloşevski 5 - Stankov 5 , Tolga 6 , Mert 6 - Serkan 5 , Sancak 5 , Ayman 6 , Mithat 7 Pinto Dk.88 , Timuçin 5 Muharrem Dk.82 - Sertan 8 , Fazlı 7 Ümit Dk.69 5 
     GOLLER Sertan Dk.40, 43 ve 87 , Blatsis Dk.63 , Lazarov Dk.89 pen. 
     SARI KARTLAR Lazarov, Uğur Kocaeli , Sertan Malatya 
     
'Hedefimize yürüyoruz'      MALATYASPOR Teknik Direktörü Ziya Doğan, UEFA Kupası'na katılmak için önemli bir engeli aştıklarını söyledi. Doğan, "Maçın çok zor geçeceğini biliyorduk. Rakip düşmemek, biz de Avrupa şansı için kazanmak istiyorduk. İlk yarının son dakikalarında istediğimiz sonucu yakaladık. Daha sonra futbolcularım rehavete kapılınca, goller geldi. Ama kazanan biz olduk" dedi. 
     

</TEXT>
</DOC>
