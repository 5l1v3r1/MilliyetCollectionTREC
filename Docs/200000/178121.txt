<DOC>
<DOCNO> 178121 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/26/magazin/amag.html </URL>
<DATE> 2003/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Akkaya, 'Yavuz' diye tutturdu 
</HEADLINE>
<TEXT>

   'Perperik' adlı filmde rol gereği aşk yaşayacağı adamın Yavuz Bingöl olmasını isteyen Deniz Akkaya, bu rolün sahibi Ferhat Tunç'u kızdırdı 
      YAŞAR ÇAKMAK 
   
   DENİZ Akkaya, bir gazeteciyi canlandıracağı 'Perperik' adlı filmin çekimleri başlamadan, 'kaprislere' başladı. Akkaya, Umur Hozatlı'nın yöneteceği filmde, son günlerde adının aşk söylentilerine karıştığı Yavuz Bingöl'ün de başrol oynamasını istedi. Buna karşılık senaryoda karakterlerin belli olduğunu söyleyen Hozatlı, "Yavuz'a ancak konuk oyuncu rolü verebiliriz" derken, filmde rol gereği aşk yaşayacağı Ferhat Tunç da bu isteğe tepki gösterdi. 
   
   Tunç Başrol benim 
   AKKAYA'nın Bingöl'ün de filmde oynamasını özellikle istediğini duyduğunu belirten Tunç, "Deniz Hanım, sanki filmde başrolü onunla paylaşıyormuş gibi bir de açıklama yapmış. Ama bu filmin başrolünü ben oynayacağım. Bunun bilinmesini istiyorum" dedi. Tunç, Bingöl'e 'konuk oyuncu' rolü verildiğini de eklediği sözlerini şöyle bitirdi "Başrol oyuncusu gibi anlatılması canımı sıktı." Bu arada, Akkaya'nın film için 30 milyar liraya anlaştığı belirtildi. 
   
   
</TEXT>
</DOC>
