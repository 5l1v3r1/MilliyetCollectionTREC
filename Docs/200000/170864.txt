<DOC>
<DOCNO> 170864 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/22/yasam/yas02.html </URL>
<DATE> 2003/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Liberya karıştı 
</HEADLINE>
<TEXT>

      DIŞ HABERLER SERVİSİ 
   
   Liberya'da ordu birlikleriyle isyancılar arasında çıkan çatışmalar dün de sürdü. Devlet Başkanı Charles Taylor'u devirmeye çalışan Liberya Barış ve Demokrasi LURD örgütüne bağlı isyancılarla askerler arasında, başkent Monrovia'da yoğunlaşan çatışmalarda yaklaşık 100 kişinin öldüğü, en az 360 kişinin de yaralandığı belirtildi. Sivil yerleşim birimlerine de isabet eden havan toplarından biri ABD Elçiliği'ne isabet etti. Bunun üzerine ABD bölgeye destek birlik yolladı. BM de çalışanlarını geri çekti. Binlerce kişi savaş alanına dönen şehirden kaçmaya çalışırken, askerlerin, kafasını kestikleri bir LURD üyesinin kesik başıyla gazetecilere poz verdiği de gözlendi. Bu arada Devlet Başkanı Taylor, görevi bırakması çağrısında bulunan ABD Başkanı Bush'u, Liberya'yı çökertmeye çalışmakla suçladı ve isyancılarla sonuna kadar savaşacağını söyledi. 
   
   
</TEXT>
</DOC>
