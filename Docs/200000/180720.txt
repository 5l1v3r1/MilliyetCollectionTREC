<DOC>
<DOCNO> 180720 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/06/son/sondun17.html </URL>
<DATE> 2003/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
AB, Hamas'ı kara listeye alıyor... 
</HEADLINE>
<TEXT>

     AB dışişleri bakanları, radikal Filistin örgütü Hamas'ın siyasi kanadını terör örgütleri listesine almak için anlaştı. 
     Fransa Dışişleri Bakanı Dominique de Villepin, AB dışişleri bakanlarının toplandığı İtalya'nın Riva del Garda kentinde ''Hamas'ın terör listesine alınması konusunda uzlaşı çıktı'' dedi. 
     Fransız bakan, bugünkü toplantının gayrı resmi olduğuna dikkat çekerek, bu konudaki resmi kararın bundan sonraki ilk resmi toplantıda alınacağını kaydetti. 
     De Villepin, İsrail'in ''yol haritası''nı somut örneklerle hayata geçirmesini istediklerini de belirtti. 
     Hamas'ın askeri kanadı, 2001'den beri AB'nin terörist örgütler listesindeydi. Örgütün siyasi kanadının da listeye alınması halinde, Hamas'ın AB ülkelerindeki malvarlığı dondurulacak. 
     
</TEXT>
</DOC>
