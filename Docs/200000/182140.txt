<DOC>
<DOCNO> 182140 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/13/son/sontur01.html </URL>
<DATE> 2003/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan "Terör sadece kuleler vurulduğu zaman mı terördür .." 
</HEADLINE>
<TEXT>

     Başbakan Recep Tayyip Erdoğan, ''ABD'li dostlarımıza acı ama samimi bir ifadede bulunmak istiyoruz, o da şu terör sadece kuleler vurulduğu zaman mı terördür, farklı ülkelerdeki kuleler vurulduğu zaman terör değil mi '' dedi. 
     Erdoğan, TABA tarafından düzenlenen konferansta yaptığı konuşmada, Türkiye'nin önündeki dönemde ana hedefinin, Aralık 2004'te yapılacak AB Zirvesi olduğunu söyledi. 
     Başbakan Erdoğan, ''Tam üyelik müzakerelerinin başlatılması kararının alınmasına artık bizlerin çok çok güvenle baktığımız bir zirve. Bu konuda ABD'nin sağladığı desteğe müteşekkiriz, desteğinin de devamını bekliyoruz'' diye konuştu. 
     Türkiye'nin Kopenhag siyasi kriterleri mevzuatı açısından gerekli uyumu sağladığını belirten Erdoğan, şöyle dedi 
     ''Şu anda uyum paketlerini bitirmiş durumdayız. Kaldı ki son 2 paket Türkiye'de aslında bir zihinsel devrimin gerçekleştirildiği uyum paketleridir. Bunu uygulamaya sokmak asıl olan adımdır. Şimdi de bunun adımlarını atıyoruz. Böylece inşallah Aralık 2004'te Türkiye müzakere sürecini başlatmış olacak.'' Erdoğan, Türkiye'nin AB'ye tam üyeliğiyle bir gerçeğin ortaya çıkacağını dile getirerek, şunları kaydetti 
     '''Biz Huntingon'ı haklı çıkarmak istemiyoruz. O, medeniyetler çatışmasının olacağını söylüyor, biz ise hayır diyoruz. AB medeniyetler çatışmasının değil, inanıyorum ki medeniyetler buluşmasının, uzlaşmasının bir adresi olacak. Bu ise neyle gerçekleşecek İslam kültürüyle demokrasiyi bir arada buluşturarak, bunun modeli olan Türkiye'nin AB'ye girmesiyle olacaktır.'' Başbakan Erdoğan, Türkiye'nin AB'ye girmesinin, 1.5 milyarlık İslam aleminin AB'ye bakışını da olumlu yönde etkileyeceğini vurguladı. 
     Erdoğan, şöyle devam etti 
     ''İşte bu, medeniyetleri bir araya getirme, buluşturma, uzlaştırma olayıdır. 
     Biz, teröre karşı değil miyiz Hem terörün karşısına dikileceksiniz, hem de buna yönelik bir adım atmayacaksınız. Bu, medeniyetleri barıştırmakla, buluşturmakla olur. Ama şu anda hala bu istikamette atılan bir adım yok. Hala terör devam ediyor. Ortadoğu'da durdurabiliyor muyuz Terörü niye durduramıyoruz ABD'li dostlarımıza acı ama samimi bir ifadede bulunmak istiyorum, o da şu terör sadece kuleler vurulduğu zaman mı terördür, farklı ülkelerdeki kuleler vurulduğu zaman terör değil mi Anadolu'da güzel bir tespit var dost acı söyler, ama gerçeği söyler. Biz terör uğruna 40 bin insanımızı kaybettik ve hala bir KADEK terör örgütünü maalesef bakıyorsunuz ne batı, ne Amerika gereği gibi tavır ona koymuyorsunuz. PKK terör örgütüydü, şimdi marka değişti, şimdi isim değişti... Buna karşı tavır koyalım. Burada tavır yok. Bunu anlamak mümkün değil. Öyleyse buna karşı biz de dostlarımızdan bizden beklediklerini aynen görmek istiyoruz. Çünkü dostluk, samimiyet karşılıklı sadakat ister. Bunu ortaya koymaya mecburuz. Bunu ortaya koyduğumuz anda birçok şeyin nasıl halledildiğini hep birlikte göreceksiniz.'' Erdoğan, önümüzdeki dönemde Türkiye ile ABD arasındaki ilişkilere somut içerik kazandırmak istediklerini kaydetti. 
     İki ülke arasındaki ekonomik, sosyal ve siyasi ilişkileri daha da geliştirmek istediklerini vurgulayan Erdoğan, ''Türkiye-ABD ticari, ekonomik ilişkilerinin, bu ülke ile siyasi ve askeri ilişkilerimiz seviyesine yükseltilmesinin temel hedefimiz olduğunun altını çizmek istiyorum'' dedi. 
     2002 yılında ABD ile toplam ticaret hacminin 6.3 milyar dolar olduğunu, burada Türkiye'nin 3.3 milyar dolarlık ihracatı bulunduğunu belirten Erdoğan, ''Burada az da olsa lehte durum gözüküyor. ABD gibi bir ülkeye çok daha fazla ihracat, o ülkeden Türkiye'ye daha fazla yatırım yapılması gerekir'' dedi. 
     Erdoğan, nitelikli endüstri bölgesi konusunda geciken adımlar olduğunu ifade ederek, ''Bunun gerçekleşmesi gerekiyor. Dünyada farklı dost ülkelere bu imkanı veren ABD'nin, Türkiye'ye de bunu vermesi lazım'' diye konuştu. 
     1980-2002 yılları arasında Türkiye'ye girişine izin verilen ABD kökenli yabancı sermayenin 4 milyar doları bulduğuna dikkati çeken Erdoğan, ''Bu, çok komik bir rakam. Türkiye'nin layık olduğu düzeyi yansıtmıyor'' dedi. 
     Erdoğan, yatırım ortamının iyileştirilmesi konusunda yaptıkları yasal düzenlemelerle ABD'den çok daha fazla yabancı sermaye gelebileceğini kaydetti. 
     
</TEXT>
</DOC>
