<DOC>
<DOCNO> 179731 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/02/son/sondun03.html </URL>
<DATE> 2003/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
AIDS öpüşme veya sinek ısırmasıyla geçer mi 
</HEADLINE>
<TEXT>

     Kanada'da, HIV virusu ve AIDS hakkında yıllardır yapılan bilgilendirme kampanyalarına rağmen hala her 4 kişiden biri hastalığın öpüşme ya da sinek ısırmasıyla geçebileceğine inanıyor. 
     Kanada'da yapılan son kamuoyu araştırmasına göre, yüzde 20'lik bir çoğunluk, AIDS'in erken teşhis edilmesi halinde tedavi edilebileceğini sanıyor. 
     Sağlık Bakanlığı'nın girişimiyle yapılan, halkın AIDS hakkında ne denli temel bilgiye sahip olduğunu anlamaya yönelik kamuoyu araştırması federal hükümetin bu konuda daha fazla inceleme ve önleyici eğitime ağırlık vermesi gerektiği sonucunu ortaya koydu. 
     Kanada'da AIDS toplum sağlığını tehdit eden başlıca tehlikelerin başında geliyor. Yapılan istatistikler hergün 11 kişinin virüs kaptığını gösteriyor. 
     Kanada'da 1999 yılı kayıtlarına göre 49 bin 800 kişinin HIV taşıdığı biliniyor. Bu rakamın 1996 yılına göre yüzde 24 artış gösterdiğine dikkat çekiliyor. 
     
</TEXT>
</DOC>
