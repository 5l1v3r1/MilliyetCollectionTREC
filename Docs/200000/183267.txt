<DOC>
<DOCNO> 183267 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/19/guncel/gun90.html </URL>
<DATE> 2003/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 

   
   Mazaret ..    12 yıl önce, televizyon çekimi için gittiğimiz bir Anadolu gezisinde görmüştük ilk kez "Cuma'ya gittim, gelecem " yazısını. Bir kasaba bakkalının camındaydı bu yazı ve o kasabada hortumcu ya da hırsız olmadığı, kapının kilitlenmemiş olmasından belliydi. Sonra yıllar yıllar geçti. Sayısız mazeret duyduk... 
   Futbolda daima "yenildik" ama "ezilmedik". 
   Eurovision'da herkes birbirine oy verdi zaten. 
   Tesis yoktu, tesis. Olsa dünyayı sallardık... 
   Hükümetler her zaman "enkaz" devraldı. 
   Ve, bir gün, donakaldık. Tıfıl bir oğlan... Daha yeni yeni ünlenmeye başlamış... Canlı yayında kendisiyle röportaj yapan Savaş Ay'a "Çişim var" deyiverdi. Günümüzün megastarı Edirne sınırları içerisinde ama Tarkan, o gün ne amaçla bunu söyledi bilinmez, linç ediliyordu az daha. Sonra yine aradan yıllar yıllar geçti... 
   Futbolda, epey bir mesafe kaydettik. Avrupa şampiyonu, Dünya üçüncüsü olduk... 
   Eurovision'da birinci olduk... 
   Her tür tesisi yaptık, hatta abarttık. Saddam'ın olmayan kimyasal silahları gibi, olmayan olimpiyatın stadını bile... 
   Hükümetler hala enkaz devralıyor. O konuda yapacak bir şey yok... 
   Ve derken, iki olay patlak verdi... 
   1 Süreyya Ayhan, dünya şampiyonasında mutlu son yerine, mutlak utanca ulaştı. İkinci olmasının nedenini açıklamak zorunda hissetti kendini, "regl" olmuştu. Süreyya'nın şampiyonluğundan kendine pay çıkarmaya hazırlanmış ama avucunu yalamış kıllı kıllı adamlar, televizyonlarda dakikalarca bunu tartıştı. 
   2 Gülben Ergen'in, 10 yıl önce, sakallı bir tavernacı ile "güreş" yaparken gizlice çekilmiş görüntüleri ortaya çıktı. Tüm ülke, Savaş Ay ve özellikle aynı çizgideki sanat dünyası, Gülben Ergen'e mutlak destek verdi. 
   Türkiye değişti. 10 yıl önce, "çişi gelen" bir çocuğa göstermediği hoş görünün kralını bugün gösterebiliyor. 10-20 yıl önce, birinin bu şekil "kaseti" çıksaydı, ya da "regl oldum" deseydi 
   Neye üzüldük biliyor musunuz O bakkal var ya, yok yok ölmemiş. H la Cuma'ya gidiyormuş, ama artık kapısını kilitleyerek... 
   
   Radar Oldum .. No 19    "Burada iç çamaşırlarımı poşetlere koyabilirim. Onları koruyarak rahatça alışverişime devam ediyorum." lili 
</TEXT>
</DOC>
