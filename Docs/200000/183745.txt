<DOC>
<DOCNO> 183745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/21/son/sondun19.html </URL>
<DATE> 2003/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Verheguen Türkiye'nin Irak'la komşuluğu AB üyeliğini etkilemez 
</HEADLINE>
<TEXT>

     AB'nin genişlemesinden sorumlu Komisyon üyesi Günter Verheugen, Türkiye'nin Irak'a sınırı ve Müslüman nüfusa sahip olmasının AB üyeliği için rol oynamadığını söyledi. 
     Verheugen, Alman Welt am Sonntag gazetesine yaptığı açıklamada, ''AB, üyelik şartlarını yerine getirdiği takdirde Türkiye'nin tam üye olabileceği konusunda güvence vermiştir. Bu konuda Türkiye'nin Irak'a sınırı olması ve ağırlıklı olarak Müslüman bir nüfusa sahip olması artık önemli bir rol oynamıyor'' dedi. 
     Türkiye'nin AB üyeliği durumunda yapısal değişikliklerin gerektiğini ifade eden Verheugen, ''Burada önemli olan soru şu Türkiye'nin de dahil olduğu bir AB nasıl mümkün olabilecek Böyle büyük ve böyle büyük bir nüfusa sahip ülkeyi alabilmek için yapısal değişiklikler şart'' diye konuştu. 
     AB'nin de sonsuza kadar genişleyemeyeceğine işaret eden Verheugen, ''Tabii ki AB'nin sınırsız şekilde genişlemesi mümkün değil. Böyle bir genişleme aşaması bir daha olmayacaktır'' şeklinde görüş belirtti. 
     
</TEXT>
</DOC>
