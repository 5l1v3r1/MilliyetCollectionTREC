<DOC>
<DOCNO> 155603 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/09/son/soneko26.html </URL>
<DATE> 2003/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
MNG Kargo şube sayısını 125'e çıkardı... 
</HEADLINE>
<TEXT>

     MNG Holding şirketlerinden MNG Kargo, Nisan ayında açtığı 35 yeni şube ile şube sayısını 125'e çıkardı. 
     MNG Kargo Genel Müdürü Aslan Kut, şube sayısının turizmden inşaata, medyadan havayollarına kadar geniş bir yelpazede hizmet veren grup şirketlerinden MNG Kargo'nun, şube sayısı yanında araç filosunu da buna paralel olarak büyüttüklerini, son olarak 100 adet kargo aracı ve 50 adet motosikleti daha filolarına eklediklerini belirtti. 
     Kut, müşteri memnuniyetini artırmak için interaktif ve 24 saat üzerinden önce hizmet anlayışı içinde, yıl sonu itibariyle 200'e yakın şube sayısı hedeflediklerini ve Türkiye çapında oluşturulan ''Mobil Hizmet'' yapılanmasıyla 600 noktaya hizmet ulaştıracaklarını söyledi. 
     Müşterilerin isteğine göre, istenilen zamanda istenilen yere gönderi ulaştırdıklarını söyleyen Aslan Kut, en yeni teknolojiyi kullanarak altyapı sistemlerini kurduklarını ve bundan dolayı gönderilerin güven içerisinde alıcılarına ulaştığını ifade etti. 
     Hizmet sektöründe önemli bir ekonomik güç olan kargo taşımacılığında MNG Kargo olarak, ileri teknoloji ve kalifiye işgücünü kullanarak dünya standartlarındaki hizmet kalitesini Türkiye'nin her bölgesine ulaştırmayı amaçladıkları ve bu nedenle insan kaynaklarına büyük önem verdiklerine dikkati çeken Aslan Kut, bölge müdürlükleri bünyesinde özel eğitim şubeleri oluşturduklarını da sözlerine ekledi. 
     MNG Kargo'ya 444 06 06 numaralı çağrı merkezi, www.mngkargo.com.tr internet adresinden ulaşılabiliyor. 
     
</TEXT>
</DOC>
