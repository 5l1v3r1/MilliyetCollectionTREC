<DOC>
<DOCNO> 150686 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/18/son/sondun23.html </URL>
<DATE> 2003/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuveyt'ten Bağdat'taki hayvanlara gıda yardımı.. 
</HEADLINE>
<TEXT>

     Kuveyt, Irak'ın başkenti Bağdat'ta ''özgürleşmeden nasibini alan'' hayvanlara yardım malzemesi gönderdi. 
     Kuveyt, Saddam Hüseyin rejiminin yıkılmasından sonra yağmalanan hayvanat bahçesinde zor durumda bulunan hayvanlara kamyonla 7 ton dondurulmuş et, meyve ve sebze yolladı. 
     Kuveyt'teki İnsani Yardım Komitesi aracılığıyla gönderilen yardımın, Bağdat hayvanat bahçesinin 2 ya da 4 haftalık gıda ihtiyacı olduğu belirtildi. 
     Kuzey Carolina Hayvanat Bahçesi, Afganistan'da olduğu gibi Irak'ın başkenti Bağdat'taki hayvanat bahçelerine de yardım kampanyası başlatacağını açıklamıştı. 
     Bağdat'ta yönetimin çökmesinden sonra başlayan yağmadan hayvanat bahçesi bile payını almış, maymunlar, ayılar, develer, kuşlar ve atların arabalara atılarak götürüldüğü ya da kafesleri açılınca kaçarak sokaklarda başıboş dolaşmaya başladığı, kalanların ise zor durumda olduğu bildirilmişti. 
     





</TEXT>
</DOC>
