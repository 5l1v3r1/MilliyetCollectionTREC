<DOC>
<DOCNO> 186369 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/04/siyaset/siy00b.html </URL>
<DATE> 2003/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Hıristiyan demokratlar yumuşadı 
</HEADLINE>
<TEXT>

   AKP'lilerle görüşen Alman Hıristiyan Demokrat Parti yetkilileri, 'Bir yıl daha aynen devam ederseniz, üyeliğinize kimse engel olmayacak' mesajı verdi 
      ABDULLAH KARAKUŞ Ankara 

   
   Türkiye'nin AB üyeliğine karşı çıkan Almanya'daki Hıristiyan Demokratlar CDU , yoğun kulis sonucu yumuşamaya başladı. AKP'lilerin Almanya'daki temaslarında CDU yetkilileri, "başörtülü Türklerin Avrupa'yı istila edip etmeyeceğini" sordu. 
   AKP milletvekilleri Şaban Dişli, Reha Denemeç, Zekeriya Akçam, Ahmet Yaşar ve MKYK üyesi Cüneyt Zapsu, CDU'nun resmi vakfı olan Konrad Adenauer'ın davetlisi olarak geçen hafta Almanya'ya gitti. AKP'lilerin "Avrupalıların korkularını" yenmek için ikna etmeye çalıştığı CDU yetkilileri, endişelerini şöyle dile getirdi 
   "Başörtülü Türkler Avrupa'yı istila ederse ne yaparız Bu kadar nüfusu Avrupa'nın taşıyıp taşımayacağı korkusu yaşıyoruz. Bizde de hata var. Önce 10, ardından 3 ülke üyeliğe girecek. Bunları ne kadar zamanda sindireceğiz, h l belli değil." 
   "Korkularınızı, çekincelerinizi anlıyoruz" diyen AKP'liler de, eksiklerinin farkında olduklarını kaydederek, şu yanıtı verdi "Bazı noktalarda yanlış anlamalar var. Nüfusumuz büyük oranda artmayacak. 'Avrupa'ya başörtülü Türk dolacak' korkusu yaşamayın. Ekonomimiz daha iyiye gidince, göç olmayacak, hatta sizden bize göç bile olabilir. Türkiye'de iş olduktan sonra kimse memleketini bırakıp gitmez, Portekiz ve İspanya örneklerine bakın. 'Bizi AB'ye hemen alın' demiyoruz. Bizim istediğimiz, 2004 sonunda hakkımız olan görüşmelerin başlaması." 
   
   'Çok açık sözlüsünüz' 
   Almanya'da adı, gelecek dönemin cumhurbaşkanı adayı olarak en fazla geçen CDU CSU Federal Meclis Grubu Başkan Vekili Wolfgang Schauble, AKP heyetine "Çok güzel argümanlar sundunuz. Bir yıl daha aynen devam ederseniz, CDU sizin üyeliğinize engel olmayacak" dedi. 
   
   Çek Başbakanı KADEK terör örgütü    Çek Cumhuriyeti Başbakanı Vladimir Spidla, ülkesinin PKK - KADEK organizasyonunun uluslararası terör örgütleri arasına alınması fikrini kabul ettiğini söyledi. İstanbul'da "Türk - Çek İş Konseyi" toplantısına Spidla, eşi Viktorie Spidla ile Topkapı Sarayı ve Ayasofya Müzesi'ni ziyaret etti. Çift, İstanbul turuna daha sonra ayrı ayrı devam etti. 
   
   Kürtçe Kuran'a vize    Diyanet İşleri Başkanlığı Din İşleri Yüksek Kurulu, Kürtçe Kuran'a vize verdi. Kurul, Kuran'ın Kürtçe'ye çevrilmesinin "İslamın siyasallaştırılması" anlamına gelmeyeceğini belirtti. Kuran'ın anlaşılmak üzere indirilmiş ilahi bir kitap olduğu vurgulandı. 
   
   KYB yetkilisi geliyor    Irak Kürdistan Yurtseverler Birliği IKYB üst düzey yetkilisi Berham Salih, temaslarda bulunmak üzere Ankara'ya geliyor. Yarın gelmesi beklenen Salih, Dışişleri Bakanlığı yetkilileriyle bir araya gelecek. 
   
   
   
</TEXT>
</DOC>
