<DOC>
<DOCNO> 172691 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/31/spor/spo00.html </URL>
<DATE> 2003/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabıkalılara dikkat 
</HEADLINE>
<TEXT>

   MHK, ligin problemli futbolcularını masaya yatırdı. Bülent Yavuz, "Bu iş legal hale gelmeye başladı. Bu tarz davranışlara izin vermeyeceğiz" dedi 
   CEMAL ERSEN 

   
   Mercek altındalar 
   KUŞADASI'NDAKİ uluslararası hakem seminerin üçüncü gününde geçen sezon hakem için sıkıntı yaratan "problemli ve oyun bozan" futbolcular maç içerisindeki pozisyonları ile birlikte tek tek ele alındı. Toplam 84 pozisyonun gösterildiği seminerin bu bölümünde itiraz, rakibe sert hareket ve hakemi yanıltmaya yönelik davranışlar nedeniyle bu isimlere "problemli futbolcular" unvanının uygun görüldüğünün altı çizildi. 
   
   Kulüplere çağrı 
   MHK Başkanı Bülent Yavuz, "Yeterli antrenmanı yapmayan, yeteneklerini kaybeden ve sergileyemeyen bu tarz oyuncular futbolun keyfini de kaçırıyor" dedi. Yönetici ve teknik heyetleri göreve çağıran Yavuz, "Gerekirse hakemimizi hatalarından dolayı uyarıyoruz. Peki yönetici ve teknik adamlar bu tarzdaki futbolculara ceza veriyor mu Herkes hakem ile ilgili ahkam kesiyor. Sessiz kalıyorsak korktuğumuzdan değil" diye konuştu. 
   
   Alan ihlaline ceza 
   SABIRLARININ tükendiğini kaydeden Bülent Yavuz, "Dört yıl önce bir yardımcı hakem oyuncuya küfür etti diye lisansını iptal ettik. Soruyorum hangi kulüp bu nedenle bir futbolcu ya da teknik adamla ilişkisini kesti Bu iş legal hale gelmeye başladı. Artık bu tarz davranışlara izin vermeyeceğiz" açıklamasını yaptı. MHK Başkanı, teknik direktörlerin alan ihlaline kesinlikle göz yummayacaklarını da sözlerine ekledi. 
   
   İŞTE LİSTE Ahmet Dursun Beşiktaş İlhan Mansız Beşiktaş Zago Beşiktaş Fatih Akyel Fenerbahçe Arif Erdem Galatasaray Bülent Korkmaz Galatasaray Hakan Ünsal Galatasaray Hasan Şaş Galatasaray Johnson Gaziantep Cafer Adanaspor Şenol Diyarbakır 
</TEXT>
</DOC>
