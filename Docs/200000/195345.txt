<DOC>
<DOCNO> 195345 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/13/son/sontur08.html </URL>
<DATE> 2003/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
İşten çıkartılınca patronunun karısını öldürdü... 
</HEADLINE>
<TEXT>

     Konya'nın Ereğli İlçesi'nde, 2 gün önce işten çıkarılan bir kişi, eski patronunun karısını öldürüp bileziklerini çaldı. 
     Emniyet Müdürlüğü'nden alınan bilgiye göre, Barbaros Mahallesi Doğanlar Sitesi'nde oturan 2,5 aylık evli Nilgün Gedikli 23 , ihbar üzerine eve gelen polisler tarafından mutfakta kesici bir aletle başından aldığı darbe sonucu öldürülmüş olarak bulundu. 
     Olayla ilgili ipuçlarını değerlendiren polis, ilk olarak öldürülen kadının konfeksiyonculuk yapan kocası Levent Gedikli'nin yanında çalışan ve 2 gün önce işten çıkarılan Ali D'nin 27 ifadesini aldı. 
     Ali D'nin çelişkili ifadeler vermesi nedeniyle evinde yapılan aramada, giriş kapı kolu üzerinde, oturma odasında ve banyoda kan izleri tespit eden polis, ayrıca olayda kullanıldığı belirlenen satır, üzerinde kan lekesi bulunan bir çift çorap ve pantolon ele geçirdi. 
     Bunun üzerine şüpheli Ali D, borçlu olduğunu ve borcunu ödemek için eski patronunun eşi Nilgün Gedikli'yi kolundaki 6 bileziği almak için öldürdüğünü itiraf etti. 
     Sanığın sorgulamasının sürdürüldüğü bildirildi. 
     
</TEXT>
</DOC>
