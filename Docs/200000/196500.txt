<DOC>
<DOCNO> 196500 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/19/yasam/ayas.html </URL>
<DATE> 2003/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Adliye'ye Apo baskını 
</HEADLINE>
<TEXT>

   'Toplumsal Barış İçin Gençlik Girişimi' mensubu 21 eylemci, İstanbul Adliyesi'ni işgal edip İmralı Cezaevi'nin kapatılmasını istedi 
      NEZİH GÜROL, ESRA ALUS, HALUK ATALAY İstanbul 
   
   PKK lideri Abdullah Öcalan'ın hükümlü olarak yattığı İmralı Cezaevi'nin kapatılması istemiyle İstanbul Adliyesi'nde eylem yapan bir grup, polisin biber gazlı müdahalesinin ardından gözaltına alındı. 
   Kendilerini 'Toplumsal Barış İçin Gençlik Girişimi' olarak tanıtan 21 kişi, dün saat 11.00 sıralarında küçük gruplar halinde polis kontrolünden geçerek adliyeye girdi. Üçüncü katta toplanan grup, ardından 7, 8 ve 10. İcra Tetkik Merci h kimlikleriyle duruşma salonlarının bulunduğu koridoru çelik dolaplarla barikat kurarak kapattı. 
   Böylece grup üyeleri ile H kimler Ali Harman, Sevil Tosun, Nevin Hancılar ve Serpil Akdemir ile memur, avukat ve duruşmaları bekleyen vatandaşlar da içeride mahsur kaldı. 
   
   'Mübarek gün, yapmayın' 
   Daha sonra adliyenin ön cephesine bakan pencereye 'Kürt sorununa demokratik çözüm. İmralı Cezaevi kapatılsın' yazılı bir pankart asan grup, Abdullah Öcalan lehine slogan attı. 
   Takviye ekiplerin gelmesiyle koridora biber gazı sıkan polis, etkisiz hale getirdiği 21 eylemciyi gözaltına aldı. Bazı vatandaşlar, polis araçlarına götürülürken eylemcileri yuhaladı. 
   İçeride mahsur kalan memurlardan Ayşe Özeler, eylemi şöyle anlattı 
   "Birden içeriye girdiler. 'Mübarek gün yapmayın' dedik. Onlar da 'Size bir şey yapmayacağız' dediler. Kapının önüne dolapları çektiler. Biz de kendimizi kaleme kilitledik. Önce korkmadık, ama eylem uzayınca tedirgin olduk." 
   
   Teker teker yakalandılar    İstanbul Adliyesi'ne tek tek girerek içeride bir araya gelen eylemciler, üçüncü katın camına bir pankart astılar. Polisin yaptığı baskınla tek tek yakalanan eylemciler gözaltına alındı. Bir eylemcinin burnundan yaralandığı müdahale sırasında koridora sıkılan biber gazından adliye personeliyle avukatlar ve basın mensupları da etkilendi. 
   
   
</TEXT>
</DOC>
