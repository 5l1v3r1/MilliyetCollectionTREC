<DOC>
<DOCNO> 172227 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/29/guncel/gun02.html </URL>
<DATE> 2003/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
'Asker gönderme' hükümeti gerdi 
</HEADLINE>
<TEXT>

   'Irak'a asker' konusunu ele alan bakanlar kurulu, gergin geçti. Gül, 'ABD, resmen asker talep etti mi ' diye soran bir bakanı 'Demin ne anlattım ' sözleriyle tersledi 
      ÖNDER YILMAZ, ELÇİN ERGÜN Ankara 

   
   Hükümet, Türkiye'nin Irak'a asker göndermesi konusunda Cumhurbaşkanı Ahmet Necdet Sezer ile Genelkurmay Başkanı Orgeneral Hilmi Özkök'ün görüşünü alacak. Bu eksende hafta içinde üçlü bir zirve yapılması bekleniyor. Dünkü Bakanlar Kurulu'nun öncelikli gündemi, ABD'nin asker talebi oldu. Dışişleri Bakanı Abdullah Gül, ABD'nin taleplerini anlatırken, asker gönderme kararı için yeni bir tezkereye gerek olup olmadığı değerlendirildi. Ayrıca, BM ve NATO kararı olmaması durumunda asker göndermek için yeni bir tezkerinin zorunlu olacağı görüşü dile getirildi. Bir kabine üyesinin, "ABD gerçekten resmen asker talep etti mi " sorusu üzerine Gül, "Beni dinlemiyor musunuz. Demin ne anlattım " sözleriyle gergin bir tavır sergiledi. Hükümetin net kararının ortaya çıkabilmesi için Genelkurmay ve Dışişleri'nin yürüteceği teknik çalışmanın sonuçlanmasına karar verildi. 
   
   Palandöken'e gİtmİyorlar    Bakanlar Kurulu'nda, kararın hükümet kararı olmayacağı vurgusu yapılarak, Sezer ve Org. Özkök'ün görüşünün alınması kararlaştırıldı. Perşembe günü Sezer'in Erdoğan ve Özkök ile yapacağı olağan görüşmeyi birleştirerek üçlü bir zirveye dönüştürmesi bekleniyor. Kurulda Erdoğan, bakanlardan bu konuda tartışma yaratacak açıklama yapmamalarını istedi. Bir bakan ise, "Konuyu üst düzey makamlarla tartışacağız. Hemen karar verilecek bir konu değil" dedi. Bir başka üye ise Milliyet'e açıklamasında, şunları söyledi "ABD üç dört aydır orada. Onlarca askerini kaybetti. Adeta batağa saplandı. Birkaç ay daha böyle giderse, Vietnam sendromuna girecek. İstihbarat ne diyor Bölgede durum ne Genelkurmay'ın hazırlıkları ne aşamada Hangi bölgede askerimiz konuşlandırılacak Bunların, devletin üst düzey kurumlarınca müzakere edilmesi gerekiyor. Askerimizi Palandöken'de kayağa göndermiyoruz. Orada Türk askerine saldırılar meydana gelirse, bunu kamuoyuna anlatamayız. Toplantıda bunlar konuşuldu." Hükümet Sözcüsü Cemil Çiçek, kamuoyuna duyarlı olunduğunu belirterek, "Türkiye'nin hak ve menfaatleri gözönünde tutulacaktır" dedi. Çiçek, söz konusu kararın "makul bir sürede" alınacağını vurguladı. 
   
   
</TEXT>
</DOC>
