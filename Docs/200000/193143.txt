<DOC>
<DOCNO> 193143 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/04/ekonomi/eko12.html </URL>
<DATE> 2003/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Frangın ayetullahı, euronun yeni patronuna faiz baskısı 
</HEADLINE>
<TEXT>

   EKONOMİ SERVİSİ 
   
   Dün Avrupa Merkez Bankası ECB Başkanlığı görevine resmen başlayan Fransız Jean - Claude Trichet'i de önceki başkan Wim Duisenberg gibi 'faizleri indir' baskısı bekliyor. Göreve resmen başlaması ile ilgili açıklamasında, 'ECB Başkanı olarak yapacağı en son şeyin bir Fransız gibi davranmak' olduğunu belirten Trichet, son derece sert kişilikli eski Başkan Wim Duisenberg'e kıyasla 'daha yumuşak bir üsluba sahip' olarak tanınıyor. 
   Fransız Merkez Bankası eski Başkanı olan Trichet, kararlı tutumuyla güçlü frangın mimarı olduğu için 'Frangın ayetullahı' olarak anılıyor. 
   Euronun yeni şefinin paranın istikrarını koruyabilmesi için bir dizi önlem alması gerekiyor. Ancak Fransa ve Almanya'nın bütçe açıkları şu anda Avrupa Birliği standardı olan yüzde 3'ün üzerinde. Bu da euronun istikrarını tehdit ediyor. Trichet, euronun kredibilitesinin istikrar ve büyümeye bağlı olduğunu savunuyor. 
   
   
</TEXT>
</DOC>
