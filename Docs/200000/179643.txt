<DOC>
<DOCNO> 179643 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/02/dunya/dun05.html </URL>
<DATE> 2003/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Denktaş Asil Nadir Londra'ya dönecek 
</HEADLINE>
<TEXT>

      
   KKTC Cumhurbaşkanı Rauf Denktaş, işadamı Asil Nadir'in, "yakında Londra'ya döneceği" konusunda kendisine bilgi verdiğini söyledi. 
   Cumhurbaşkanı Denktaş, Asil Nadir'in sahibi olduğu Endüstri Bankası mudilerini kabul ederek sorunlarını dinledi. Denktaş, görüşme sırasında, bir gazetecinin, "Asil Nadir'in yurtdışına çıkacağına" ilişkin basında çıkan haberleri hatırlatması üzerine, "Ne alakası var bunlarla, hiç bir alakası yok. Sayın Asil Nadir bize de, başkasına da 'yakında Londra'ya dönebileceğini' söylemiştir. 'Meselesini hallettiğini, İngiliz hükümeti aleyhine alacak davası olduğunu, onu takip için Londra'ya gideceğini' söylemiştir. Mesele bundan ibarettir" dedi. 
   
   
</TEXT>
</DOC>
