<DOC>
<DOCNO> 161935 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/09/tv/ekran.html </URL>
<DATE> 2003/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Berivan tek başına 
</HEADLINE>
<TEXT>

Sibel Can'ın oynadığı dizide Fikret, aşkını kalbine gömer ve Suriye'ye döner. Berivan, koca İstanbul'da yapayalnız kalır 
     Töreye boyun eğmediği için köyünü, topraklarını, ailesini geride bırakıp geldiği İstanbul'da yaşam savaşı veren Berivan'ın dramı bitmiyor... Sibel Can, Aytaç Arman, Bulut Aras, Tolga Savacı, Edip Saner ve Bülent Bilgiç'in oynadıkları dizinin bu bölümünde Fikret, Berivan'la yaptığı formalite evliliğe daha fazla dayanamaz ve Suriye'ye dönmeye karar verir. Onun gidişiyle yalnız kalan genç kadın, kendine yeni bir hayat kurmak için harekete geçer. 
     Diğer yanda hapishanede Bulut Bey'in kurduğu düzeni bozmaya başlayan Fikret, hedef haline gelir. Karakahya ve Halil cephesinde ise, Berivan'a tuzak planlarına bir yenisi eklenir. 
     KANAL D 20.30 


Çocuklara pembe dizi      KANAL D, çocuklar için yeni bir dizi ekrana getiriyor "Maria Belen"... Donna Paola ve Nora Salinas'ın oynadığı 2001 Meksika yapımı dizinin kahramanı, altı yaşındaki Maria Belen... Evlatlık verildiği aileyi trafik kazasında kaybeden Maria, kötü kalpli amcası tarafından bir yatılı okula yerleştirilir, böylece olaylar başlar. 
     KANAL D 14.45 


UZAKTAN KUMANDA      Asmalı Konak Zeynep ve Salih'in evliliğine Seymen'den beklediği tepkiyi alamayan Sümbül Hanım çok bozulur. Bahar, sergisini açmak üzere İstanbul'a gider. Tabii konak ahalisi de peşinden. Bu bölümde Özkan Uğur konuk oyuncu. ATV 22.00 
     Atıf Hoca ile Reklam ve Rekabet Ali Atıf Bir'in konuğu Sony Müzik Genel Müdürü Melih Ayraçman. Sony, Sertab Erener'in de plak şirketi. Sohbette Eurovision Şarkı Yarışması'na da değinilecek tabii ki... CNN TÜRK 23.05 
     Sesli Düşünenler Emekli Oramiral Atilla Kıyat, siyasetteki sivil - asker çekişmesini, AB uyum yasalarındaki son durum ve Fenerbahçe'deki son yaşananları anlatacak. TV8 18.15 
     Kırmızı Koltuk Can Ataklı "Kırmızı Koltuk"ta, TBMM Başkanı Bülent Arınç'ı konuk ediyor. STAR 23.30 
     Yankılar Fatih Erkoç'un konuğu, Nazım Hikmet'ten Orhan Veli'ye birçok Türk şairinin şiirlerini besteleyen Azerbaycanlı Rizvan Sedirhan... TRT 2 00.05 
     

</TEXT>
</DOC>
