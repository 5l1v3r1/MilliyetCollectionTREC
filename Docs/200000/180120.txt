<DOC>
<DOCNO> 180120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/03/son/sontur56.html </URL>
<DATE> 2003/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapkaççılar ev parasını alıp kaçtı... 
</HEADLINE>
<TEXT>

     Gaziantep'te, ev almak için bankadaki parasını çeken gurbetçi, parasını kapkaççıya kaptırdı. 
     Almanya'da işçi olarak çalışan Hüseyin Pilan, Suburcu Caddesi'ndeki bankadan 21 milyar lira çekip, bir poşet içine koydu. Daha sonra da yanında bulunan akrabası Bilal Erhalaç ile emlakçıya gitmek üzere bankadan ayrıldı. Pilan ile Erhaç, Hamdi Kutlar Caddesi'nde yürürken, henüz kimlikleri tespit edilemeyen 20 yaşlarındaki iki kişi, kendilerine yaklaşıp adres sordular ve bir anlık dalgınlıktan yararlanarak, Pilan'ın elindeki para dolu poşeti alıp, hızla kaçtılar. 
     Şikayet üzerine, Asayiş Şubesi ekipleri, iki kapkaççıyı yakalamak için bölgede geniş çaplı operasyon başlattı. 
     Olayın şokunu üzerinden atamayan Hüseyin Pilan, akrabası Bilal Erhalaç'ın taksiye binelim önerisini kabul etmeyip, para ile caddede yürüdükleri için parayı kaptırdıklarını, ev alma hayalinin kaybolduğunu söyledi. 
     
</TEXT>
</DOC>
