<DOC>
<DOCNO> 153052 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/28/son/sonspo35.html </URL>
<DATE> 2003/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Agassi 1 numaraya yükseldi... 
</HEADLINE>
<TEXT>

     ABD'li tenisçi Andre Agassi, dünya klasmanında ilk sıraya yükselirken, Avustralyalı Lleyton Hewitt 2. sıraya düştü. 
     Profesyonel Tenisçiler Birliği ATP tarafından son 12 ay baz alınarak yapılan değerlendirmede puanını 4395'e çıkartan Agassi, 2. sıradan 1. sıraya çıkarken 4295 puanda kalan Hewitt, 1. sıradan 2. sıraya indi. 
     Sıralamada İspanyol Juan Carlos Ferrero 3210 puanla 3., vatandaşı Carlos Moya 3035 puanla 4., İsviçreli Roger Federer 2480 puanla 5., ABD'li Andy Roddick 2305 puanla 6. sıradaki yerini korudu. Rus Marat Safin 2150 puanla 8. sıradan 7. sıraya çıktı, İspanyol Albert Costa 1960 puanla 7. sıradan 8. sıraya düştü. Çek Jiri Novak 1951 puanla 9, Taylandlı Paradorn Srichaphan 1885 puanla 10. sıradaki yerinde kaldı. 
     




</TEXT>
</DOC>
