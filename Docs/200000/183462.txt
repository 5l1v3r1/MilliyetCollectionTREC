<DOC>
<DOCNO> 183462 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/19/son/sontur17.html </URL>
<DATE> 2003/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk şoförler Rusya'da hayat kadını için kavga etti 1 ölü 
</HEADLINE>
<TEXT>

     İsmail AKDUMAN SAMSUN, DHA 
     

SAMSUN'dan bir hafta önce Ro-Ro gemisiyle Rusya'ya giden TIR şoförü, 27 yaşındaki Erdal Sarı, Novorossijsk Limanı'nda Rus hayat kadını için çıkan tartışmada başka bir Türk TIR şoförü tarafından bıçaklanarak öldürüldü. Sarı'nın cenazesi dün gemiyle Samsun Limanı'na getirilerek ailesine teslim edildi. 
     Samsun Limanı'ndan yaklaşık 1 hafta önce Ro-Ro'yla Rusya'nın Novorossijk Limana giden TIR şoförü Esat Sarı, iddialara göre hayat kadını için tartışan arkadaşlarını ayırmak istedi. İddiaya göre, arkadaşlarının kavga etmelerini engellemek isteyen Sarı, TIR şoförü 48 yaşındaki Ali Yıldırım tarafından bıçaklandı. Sarı, aldığı bıçak darbeleri sonucu olay yerinde ölürken, Yıldırım ise, Rusya'da kayıplara karıştı. Erdal Sarı'nın cenazesi önceki akşam Ro-Ro gemisiyle Samsun Limanı'na getirildi. Devlet Hastanesi' nin morguna kaldırılan cenazeye otopsi yapıldıktan sonra, ailesine teslim edilecek. 
     
</TEXT>
</DOC>
