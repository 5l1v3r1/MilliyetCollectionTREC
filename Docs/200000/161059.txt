<DOC>
<DOCNO> 161059 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/04/son/sonspo37.html </URL>
<DATE> 2003/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kocaelisporlu Orhan Ak Galatasaray'da... 
</HEADLINE>
<TEXT>

     Galatasaray, Kocaelispor'un genç futbolcusu Orhan Ak'ı renklerine bağladı. 
     Florya Metin Oktay Tesisleri'ne gelen Orhan'ın, sarı-kırmızılı kulüple ön anlaşma imzaladığı bildirildi. Orhan, yöneticilerle yaptığı görüşme sonrası Galatasaray forması giyerek basın mensuplarına poz verirken, yeni sezonda sarı-kırmızılı formayı giyeceği için mutlu olduğunu söyledi. 
     Kocaelispor'da çok sıkıntılı bir dönem geçirdiğini ve takımının küme düştüğünü kaydeden Orhan, ''Birçok kulüpten transfer teklifi aldım. Ancak büyük bir kulüp olduğu için Galatasaray'ı tercih ettim'' dedi. 
     Orhan, sarı-kırmızılı formayı giyeceği için çok heyecanlı olduğunu belirterek, ''Yeni takımımın başarısı için elimden geleni yapacağım'' diye konuştu. 
     Orhan'ın 3 yıllık ön anlaşma imzaladığı öğrenildi. 
     
</TEXT>
</DOC>
