<DOC>
<DOCNO> 196327 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/18/son/sondun25.html </URL>
<DATE> 2003/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Tabutta cep telefonu çaldı 
</HEADLINE>
<TEXT>

     İsviçre'de eşini kaybeden dul kadın, yeni kapatılan tabuttaki cep telefonu çalınca şoke oldu. 
     ''Het Laatste Nieuws'' gazetesine demeç veren acılı eş, cenaze şirketinin ''korkunç ve affedilemeyecek'' bir hata yaptığını söyledi. 
     Haberde, cenaze şirketinin, tabutta bulunan cep telefonunun çalması üzerine, tabutu açtığı kaydedildi. 
     Şirket yetkilisi, trafik kazasında ölen adamın montunu da tabuta koyduklarını belirterek, bunu, ölen kişinin yakınlarının kanlı giysileri görmelerini önlemek için yaptıklarını söyledi. 
     Yetkili, ölen kişinin cep telefonunda cevapsız arama olmadığını, şarjı biten bataryanın sinyal verdiğini ifade etti. 
     
</TEXT>
</DOC>
