<DOC>
<DOCNO> 193167 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/04/siyaset/siy20.html </URL>
<DATE> 2003/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Politika turu 
</HEADLINE>
<TEXT>

   
   Talabani'nin aklı başına yeni geldi    Irak'taki Geçici Yönetim Konseyi'nin dönem başkanlığını devralan Irak Kürdistan Yurtseverler Birliği IKYB lideri Celal Talabani, Irak'a yönelik terör eylemlerinin durdurulması için komşu ülkelerden yardım istedi. 
   Talabani, Kuveyt'ten ayrılırken yaptığı açıklamada, "Irak'a yönelik terör eylemlerini durdurma konusunda, komşularımızın, teröristlerin Irak halkına yönelik saldırılarda bulunmasını engellemek için, sınırlarını kapayarak bize yardım etmelerini bekliyoruz" diye konuştu. Talabani, komşu ülkelere, Irak'taki durumu anlamaları ve tutumlarını hayallere göre değil, gerçeklere göre belirlemeleri çağrısında bulundu. 
   
   Mühendisin eşi devletten umutlu    Afganistan'da Taliban'ın geçen perşembe kaçırdığı Türk mühendis Hasan Önal'ın eşi Miray Önal, Dışişleri Bakanı Abdullah Gül'ün önceki akşam kendisini ev telefonundan aradığını belirterek, "Yüreğime su serpti. Eşimin sağ salim kurtarılacağına inancım büyüdü" dedi. Gül'ün davranışının çok ince olduğunu söyleyen Önal, şöyle konuştu "Eşimin sağlık durumunun gayet iyi olduğunu, kendisiyle görüşüldüğünü söyledi. Türk Devleti olarak tüm imk nların seferber edildiğini o kadar güven verici ve samimi bir havada söyledi ki, inancım büyüdü. Gül'e inanıyorum ve güveniyorum. Samimi olduğunu biliyorum." 
   
   
   
</TEXT>
</DOC>
