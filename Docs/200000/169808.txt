<DOC>
<DOCNO> 169808 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/16/son/sonspo03.html </URL>
<DATE> 2003/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Altın Kupa'da Brezilya ve Jamaika galip... 
</HEADLINE>
<TEXT>

     Kuzey ve Orta Amerika Futbol Şampiyonası'na ''Altın Kupa'', A ve B Grubu'nda yapılan maçlarla devam edildi. 
     ABD ve Meksika'nın ortak organize ettiği şampiyonada Mexico City'deki A Grubu maçında Brezilya, Honduras'ı 2-1 yenerken, Miami'de yapılan B Grubu mücadelesinde ise Jamaica, Guatemala'yı 2-0 ile geçti. 
     Kanadalı hakem Mauricio Navarro'nın yönettiği Brazilya-Honduras maçında Brezilya'nın gollerini 16. dakikada Maicon ve 85. dakikada Diego atarken, Honduras'ın tek golü 90. dakikada Leon tarafından kaydedildi. 
     Miami'de yapılan ve Honduraslı hakem Jose Pineda'nın yönettiği B Grubu'ndaki Jamaika-Guatemala karşılaşmasında da Jamaikalı Onandi Lowe, 30. dakikada takımını 1-0 öne geçirdi. İlk yarısı bu skorla tamamlanan mücadelenin ikinci yarısında da Andrew Williams ile 71. dakikada penaltıdan bir gol daha bulan Jamaika, karşılaşmadan da 2-0 galip ayrıldı. 
     
</TEXT>
</DOC>
