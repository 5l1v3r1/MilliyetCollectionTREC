<DOC>
<DOCNO> 168402 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/10/siyaset/siy06.html </URL>
<DATE> 2003/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
YÖK'e karşı çıkarken daha otoriteri geliyor 
</HEADLINE>
<TEXT>

Yükseköğretim Kanunu taslağı yasalaşırsa 26 bin öğretim üyesinin görevi sona erecek. Bütün yetki Bakan Çelik'in atayacağı 7 kişilik komisyona geçecek 
     BAHAR ATAKAN Ankara 

     Milli Eğitim Bakanlığı'nın hazırladığı Yükseköğretim Kanunu Taslağı değişiklik yapılmadan yasalaşırsa 154 Üniversitelerarası Kurul, 33 YÖK üyesi, 53'ü rektör, 475 dekan olmak üzere 26 bin öğretim üyesinin görevi sona erecek. Yeni rektörleri ise Milli Eğitim Bakanı Hüseyin Çelik tarafından atanacak olan süper yetkilerle donatılan yedi kişilik komisyon seçecek. 
     Taslak yasalaşıp yürürlüğe girdiği tarihte "Üniversitelerarası Kurul ÜAK , Yükseköğretim Genel, Yürütme ve Denetleme Kurulu, senato, üniversite yönetim kurulu, fakülte, enstitü, yüksekokul kurulları ve yükseköğretimdeki diğer tüm kurulların başkan ve üyelerinin görevi düşecek. Buna göre 154 ÜAK ve 33 YÖK üyesi, 53 rektör, 475 dekan, 53 genel sekreter, 463 meslek yüksekokulu müdürünün de aralarında bulunduğu 26 bin öğretim üyesinin görevi sona erecek. 
     
     Üç günde istifa edecekler 
     Milli Eğitim Bakanı, yeniden yapılandırma amacıyla yasanın yürürlüğe girdiği günden itibaren beş gün içinde, daha önce YÖK üyeliği, rektörlük ya da dekanlık yapmış, profesör ünvanlı yedi kişilik geçici bir komisyon kuracak. Komisyon, görevi düşen rektörler yerine yenilerini atayacak. Bu süreç şöyle işleyecek 
     Mevcut rektörler yeni rektör seçilene kadar görevine devam edecek. Ancak kanun yayımlandığı tarihten itibaren üç gün içinde istifalarını vermek zorunda olacak. Rektör istifasını vermezse komisyonun görevlendireceği bir profesör öğretim üyesi, rektörlük görevini ve seçim işlerini yeni rektör atanıncaya kadar yürütecek. Kanunun yayınlandığı tarihten itibaren 20 gün içinde rektörlük seçimleri sonuçlandırılacak. Yeni seçilen rektör de kurul ve organları oluşturacak. 
     
     
'Süper Kurul' tam yetkili      Taslağa göre 7 kişilik süper komisyonun diğer görevleri ise şunlar olacak 

</TEXT>
</DOC>
