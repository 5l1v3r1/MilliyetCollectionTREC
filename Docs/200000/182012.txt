<DOC>
<DOCNO> 182012 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/13/ekonomi/eko05.html </URL>
<DATE> 2003/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
ÖİB'den borsada 10 trilyonluk satış 
</HEADLINE>
<TEXT>

   Özelleştirme İdaresi, portföyünde bulunan değişik miktarlardaki Arçelik, Tofaş ve İş Bankası C 'ye ait hisselerini borsada sattı 
   EKONOMİ SERVİSİ 
   
   Özelleştirme İdaresi Başkanlığı ÖİB , portföyünde bulunan değişik miktarlardaki Arçelik, Tofaş Otomobil Fabrikaları ve İş Bankası C hisselerini dün ikinci seansta borsada satışa çıkardı. 
   ÖİB Başkan Yardımcısı Hasan Köktaş'ın İMKB'ye gönderdiği yazıya göre ÖİB, değişik miktarlardaki Arçelik, Tofaş ve İş Bankası C hisse senetlerini İMKB ikinci seansında özel emir yoluyla sattı. 
   
   Yatırım ortaklığına satış 
   Sermaye Piyasası Kurulu'nun Özel Durumların Kamuya Açıklanmasına İlişkin Esaslar Tebliği gereğince yapılan açıklama şöyle ''İdaremiz, portföyünde bulunan 500 milyar lira nominal değerli Arçelik, 1.5 trilyon lira nominal değerli Tofaş Otomobil Fabrikası ve 727 milyar 211 milyon 480 bin lira nominal değerli İş Bankası C hisse senetlerini İMKB ikinci seansında özel emir yoluyla Türkiye'de yerleşik bir yatırım ortaklığına sattı." 
   
   ÖİB'nin üç şirketteki payları 
   ÖİB'nin Tofaş Fabrika'daki payı yüzde 2.19, Arçelik'teki payı yüzde 1.37 ve İş Bankası'ndaki payı da yüzde 0.09 düzeyinde bulunuyordu. ÖİB dünkü satışla yaklaşık 10 trilyon lira 7.3 milyon dolarlık gelir elde etmesi bekleniyor. 
   
   
</TEXT>
</DOC>
