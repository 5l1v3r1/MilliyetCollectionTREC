<DOC>
<DOCNO> 154204 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/03/son/sondun04.html </URL>
<DATE> 2003/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Masal gerçek oldu, İngilizlerin pelerinli gizemli kahramanı var 
</HEADLINE>
<TEXT>

     İngiltere'deki bir kentte mağdurlara yardım eden, kötülere ise korku salan maskeli ve pelerinli bir kişinin varlığı, halkta şaşkınlık yaratıyor. 
     Kent ve Sussex Courier adlı yerel gazete, Londra'nın güneydoğusundaki Tunbridge Wells kasabasının, kahverengi maskeli ve pelerinli kişiyi gören ''şaşkına dönmüş halkından'' mektuplar aldığını bildirdi. 
     Gazetedeki habere göre, 21 yaşındaki psikoloji öğrencisi Ellen Neville, kahverengi pelerin giyen maskeli bir kişinin, bir grup gençle tartışan bir kadına yardım etmek için yanından hızla geçtiğini söyledi. 
     Olaydan ötürü büyük şaşkınlık duyan Neville, maskeli kişinin, olaya el koyarak kargaşayı giderdiğini ve daha sonra da bölgeden uzaklaştığını iddia etti. 
     Gazeteye mektup gönderen başka bir kişi de, yine bir grup genç tarafından kovalandığı sırada, ''maskeli kahramanın'' ortaya çıktığını ve ''gençlere korku salarak kaçmalarına yol açtığını'' öne sürdü. 
     Haberde adı geçen başka bir kadın da, maskelinin, omzuna hafifçe vurarak, yere düşen çantasını kendisine verdiğini söyledi. 
     




</TEXT>
</DOC>
