<DOC>
<DOCNO> 154542 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/05/yasam/yas01.html </URL>
<DATE> 2003/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Futbol aşkı öldürdü 
</HEADLINE>
<TEXT>

Koyu taraftarı olduğu Konyaspor bayrağını yüksek gerilim hattı direğine asmak isteyen Recep Kum akıma kapıldı hayatını kaybetti 
     YALÇIN İREŞ Konya DHA 

     Recep Kum, İkinci Lig A Kategorisi'nde şampiyonluğa oynayan Konyaspor'un en koyu taraftarlarından biriydi... Üç çocuk babası, 39 yaşındaki Recep Kum, arkadaşları Nihat Çetin ve Bayram Taşbaşı ile kentin çeşitli yerlerine bayrak asmaya başladı. Ancak, son olarak Selçuklu Bakırcılar Sanayii Abidin Sokak girişindeki yüksek gerilim hattına çıkan Kum, elektrik direğine bayrak asmak isterken elektrik akımına kapılarak yaşamını yitirdi. 
     
     Platin elektriği çekti 
     Ancak yapılan incelemeler bir ilginç veriyi daha ortaya çıkardı. Recep Kum'un daha önce geçirdiği beyin ameliyatından dolayı kafatasında platin bulunduğu, bu platin nedeniyle öldüğü açıklandı. 
     Konyaspor hayranlığı yaşamına mal olan Kum'un cenazesi, Büyükşehir Belediye Başkanı Mustafa Özkafa'nın talimatı üzerine, bugün toprağa verilmek üzere Selçuklu Belediye Hastanesi morguna kaldırıldı. 
     
     

</TEXT>
</DOC>
