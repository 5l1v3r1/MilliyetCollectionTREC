<DOC>
<DOCNO> 198972 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/01/son/sondun04.html </URL>
<DATE> 2003/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Çin'de 6.1 büyüklüğünde deprem 10 ölü 
</HEADLINE>
<TEXT>

     Çin'in kuzeybatısındaki Sincan Uygur Özerk Bölgesi'nde Richter ölçeğine göre 6.1 büyüklüğünde meydana gelen depremde 700 evin yıkıldığı ve en az 10 kişinin öldüğü bildirildi. 
     Resmi basın yayın organlarının haberleri ve Sincan Sismoloji bürosunun açıklamalarına göre, Kazakistan sınırında yerel saatle 09.38'de TSİ 03.38 meydana gelen depremde 34 kişi de yaralandı. 
     Depremde ilk belirlemelere göre yaklaşık 700 evin yıkıldığı, 140 evin de hasar gördüğü belirtildi. 
     Ajans, kurtarma ekiplerinin bölgeye gönderildiğini kaydetti Depremin kilometrelerce uzaklardan hissedildiği belirtilirken, ABD'nin Jeoloji Servisi Ulusal Deprem Bilgi Merkezi ise Sincan Uygur Özerk Bölgesi'ndeki depremin büyüklüğünü 5.7 olarak açıkladı. 
     Yer sarsıntılarının sık görüldüğü bölgede şubat ayında meydana gelen Richter ölçeğine göre 6.8 büyüklüğündeki depremde yaklaşık 300 kişi ölmüş, 4 bin kişi de yaralanmıştı. 
     
</TEXT>
</DOC>
