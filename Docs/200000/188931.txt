<DOC>
<DOCNO> 188931 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/16/spor/spo03.html </URL>
<DATE> 2003/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Aslan'ın cebi ısındı 
</HEADLINE>
<TEXT>

   Galatasaray'ın imdadına Sportif A.Ş. yetişti. Sarı-Kırmızılı yönetim, şirketten gelen 14 milyon dolarlık k r payıyla dar boğazı aştı, rahat bir nefes aldı 
      HALİL ÖZER 

   
   Primleri dağıttılar 
   GALATASARAY dört gözle beklediği Sportif A.Ş.'nin k r payına nihayet kavuştu. Geçtiğimiz ay gelmesi beklenen 14 milyon dolar tutarındaki k r payı Sarı - Kırmızılılar'ın hesabına yatırıldı. Gelen paranın büyük bölümüyle acil ödemeleri gerçekleştiren yönetim, futbolculara da yaklaşık 2 milyon 200 bin dolarlık primlerini dağıttı ve önemli bir krizi çözdü. 
   
   Felipe beklentisi 
   ŞİRKETTEN gelen parayla nefes alan Sarı - Kırmızılılar, şimdi de Felipe davasını beklemeye başladı. Önümüzdeki hafta İsviçre'de yapılacak olan mahkemede Galatasaray'ın haklı bulunması durumunda 3 milyon dolarlık bir gelir daha elde edeceği bildirildi. Hatırlanacağı gibi Galatasaray, Brezilyalı futbolcuya ve bonservisine 3.5 milyon dolar ödemişti. 
   
   Yabancılara son şans    GALATASARAY, takıma hiçbir katkı sağlamayan yabancı oyuncuları Pinto ve Lukunku için ara transfer dönemini bekleme kararı aldı. Sarı - Kırmızılılar'ın iki futbolcunun sözleşmesini erken fesh etme düşüncesini, kulübün maddi zarara uğramaması için şimdilik durdurduğu bildirildi. 
   DEVRE arasına kadar kendilerini göstermeleri durumunda Fabio Pinto ve Ali Lukunku ile son bir kez masaya oturulacağı açıklandı. Ancak bugünkü olumsuz görüntülerinin değişmemesi durumunda iki futbolcunun talip olacak kulüplere satılacağı iddia edildi. 
   
   AIG'le uzlaşma gündemde    GALATASARAY, mahkemelik olduğu şirket ortağı AIG ile anlaşma yoluna gidiyor. İki taraf, uluslararası ticari mahkemelerinde görülen dava sonuçlanmadan önce ortak bir noktada buluşmaya çalışıyor. Sarı - Kırmızılılar'ın, AIG'in yönetim üzerinde bulunan veto hakkını yumuşatmasını istediği ve bu krizin çözülmesi durumunda uzlaşmanın sağlanacağı bildirildi. 
   
   Rize mesaisi    GALATASARAY, Çaykur Rizespor ile yarın deplasmanda oynayacağı zorlu maçın hazırlıklarını dün yaptığı tek idmanla sürdürdü. Volkan'ın yer almadığı antrenmanda Ümit Karan ile Lukunku da doktor kontrolünde koşu yaptı. Şut çalışması sırasında kaleci Mehmet dizinden sakatlandı. Genç eldivenin MR'ının çekileceği bildirildi. Galatasaray, zorlu maç için bugün Rize'ye gidecek. 
   
   Galatasaray'ın aklı Alpay'da    ERHAN TELLİ 

   SARI - Kırmızılılar, Aston Villa ile yollarını ayırma noktasına gelen Alpay Özalan için beklemeye geçti. Yönetimin, Fatih Terim'in verdiği 10 kişilik transfer listesine ek olarak, yıldız futbolcuyu gündemine aldığı iddia edildi. Sezon başında da Alpay'ı isteyen Galatasaray'ın, Ada'dan çıkacak olan son karara göre Milli futbolcuya teklif yapacağı bildirildi. 
   
   Ersen Martin'in yolu açılıyor    DENİZLİSPOR Teknik Direktörü Giray Bulak, Galatasaray'ın peşinde olduğu iddia edilen Ersen Martin'in gidişine yeşil ışık yaktı. Bulak, "Galatasaray, oyuncumuzu alırsa, yerini doldururuz. Alternatiflerimiz var. Denizlispor için satılmayacak bir oyuncu yoktur. İddia ediyorum, sezon sonunda başka oyuncularımız için Beşiktaş ve Fenerbahçe de kapımızı çalacak" dedi. 
   
   
</TEXT>
</DOC>
