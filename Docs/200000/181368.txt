<DOC>
<DOCNO> 181368 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/10/ekonomi/eko05.html </URL>
<DATE> 2003/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İmar'da takvim Babacan'ı bekliyor 
</HEADLINE>
<TEXT>

   İmar Bankası'ndaki ödemelere ilişkin takvimin ABD'de bulunan Devlet Bakanı Babacan'ın perşembe günü yurda dönmesinin ardından belli olması bekleniyor 
   KADİFE ŞAHİN 
   
   Temmuz ayında yönetim ve denetimi Tasarruf Mevduatı Sigorta Fonu'na Fon geçen İmar Bankası'da sigorta kapsamında olan mevduatların ödemesine ilişkin takvimin Amerika'da bulunan Devlet Bakanı Ali Babacan'ın Türkiye'ye dönmesinden sonra belirleneceği öğrenildi. 
   İmar Bankası mudileri, resmi açıklama bekledikleri ödemeler konusunda takvimin açıklanması geciktikçe telaş ve panik yaşarken, Bankacılık Düzenleme ve Denetleme Kurumu BDDK yetkilileri, Pamukbank şubelerine yapılan başvurulardan elde edilen kayıtlar üzerinden başlatılan çalışmaların devam ettiğini belirtiyor. Daha önce devlet garantisinde olan ve fiktif olmadığı tespit edilen mevduatların ödemesinin okullar açılmadan önce yapılacağını belirten yetkililer, şimdi ödemeler için Babacan'ın ABD'deki görüşmeleri tamamlayarak Türkiye'ye dönmesinin beklendiğini ifade ediyor. Babacan perşembe günü yurda dönecek. 
   
   Rakam 8 ile 10 katrilyon arasında 
   İmar Bankası'nda 1 katrilyonun üstünde karşılığı olmayan Hazine bonosu işlemi tespit eden BDDK, bu k ğıtların sahiplerine ödeme yapılıp yapılmaması kararını hükümete bırakırken, bankadaki zarara ilişkin çeşitli tahminler yapılıyor. 
   Resmi olmayan kaynakların tahminlerine göre İmar Bankası'ndaki zarar rakamı 8.4 katrilyon ile 10 katrilyon lira arasında çıkacak. 
   
   Unakıtan Yüzde 100 garanti olmayacak    Maliye Bakanı Kemal Unakıtan, ağustos ayı bütçe gerçekleşmlerine ilişkin basın toplantısında İmar Bankası'nın devlete yükünün sorulması üzerine "BDDK, gerçek mudi sahipleri ile ilgili çalışmaları yapıyor. Tetkik ve teftişlerin ardından faturayı göreceğiz. Ama burada bir yanlış var. Buna Başbakanımız da değindi. Öyle yüzde 100 garantili mevduat olmayacak" dedi. Unakıtan, banka yönetimlerinin 'üçk ğıtçıların' elinde olmaması gerektiğini kaydetti. 
   
   
</TEXT>
</DOC>
