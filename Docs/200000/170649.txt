<DOC>
<DOCNO> 170649 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/21/siyaset/siy03.html </URL>
<DATE> 2003/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
KKTC’siz çözüm olmaz’ 
</HEADLINE>
<TEXT>

     Cumhurbaşkanı Ahmet Necdet Sezer, Kıbrıs Barış Harek tı’nın 29. yıldönümü nedeniyle KKTC Cumhurbaşkanı Rauf Denktaş’a mesaj gönderdi. Sezer, Kıbrıs Türk halkının Türkiye’nin güvencesi altında geleceğe güven içinde yürüdüğünü belirterek şunları kaydetti "Bölgesinde barışın simgesi durumuna gelen KKTC’nin varlığı gözardı edilerek adada kalıcı bir çözüme ulaşılmasının olanaklı olmadığını gelişmeler göstermiştir. Bu gerçeğin tüm uluslararası toplum tarafından kabul edileceğini umuyoruz. Türk tarafının gerçekleştirdiği açılımların adada varolan güven bunalımının aşılmasına yardımcı olacağına, ilişkilerin normalleştirilmesine katkıda bulunacağına, kalıcı çözüm yönündeki çabaları kolaylaştıracağına inanıyoruz. Bu süreçte Kıbrıs Türk halkının Türkiye’nin tam desteğine güvenebileceğini bir kez daha yinelemek isterim." 
     
Denktaş Kalıcı barış iki devletten geçer      Kıbrıs Barış Harek tı’nın 29. yıldönümü dolayısıyla Lefkoşa’da tören düzenlendi. Cumhurbaşkanlığı Genel Sekreteri Kemal Nehrozoğlu, TBMM Başkan Vekili Yılmaz Ateş ve Kara Kuvvetleri Kurmay Başkanı Org. İlker Başbuğ’un da katıldığı törende konuşan Denktaş, adada kalıcı barışa ulaşılması için Kıbrıs Türkleri’nin eşit egemenliğinin ve iki ayrı devletin varlığının tanınması gerektiğini söyledi. 
     

</TEXT>
</DOC>
