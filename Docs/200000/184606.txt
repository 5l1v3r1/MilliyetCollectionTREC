<DOC>
<DOCNO> 184606 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/25/son/sonspo20.html </URL>
<DATE> 2003/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Barcelonalı Gerard Lopez soyunma odasında cep'le konuşunca... 
</HEADLINE>
<TEXT>

     FC Barcelonalı Gerard Lopez'in, UEFA Kupası maçı öncesinde soyunma odasında cep telefonuyla konuşması nedeniyle dün geceki maçta ilk 11'de sahaya çıkarılmadığı bildirildi. 
     İspanya Milli Takımı oyuncusu da olan Lopez, UEFA Kupası ilk turunda takımının dün akşam Slovak ekibi Puchov'a karşı oynadığı maçta, sahaya çıkmadan önce soyunma odasında telefonla konuştuğu için kulübün kurallarına aykırı hareket etmiş oldu. 
     FC Barcelona Teknik Direktörü Frank Rijkaard, takımın bir disiplini olduğunu ve Lopez'in kurallara aykırı davrandığını belirterek, bu konuda kendisinin yapabileceği hiçbirşeyin olmadığını söyledi. 
     Maçta ilk 11'e alınmayıp yedek kulübesinde oturmak zorunda kalan ve bu hareketiyle ilgili de yorum yapmaktan kaçınan Lopez'ın yerine dün geceki maçta ilk 11'de Marc Overmars sahaya çıktı. 
     FC Barcelona, milli kaleci Rüştü'nün forma giymediği deplasmandaki ilk maçta 1-1 berabere kaldı. 

     
</TEXT>
</DOC>
