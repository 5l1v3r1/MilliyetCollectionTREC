<DOC>
<DOCNO> 189465 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/18/yasam/yas05.html </URL>
<DATE> 2003/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Y.O.'ya bir iyi haber daha .. 
</HEADLINE>
<TEXT>

   Kızılay kanıyla HIV virüsü taşıyan Y.O.'nun eğitim ve tedavi masrafı artık BM tarafından karşılanacak 
      
   Okula gidip gitmemesi uzun tartışmalara neden olan Y.O.'ya Birleşmiş Milletler sahip çıktı. BM AIDS'le Mücadele Birimi üyesi ve Afrika'ya Hareket Vakfı yöneticisi Melek Keçecioğlu, HIV taşıyıcısı 7 yaşındaki Y.O.'nun tüm eğitim ve tedavi masraflarını karşılayacaklarını söyledi. 
   Şerif Remzi İlköğretim Okulu'na Neşe ve Nazif O. çiftiyle birlikte gelen Keçecioğlu, Y.O.'nun sınıfında oyuncakla bisküvi dağıttı. Keçecioğlu'nu alkışlayan minikler de derslerinde başarılı olacaklarına söz verdi. 
   Y.O.'nun ailesiyle 15 günde bir iletişim kuracaklarını, üç ayda bir de vakıf doktorlarıyla İzmir'e gelerek ilaç yardımı yapacaklarını anlatan Keçecioğlu, şöyle konuştu "Ocak ayında İstanbul AKM'de düzenleyeceğimiz konserin geliriyle Y.O.'nun eğitim ve tedavi masraflarına katkı sağlayacağız." 
   Haberi alınca sevinç gözyaşları döken anne Neşe O. "Gelecek endişelerim kayboldu. Ayda üç milyarı bulan tedavi masraflarını karşılayamaz hale gelmiştik" dedi. 
   
   
</TEXT>
</DOC>
