<DOC>
<DOCNO> 182690 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/16/son/sonspo03.html </URL>
<DATE> 2003/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray Avrupa'da 180. sınavına çıkıyor... 
</HEADLINE>
<TEXT>

     Galatasaray, 98 yıllık tarihinde yarın Avrupa Şampiyonlar Ligi ilk maçında İtalya'nın güçlü takımı Juventus ile deplasmanda yapacağı maçla birlikte, Avrupa kupalarında 180. randevusuna çıkmış olacak. 
     Sarı-kırmızılılar, bugüne dek Avrupa kupalarında yaptıkları 179 karşılaşmada 67 galibiyet elde ederken, yine 67 karşılaşmadan da sahadan boynu bükük ayrıldı. ''Aslanlar'', Avrupa kupalarında 45 maçta ise rakipleriyle yenişemedi. 
     Galatasaray, Avrupa arenasında rakip fileleri toplam 232 kez havalandırırken, kalesinde ise 261 gol gördü. 
     
     GEÇEN SEZON DÜŞ KIRIKLIĞI 
     Galatasaray, geçen sezon Avrupa Şampiyonlar Ligi'ne direkt olarak katılmış, ancak düş kırıklığı yaşamıştı. 
     ''Devler Ligi''ne Lokomotiv Moskova'yı deplasmanda 2-0 yenerek umutlu bir başlangıç yapan sarı-kırmızılılar, aldıkları üst üste kötü sonuçlarla ikinci gruba kalmayı başaramamıştı. 
     Galatasaray, Avrupa kupalarında son oynadığı 8 maçta 3 galibiyet, 1 beraberlik ve 4 yenilgi aldı. 
     Galatasaray'ın 2002-2003 sezonunda grupta yaptığı maçlarda aldığı sonuçlar şöyle 
     Lokomotiv Moskova-Galatasaray 0-2. 
     Galatasaray-Barcelona........ 0-2. 
     Galatasaray-Club Brugge...... 0-0. 
     Club Brugge-Galatasaray...... 3-1. 
     Galatasaray-Lokomotiv Moskova 1-2. 
     Barcelona-Galatasaray........ 3-1. 
     
</TEXT>
</DOC>
