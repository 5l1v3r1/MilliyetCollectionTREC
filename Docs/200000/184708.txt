<DOC>
<DOCNO> 184708 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/26/spor/spo03.html </URL>
<DATE> 2003/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Terim'den neşter 
</HEADLINE>
<TEXT>

   Galatasaray Teknik Direktörü, Adanaspor maçı öncesinde büyük revizyon yaptı, Hakan Ünsal, Arif ve Pinto'yu kadroya almadı 
      
   18 kişiyle gittiler 
   GALATASARAY'DA dilden dile dolaşan, kadroda operasyon planı Adana maçı öncesinde hayata geçirildi. Konya, Juventus ve Fenerbahçe sınavlarının ardından revizyon sinyalleri veren Fatih Terim Hakan Ünsal, Arif ve Pinto'yu kadro dışı bıraktı. Cezalı Hasan Şaş ile sakatlıkları süren Ergün, Lukunku, Abdullah, Ümit ve Ömer'in de yokluğu nedeniyle Adana'ya 18 oyuncu gitti. 
   
   Değişim rüzg rı 
   FATİH Terim'in özellikle orta sahayı genç isimlerden kurmayı planladığı, bu kadroyu Adanaspor maçında başarılı olması halinde bozmayı düşünmediği öğrenildi. Bu şekilde Hakan Ünsal, Arif gibi isimlerin de forma bulması zorlaşacak. Tecrübeli hocanın, forvette Hakan Şükür'ün yanında Berkant'a şans vermeyi planladığı, sakat Batista'nın durumunun ise bugün netleşeceği bildirildi. 
   
   Hasan'a 1 maç    FENERBAHÇE derbisinde, kulübede otururken gösterdiği tepki nedeniyle kırmızı kart gören Hasan Şaş'a PFDK'dan bir maç ceza çıktı. Raporda yıldız futbolcunun 4. hakem Mustafa Çulcu'ya kaba ve müstehzi söz söylediği bildirildi. Bugünkü Adanaspor sınavında cezasını çekecek olan Hasan, gelecek hafta oynanacak Akçabat Sebatspor maçında forma giyebilecek. 
   
   
</TEXT>
</DOC>
