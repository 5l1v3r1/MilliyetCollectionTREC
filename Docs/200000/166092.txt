<DOC>
<DOCNO> 166092 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/29/ekonomi/eko02.html </URL>
<DATE> 2003/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğalgaz, temmuzda yüzde 7 ucuzluyor ... 
</HEADLINE>
<TEXT>

Başbakan, doğalgaz fiyatının konutlarda yüzde 7, sanayide yüzde 6 indirileceğini açıkladı 
     ANKARA Milliyet 

     Başbakan Tayyip Erdoğan, temmuzda sanayide kullanılan doğalgazda yüzde 6, konutlarda kullanılanda ise yüzde 7 indirim yapılacağını söyledi. İvedik Organize Sanayi Bölgesi’nin açılışında konuşan Erdoğan, doğalgazda indirim müjdesi verdi. Başbakan’ın açıklamasına göre, yılbaşında 327 bin 891 lira olan doğalgaz fiyatı, indirimle konut ve ticari amaçlı kullanımlarda 242 bin 852 lira KDV hariç olacak. 
     Sanayide doğalgazın fiyatı da yüzde 6 indirimle 359 bin 841 liradan 338 bin 251 lira olacak. Fiyatlar geçtiğimiz mayısta yüzde 12 zamlanarak 275 bin liraya yükselmiş, 1 Haziran’da da yüzde 5’lik indirimle de son olarak 261 bin 300 lira olmuştu. 
     
     Coşkun’un müjdesi KOBİ’ye 
     Sanayi Bakanı Ali Coşkun da törende Küçük ve Orta Boy Sanayiyi Geliştirme İdaresi Başkanlığı’nın yeniden yapılandırıldığını belirterek, "38 çeşit teşvik getirildi. Bu teşvikler için 130 trilyon lira ayrıldı. Destek, geri ödemesiz olacak" dedi. 
     
Hortumu kesip, parasız kitaba kaynak yaratacağız      Yolsuzlukları Araştırma Komisyonu’nun çalışmalarına da değinen Erdoğan, "Damara girdiğimiz için hakkımızda çok şey yazılıyor. Hortumlar kesilmeye başladı. İlköğretim öğrencilerine bedava verilecek kitapların kaynağı buralardan karşılanacak. Muhalefet eleştiriyor. Bunların hayatları hep böyleydi. Millet onları iktidarı taşımadı. Bunlar hep şerrin yanında oldu." 
     

</TEXT>
</DOC>
