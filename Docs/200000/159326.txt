<DOC>
<DOCNO> 159326 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/27/son/sontur25.html </URL>
<DATE> 2003/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Cinnet getiren anne 3 çocuğunu öldürdü... 
</HEADLINE>
<TEXT>

     Muğla'nın Datça İlçesi'nde cinnet getiren anne, 3 çocuğunu boğarak öldürdü. 
     Alınan bilgiye göre, eski Datça Mahallesi'nde oturan Gülşen Çelik 37 , inşaatta çalışan eşi Hakan Çelik'in yanına giderek ''Ben çocuklarımı öldürdüm'' dedi. 
     Bunun üzerine eve gelen Hakan Çelik ile polis ekipleri, 6 yaşındaki Ayça ile 2 yaşındaki ikizler Ayla ve Asya'yı boğularak öldürülmüş halde buldu. 
     Çelik ailesinin uzun süredir maddi sıkıntı içinde olduğu öğrenilirken, gözaltına alınan Gülşen Çelik, olayın şokundan kurtularak, sinir krizi geçirmeye başladı. Çelik, Datça Devlet Hastanesi Psikiyatri Kliniği'nde gözetim altına alındı. 
     Emniyet yetkilileri, Çelik'in sakinleştikten sonra ifadesinin alınacağını bildirdi. 
     
</TEXT>
</DOC>
