<DOC>
<DOCNO> 154257 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/03/son/sonspo22.html </URL>
<DATE> 2003/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Darüşşafaka Kartal'ı yendi ve durumu eşitledi 81-59 
</HEADLINE>
<TEXT>

     Türkiye Basketbol Ligi play-off 1. tur 3. maçında Darüşşafaka, Beşiktaş'ı 81-59 yenerek, seride durumu 2-2 yaptı. 
     Karşılaşmaya pota altında Burak'ın etkili oyunuyla iyi başlayan Darüşşafaka, 4. dakikada 8-4'lük üstünlük yakalamasına karşın Onur'un basketlerine engel olamayınca üstünlüğünü rakibine kaptırdı ve Beşiktaş 5. dakikayı 11-10 önde geçti. 
     Alan savunmasına dönen Darüşşafaka, 9. dakikada skorda 15-15 eşitliği sağlamasına karşın siyah-beyazlı ekip, dış şutlardan Faruk ile ürettiği sayılarla ilk periyodu 20-17 önde geçmesini bildi. 
     2. periyoda da alan savunmasıyla başlayan ve etkili olan evsahibi ekip, 4 dakika içinde Mehmet ve Burak ile bulduğu sayılarla 10-1'lik bir seri yakaladı. 
     Vedat ile bulduğu sayılarla 17. dakikada 31-23'lük skorla farkı 8 sayıya çıkaran yeşil-siyahlılar, etkili oynayan rakip takım oyuncusu Faruk'a önlem alamayınca Beşiktaş, son 1 dakika içinde eşitliği sağladı 36-36 Ancak son 5 saniyede Erdem ile 2 sayı bulan Darüşşafaka, ilk yarıyı 38-36 önde kapadı. 
     İkinci yarının başlarında iyi savunma yapan Darüşşafaka, 3. periyot içinde rakibine yalnızca 4 sayı şansı verdi. Gününde olan Burak ile bulduğu sayılarla farkı sürekli açan Darüşşafaka, 30. dakikayı 52-40 önde tamamladı. 
     İyi oyununu maç sonuna dek sürdüren Darüşşafaka, sahadan 22 sayı farkla 81-59 galip ayrılarak seride durumu 2-2'ye getirdi. 
     2 takım arasındaki son maç, 5 Mayıs Pazartesi günü Süleyman Seba Spor Salonu'nda yapılacak. Bu maçı kazanan ekip, çeyrek finalde Efes Pilsen'in rakibi olacak. 
     
     
DARÜŞŞAFAKA 81 - BEŞİKTAŞ 59 Salon Darüşşafaka Ayhan Şahenk Hakemler Fatih Dalay xx, Halil Baldemir xx Darüşşafaka Cüneyt xx 7, Mehmet xx 10, Erdem xx 11, Goodrich xxx 12, Burak xxxx 25, Deniz xx 6, Vedat xx 4, Cevher xx 6, Soner x, Caner x Beşiktaş Umut Tınay x 3, Faruk xx 12, İnanç x 5, Nedim x 6, Onur xx 9, Lindemann xx 15, Tufan x 1, İsmail xx 4, Volkan Başaran x 2, Evrensel x, Eren x 2 1. Periyot 17-20 Devre 38-36 Darüşşafaka lehine 3. Periyot 52-40 Beş Faulle Çıkan İnanç 38.03 Beşiktaş 
     
</TEXT>
</DOC>
