<DOC>
<DOCNO> 184496 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/25/yasam/zuckan.html </URL>
<DATE> 2003/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Durmadan hediye alan erkeğe kısaca "cüzdan" denir 
</HEADLINE>
<TEXT>

   "Yanlış erkekler" ya da "doğru erkekler" bir yana, kadınların asıl uzak durduğu erkek türü "sıkıcı" olanlarıdır. Bu türün etrafında bir kadın varsa bilin ki o kadının bu erkeğe gördürecek işi vardır 
   BİLİRKİŞİ RAPORU İLHAN UÇKAN 
      
   Kadınlar için "sıkıcı erkekler" diye bir tür vardır, bilirsiniz. Baygın bakışlılar, ikide bir kendini kadınların ayaklarına atıp yaranmaya çalışanlar, sürekli hediye alanlar, bütün özel günleri itinayla hatırlayanlar... Yarabbim ne sıkıcıdır bunlar 
   O baygın bakışlı erkekleri bir kere kadın milleti hiç ciddiye almaz. Yani başı çok sıkışmadıysa, ilgisiz yıllar ve de yıllar geçirmediyse... 
   Ayaklarına kapanan erkekle toz silinir ancak. Kalbin tozları... Yaralı kalplerin toz tutmuş tarafları. 
   Ha bire hediye alan erkeğe de kısaca "cüzdan" denir. Bir de becerseler adam gibi hediye seçmeyi. Nerede görülmüş bir kadına gerçekten beğeneceği hediyeyi almış bir erkek 
   Özel günlerde iç bayanlar daha bir sıkıcı. Bunlar da biz kadınların "aşık olduğumuz erkeğin hiç yoktan özel günlerde ilgisini çekelim" hevesimizin "sahici bir açlık" olduğunu zannedip kendilerini "pasta" zannedenler... Yok yani bizim öyle "özel gün düşkünü erkeklere daha fazla ilgi gösteririz" diye bir kategorimiz. 
   İşte Bilirkişi olarak yazıyorum Uyanın beyler Kafalar fena karışmış... Romantizm, duygulu cümleler, serenat yapan aşık erkek pozları... Aşk, aşk ve de aşkkk diye insanı inleten erkekler, sadece göz yaşlarına boğulmamıza bahane yaratan filmciklerde var. Hem biz aşk filmlerini de başrolünde yakışıklı erkekler oynamıyorsa sevmeyiz yani. Konunun ne önemi var tipsizin teki oynuyorsa 
   Bugünkü yazımın anafikri şu Sevmezz Kadınlar öyle yıvış erkekleri sevmezz "Tehlike", "macera" bir erkeğin göbek adıysa, o erkeğe aşık kadın da çoktur işte Biliyorum da yazıyorum 
   İyi oyunlar herkese... 
   
   Kılavuz karga oyunu 
   En sıkıcı erkek cümleleri ve "karşı" cümleler 
   Erkek Özlediğim zaman arayabilmek 
   için sana bu cep telefonunu aldım. 
   Kadın İyi de bu model piyasadan kalkalı yıllar oldu 
   Erkek Seni o kadar çok seviyorum ki... Kusursuz bir kadınsın 
   Kadın O zaman kusursuz bir erkek bulmama kızmazsın, değil mi 
   Erkek Bugün doğum günün diye sana hediye aldım... 
   Kadın Bir kadının doğum gününde hediye alarak onun yaşlandığını yüzüne vuracak kadar kabasın demek Bir daha 
   seni asla görmek istemiyorum 
   
   Öptüm sizi 
   -Özlem Savaş ilginç kadın... İnsan kapanmış bir olayın arkasından çıkıp da "vallahi billahi beni de çekmişti" benzeri yaygara koparır mı a be akıllım. El alemin tuhaf adamını "Ben iki yıl beraberdim, o bir yıl" diye "sahici aşık" ilan etmeye çalışır mı Kasete çektiler diye Gülben Ergen'e denk olacaksın zannedilir mi Bunları yapıp Esra Ceyhan'ın programına gider mi insan Öptüm seni "akıllım". 
   -Ediz Hun Romantik Türk filmlerinin insanı verem eden süzüm süzüm bakışlı, yumuşacık duygulu erkeği... Ülkemizde sanatçıya değer verilmediğini söylemiş duygulu jönümüz. Özlemiş herhalde filmlerde oynamayı. Öptüm ben bu süzme duygu adamını... 
   
   ÇEKİNMEYİN, SORUN DAHA İYİSİNİ BİLENİNİZ VARSA DA ANLATSIN 
   "Bana değer vermiyor sanırım" 
   Erkek arkadaşıma onun için ne ifade ettiğimi sorduğumda yanıt alamıyorum. Buna yanıt vermekten korkuyormuş. "Arkadaş mı " deyince "Hayır" diyor, biraz ilerisi sanırım. Beni uzun süre aramıyor. Hep bekliyorum mesaj atmasını ama atmıyor. Ben attığımda zoraki yanıt veriyor. Çok yoğun çalıştığının bilincindeyim ama soruyorum size insan bir 5 dakika bile ayıramaz mı Bana değer vermiyor sanırım. Ne yapayım 
   S. D. 
   
   Birincisi bir erkeğe "Senin için ne ifade ediyorum " diye sorarsanız size ne derse haktır Ayrıca yanıt vermekten korkar tabii Kim çekinmez ki kadının kendine güvensizinden 
   İkincisi canı aramak isteyen, özleyen, seven bir erkek iş yoğunluğundan ölse de emin olun ki bir telefon açıp "O kadar çok işim var ki, yorgunluktan ölüyorum" der. Velhasıl aramayan erkek demek ki sevgiliniz de değildir 
   
   Pratik bilgiler 
   -Kadınlara Sevdiğiniz erkekten ara sıra olur olmaz isteklerde bulunun, her seferinde yaparsa o tam anlamıyla bir "sıkıcı erkek"tir 
   -Erkeklere Bir kadının her istediği de yapılmaz ki 
   
   AİLE SAADETİ 
   BİLİRKİŞİ "Naomi Campbell'in memişkolarında silikon yok, gördün mü " 
   ÖZ BİLİRKİŞİ "Gene mi tuzak soru Cevap Hiç dikkat etmedim Ayrıca yoksa nasıl görebilirim ki " 
   
      
   
</TEXT>
</DOC>
