<DOC>
<DOCNO> 150107 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/16/spor/spo01.html </URL>
<DATE> 2003/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İş İnönü'de biter 
</HEADLINE>
<TEXT>

Diyarbakır maçından üç puanla ayrılacaklarını belirten Beşiktaş Kaptanı Tayfur, "Aradaki farkı korumak istiyoruz. Şampiyonluk Samsunspor maçına kalmaz. Cim-Bom karşılaşmasında zafere ulaşırız" dedi 
     ORHAN YILDIRIM 

     İnce hesaplar 
     BEŞİKTAŞ Kaptanı Tayfur, Diyarbakırspor'u yenmeleri durumunda en yakın rakibi Galatasaray ile puan farkının dörde çıkacağını hatırlattı, "Bunu başarırsak farkı sezon sonuna kadar taşırız" dedi. "Bu saatten sonra ancak kendi elimizle şampiyonluğu hediye ederiz" diye konuşan tecrübeli futbolcu, "Turu liglerin bitiminden bir hafta önce İnönü'de Galatasaray karşısında atmak istiyoruz. İşi Samsun maçına bırakmak niyetinde değiliz" yorumunu yaptı. 
     
     Bilgili moral verdi 
     BAŞKAN Serdar Bilgili de dün tesislere gelerek kafileyle birlikte öğlen yemeği yedi, moral verdi. Bilgili, "Şampiyonluk beklentileri üst seviyeye çıktı. Artık bütün maçları kazanmanızı bekliyor, sizlere güveniyorum. 100. yılda sizi şampiyon görmek istiyorum" diyerek takımı uğurladı. Siyah - Beyazlılar'ın genç Başkanının, bugün Hüsnü Güreli ile birlikte Diyarbakır'a gelip karşılaşmayı izleyeceği açıklandı. 
     
Kartal zirvede      TURKCELL tarafından organize edilen "Futbol Ödülleri"nin mart ayının futbol değeri, yüzde 62 oyla Beşiktaş seçildi. Kartal, 100. yıl için özel hazırlanan formalarıyla, kulübü kuranlara ve forma için ter döken 700 oyuncuya vefa örneği sergilediği için aday gösterilmişti. 
     
Sergen'e izin çıkmadı      MALATYASPOR maçında gördüğü sarı kart nedeniyle cezalı duruma düşen Sergen Yalçın, takımla birlikte Diyarbakır'a gitmek istedi. Ancak Beşiktaş Teknik Direktörü Lucescu buna izin vermedi. Rumen çalıştırıcı, "Pazar günü zorlu Fener maçı var. Burada kal ve antremanlarına devam et" diyerek yıldız oyuncuyu İstanbul'da bıraktı. Galatasaray maçını hatırlatan yıldız futbolcu, "Arkadaşlarım bensiz de kazanırlar" dedi. 
     
Tümer'i unuttular      SAKATLIKTAN kurtulmasının ardından kendisine bir türlü şans bulamayan Tümer'in, Sergen'in yokluğuna rağmen Diyarbakır'da yine yedek kulübesinde oturması bekleniyor. Orta sahada Pancu'ya şans vermeyi düşünen Rumen teknik adamın, yıldız futbolcuya ilerleyen dakikalarda forma vermesi bekleniyor. İdmanlarda en iyiler arasında görünen Tamer'in de kafile dışında kalması şaşkınlık yarattı. 
     


SPOR 























</TEXT>
</DOC>
