<DOC>
<DOCNO> 167458 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/05/yasam/yas07.html </URL>
<DATE> 2003/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakıcısı Nilay'ı hastanelik etti 
</HEADLINE>
<TEXT>

Küçük Nilay'ın vücudundaki morlukları görünce bakıcısından şik yetçi olan anne, "Doktorlar çocuğumun dövüldüğünü söyledi" diyor... 
     ALİ ÜMİT ÜLKER, ŞABAN ERCAN Kırklareli DHA 

     Kırklareli'nde oturan Hanife - Ahmet Boz çifti, dokuz aylık kızları Nilay'ı dövdüğü gerekçesiyle bakıcı Semra Küçük hakkında suç duyurusunda bulundu. Kırklareli'nde kalorifercilik yapan Ahmet ve bir tekstil fabrikasında çalışan Hanife Boz çifti, dokuz aylık kızları Nilay'a bakması için üç ay önce, aylık 80 milyon lira karşılığında iki çocuk annesi Semra Küçük ile anlaştı. 
     
     'Cildi hassas, ondan oldu' 
     Ancak son günlerde küçük Nilay'ın vücudunda morluklar oluştuğunu gören anne Boz, bakıcı Küçük'e 'Yoksa çocuğu dövüyor musun ' diye sorunca "Ben dövmedim. Çocuğunuzun cildi hassas, oyun oynarken oldu" karşılığını aldı. 
     Birkaç gün sonra Nilay'ın boğazı ve gözlerinin altında morluklar oluştuğunu gören aile, bu kez bebeği Kırklareli Devlet Hastanesi'ne götürdü. Kontrol sonucu Nilay'ın vücudunda çok sayıda çürük belirlenince, aile Küçük'ü savcılığa şik yet etti. Çocuğu dövmediğini savunan Semra Küçük, tutuksuz yargılanmak üzere serbest bırakıldı. 
     

</TEXT>
</DOC>
