<DOC>
<DOCNO> 162012 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/09/son/soneko21.html </URL>
<DATE> 2003/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan Petkim için yeniden değerlendirme yapılacak 
</HEADLINE>
<TEXT>

     Başbakan Recep Tayyip Erdoğan, Petkim'e değerinin altında teklif verildiği tespitinin yerinde olduğunu belirterek, ''Çok alttadır, buna göre değerlendirmesi yapılıp karar verilecektir'' dedi ''Mikrokredi Vasıtasıyla Yoksulluğun Azaltılması'' konulu uluslararası konferansın ardından gazetecilerin sorularını yanıtlayan Erdoğan, bir soru üzerine, yolsuzlukları araştırma komisyonunun çalışmalarını sürdürdüğünü, bakanlıkların da buna yönelik çalışmalarının devam ettiğini söyledi. 
     Yargıda da devam eden davalar bulunduğunu anımsatan Erdoğan, ''Bunlar şu anda adil, tarafsız bir şekilde gereği neyse bu konularda yapılacaktır ve bunlar çıktıkça da zaten kamuoyuna duyurulacaktır'' diye konuştu. 
     Yoksullukla ilgili bir banka kurulmasının söz konusu olup olmadığının sorulması üzerine Erdoğan, iki gün sürecek uluslararası konferansın ardından bir sonuç bildirgesi yayınlanacağını ve bu bildirgeden sonra vakfın bir çalışma yürüteceğini söyledi. 
     
     YOKSULLUKLA İLGİLİ BANKA KURULMASI SÖZ KONUSU DEĞİL 

     Bu konularda gerekirse Sosyal Dayanışma Vakfı'nın elinden gelen desteği vereceğini belirten Erdoğan, ''Bunlar artık bizim dışımızda gelişecek olaylardır. Bizim devlet olarak böyle bir banka kurma adımımız ve hedefimiz söz konusu değil. Bu ancak sivil toplum örgütlerimizin atacağı bir adımdır'' dedi. 
     Başbakan Erdoğan, bir gazetecinin ''Petkim ihalesi yapıldı, değerinin altında teklif verildiği belirtiliyor. Nasıl değerlendiriyorsunuz '' sorusu üzerine şunları kaydetti 
     ''Daha henüz bunun değerlendirmesi yapılmış değil, değerlendirmesi yapılacaktır. Bu dediğiniz tespit yerindedir, çok alttadır. Buna göre değerlendirmesi yapılıp karar verilecektir.'' 
     
     YOLSUZLUKLA MÜCADELE 

     Erdoğan, ''Yoksullukla mücadeleyi ne oranda yolsuzlukla mücadele olarak görüyorsunuz '' sorusuna karşılık, şunları söyledi 
     ''Yolsuzlukla mücadele benim ilklerim arasındadır. Eğer şu anda Türkiye'de özellikle tarım alanında çiftçimiz, köylümüzün geçmişe yönelik borçlarıyla ilgili faiz altındaki ezilmelerine yönelik eğer çözümler üretilmeye başlandıysa, zorunlu tasarruflara yönelik ana paranın ödenmesi gerçekleşiyorsa, çiftçiye mazotta yüzde 35 gibi bir indirim sağlanmışsa, doğrudan destekleme primleri süratle ödenmeye devam ediliyorsa, bütün bunlar sosyal içerikli adımlardır. 
     Bunlar yoksulluğu gidermeye yönelik adımlarımızdır. Gayemiz vatandaşımız bu imkanlarla kendi yatırım gücünü artırsın ve bu ülkede üretime yönelik bir altyapıyı onlar oluştursun diyoruz.'' Aynı gazetecinin ''Yolsuzlukla ilgili soruma cevap alamadım. Yolsuzlukla ilgili davalar, örneğin bankalarla ilgili davalar ne kadar sürede neticelenir, bunlar ne olacak '' sorusu üzerine Erdoğan, şunları kaydetti 
     ''Nasıl alamadın Şu anda yargıya intikal etmiş olanı biz değiştirebilir miyiz Yargıya intikal etmiş olan yargının bağımsızlığı esas olduğu için zaten yargı tarafından yürütülüyor. Dolayısıyla biz burada sadece bunların takipçisi oluruz.'' Başbakan Erdoğan, yargılama sürecinde yasalardan kaynaklanan aksamalar olduğunun söylendiğinin belirtilmesi üzerine, yargının bağımsız olduğunu vurguladı. 
     Erdoğan, ''Yargının bağımsızlığı esası vardır, dolayısıyla ona biz karışamayız. Onu sizler zaten haber olarak yazıyorsunuz'' dedi. 
     KDV indirimine ilişkin bir soru üzerine Erdoğan, şu anda indirimin sadece ilaçta ve gıdada gerçekleştirildiğini hatırlatarak, ''Peyderpey bu yayılacaktır'' diye konuştu. 

     
</TEXT>
</DOC>
