<DOC>
<DOCNO> 155342 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/08/son/soneko18.html </URL>
<DATE> 2003/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Sanayi üretimi Mart ayında yüzde 5.6 arttı... 
</HEADLINE>
<TEXT>

     Sanayi üretimi bu yılın Mart ayında yüzde 5.6, yılın üç ayında ise yüzde 7.5 oranında arttı. 
     DİE'den yapılan açıklamaya göre, bu yılın Mart ayında, geçen yılın aynı ayına kıyasla imalat sanayi üretiminde yüzde 5.8, elektrik, gaz ve su sektöründe yüzde 11.4 artış kaydedilirken, madencilik sektöründe yüzde 13.8 oranında bir azalma görüldü. 
     Mart ayında imalat sanayi içinde yer alan alt sektörde üretim, gıda sanayinde yüzde 9.2, giyim eşyası imalatında yüzde 8.2, kağıt ve kağıt ürünleri sektöründe yüzde 9.4, basım ve yayım sektöründe yüzde 22.5, plastik-kauçuk ürünleri sektöründe yüzde 14, kok kömürü, rafine edilmiş petrol ürünleri sektöründe yüzde 13.3, ana metal sanayinde yüzde 7.2, metal eşya sanayinde yüzde 19.8, ve mobilya imalatında yüzde 9.4 oranında arttı. 
     Öte yandan tütün ürünleri yüzde 23.3, tekstil ürünlerinde yüzde 5.5, işlenmiş deride yüzde 43.2, ağaç ve mantar ürünlerinde yüzde 18.4, kimyasal madde ürünlerinde yüzde 7.6, büro, muhasebe bilgi işlem makinelerinde yüzde 24.6, radyo, tv haberleşme cihazlarında yüzde 16.3, tıbbı aletlerde yüzde 18.7 ve diğer ulaşım araçları imalatında yüzde 67.7 oranında azalma kaydedildi. 
     
     ÜÇ AYLIK DÖNEM 
     Sanayi üretiminde bu yılın 3 ayında ise geçen yılın aynı döneminde göre yüzde 7.5 oranında artış oldu. 
     Bu yılın Ocak-Şubat-Mart döneminde üretimdeki artış, imalat sanayi sektöründe yüzde 8.7, elektrik, gaz ve su sektöründe yüzde 8.1 olurken, madencilik sektöründe üretim yüzde 15.5 oranında azaldı. 
     Üç ayda imalat sanayi içinde yer alan alt sektörlerde üretim, gıda sanayinde yüzde 13, giyim eşyası imalatında yüzde 6.8, işlenmiş deri imalatında yüzde 24.3, kağıt ve kağıt ürünleri imalatında yüzde 14.3, basım yayım imalatında yüzde 21.7, kok kömürü, rafine edilmiş petrol ürünleri imalatında yüzde 3.7, plastik-kaucuk ürünleri imalatında yüzde 14.8, ana metal sanayi imalatında yüzde 18, metal eşya sanayinde yüzde 17.3, büro, muhasebe bilgi işlem makineleri imalatında yüzde 8.8, radyo, tv haberleşme cihazları imalatında yüzde 7, taşıt araçları ve karoseri imalatında yüzde 49.2 oranında arttı. 
     Söz konusu dönemde, tütün ürünleri imalatı yüzde 17.2, tekstil ürünleri imalatı yüzde 0.7, tıbbi aletler imalatı yüzde 5.7, diğer ulaşım araçları imalatı yüzde 64.1 ve mobilya imalatı ise yüzde 8.8 oranında azaldı. 
     
</TEXT>
</DOC>
