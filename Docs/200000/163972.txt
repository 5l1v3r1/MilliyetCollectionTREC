<DOC>
<DOCNO> 163972 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/18/son/sontur02.html </URL>
<DATE> 2003/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
MNG Holding'in binasında yangın çıktı 
</HEADLINE>
<TEXT>

     MNG Holding'e ait binanın çatı katında yangın çıktı. Yangını söndürme çalışmaları sürdürülüyor. 
     Holdingin Uğur Mumcu Caddesi 88 numaradaki binasının çatı katında saat 23.30 sıralarında henüz bilinmeyen nedenle yangın çıktı. 
     Yangına Ankara Büyükşehir Belediyesi itfaiye ekipleri müdahale ederken, on katlı binanın asansörleri yangının etkisiyle aşağıya düştü. 
     Polis tarafından yangının çevreye sıçrama ihtimaline karşı geniş güvenlik önlemleri alınırken, binada IMF, Avrupa Birliği ve Dünya Bankası'nın temsilciliklerinin de bulunduğu belirtildi. 
     Binada mahsur kalan herhangi bir kimsenin bulunmadığı bildirildi. 
     Rüzgarın etkilediği yangına havadan su sıkılarak müdahale edilirken, binanın içinde de söndürme çalışmaları sürdürülüyor. 
     
</TEXT>
</DOC>
