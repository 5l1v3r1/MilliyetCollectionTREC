<DOC>
<DOCNO> 190874 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/24/guncel/gun90.html </URL>
<DATE> 2003/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 

   
   Hayat güzel be ..    Hayatın güzel yanlarını gören ve bunun karşılığını da maddi-manevi almayı başaran İclal Aydın, televizyon programı reyting almayınca köşesinde derdini okuyucularına döktü. Yoğun gündemde kendisine yardımcı olamadık, gecikmeden ötürü kusura bakmasın. Üzmesin kendini, sebep çok... 
   Reytingler gerçeği yansıtmıyor, ölçümler sağlıklı değil .. Fakat alan da alıyor kardeşim, ajitasyonun yeni adresi TGRT'deki Yasemin gibi... 
   Kaliteyi fazla kaçırdık, halk kaliteli şeyden anlamıyor... Hakikaten kaliteli bir şeyler yapan birileri böyle şeyler söylemez Ya da söylememeli... Bakın Yasemin Bozkurt hanıma AB kategorisinde de gayet iyi gidiyor, çok tuhaf .. 
   Kanal yeteri kadar destek vermiyor... Verir. Vermese niye program yaptırsın Kanal saf mı 
   Her şey reyting demek değildir... Tıpta evet, ama televizyonculukta hayır. Her şeyin ötesi reyting .. 
   Hayat güzeldir... Evet, hayat güzeldir... 
   
   100 kişiye sorduk    28 Güntekin Onay... Yere bakan yürek yakan. Böylesinden korkacaksın... 
   25 Ahmet Çakar... Agresif tavırları onu favori yapan en büyük etken. Kavga çıkarmayı çok istiyor göründüğüne göre kendine güveniyor... 
   20 Reha Muhtar... Sürekli İngilizce kelimeler kullanıyor, mi6'de özel eğitim almış olması muhtemel... 
   18 Turgay Şeren... Konuşurken çalan Imperial March'ı da göz önüne alırsak bu adam "Yoda" olabilir. Hem yılların deneyimi de cabası... 
   9 Ali Şen... Zaten programa telefonla katılıyor, hoş stüdyoya da gelse muhtemelen o çıkar... 
   
   
   Yılın açıklaması ..    Ciddi bir ilişkiden çok, seks yapmayı özledim " Evet, işte "Helal olsun " diyebileceğimiz bir açıklama. Hatta Maliye Bakanı Unakıtan'ın "Kutlu olsun, deprem vergileri artık kalıcı oldu, kal geldi onlara, babanızın malı gibi ödeyin " açıklamasından sonra duyduğumuz en şeffaf, en gerçekçi cümle... 
   Karnımız bayağı doymuş alenen "seks" diyemeyeceği için "seviyeli ilişki" adı altında 2 gün önce arkadaşının bıraktığı playboylarla çıkanlara, "valla para kazanmıyorum bu işten" diye ağlayıp jeeplerden inmeyip Boğaz manzaralı ev tutanlara... 
   Herkesin her şeyi bildiği ama alışıp kabul ettiği bir ülkede saklamadan, gizlemeden, içinden geldiği gibi yapılan bu açıklamaya saygı duymamak elde değil. Belki yıllardır söylemek istediği halde, başka şeylerin arkasına saklamanın verdiği psikolojik baskının bir dışa vurumu ya da neyse ne "Yok saygın, yok ciddi, yok evleneceğiz de o yüzden" yalanlarına gerek olmadan, yalın ve net... 
   Keşke bir de bu açıklamayı memleketten biri yapabilseydi. Ne kadar da buradakilerle örtüşüyor oysa. Yine de teşekkürler Angelina Jolie. Sen sen ol buralara pek uğrama yine de, yazık olur .. 
   
   Nevada araştırmaları    Nevada'da yapılan bir araştırmaya göre Evin kendi kendini dağıtan bir mekanizmaya sahip olduğu ortaya çıktı... Bilindiği üzere Nevadalı bilim adamları geçen yıl da elektrik, anten ve bilgisayar kablolarının kendi kendilerine birbirlerine dolandıklarını kanıtlamışlardı... 
   
   Mantıksal 
   "Beyaz, sen beyazsın ya seni karalamak isteyenler oldu mu " 
</TEXT>
</DOC>
