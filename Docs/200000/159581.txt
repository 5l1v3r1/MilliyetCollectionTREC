<DOC>
<DOCNO> 159581 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/29/astro/index.html </URL>
<DATE> 2003/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
İnatlaşmamalı 
</HEADLINE>
<TEXT>

     Gün içinde hızlı hareket etmek kolay olmayabilir. Özellikle akşam 18.52 bizi öfkelendirebilecek ya da yanlış kararlara sürükleyebilecek durumlarla karşılaşabiliriz. Koç'lar maddi konularda kararsız kalabilirler. Cüzdanlarını iyi korumaları gerekiyor. Eldeki kaynakları iyi kullanmaya çalışmalılar. Boğa'lar girişken ve şanslı günlerindeler. Önceliklerini iyi belirlerlerse daha da başarılı olabilir. Ailevi konular da gündeme gelebilir. İkizler biraz özenli ve sabırlı olmalı. Geçmişe bağlı sıkıntılarla yüzleşmek zorunda kalabilirler. Duygusal konularda abartılı olmamak gerekiyor. Yengeç'ler verimli olacakları bir gündeler. Başkalarından aldıkları öneri ve destekle yapıcı sonuçlar elde edebilirler. Bu arada arkadaşlar arası yardımlaşma da gündeme gelebilir. Aslan'lar inatçılıktan kaçınmalılar. Onları tehdit eder gibi görünen şeyler aslında çok farklı olabilir. Maddi konularda daha şanslılar. Başak'lar bugün rahatlar ve kendilerini iyimser ve hevesli bulabilirler. Yeniliklere açık olmaları onlara çok şey kazandıracak. 
     Terazi'ler ise ortaklaşa konularda somut adımlar atabilirler. Başkalarının kaynaklarından yararlanabilecekleri bir gündeler. İlişkilerde açıklık önemli rol oynuyor. Akrep'ler biraz gerilebilirler. İlişkilerine önem vermeliler. Kararsız kalmaları ya da dışsal koşullar yüzünden rahat hareket edemeyebilirler. Yay'lar günlük işler, detay gerektiren konularda hareketli bir gün geçirebilirler. Sorumsuz davranışlar ve sabırlızlıkları yüzünden bazı sorunlarla da karşılaşabilirler. Oğlak'lar yaratıcı bir gündeler. Onları keyiflendirecek uğraşlar, beraberlikler gündeme geliyor. Bu arada aşk hayatında da mutluluk söz konusu. Kova'lar yaptıkları işe konsantre olmak zorundalar. Pek çok şey bir arada yapılmak zorunda olabilir. Bu yüzden kendilerini baskı altında hissedebilirler. Balık'lar hayal güçlerini yapıcı yönde kullanacaklar. Alacakları haberler ve kısa yolculuklar söz konusu olabilir. Eğitim, iletişim ve ilişkiler olumlu vurgulanmakta. 
     

</TEXT>
</DOC>
