<DOC>
<DOCNO> 158853 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/25/son/soneko03.html </URL>
<DATE> 2003/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Yatırım ödenekleri son 11 yılda 211 kat artış gösterdi... 
</HEADLINE>
<TEXT>

     Türkiye'de yatırımlara ayrılan ödenekler 1992-2003 döneminde 211 katlık artış gösterdi. Buna karşılık Artvin'e ayrılan ödenekler 17 bin 757 kat, Karaman'a ayrılan ödenekler ise 2 bin 491 kat yükseldi. 
     Devlet Planlama Teşkilatı DPT verileri baz alınarak yapılan hesaplamalara göre, aynı dönemde Çanakkale'ye ayrılan ödenekler 1.873 kat, Kahramanmaraş'a ayrılan ödenekler 1.761 kat, Muş'a ayrılan tahsisler ise 1.079 kat artış kaydetti. 
     1992-2003 döneminde Denizli'ye ayrılan ödenekler 1.055 katına, Tunceli'ye ayrılan ödenekler ise 1.038 katına çıktı. 
     
     ÖDENEK ARTIŞLARI ENERJİ PROJELERİNDEN 
     Öte yandan, yatırım ödeneklerinde bu kadar yüksek orandaki artışta enerji projeleri etkili oluyor. 
     Örneğin, 2003 yılında 568 trilyon liralık yatırım tahsisi yapılan Artvin'de bu rakamın 558 trilyon lirası enerji projelerine gidecek. Artvin'de Deriner ve Borçka Barajlarına bu yıl için ayrılan para 483 trilyon lirayı buluyor. 
     Yatırım tahsisi en fazla artan illerden Karaman'da 117 trilyon liralık ödeneğin 108 trilyon lirası Ermenek Barajı'na giderken, Çanakkale'de de 174 trilyon liralık il ödeneğinin 125 trilyon lirası Çan Termik Santralı projesine yatırılacak. 
     419 trilyon liralık ödeneğe sahip Kahramanmaraş, bunun 351 trilyon lirasını Afşin Elbistan projesine, 47 trilyon liralık ödeneğe sahip Muş ise bunun 40 trilyon lirasını Alpaslan Barajı için harcayacak. Yatırım ödeneğinde 1.037 kat artış görülen Tunceli'de de 43 trilyon liralık ödeneğin 38 trilyon lirası enerji yatırımlarına gidecek. 
     
     ŞANSSIZ İLLER 
     Öte yandan, 29 ilin yatırım ödenekleri ise Türkiye ortalamasının altında kaldı. 
     1992-2003 döneminde yatırım ödenekleri en az artan il ise sadece 50 katlık artışla Manisa oldu. 
     Bu ili 58 katlık artışla Yozgat, 69 katlık artışla da Kars takip ediyor. 
     Aynı dönemde İstanbul'un yatırım tahsisleri 117 katına, Ankara'nın yatırım ödenekleri de 142 katına çıkarken, 211 katlık Türkiye ortalamasının altında kaldı. 
     1992-2003 döneminde illere ayrılan yatırım tahsislerindeki artış da şöyle 
     
</TEXT>
</DOC>
