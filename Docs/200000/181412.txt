<DOC>
<DOCNO> 181412 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/10/yasam/yas04.html </URL>
<DATE> 2003/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Lisesi açılmazsa 'kazması' hazır 
</HEADLINE>
<TEXT>

   Yaptırdığı lise çürümeye terk edilen Ayvalıklı hayırsever, okul bu yıl da öğretime açılmazsa bizzat yıkmaya kararlı 
      TUNCEL YILMAZ Balıkesir DHA 
   
   Ayvalık'ta yaptırdığı lise dört yıldır açılmayan otel işletmecisi Rahim Timuçin, okulun önümüzdeki hafta da eğitime açılmaması halinde önce hukuk yollarına gideceğini bu da olmazsa balyozu alıp okulu yıkacağını söyledi. 
   Timuçin'in 78 yaptırdığı, geçici kabulü 1999'da yapılan ve 180 milyar liraya mal olan üç katlı, 15 derslikli 'Rahim Usta ve Zeliha Timuçin Lisesi', bir türlü eğitime açılamadı. Camları kırılan, sıraları parçalanan, musluk ve ampülleri çalınan bina, tam bir harabeye döndü. 
   
   Ses var, görüntü yok 
   Yetkililerin binanın tefrişi için 200 milyar lira ödenek gönderildiğini açıklamasına rağmen, okul ne onarıldı, ne de öğrenci kaydı yapıldı. 
   Duruma tepki gösteren Timuçin, "Eğer açılmayacaksa, kuracağımız vakıfla, okulu biz açarız. Devlete manevi tazminat davası açmak ve davayı Avrupa İnsan Hakları Mahkemesi'ne götürmek de en doğal hakkımız olur" dedi. 
   
   
</TEXT>
</DOC>
