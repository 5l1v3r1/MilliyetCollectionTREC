<DOC>
<DOCNO> 171243 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/23/son/sontur30.html </URL>
<DATE> 2003/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Piercing dişler için de tehlikeli... 
</HEADLINE>
<TEXT>

     Amerikalı bilim adamları, dile, dudağa ve yanaklara takılan piercinglerin dişlere ve diş etine zarar verdiğini, hatta dişlerin dökülmesine bile neden olabildiğini kaydettiler. 
     ''Journal of the American Dental Association'' dergisinde yayımlanan makalede, özellikle gençler arasında rağbet gören piercinglerin neden olabileceği hastalıklar sıralandı. 
     Araştırmaya göre, ağız içine takılan piercingler diş eti çekilmesine, ağrılara, enfeksiyonlara ve sinirlerde hasara neden olabiliyor. 
     Maryland Üniversitesi'nde görevli bilim adamı John Brooks, oral piercinglerin, kısa süreli olarak takılsalar bile diş etini belirgin biçimde deforme edebildiğini belirterek, deformasyon sonucunda dişlerin tutunduğu etin yetersiz kalması durumunda dişlerin dökülebileceğini kaydetti. 
     
</TEXT>
</DOC>
