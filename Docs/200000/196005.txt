<DOC>
<DOCNO> 196005 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/17/siyaset/siy04.html </URL>
<DATE> 2003/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Can Ataklı'nın geceyarısı görüşmesi merak uyandırdı 
</HEADLINE>
<TEXT>

   
   AKP'li bakanlar her geçen gün iktidara daha fazla h kim olduklarını hissediyor. Ancak kudret duygusu ağır bastığında siyasilerin özdenetimleri biraz zayıflar. Dönemin Başbakanı Mesut Yılmaz, Türkbank ihalesiyle ilgili olarak Korkmaz Yiğit'le görüştükten sonra yer yerinden oynamıştı. Oysa bu görüşme Yılmaz'a göre "normal ve sıradan" bir görüşmeydi. Maliye Bakanı Kemal Unakıtan da, iki haftadır Uzan Grubu'nun yöneticileri ve Genç Parti Lideri Cem Uzan'la zaman zaman bir araya geliyor. Bir siyasi parti liderinin ailesi için Maliye Bakanı'yla nasıl bir pazarlık yaptığını bilmiyoruz ama bu görüşmelerin zamanlaması geceyarısına sarkınca gazetecilerin merakı da artıyor. Şimdi Ankara'da, Uzanlar'ın medya grup başkanı Can Ataklı'nın geçen hafta cuma günü gece saat 22.30'da Maliye Bakanı Unakıtan'la ne görüştüğü konuşuluyor. 
   
   
   
   
</TEXT>
</DOC>
