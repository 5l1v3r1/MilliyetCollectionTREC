<DOC>
<DOCNO> 195702 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/15/son/sondun05.html </URL>
<DATE> 2003/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Rumlar KKTC'nin kuruluş yıldönümünü "protesto" etti 
</HEADLINE>
<TEXT>

     Kıbrıslı Rumlar, Kuzey Kıbrıs Türk Cumhuriyeti'nin 20. kuruluş yıldönümünü sözde ''protesto'' eylemi düzenledi. Gösteriye, orta eğitim ve üniversiteli Rum öğrenciler de katıldı. 
     Rum radyosunun haberine göre, Rum öğrenciler, Lefkoşa'nın Rum kesimsindeki Eleftheria Meydanı'nda dün düzenlenen mitingde ellerinde Rum, Yunan ve Avrupa Birliği bayrakları taşıdılar ve ''Birleşik Kıbrıs, Federal Kıbrıs ve Avrupalı Kıbrıs'' sloganları attılar. Radyo, ilk kez mitingde Türkçe sloganlar duyulduğunu da belirtti ve ''Kıbrıs'ta çözüm engellenemez'' sloganının atıldığını duyurdu. 
     Radyoya göre, bağımsız bir üniversiteli öğrenci örgütüne bağlı 100 kadar öğrenci meydana doğru yürüyüp Annan planı, federasyon aleyhinde ve ''Kıbrıs Yunandır'' sloganları atmaya başlayınca gerginlik çıktı. 
     Bu öğrenciler, kısa süre meydanda kaldıktan sonra Ledra Palace'a doğru yürüyüşe geçtiler. Rum polisi, tel örgüler döşeyerek onları Baf Kapısı yakında durdurdu. 
     Rum öğrenciler, Yiğitler Burcu'nda toplanmış bulunan Türklere küfüler atmaya başlayınca bunu karşılıklı küfürler izledi. 
     
</TEXT>
</DOC>
