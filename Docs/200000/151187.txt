<DOC>
<DOCNO> 151187 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/20/son/soneko05.html </URL>
<DATE> 2003/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Abdüllatif Şener, Simitis'in sözlerine sert tepki verdi... 
</HEADLINE>
<TEXT>

     Devlet Bakanı ve Başbakan Yardımcısı Abdüllatif Şener, ''Simitis'in sözleri uluslararası hukuka ve gerçeklere aykırıdır, bu bir niyet ısharıdır'' dedi. 
     Şener, Kıbrıs'a dört günlük ziyareti sonrası, dönüşünde Esenboğa havaalanında açıklamalarda bulundu ve gazetecilerin sorularını yanıtladı. 
     Yunanistan Başbakanı Kostas Simitis'in ''Enosis''e ilişkin gafı şeklinde basına yansıyan sözlerine ilişkin bir soruya karşılık Şener, ''Simitis'in sözleri uluslarası hukuka ve gerçeklere aykırıdır, bu bir niyet ısharıdır'' dedi. 
     ''Bizi rahatsız eden bu sözler, Avrupa Birliği'ni daha fazla rahatsız etmiş olmalıdır diye düşünüyorum'' diyen Bakan Şener, Kıbrıs'a yönelik ilgilerinin artarak devam edeceğini söyledi. 
     Kıbrıs'ta yapılacak ekonomik işbirliği maliyetinin ne olacağı şeklindeki sorusuna karşılık da Şener, KTTC ile Türkiye arasındaki ekonomik ve mali işbirliği çerçevesinde 3 yıllık bir ekonomik acil önlemler paketi hazırlandığını söyledi. 
     Şener, üç yıllık dönemle bağlantılı olarak, 450 milyon dolarlık bir kredi işbirliği ile KKTC ekonomisinin canlanması için destek sağlanacağını bildirdi. 
     





</TEXT>
</DOC>
