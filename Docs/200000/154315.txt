<DOC>
<DOCNO> 154315 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/04/dunya/dun02.html </URL>
<DATE> 2003/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
SARS gizemli seri katil gibi 
</HEADLINE>
<TEXT>

Yolcunun, Şanghay'a inen bu uçaktan çıkabilmesi için ateşinin 37.5 dereceden az olması gerekiyor. SARS transferini engellemek için sıkı denetimler uygulanıyor. 
     DIŞ HABERLER SERVİSİ 

     Çin ve Hong Kong'da dün 18 kişinin daha ölmesiyle küresel ölçekte kurban sayısını 436'ya çıkaran akut solunum yetmezliği sendromu SARS , ortaya çıkan mutasyonları ve iyileşen hastalara yeniden bulaşma özelliği nedeniyle bilim adamlarını şaşkına çevirdi. 
     Hong Kong'da bulunan Çin Üniversitesi'ndeki bilim adamları, hastalığın en çok etkilediği Çin'de SARS'ın iki farklı formunun bulunduğunu, bu durumun hastalığın tanımlanması ve aşı geliştirmesi çabalarını zorlaştırdığını ifade etti. "Bu hızı evrim, yakalanmamak için parmak izini, hatta görünümünü değiştiren bir katile benziyor" diyen Dr. Dennis Lo, SARS virüsünün giderek daha ölümcül hale gelip gelmediğini anlamak için daha fazla araştırma yapılması gerektiğini vurguladı. Özellikle Hong Kong'da SARS'ın iyileşen hastalara yeniden bulaşması ve SARS vakalarında ölüm oranlarının giderek artması da bilim adamlarını korkutuyor. 
     

</TEXT>
</DOC>
