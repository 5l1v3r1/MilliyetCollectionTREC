<DOC>
<DOCNO> 185006 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/27/son/sontur12.html </URL>
<DATE> 2003/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Cola Turka'nın ünlü ABD'li komedyeni İstanbul'da... 
</HEADLINE>
<TEXT>

     ABD'li ünlü komedyen David Brown, Cola Turka'nın Ramazan ayında yayınlanacak reklam filmlerinin çekimleri için İstanbul'a geldi. 
     Türk Hava Yolları'na THY ait uçakla New York'tan gelen Brown, Atatürk Havalimanı'nda, reklam filminde yer alan ''Bendensin'', ''Yenge nasıl'', ''Kıss çoluk çocuk'', ''Sağol'', ''Beşiktaş'' gibi kelimelerle yaptığı esprilerle neşe kaynağı olurken, havalimanı çalışanları ve yolcularla resim çektirip, tokalaştı. 
     Koltuk altına aldığı bir tavlayla gazetecilere poz veren David Brown, bagajını beklerken kendisine ikram edilen Türk çayını da keyifle içti. 
     New York'ta çevrilen reklam filminde, Cola Turka'yı içerek Türkleşen bir karakteri canlandıran ünlü komedyen, yaptığı açıklamada, ''İlk kez geldiğim Türkiye'de bulunmaktan son derece mutluyum. Burada çok güzel günler geçireceğime inanıyorum'' dedi. 
     Brown, Ramazan ayı için hazırlanan yeni Cola Turka reklamının İstanbul'daki çekimlerinde rol alacak. Türkleşen kovboy, yeni filmde kahveye gidecek, tavla oynayacak. 
     
</TEXT>
</DOC>
