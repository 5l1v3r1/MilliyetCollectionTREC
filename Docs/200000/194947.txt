<DOC>
<DOCNO> 194947 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/12/tv/ekran.html </URL>
<DATE> 2003/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
ODTÜ'de ikinci randevu 
</HEADLINE>
<TEXT>

   "Genç Bakış", Bakan Kürşat Tüzmen'i yeni eğitim yılı açılış töreninde protesto edildiği ODTÜ'de ağırlıyor 
      Abbas Güçlü'nün hazırlayıp sunduğu "Genç Bakış" bu hafta Ortadoğu Teknik Üniversitesi'nde Devlet Bakanı Kürşat Tüzmen'i ağırlıyor. ODTÜ mezunu olan Tüzmen, geçen ay üniversitenin yeni eğitim yılı açılış töreninde Irak'a asker gönderme ve YÖK yasa tasarısıyla ilgili protestolarından nasibini almıştı. 
   Tüzmen bugün canlı yayında ODTÜ'lü öğrencilerin karşısına çıkacak ve onlarla ağırlıklı olarak "Türk ekonomisi"nin durumunu ele alacak 
   KANAL D 00.10 
   
   
   Aşiret kazandı    Sİbel Can'ın başrolü deneyimli isimlerle paylaştığı "Berivan"da aşiretin dediği oluyor. Berivan, aşiret kurallarına uyarak Ali ile evlenir. Kudret, Berivan'a olan aşkını içine gömer. Ali ise evlenmek zorunda kaldığını kimseye açıklayamaz. Bu arada Nazlı, Ali ile evlilik planları yapmaktadır. 
   KANAL D 21.20 
   
   
   Fala inanma    Talat Bulut ve Emel Müftüoğlu'nun oynadıkları "Aşk Olsun"da Timur ve Leyla, çocuklarının veli toplantısında yine karşılaşır. Diğer yanda Hediye ve Firuzan, Leyla'nın kısmetini açmak için falcıya giderler. Onun söylediklerini uygulayan iki kafadar, Leyla'nın başına büyük dert açarlar. 
   KANAL D 19.50 
   
   
   Türkiye'nin mayın dosyası    Ottowa Mayın Anlaşması'na imza atan hükümet, sınırlarındaki mayınları temizleyeceğini açıkladı. "beşN birK", "Türkiye'nin mayın dosyası"nı açıyor. Canlı yayına "Mayına basarak sakatlananlar" ve "Türkiye'nin mayın haritasının olmadığını iddia edenler" katılıyor. 
   CNN TÜRK 21.00 
   
   

   KISA...KISA...    Bam Teli Tayfun Talipoğlu'nun yolu, bir fabrika gibi çalışan Balıkesir Kapalı Cezaevi'ne düşüyor. Başsavcı Işık Keskin Özbay'ın öncülüğünde ürettiklerini satan mahkumlar, kapının arkasında yaşadıklarını anlatacaklar. NTV 21.05 
   Türüt Show Mehmet Ali Erbil ve Seda Sayan gündüz kuşağında kendi programlarında, akşam da İsmail Türüt'ün şovunda ekrana gelecekler. TGRT 21.45 
   Fatih Erkoç'la Yankılar Fatih Erkoç'un bu haftaki konuğu Yaşar. TRT 1 23.10 
   Derin Haber Prof. Dr. Haluk Şahin bu hafta, AB'nin açıkladığı İlerleme Raporu sonrasında alevlenen alfabe tartışmalarını ele alıyor. TV8 23.00 
   
   
</TEXT>
</DOC>
