<DOC>
<DOCNO> 177148 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/21/yazar/uras.html </URL>
<DATE> 2003/08/21/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
OHAL teşviki unutuldu ...ve de uyutuldu 
</HEADLINE>
<TEXT>

   
   Recep Tayyip Erdoğan söz verdi. AKP'nin "Acil Eylem Planı"nda "yapılacak" denildi... Ama ne yazık ki, OHAL bölgesindeki yatırımların ve istihdamın teşviki unutuldu. OHAL bölgesi halkı "laf ile" uyutuldu. 
   Yapılacak olan "yeni" bir şey değildi. Yapılacak olan "süresi dolan" kanunu uzatmaktan ibaret idi. 
   1998 yılı başında OHAL olağanüstü hal bölgesinde ve kalkınmada öncelikli yörelerde vergi teşvikleri uygulamak ve yatırımlara bedelsiz kamu arsa ve arazisi temin etmek suretiyle yatırımları ve istihdam imkanlarını artırmak amacıyla bir kanun çıkarıldı. 4325 sayılı bu kanunun 31.12.2002 tarihine kadar geçerliği olan bir kanundu. 
   Kanun, OHAL bölgesinde yatırımların ve istihdamın teşviki için özet olarak şu imkanları sağlıyordu 
   OHAL bölgesinde ve kalkınmada öncelikli yörelerde 10'dan fazla işçi çalıştıran işyerleri 5 yıl süre ile Gelir ve Kurumlar Vergisi'nden muaf tutuluyordu.Çalışan işçilerin stopaj vergileri 2 yıl erteleniyordu.SSK işveren katkı payı Hazine tarafından ödeniyordu.Yatırım yapacaklara bedava arsa ve ucuz enerji veriliyordu.Vergi, resim ve harç istisnası gibi başkaca teşvikler sağlanıyordu. 
   Kanuna göre bu teşviklerden 1 Kanunun yürürlüğe girdiği 1998 yılı başında OHAL bölgesi ve mücavir alanına dahil iller ile, 2 Bakanlar Kurulu tarafından belirlenecek, a Kişi başı milli geliri 1.500 dolardan düşük iller, b Sosyo - ekonomik gelişmişlik düzeyi -0.5 ve daha düşük iller, c Kalkınmada öncelikli iller yararlanacaktı. Baskılar sonucu uygulama alanı Bakanlar Kurulu tarafından genişletilince teşvikin etkinliği ortadan kalktı. Faturası büyüdü. 
   Recep Tayyip Erdoğan'ın söz vermesine ve "AKP Acil Eylem Planı"nda yer almasına rağmen kanunun süresinin uzatılamamasının ana nedeni, bu genişleme ve maliyet artışının bütçeye getireceği yükün IMF tarafından kabul edilmemesi oldu. 
   OHAL bölgesinde bu teşvik uygulamasının devamı halinde 2003 yılı bütçesinin "faiz dışı gelir fazlası hedefi"nin tehlikeye gireceği gerekçesi ile, IMF teşviklerin devamına karşı çıktı. 
   Bu durumda da Recep Tayyip Erdoğan da söz vermesine rağmen OHAL'de yatırımları ve istihdamı geliştirmek için başlatılan uygulamanın sürdürülememesine razı olmak zorunda kaldı. 
   
   Hangi illerde yatırım ve istihdam teşviklerine son verildi Sıra İl DPT gelişmişlik endeksi Kişi başına GSYİH dolar 1 Adıyaman -0.752853 1223 BKK 2 Ağrı -1.134534 667 BKK 3 Ardahan -1.057505 1186 BKK 4 Batman -0.869404 1297 OHAL 5 Bayburt -0.798578 1019 BKK 6 Bingöl -1.060746 915 OHAL 7 Bitlis -1.056951 813 OHAL 8 Diyarbakır -0.614462 1744 OHAL 9 Erzurum -0.550649 1348 BKK 10 Gümüşhane -0.783385 1257 BKK 11 Hakkari -1.053626 863 OHAL 12 Iğdır -0.980015 1108 BKK 13 Kars -0.754675 1096 BKK 14 Mardin -0.916083 1338 OHAL 15 Muş -1.244671 654 OHAL 16 Ordu -0.535689 1340 BKK 17 Siirt -0.970848 1342 OHAL 18 Ş.Urfa -0.657586 1361 BKK 19 Şırnak -1.224524 972 OHAL 20 Tunceli -0.694920 1614 OHAL 21 Van -0.955459 997 OHAL 22 Yozgat -0.639394 1375 BKK 
   - BKK Bakanlar Kurulu kararı. 
   - OHAL Olağanüstü hal bölgesi. 
   
      
   
</TEXT>
</DOC>
