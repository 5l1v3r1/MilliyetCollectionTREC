<DOC>
<DOCNO> 158671 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/24/son/sondun16.html </URL>
<DATE> 2003/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Michael Jackson, ifade vermek üzere tekrar çağrıldı 
</HEADLINE>
<TEXT>

     Amerikalı ünlü şarkıcı Michael Jackson, bir davada ifade vermek üzere tekrar Indianapolis'e çağrıldı. 
     Federal hakim Philip P. Simon, önceki gün Jackson Five grubunun adı ve izinsiz kullandıkları iki şarkıyla ilgili olarak açılan bir telif hakkı davasında ifade vermek üzere geldiği Indianapolis'de hastalanarak bir süre tedavi gören ve kentten ayrılan Jackson'un, tekrar Indianapolis'e dönmesini istedi. 
     Simon, Jackson'un avukatlarından, şarkıcının rahatsızlığına ilişkin rapor verilmesi talebinde de bulundu. 
     Michael Jackson, önceki gün ifade vermek üzere geldiği Indianapolis'de kaldırıldığı hastaneden yaklaşık 2 saat sonra taburcu edilmiş ve özel uçağıyla Los Angeles'a götürülmüştü. 
     Jackson ailesinin avukatı Brian Oxman, şarkıcının bu tür durumlarda çok endişeli ve gergin olduğunu söylemişti. 
     
</TEXT>
</DOC>
