<DOC>
<DOCNO> 188415 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/14/dunya/dun01.html </URL>
<DATE> 2003/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
WSJ Türklere karşı ayıp olur 
</HEADLINE>
<TEXT>

   Wall Street Journal gazetesi, Türk askerinin geçiş yollarının Kürtlerin hassasiyetlerine göre ayarlanmasının 'ayıp' olacağını yazdı 
   
   Amerikan Wall Street Journal WSJ gazetesinde yayımlanan başmakalede, "Türkiye'nin, ABD'nin umduğundan da önemli bir müttefik olduğu" belirtilerek, "Kürtlerin hassasiyetlerini tatmin amacıyla, Türk askerinin havadan ya da denizden gönderilmesi yönünde ortaya atılan fikirler Türklere karşı ayıp olur" denildi. 
   
   Gerçek bir askeri güç 
   "Irak'ta düzeni ve istikrarı sağlamaya" çalışan ABD'nin, BM ve uluslararası alanda karşılaştığı güçlüklere değinen gazete, "Avrupalıların da bu konuda fazla yardımcı olmadıklarını, sadece Türk parlamentosunun şimdiden, Irak'a bir güç gönderilmesini onayladığını" yazdı. Makalede şunlar kaydedildi "Hepsinden önemlisi Türkiye, tehlikeli Sünni üçgeninde yardımcı olmak istiyor ki, burada gerçekten yardıma ihtiyacımız var. Çoğunlukla Sünni Müslüman bir halka sahip ve parlak bir barışı koruma geçmişi bulunan, aynı zamanda gerçek bir askeri güç olan Türkiye, ABD'nin umabileceğinden de çok daha önemli bir müttefik." 
   Makalede ayrıca, "Şimdi Kürtlerin hassasiyetlerini tatmin amacıyla ortaya atılan, Türk birliklerinin havadan ya da denizden gönderilmesi doğrultusundaki fikirler, Türklere karşı tek kelimeyle ayıp olur. Şayet Washington, Türk parlamentosunun kararını fiili bir konuşlandırmaya çevirmek istiyorsa Kürt liderler Celal Talabani ve Mesud Barzani ile açıkça konuşmalıdır." 
   
   
</TEXT>
</DOC>
