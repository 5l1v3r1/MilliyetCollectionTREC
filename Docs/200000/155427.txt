<DOC>
<DOCNO> 155427 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/08/son/sontur01.html </URL>
<DATE> 2003/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kiracısının öldürüldüğünü öğrenen ev sahibi kalpten öldü.. 
</HEADLINE>
<TEXT>

     İzmir'in Bergama ilçesinde çıkan kavgada bıçaklanan kadın, hastanede öldü. Kadınla birlikte hastaneye gelen ev sahibi de geçirdiği kalp krizi sonucu hayatını kaybetti. 
     Edinilen bilgilere göre olay, Atmaca Mahallesi Virankapı Üstü Çıkmaz Sokaktaki evde kiracı olarak oturan Orhan Kalember 39 , henüz bilinmeyen nedenle aynı yerde kiracı olan Atiye Aydın'la 41 tartıştı. Kalember, yanında bulunan bıçakla, Aydın'ı çeşitli yerlerinden yaraladı. 
     Bergama Devlet Hastanesi'ne kaldırılan Atiye Aydın'ın ilk tedavisi burada yapıldı. Aydın, daha sonra İzmir Yeşilyurt Atatürk Eğitim ve Araştırma Hastanesi'ne sevk edildi. Yaralı kadınla birlikte ev sahibi Ali Gençer de 55 refakatçi olarak hastaneye geldi. 
     Vücudunun çeşitli yerlerinden aldığı bıçak darbeleri sonucu ağır yaralanan Atiye Aydın, tüm tıbbi müdahalelere rağmen yaşatılamadı ve 21.30 sıralarında öldü. Aydın'ın yanında hastaneye gelen ev sahibi Ali Gençer, kiracısının öldüğünü öğrenince kalp krizi geçirdi. Gençer, Yeşilyurt Atatürk Eğitim ve Araştırma Hastanesi'nde tedavi altına alındı, ancak tüm çabalara karşın, kurtarılamadı. 
     Atiye Aydın'ı ağır şekilde yaralayan ve ölümüne neden olan Orhan Kalember, yakalanarak gözaltına alındı. 
     
</TEXT>
</DOC>
