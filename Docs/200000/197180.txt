<DOC>
<DOCNO> 197180 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/22/magazin/amag.html </URL>
<DATE> 2003/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Laila yıkıldı 
</HEADLINE>
<TEXT>

   Eğlence dünyasının simgelerinden Laila'da yapılan yıkım için işletmeci Şefik Öztek, "Boğaziçi İmar Müdürü'nün şahsi beklentisini karşılamadım, böyle oldu" diyor... 
      Bayram Kaygusuz 
   
   İstanbul Büyükşehir Belediyesi Boğaziçi İmar Müdürlüğü ekipleri, imara aykırı yapılaşma olduğu gerekçesiyle Laila'da yıkım yaptı. 
   Boğaziçi İmar Müdürlüğü ekiplerini yıkım yaparken izleyen Laila'nın işletmecisi Şefik Öztek şunları söyledi 
   "Laila'nın dört yıl önceki haliyle bugünkü hali arasında imara aykırı en küçük bir fark yok. Biz turizm için uğraşırken onlar elleriyle bomba koyup, İstanbul'un en gözde eğlence konseptini yıkıyorlar. Yıkım kararını 15 gün önce bize bildirdiler. Gerekçesini öğrenmek istedik, söylemediler. Madem ortada kaçak bir yapı var, dört yıldır neden yıkım yapmadılar da şimdi yapıyorlar " 
   Boğaziçi İmar Müdürü Ruşen Serdaroğlu'nun şahsi beklentilerini karşılamadığı için Laila'ya yıkım kararı çıkarttığını, Kuruçeşme'deki kışlık mek nına da aynı gerekçeyle izin vermediğini belirten Öztek, sözlerini şöyle sürdürdü 
   "Kışlık için müze gibi bir yer yaptık. Boğaziçi İmar Müdürlüğü'nden 'Fen ve Sağlık Şartlarına Uygundur' yazısı almak için müracaat ettik, vermediler. Gerekçe bildirmediler. Boğaziçi İmar Müdürü'nün şahsi beklentilerini karşılamadığım için benimle uğraşıyor. Ruşen Serdaroğlu hakkında dava açacağım ve hakkımı sonuna kadar arayacağım. Yıkıma gelen ekibin elinde, bize göstermedikleri bir proje var. Bana 'Burayı, 14 yıl önceki Pasha disco gibi yapacaksın' diyorlar. O zaman da burada 5 - 6 restoran vardı. Biz yeni bir kapalı mek n yaratmadık. Bu yaz buraya 24 palmiye ağacı diktik, ona bile izin vermediler." 
   
   
</TEXT>
</DOC>
