<DOC>
<DOCNO> 159115 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/26/son/sontur29.html </URL>
<DATE> 2003/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Üniversite kapısında kimlik gösterme tartışması çıktı... 
</HEADLINE>
<TEXT>

     Trakya Üniversitesi'nde T.Ü bir grup öğrenci, özel güvenlik görevlileriyle yaşanan arbedenin ardından oturma eylemi yaptı. 
     T.Ü yetkililerinden edindiği bilgiye göre, Ayşekadın Yerleşkesi girişinde kimlik kontrolü yapan Özel Güvenlik Birimi personeli Ahmet Ürgün ile Siyami Coşkun, kendilerini öğrenci diye tanıtan 3 kişiden kimliklerini göstermelerini istedi. 
     Bu konuda taraflar arasında çıkan tartışma, arbedeye dönüştü. Güvenlik görevlilerinin hafif yaralandığı olay, diğer güvenlik görevlilerinin müdahalesiyle yatıştırıldı. 
     Bir grup üniversite öğrencisi, daha sonra yerleşke girişinde oturma eylemi yaptı, alkışlar eşliğinde sloganlar attılar. 
     Öğrenciler adına basın açıklamasını okuyan Arif Emre Tufan, kendisiyle birlikte, Mehmet Yalçın ve Fatoş Yurt isimli arkadaşlarının üniversite güvenlik birimi tarafından coplarla darp edildiklerini iddia etti. 
     Basın açıklamasının ardından 3 öğrenci, Cumhuriyet Savcılığı'na suç duyurusunda bulunmak için adliyeye giderken, yaralanan özel güvenlik birimi personeli ise Adli Tıp Kurumu'ndan rapor almak için başvuruda bulundular. 
     
</TEXT>
</DOC>
