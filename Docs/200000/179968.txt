<DOC>
<DOCNO> 179968 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/03/yazar/civaoglu.html </URL>
<DATE> 2003/09/03/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Gaziantep 'çok' oluyor 
</HEADLINE>
<TEXT>

   Gaziantep ekonomik mucize kenti. Karamsarlıkların dağıldığı psikolojik terapi sığınağı olabilir. Atatürk, Gaziantep'in nüfusuna kayıtlı hemşehrisi 
   
   Atatürk, Kurtuluş Savaşı'ndan sonra, Gaziantep Bekirbey Mahallesi nüfus kütüğüne kaydedilmiştir. Gaziantep'in hemşehrisidir. Bu seçimin nedeni de Antep'in "Gazi" unvanıdır. 
   Antep, Kurtuluş Savaşı'nda, düşmana karşı 16 bin erkek nüfusundan 8 binini şehit vermiştir. 6 bini yaralanmıştır.. 
   N zım Hikmet, Kuvayi Milliye Destanı'nda şöyle yazar 
   "Antep sıcak 
   Antep çetin yerdir. 
   Antepliler silahşör olur. 
   Antepliler yiğit kişilerdir." 
   Destanda, Kurtuluş'un simgesi "Karayılan" namlı yiğit anlatılır. Ama Kuvayi Milliye'nin teğmeni Saka Bey'i ve Kılıç Ali'nin gönderdiği Özdem Beyi de Gaziantepliler gururla anarlar. 
   
      Terapi kenti    Gaziantep, 2003 yılı Türkiye'sinin terapi kenti olabilir. Morali bozulan oraya gitsin. 
   İnanılmaz bir atılım. 4500 dolaylarında fabrika ve imalathane... Türkiye'nin en az işsizlik oranı... Yüzde 10 Eskiden yüzde 6'ydı. Ama terör nedeniyle iç göç, işsizlik oranını birkaç puan yükseltti. 
   Tekstil ihracatı, dolaylı olanı ile birlikte 2 buçuk milyar dolar. Türkiye'nin triko üretiminin yüzde 60'ı, pamuk ipliğinin yüzde 30'u, sentetik ipliğin yüzde 55'i, plastik üretiminin yüzde 55'i Gaziantep'ten. Makine bile üretiyor. 119 ülkeye ihracat yapıyor. Kısacası... Şimdi sınır ticaret merkezleri de kurulmakta. Suriye, Irak, İran'a 16 milyar dolar ihracat yolda... 
   Kısacası... Televizyon reklamını hatırlatırcasına "Ama, bu Gaziantep de artık çok oluyor .." 
   
   Büyük AB gözlüyor    Ancak bu büyümenin bazı "eksileri" ne de işaret edeyim. Gerçi Başkan Doğan'ın başarıya imzalarıyla Gaziantep sanayii, arıtma suyu sistemine kavuştuğu için, çevre kirletmesini asgariye indirmiş. Kanalizasyon sistemi de tamamlanmak üzere. Ama ne yazık ki burada da, kayıt dışı ve asgari ücretin altında 12 saat işçi çalıştırma sorunu var. Sanayiye diğer girdiler, dünyayla rekabet fiyatlarının çok üstünde. O nedenle işgücü fiyatlandırması - üzücüdür - böyle çarpık yörüngelere kaymış. Bu konuda Çalışma Bakanı Sayın Başesgioğlu ve Müsteşarı Sayın Yeter'le konuştum. Vidalar biraz daha sıkılacak sanırım. 
   Gaziantep Üniversitesi'nin h l 9 bin öğrenci ile güdük kalması kaygı veriyor. Çünkü... Bir kent ekonomik boyutta yol alırken, bunun çevre özeni, eğitilmiş insan, sağlık ve kültür hizmetleri ile bütünleşmesi gerekir. Kültür Sarayı'nın ve tiyatronun bulunmaması önemli eksiler. SANKO'nun kurduğu özel hastane bir katkı ama bunu özel üniversite de izlemeli. 
   Gaziantep Müzesi bir dünya harikası olan Zeugma kalıntıları, mozayikleri, heykelleri, freskleri ile baş döndürücü. Fakat, yönetim Allahlık... En iyi bilgiyi - gerçekten kaliteli - müzenin belinde tabanca taşıyan hanım güvenlik görevlisinden alabildik. 
   Ağız tadı mucizesi Gaziantep hızlı gelişmeyle birlikte öz lezzetlerini yitirmek ve egemenlik alanını Amerikan köftesi hamburgere kaptırmak üzere. 
   Ama el dokumalar, taşçılık, ahşap oymalar... h l ustalar geleneği sürüyor... 
   
      
   
</TEXT>
</DOC>
