<DOC>
<DOCNO> 166343 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/30/son/sondun14.html </URL>
<DATE> 2003/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail'den BBC'ye boykot kararı.. 
</HEADLINE>
<TEXT>

     İsrail, konvansiyonel olmayan silahlara sahip olduğu yolunda haberler yapan İngiliz yayın kuruluşu BBC'yi boykot kararı aldı. 
     Hindustan Times'ın internet sitesindeki habere göre, BBC'nin ilk olarak Mart ayında yaptığı ve Cumartesi günü tüm dünyada yeniden yayınlanan program üzerine, Başbakanlık, Dışişleri Bakanlığı ve Hükümet Basın Merkezi'nin yetkililerinden oluşan İsrail halkla ilişkiler forumu, İngiliz kuruluşuyla ilişkileri kesmeye karar verdi. 
     Forumun aldığı karar çerçevesinde, BBC yapımcı ve gazetecilerine hükümetin kolaylık sağlamayacağı, İsrailli yetkililerin bu kuruluşa demeç vermeyeceği, Basın Merkezi'nin BBC çalışanlarına basın kartı ve İsrail'de çalışma izni vermeyi zorlaştıracağı belirtildi. 
     Programda, İsrail'in nükleer silahlar konusunda ''belirsiz politika'' uygulamaya çalıştığı öne sürülüyor. 
     
</TEXT>
</DOC>
