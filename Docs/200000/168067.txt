<DOC>
<DOCNO> 168067 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/08/son/sonspo09.html </URL>
<DATE> 2003/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş transferde hız kesmiyor.. 
</HEADLINE>
<TEXT>

     Beşiktaş Asbaşkanı Haşmet Kürüm, transfer çalışmalarının süreceğini söyledi. 
     Kürüm, teknik direktör Lucescu'nun hazırlık maçlarında takımın eksikliklerini gözönüne alarak yeni taleplerde bulunabileceğini, yönetimin de bu talepleri yerine getirmeye çalışacağını söyledi. 
     Bu konuda Lucescu'nun raporunu beklediklerini ifade eden Kürüm, ''Transfer çalışmalarımız sürecek. Lucescu'dan vereceği rapor doğrultusunda transferleri gerçekleştireceğiz. Bütçe sorunumuz olmaz. İstersek dünyanın en iyi oyuncusunu da alabiliriz. Ancak, şu an belirli bir isim yok'' dedi. 
     Haşmet Kürüm, İlhan ve Sergen ile ilgili bir soruyu da ''Sergen ve İlhan hem Beşiktaş, hem de ülkemizin en değerli oyuncularındandır. Onlarla ilgili herhangi bir sorun yok. Ancak, olursa da bu aile içinde çözülür'' diye yanıtladı. 
     
</TEXT>
</DOC>
