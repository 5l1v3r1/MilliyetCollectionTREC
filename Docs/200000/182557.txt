<DOC>
<DOCNO> 182557 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/16/guncel/gun90.html </URL>
<DATE> 2003/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 

   
   Yunuslarla yüzmek ..    İngilizler kudurmuş durumda. Avrupa Futbol Şampiyonası Elemelerinde son maçları bizle. Yenersek biz, berabere kalırsak, onlar direkt olarak gidiyorlar. Diğeri, baraj maçı oynuyor. Bu konuya, Sayın Dr. İsmet Salu Ağabeyimizin geri çevrilmez önerisiyle, haftada bir yazdığımız spor yazımızda değineceğiz. Bugünkü konu başka. 
   Bu İngilizlere sormuşlar "Ölmeden önce ne yapmak isterdiniz " 
   20 bin kişi "paraşütle uçmak, yanardağ görmek, savaş uçağı kullanmak, Everest'e çıkmak, Antarktika'yı gezmek, Formula1 yarış otomobili sürmek, balinaları seyretmek" gibi incir çekirdeğini doldurmayacak cevaplar vermişler. En fazla istek alan parça ise, "yunuslarla yüzmek" olmuş... İnsanın "Yani bu musunuz siz Ne bu eften püften istekler " diyesi geliyor. Bak bir de biz yazalım da istek nasıl olurmuş görün... Biz Türk olarak, ölmeden önce 
   Biiiiirrr 1 yıl hiçbir şeye zam gelmediğini görmek... 
   İkiiiiiiiii 1999'da deprem sonrası konan özel vergilerin kalktığını görmek... 
   Üüüüç Paramızın 6 sıfırı atılsın, hoş bir şey. Hiç değilse gelen turistler dalga geçmez. Ama o parayla ABD'ye gidip, 1 lira verip 100 dolar, 1000 dolar, hatta bugünkü kurla 1.378.000 dolar almak Biraz uçtuk galiba 
   Dööört Selülitsiz, kütük gibi bacağı, pareoyla örtmek zorunda kaldığı minder gibi poposu olmayan bir manken görmek... 
   Beeeş Urfa'ya gelen uzaylıları taşlamak yerine sıra gecesine katıp "Urfa'nın etrafı dumanlı dağlar" diye birlikte türkü çığırmak... 
   Altıııııı Eminem'in gelip Neşet Ertaş ustanın elini öpmesini, "Bozlak, R B'nin rhytm and blues kökenidir. Dolayısıyla büyüksün, bir daha küfür de etmiycem" diyerek birlikte Nar Danesi'ni söylemelerini... 
   Yediiiii Enkaz devralmayan bir hükümeti... 
   Sekiiiz "Yıldız geçti, Mars geldi, Dolunay oldu. Aman ne yapsak ki Televizyonda altyazı geçiyormuş olacak diye " geyiğinin tamamen bitmesini... 
   Dokuz "Televole eğitim, kültür ve öğretim programı"nı izleyen öğrencilerin hepsinin üniversiteyi kazanmasını... 
   Oooon Çok basit, huzur, huzur, huzur. Huzur için de para İnsanca yaşamaya yetecek kadar . 
   İstiyoruz. Çok mu istiyoruz Yoooo, azıcık istiyoruz. Herkes ayda 1 milyar, yeni parayla 1000 lira kazansa, olacak. Ama asgari ücret 206 milyon olunca olmuyor. 
   Ne öyle yunuslarla hobidik gubidik. Bu mu hayatın anlamı Yoksa dalga mı geçiyonuz Siz yunuslarla yüzmeye devam edin, biz piranhalarla boğuşmaktan yorulduk burada. Maçta görüşürüz... 
   
   Ah be Selami Usta...    Çok acele yardıma ihtiyacımız var. Allah uzun ömürler versin, Selami Şahin'in şovunu izleyelim de, bir iki bombasını yakalayalım Hem güleriz, hem de güldürürüz diye düşündük. Düşünmez olaydık. 
   Yahu Selami Ağbimiz, dakikada 2 tane espri patlatarak tüm dünya rekorlarını egale, ne egalesi, yerle bir, dümdüz etti. Yazmaya çalışırken, tükenmez denilen kalem tükendi, evdeki kağıt stoku bittiği için tuvalet kağıdına yazmaya çalıştık. O da mürekkebi emiveriyor, sonuç fiyasko. Ruh sağlımıza gelince, gelmeyin. Ve bize yardım edin. Biz aşağıya 3-5 tane yazalım, siz de gönderin Selami Usta'nın bombaları, en iyisini seçelim. Valla bundan güzel yarışma olmaz. Haydi destur... 
   Selami Şahin Nasıl oynadı Şebnem Schaeffer , güzel değil mi 
   Metin Şentürk Evet, az daha gözüm açılacaktı. Yoğun gülme sesleri 
   Selami Şahin durduk yerde Senin annen insan değil, bir melek .. 
   Metin Şentürk Nerden çıktı bu şimdi 
   Selami Şahin Hiiiç, öylesine söyledim... 
   Selami Şahin Adnan Şenses abi nescafe içerken süt istemiyor. Çünkü süt kokuyor ağzı daha Kendi gülüyor 
   Selami Şahin Oynayan kadın seyircileri kasıtla Arkadaşlar, buraya bir süpürge alalım, kurtlarını döktü de bayanlar. Kimse duymadı, arada kaynadı gitti 
   Biz Tuğba'yla Özay akrabayız. İlk kez açıklıyorum. Tuğba, benim amcamın kızı. Nerden diyeceksiniz Yanağını göstererek Bakın, benim buramda benim var, Tuğba'nın da beni var... Stüdyoda ses yok 
   Selami Ağbi ağbi lütfen espriler arasında biraz süre bırak. Hele iki espri arası Kemal Sunal ya da Metin Akpınar gibi konuşunca... Biz de insanız yahu, bir yere kadar dayanabiliyoruz, öldürücen mi sen bizi İnsaf yahu .. 
   
   Yeniden seveDEbiliriim, sözümden döneDebiliriim... 
   Romeo 
   
   Mütevazı Kanal 
   "Türkiye'nin en çok dinlenen, en çok izlenen, en beğenilen ve en mütevazı kanalı Flash Tv'den..." 
   
</TEXT>
</DOC>
