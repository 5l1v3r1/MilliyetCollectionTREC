<DOC>
<DOCNO> 159023 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/26/son/soneko14.html </URL>
<DATE> 2003/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa birinci seansta 140 puan artış kaydetti... 
</HEADLINE>
<TEXT>

     İstanbul Menkul Kıymetler Borsası İMKB Ulusal-100 Endeksi, 1. seansı, 140.48 puan artışla 11,196.73 puandan tamamladı. Hisse senetlerinin ortalama değer artışı yüzde 1.27 olarak gerçekleşti. 
     Endeks, haftanın ilk seansına 2.19 puan artışla 11,058.44 puan seviyesinde başladı. Seansın ilk yarısını 120.75 puan artışla 11,177.00 puandan geçen endeks, en düşük 11,014.68 puanı, en yüksek 11,216.51 puanı gördü. 
     Seans kapanışında mali endeks 183.81 puan artışla 13,280.89 puana, sınai endeksi 126.07 puan artışla 11,721.99 puana, hizmetler endeksi 61.60 puan artışla 6,980.08 puana yükseldi. 
     Böylece, önceki kapanışa göre mali grup hisseler ortalama yüzde 1.40 oranında, sanayi grubu hisseler ortalama yüzde 1.09 oranında, hizmetler grubu hisseler ortalama yüzde 0.89 oranında değer kazandı. 
     İşlem gören toplam 288 hissenin 159'unun fiyatı arttı, 59'u değer yitirdi, 70'inin fiyatı değişmedi. 
     Seansta, toplam 365 trilyon 544 milyar 803 milyon liralık işlem hacmi oluştu. 
     1. seansta, İhlas Holding, Garanti Bankası, Yapı Kredi Bankası, İş Bankası C ve Turkcell en yoğun işlem gören hisseler oldu. 
     Endeksin birinci seansta 11,200 bölgesinde sakin seyrini devam ettirdiğini belirten uzmanlar, piyasanın Genelkurmay Başkanı Orgeneral Hilmi Özkök'ün saat 14.00'te yapacağı açıklamalar öncesinde pozitif havasını muhafaza ettiğini bildirdi. 

     
</TEXT>
</DOC>
