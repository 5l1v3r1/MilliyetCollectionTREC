<DOC>
<DOCNO> 187727 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/10/son/sondun12.html </URL>
<DATE> 2003/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Çıplak fotoğraflar Daryl Hannah, Playboy'u mahkemeye veriyor 
</HEADLINE>
<TEXT>

     ''Kill Bill'' filmiyle beyaz perdeye dönen ünlü yıldız Daryl Hannah, Kasım sayısında çıplak fotoğraflarını yayınlayacağını duyuran ''Playboy'' dergisini mahkemeye vermeye hazırlanıyor. 
     New York Post gazetesi, 40 yaşındaki sanatçının bu konuda Hollywood'un ünlü avukatı Marty Stinger ile temasa geçtiğini bildirdi. 
     Howard Stern adlı takdimci, TV programına konuk ettiği Daryl Hannah'ın kendisine ''fotoğrafların yayınlanacağını öğrenince yıkıldım'' dediğini ve ''dergiyi mahkemeye vermeyi planladığını'' söyledi. 
     Daily News gazetesi, sanatçının derginin fotoğrafçısına, ayağında sadece kürklü botlar olduğu halde pozlar verdiğini ve yaptığı açıklamada ''En sevdiği şeyin çıplaklık olduğunu'' söylediğini öne sürdü. 
     
</TEXT>
</DOC>
