<DOC>
<DOCNO> 164824 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/23/guncel/gun09.html </URL>
<DATE> 2003/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüp bebekler partide buluştu 
</HEADLINE>
<TEXT>

     GÜLAY FIRAT İstanbul 

     Hik yeleri benzer çocuk aşkıyla yanan yürekler... İçlerinde 18 yıl gibi uzun bir süre çocuk sahibi olmak için mücadele edenler bile var. Ama artık mutlular. Bebeklerini kucaklarına almanın sevinciyle dün Alman Hastanesi Tüp Bebek Merkezi’nin "Geleneksel Tüp Bebek Aile Parti"sinde biraraya geldiler. 
     Maslak’taki Doğa Çocuk Köyü’ndeki partiye aileler bebekleriyle sadece İstanbul’dan değil, Çanakkale, Adana, Düzce, Tekirdağ gibi birçok ilden ve hatta Azerbaycan’dan "sevinçölerini paylaşmak için geldiler. 
     15 yıldır çocuk sahibi olmak için uğraşan Reyhan ve Pakize Kuru çifti ikizleri Tuğçe ve Buse’ye artık ümitlerinin tükendiği bir anda kavuştuklarını söylüyor. 
     
     Rusya’dan geldiler 
     Azerbaycan’dan üçüz oğulları Eşgin, Medleb ve Ömer’le partiye katılan Zövget Aslanova "12 yıl Rusya’da çeşitli doktorlara gittik, çocuk sahibi olmak için uğraştık ama İstanbul’da bu mutluluğa ulaştık" diye konuştu. 
     Şişli Belediye Başkanı Mustafa Sarıgül aileleri tebrik etti. Ardından, Alman Hastanesi Tüp Bebek Merkezi Başkanı Prof. Dr. Mustafa Bahçeci ile aileler pasta kesti. 
     

</TEXT>
</DOC>
