<DOC>
<DOCNO> 165788 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/27/yazar/guclu.html </URL>
<DATE> 2003/06/27/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Çelik, okumayı sevdirmekte kararlı 
</HEADLINE>
<TEXT>

     Bugünkü üniversiteye giriş sisteminde, çok iyi niyetler ile açılan sosyal bilimler liselerinin sonu da fen liselerininkine benzeyebilir. Yani kuruluş amaçları çok çabuk unutulup, üniversiteye öğrenci hazırlayan sıradan liseler haline gelebilir. 
     Türk eğitim sisteminin asıl sorunu okumaya küskünlük. O da öyle edebiyat ağırlıklı liseler ile çözülecek gibi değil. 
     Bırakın çevrenizi kendinize, çocuklarınıza bir bakın. Ne kadar okuyor, ne kadar yazıyoruz Son 20 yılda Türkçeden, edebiyattan uzak nesiller yetiştirdik. Hep yabancı dili nasıl öğretiriz konuşuluyor da Türkçeyi nasıl pekiştiririz, hiç gündeme gelmiyor. Oysa asıl sorun anadil eğitiminde. 
     Çocuklarımız ilkokula başladıkları andan liseyi bitirinceye kadar en ağırlıklı ders olarak Türkçeyi okur. Ama gelin görün ki üniversiteye gidildiğinde yeniden Türkçe dersi ile karşı karşıya gelirler. 
     Aslında eğitim sisteminin nasıl iflas ettiğine yönelik daha güzel bir örnek bulunamaz. Liseyi bitirinceye kadar Türkçeyi öğretemediğimizi kabul edip, üniversiteye de aynı dersi koyuyoruz. Peki bunun bir yararı oluyor mu Üniversiteyi bitirenler, Türkçeyi doğru düzgün kullanabiliyorlar mı Evet demek o kadar zor ki .. 
     Okumadan yazmak mümkün değil. Ve biz okumuyoruz. Geçenlerde Gazi Üniversitesi'nin öğretim üyeleri üzerinde yaptığı anketin sonuçları yayımlandı. Özeti Üniversite hocaları okumuyor. Daha önce de Eğitim - Sen yapmıştı. Onun sonucu da aynı idi. Öğretmenlerin en az zaman ayırdıkları şey okumaktı. 
     Öğretmenlerin, anne, babaların okumadığı bir ortamda çocuklar nasıl okur olacak Bu zor soru, Milli Eğitim Bakanı Çelik'in de üzerinde yoğun bir şekilde kafa yorduğu bir konu. Yakında bu önemli sorunu çözmeye yönelik ciddi adımlar atılır ise elbirliği ile desteklememiz gerekiyor. Yoksa okumayan nesillerle bir yere varmamız mümkün değil. 
     
Kolej ücretleri      2003 2004 öğretim yılı ücretleri açıklandı. 3 milyara olan da var, 20 milyara olan da. Her ikisi de özel okul. Her ikisi de iddialı. Her iki grupta da üniversiteye girişte ve yabancı dil öğretiminde çok başarılı olanlar da var, çok başarısız olan da. Bu yüzden ücretlerin çok iyi irdelenmesi gerekiyor. Ne, ne kadar, nereye harcanıyor .. 
     Öyle okullar var ki olimpik havuz yapmış. Ancak öğrencinin ne kadarı yararlanıyor o meçhul. Ama fatura tüm öğrenciye çıkıyor. Yine aynı şekilde öğrencinin yüzde 90'ının hiç yararlanmadığı öylesine keyfi harcamalar var ki bunu genel ücrete yansıtmak da çok hatalı. 
     Ücretlendirme sistemi belki de sil baştan yeniden ele alınmalı ve herkes sunulan olanakları kullandığı sürece para ödemeli... 
     Eğer, KDV ve fantezi sever okul sahiplerinin keyfi harcamaları asgariye indirilmez ise özel okullar bu yıl da kan kaybetmeye devam eder. Bu da hiç iyi olmaz. 
     Bedava kolej konusu ise tam bir komediye dönüşüyor. İyi okullar kaçıyor. Öğrenci istemiyor. Vasatlara ise veli niye çocuğunu göndersin Ayrıca birkaç milyarı bulan yemek, servis, kitap harcamaları hangi kaynaktan karşılanacak h l belli değil 
     
     

</TEXT>
</DOC>
