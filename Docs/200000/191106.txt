<DOC>
<DOCNO> 191106 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/25/guncel/gun20.html </URL>
<DATE> 2003/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

   
   Kızıltepe'de 'cephane ev'    Mardin Kızıltepe'de bir eve düzenlenen baskında 2 bin mermi, 6 kalaşnikov ve 60 tabanca ele geçti. 3 kişi gözaltına alındı 
   ADNAN AVUKA Mardin DHA 
   Mardin Kızıltepe'de operasyon düzenlenen bir evde büyük miktarda silah ve mermi ele geçirildi. Cephanenin hangi terör örgütüne ait olduğu ise araştırılıyor. Bir ihbarı değerlendiren polis, Bahçelievler'de bir evde baskın düzenledi. Operasyonda evin çeşitli bölümlerine saklanmış 6 kalaşnikov ve bu silahlara ait 2 bin mermi ile 60 tabanca bulundu. Kimlikleri açıklanmayan biri kadın 3 kişi gözaltına alındı. Mardin Emniyet Müdürü Orhan Kaya, Kızıltepe'de huzur ve güveni bozmak isteyenlerin olduğuna dikkati çekerek, "Yakaladığımız silahların PKK-KADEK veya Hizbullah'la bir ilgisinin olup olmadığını araştırıyoruz" dedi. 
   
   Oktay Ekşi'ye doktora...    GÜRKAN AKGÜNEŞ İstanbul 
   Basın Konseyi ve Dünya Basın Konseyleri Başkanı, Hürriyet gazetesi Başyazarı Oktay Ekşi'ye İstanbul Üniversitesi Senatosu tarafından "fahri doktora" unvanı verildi. Törende, Rektör Prof. Kemal Alemdaroğlu, Ekşi'ye akademik kıyafetini giydirdi. 
   
   Sınıf başkanlığı için seçim rüşveti    Erzurum'da bir okuldaki sınıf başkanlığı seçimine rüşvet karıştı. Kültür Kurumu İlköğretim Okulu'nda öğrencilerin demokrasi bilincini geliştirmek için 40 kişilik 5 - C sınıfında, başkanlık seçimi yapıldı. Seçimi, arkadaşlarına lahmacun, kola ve kadayıf dolması ısmarlayan Yusuf Kumtepe 17 oyla kazandı. Seçime rüşvet karıştığı yönünde şik yette bulunan eski başkan Zeynep Aybüke Kuzeyli, 13 imza toplayarak seçimin yenilenmesini istedi... Sınıf öğretmeni Gürbüz Ocak da güven- oylaması yapılmasına karar verdi. 10'a karşı 30 "evet" oyu alan Kumtepe, güven tazeledi. 
   
   1060 nüfuslu köye 1000 kişilik cami    Bolu'nun en büyük camii, kent merkezine 10 kilometre uzaklıktaki Kasaplar köyünde inşa edildi. 1060 nüfuslu köyde temeli 5 yıl önce atılan Kasaplar Köyü Merkez Camii bin kişi kapasiteli. 730 metrekare kapalı alana sahip cami 1.5 trilyon liraya mal oldu. Muhtar Ali Öztürk, "Köyde 3 cami var. 1'i yıkılacak. Camimizi büyük yapmamızın nedeni, Bolu'daki yapılaşmanın hızla köyümüze doğru ilerlemesi" dedi. 
   
   Başkomisere dayak soruşturması    GÖKÇER TAHİNCİOĞLU 
   Ankara Başsavcılığı, Ankara Adliyesi Polis Karakolu Başkomi-seri Mehmet Uçar 44 hakkında, 4 yıl imam nik hıyla yaşadığı ve 2 yıl önce ayrıldığı Çilem Uz 24 isimli kadını sopayla döverek silah çektiği iddiasıyla soruşturma başlattı. Uz'un şik yeti üzerine gözaltına alınan Uçar, sevk edildiği Adliye'de ifadesi alındıktan sonra serbest bırakıldı. Ankara Emniyeti'nin de Uçar hakkında soruşturma başlatacağı öğrenildi. 
   
   Umre kafilesi Cidde'ye gidemedi    SİNAN TOROS İstanbul 
   Ramazan ayına kutsal topraklarda girmek isteyen 110 umre ziyaretçisi, Cidde'ye gidemedi. Ankara Esenboğa Havalimanı'na gelen 110 yolcu, Diyanet'ten verilen 'Umre Kimlik Belgesi'ndeki fotoğraf ile bilgilerin yanlış olması ve pasaportların geç alınması nedeniyle uçağa binemedi. Puantur yetkilileri, Atatürk Havalimanı'na getirilen yolcuların problemlerinin en kısa sürede çözüleceğini belirtti. 
   
   Uyuşturucu davası sanığına rekor ceza 
   BERİL ÖZCAN 
   'Darbe-1' operasyonuyla ele geçirilen 7.5 ton baz morfinin sahibi olduğu ve İran'dan Türkiye'ye getirttiği öne sürülen İran asıllı Abalghossan Cyrus Ghomehep, "teşekkül halinde uyuşturucu ticareti yapmak"tan 36 yıl ağır hapis ve 771 milyar 374 milyon lira para cezasına çarptırıl-dı. İstanbul 2 No'lu DGM'deki duruşmada, Ghomehep ile birlikte yakalanan diğer 9 sanığa ise, 7.5 ile 15 yıl arasında ceza verildi. 
   
   
   
</TEXT>
</DOC>
