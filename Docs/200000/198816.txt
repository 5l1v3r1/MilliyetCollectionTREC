<DOC>
<DOCNO> 198816 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/30/son/sondun22.html </URL>
<DATE> 2003/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Kurey'den ABD'ye çağrı Duvar için İsraile'e baskı yapın 
</HEADLINE>
<TEXT>

     Filistin Başbakanı Ahmed Kurey, ABD'ye, Batı Şeria'da ''güvenlik duvarı'' inşasını durdurması için İsrail'e baskı yapması çağrısında bulundu. 
     Kurey, Amman'da Ürdün Başbakanı Faysal El Fayez ile görüşmesinden sonra yaptığı açıklamada, ''Yükümlülüklerimizi ve 'yol haritası'nın uygulanması konusundaki taahhütlerimizi karşılamaya hazırız. Ancak ABD'nin, İsrail hükümetinin ayrım yapan duvar ve yerleşimlerin inşası dahil ihlallerine son vermesi için baskı yapmasını istiyoruz'' dedi. 
     Filistin Başbakanı Ahmed Kurey, İsrail'in Batı Şeria çevresinde güvenlik duvarı inşasına devam etmesini kınayarak, duvarın inşasının durdurulmasını istemişti. 
     Şaron ile ancak ''güvenlik duvarı dahil çeşitli konularda uzlaşma isteği göstermesi'' durumunda bir araya geleceğini ifade eden Kurey, ''Eğer bu konularda ciddi bir çalışma için istekli olursa görüşme olacak'' demişti. 
     
</TEXT>
</DOC>
