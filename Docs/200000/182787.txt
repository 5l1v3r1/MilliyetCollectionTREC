<DOC>
<DOCNO> 182787 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/17/guncel/gun10.html </URL>
<DATE> 2003/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
ONO Konferansı'nda "skandal" konuşuldu 
</HEADLINE>
<TEXT>

   Milliyet'in ev sahipliğindeki konferansta, New York Times muhabiri Blair'in yalan haberleri ele alındı 
      İSTANBUL Milliyet 

   
   Uluslararası Haber Ombudsmanları Örgütü ONO Konferansı'nın sabah oturumunda, ABD ve Fransa'nın iki güvenilir gazetesi New York Times ve Le Monde'daki haberciliğe ilişkin iki "skandal" ile medya içi denetim konuları ele alındı. 
   Milliyet gazetesinin ev sahipliğinde, Armada Otel'de devam eden konferansın sabah oturumu, New York Times gazetesi muhabiri Jason Blair'in hiçbir kaynağa dayanmayan haberler yaptığının ortaya çıkmasına ilişkin skandal konuşuldu. Katılımcılar, ülkelerindeki ombudsmanlık kurumunun işleyişi ile ilgili bilgi verdi. Gazetemiz Okur Temsilcisi Yavuz Baydar ise, okurla gazete arasında diyaloğu geliştirmeye çalışırken yaşadığı zorlukları ifade etti. Haberlere ilişkin okurların eleştirilerini yansıttığında, haberlerin sahibi bazı meslektaşlarının tepki gösterdiklerini belirten Baydar, espriyle, "Bazıları editöre giderek, 'O adam mı, ben mi ' bile dediler" diye konuştu. Fransa'nın saygın gazetelerinden Le Monde'da ombudsmanlık görevini sürdüren gazeteci Robert Sole de, gazetesinin iki üst düzey yöneticisine ilişkin Fransa'da çıkan "Le Monde'un Gizli Yüzü" adlı kitap hakkında bilgi verdi. 
   
   
</TEXT>
</DOC>
