<DOC>
<DOCNO> 169397 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/14/son/sontur36.html </URL>
<DATE> 2003/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Kızıyla birlikte hırsızlık yaparken yakalandı... 
</HEADLINE>
<TEXT>

     Çorum'da 8 yaşındaki kızı ile birlikte hırsızlık için aynı apartmanda 8 daireye girmeye çalışan anne, yakalanarak gözaltına alındı. 
     Edinilen bilgilere göre, Bahçelievler Mahallesi Bahabey Caddesi Özer Apartmanı sakinlerinin hırsız ihbarı yapmaları üzerine apartman görevlisi Muzaffer Kılıç, bir kadın ile küçük bir kızın apartmandan koşarak çıktıklarını gördü. Şahısların durumlarından şüphelenen Kılıç, bu kişileri yarım saatlik kovalamanın ardından yakalayarak, polise teslim etti. Şahısların, hırsızlıktan sabıkası bulunan Meryem Ateş 37 ile 8 yaşındaki kızı K.A olduğu belirlendi. 
     Polis, apartmanda yaptığı incelemede 6,7,8,9,10,12,14,15 ve 16 numaralı dairelerin kapılarının tornavida ile zorlandığını, ancak dairelere girilemediğini tespit etti. 
     Polis, Meryem Ateş'i gözaltına alırken, K.A yaşı küçük olduğu için Emniyet Müdürlüğü'ne bağlı Çocuk Şubesi'ne gönderildi. 
     
</TEXT>
</DOC>
