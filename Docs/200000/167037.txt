<DOC>
<DOCNO> 167037 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/03/yazar/sazak.html </URL>
<DATE> 2003/07/03/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Madımak'ta ölüm 
</HEADLINE>
<TEXT>

     Küllenen acılar, AKP Grubu'ndaki kimi konuşmalarla katlandı. 
     2 Temmuz 1993 akşamının anıları yetmezmiş gibi 'pişmanlık yasası'nın kapsamına 'Sivas mağdurları'nın da alınması isteği yürekleri dağladı. 
     Katliam sanıkları için hangi 'mağduriyet'ten söz edilebilir 
     37 aydının 'kuşatma altında' can vermesine neden olanlara 'af yolunu'nun açılması isteği vicdanlara sığar mı 
     Madımak Oteli'nde katledilen 37 aydın Pir Sultan Abdal etkinlikleri için Sivas'a gelmişlerdi. Belediye o sırada Refah Partisi'ndeydi. Aziz Nesin başta olmak üzere şairler, yazarlar, sanatçıların katılacağı kültürel bir şenliğin siyasi bir öfkeye dönüşeceğini kimse hesaplayamadı. Demirel - İnönü hükümeti bile Sivas'taki protestoların geçici bir taşkınlık olduğunu düşündü ve saatlerce süren kalkışmayı zamanında dağıtamadı. Sonunda Cumhuriyet tarihinin en vahşi katliamlarından biri yaşandı. 
     37 kişi Madımak Oteli'nde can verdi. 
     Sivas'ta yaşananları 10'uncu yılında Semah Grubu hocası İlhan Cem Erseven şöyle anlatıyor 
     "Otobüsten iner inmez sakallı bir adam bize diyor ki 'Kafirler, Allah sizin belanızı verecek. Biz sizi yakalayacağız ..' İçimden delinin biri dedim. Bir meczup... O kişinin deli olmadığını, olaylardan sonra algılayacaktım." 
     Unutulmadık sahnelerden biri de Aziz Nesin, kundaklanan otelden itfaiye merdiveniyle indirilmeye çalışılırken Cefer Erçakmak adlı RP'li belediye meclis üyesi tarafından halkın galeyana getirilmesiydi. 
     Erçakmak hala kayıp 
     Sivas katliamına neden olanların çoğu mahkum oldu. 
     Ancak AKP Grubu'nda Sivas katliamı ve Hizbullah sanıkları için 'af yolu' açılmak istenmesi vicdanları kanatıyor. 
     CHP Meclis Grup Başkanvekili Haluk Koç buna fırsat vermeyeceklerini söylerken, 'Kral çıplak. Değiştik diyenlerin yaptığına bakın. Sivas'taki günahsızlara af çıkaracaklarmış ' diye tepki gösterdi. 
     GÖKÇEK'E CHP'DEN YANIT Ankara Büyükşehir Belediye Başkanı Melih Gökçek'in televizyonda tartışmaya çağırdığı TBMM Yolsuzlukları Araştırma Komisyonu'nun CHP'li üyelerinden Kemal Kılıçdaroğlu'ndan yanıt geldi 
     "149 ABD dolarına satın aldığı doğalgaz sayaçlarını, abonelerine 300 ABD dolarına takan belediye başkanı dürüst müdür 
     Ankara Büyükşehir Belediyesi ile Vakıflar Bankası vergi cenneti Cayman Adaları'nda şirket kurdu mu 
     Belko'nun bu şirket aracılığıyla Ankara'ya getirdiği kömürün hesabı verildi mi Kar yurtdışındaki şirkette bırakıldı mı Belko'nun zararı Hazine'den mi karşılandı " 
     CHP de Gökçek'e 'hodri meydan' diyor 
     
     

</TEXT>
</DOC>
