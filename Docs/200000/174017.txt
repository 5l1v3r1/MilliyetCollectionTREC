<DOC>
<DOCNO> 174017 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/06/son/sonspo33.html </URL>
<DATE> 2003/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Kevin Garnett ömür boyu Adidas'tan giyinecek... 
</HEADLINE>
<TEXT>

     Dünyanın 2. büyük spor ayakkabı üreticisi Adidas, ABD Profesyonel Basketbol Ligi'nin NBA yıldız oyuncularından Kevin Garnett ile ömürboyu sözleşme imzaladı. 
     Adidas, Minnesota Timberwolves'lı oyuncunun menajeri Andy Miller ile sözleşmenin ayrıntıları için biraraya geldi. 
     Daha önce Nike ile sözleşmesi bulunan Garnett, Adidas'dan önce Pennsylvania'da üretilen And 1 ile anlaşmıştı. 
     Alman firması olan Adidas'ın ABD'deki temsilcisi Traves Gonzolez, ünlü basketbolcunun yalnızca maçlarda değil, diğer zamanlarda da ayakkabılarını giymelerini istediğini bildirdi. 
     ABD'deki basketbol ayakkabısı pazarını ele geçirmeye çalışan ve özellikle Nike ile rekabet eden Adidas, geçen sezon NBA Ligi'nin sayı kralı Orlando Magic'li Tracy McGrady ile 2 kez NBA Ligi'nin en değerli oyuncusu seçilen San Antonio Spurs'lı Tim Duncan ile de anlaşmıştı. Duncan, Nike olan 5 yıllık sözleşmesinin sona ermesinin ardından geçen yıl Adidas ile sözleşme yapmıştı. 
     Minnesota Timberwolves ile 126 milyon dolara 6 yıllık sözleşmesi bulunan Kevin Garnett, geçen sezon ''en değerli oyuncu'' oylamasında Duncan'ın ardından 2. olmuştu. Minnesota Timberwolves'da son sezonu olan Garnett, sözleşme gereği 28 milyon dolar alacak. 
     
</TEXT>
</DOC>
