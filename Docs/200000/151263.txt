<DOC>
<DOCNO> 151263 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/21/spor/spo06.html </URL>
<DATE> 2003/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Prim 250 milyar 
</HEADLINE>
<TEXT>

Gençlerbirliği Başkanı İlhan Cavcav, Türkiye Kupası'nın alınması durumunda primleri hemen dağıtacağını söyledi 
     NECMİ KEPÇETUTAN 

     'İlk hedefimiz' 
     GENÇLERBİRLİĞİ'NDE kesenin ağzı açıldı. Türkiye Kupası finalinde çarşamba günü Trabzonspor ile karşılaşacak olan Başkent ekibinin Başkanı İlhan Cavcav, kupayı almaları durumunda priminin 250 milyar lira olacağını açıkladı. Bu sezon belirledikleri iki hedeften ilkine Trabzonspor'u yenerek ulaşacaklarını belirten Cavcav, "Kupayı almaları halinde belirlediğimiz primi derhal ödeyeceğim" şeklinde konuştu. 
     
     'Yolun sonu geliyor' 
     KIRMIZI - Siyahlı ekibin başarılı Teknik Direktörü Ersun Yanal ise, "İki cephede mücadele ediyoruz. Yolun sonu yaklaşıyor. Trabzonspor'un Diyarbakırspor'a yenilmesi kimseyi yanıltmasın. Şimdi onların tek hedefi var, o da kupayı almak. Bu nedenle zor ama zevkli bir final olacağına inanıyorum. Ama kazanan biz olacağız. Lige de perşembe günü döneceğiz" ifadelerini kullandı. 
     
'Şampiyon Aslan olur'      Hasan Şaş, menajeri Mehmet Soykök'ün pastane açılışında dün Gençlerbirliği Teknik Direktörü Ersun Yanal ve futbolcularıyla biraraya geldi. Cim-Bomlu yıldız, şampiyonluk iddiası bulunan üç takımdan en şanslısının Galatasaray olduğunu belirtti. Yanal ise Hasan Şaş'ın bundan sonraki hedefinin yurtdışı olması gerektiğini söyledi. 
     


SPOR 



































</TEXT>
</DOC>
