<DOC>
<DOCNO> 190037 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/21/siyaset/siy09.html </URL>
<DATE> 2003/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Reddedilen ülke olduk 
</HEADLINE>
<TEXT>

      ÖMÜR AVCI Trabzon DHA 

   
   CHP Genel Başkanı Deniz Baykal, Türkiye'nin Irak'ta "reddedilen ülke" haline geldiğini söyledi. Baykal, "Yavaş yavaş ortaya çıkıyor ki, ABD tereddüde düşmeye başladı. Hükümetimiz ABD'nin Irak Geçici Yönetim Konseyi'ni ikna edeceğini umut ediyordu, tersi oldu. Bu Türk dış politikasının büyük başarısızlığıdır. TBMM'yi böyle bir itibar kaybına sürüklemeye kimsenin hakkı yok" dedi. Baykal, "ABD 'Siz gelmeseniz de olur' demeye başladı. Bu dış politikanın nasıl yürütüldüğünün acı örneğidir" ifadesini kullandı. Baykal, YÖK tasarısıyla ilgili hükümeti eleştirerek, "Geçen salı grupta tasarının çekilmesini söyledik, aldırmadılar. Bir süre sonra üniformalı uyarı gelince işler değişti" diye konuştu. 
   
   
   
</TEXT>
</DOC>
