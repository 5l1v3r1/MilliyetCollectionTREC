<DOC>
<DOCNO> 195313 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/13/son/sonspo14.html </URL>
<DATE> 2003/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonda Oumar ve Mehmet Karaman sakatlandı 
</HEADLINE>
<TEXT>

     Trabzonspor, Elazığspor maçının hazırlıklarını sürdürüyor. 
     Mehmet Ali Yılmaz Tesisleri'nde, Teknik Direktör Samet Aybaba yönetiminde bu sabah yapılan idman, yaklaşık 1,5 saat sürdü. Antrenmanda futbolcular, düz koşu, şut ve dar alanda çift kale maç yaptılar. 
     İdmana, milli takımlarda bulunan Gökdeniz, Tayfun ile ülkesinde tedavisi süren Van de Paar, izinli olan Somers ve D'Haane katılmadı. 
     Bordo-mavili futbolcuların, antrenmanda oldukça hırslı oldukları gözlenirken, idman sırasında Mehmet Karaman ile Oumar sakatlanarak, çalışmayı yarıda bıraktı. 
     Öte yandan, Romashenko'nun 6 yaşındaki kızı Saça, idmanda neşe kaynağı oldu. Minik Saça, Teknik Direktör Aybaba ile top oynarken, futbolcularla birlikte de çeşitli idman hareketleri yaptı. 
     
</TEXT>
</DOC>
