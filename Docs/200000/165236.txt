<DOC>
<DOCNO> 165236 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/24/son/sontur24.html </URL>
<DATE> 2003/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan, milletvekillerinden meclise devam etmelerini istedi 
</HEADLINE>
<TEXT>

     Başbakan Recep Tayyip Erdoğan, partisine mensup milletvekillerinden Meclis'e devam konusunda titiz davranmalarını istedi. 
     Alınan bilgiye göre, Başbakan Erdoğan, AK Parti Grubu'nun basına kapalı bölümünde, Meclis'in Temmuz ayında da çalışacağını hatırlatarak, hazırladıkları yasaların öngörülen tarihlerde çıkarılmasının önemini anlattı. 
     Yasaların hızlı bir şekilde çıkarılmasının milletvekillerinin Meclis'e devam konusunda titiz davranmalarıyla mümkün olabileceğini kaydeden Erdoğan, ''Lütfen devam konusuna dikkat edin. vatandaşın gözü Meclis'te. Çalışmalarımızı izliyorlar'' dedi. 
     Önemli yasaların görüşüldüğü sırada toplantı yeter sayısı bulunamdığı için birleşimlerin kapatıldığını hatırlatan Başbakan Erdoğan, bu durumun 365 milletvekili olan AK Parti için hoş bir durum olmadığını anlattı. 
     TBMM parlamentolararası dostluk gruplarına önem verdiğini da anlatan Erdoğan, Türkiye-ABD Parlamentolararası Dostluk Grubu Başkanlığı'na AK Parti İstanbul Milletvekili Egemen Bağış'ın, Türkiye-İsrail Parlamentolararası Dostluk Grubu Başkanlığı'na da AK Parti Samsun Milletvekili Suat Kılıç'ın seçilmesini istediğini söyledi. 
     
</TEXT>
</DOC>
