<DOC>
<DOCNO> 156448 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/13/son/sontur02.html </URL>
<DATE> 2003/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Kendi evini ateşe veren kadın itfaiyeyi de taşladı... 
</HEADLINE>
<TEXT>

     Bolu'da, psikolojik tedavi gördüğü bildirilen bir kadın, oturduğu evini ateşe verdi. Can kaybının olmadığı yangında, 2 ev ve ahır yandı. 
     Bolu'nun Çakmaklar Köyü'nde ailesiyle beraber yaşayan ve psikolojik tedavi gördüğü bildirilen Rahime Güleç 33 , evlerinin alt katındaki kozalakları tutuşturdu. 
     Kısa sürede büyüyen ve komşularının evlerine de sıçrayan yangın, Bolu Belediyesi itfaiye ekiplerince söndürüldü. 
     Yangında 2 ev ve ahırların tamamen yandığı, ahırlarda bulunan hayvanların ise köylüler tarafından zamanında dışarı çıkartıldığı için kurtulduğu bildirildi. 
     
     İTFAİYECİLERİ TAŞLADI 
     Bu arada, yangına kasıtlı olarak çıkardığı ve psikolojik tedavi gördüğü iddia edilen Rahime Güleç, yangına müdahale eden itfaiye ekiplerine engel olmak istedi, basın mensuplarını ve yangını söndürmeye çalışan vatandaşları da taşladı. 
     Bolu İtfaiye Müdürü Namık Bakanakoğlu, Güleç'i etkisiz hale getirerek, yangın mahalline gelen jandarma ekiplerine teslim etti. 
     
</TEXT>
</DOC>
