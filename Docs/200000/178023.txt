<DOC>
<DOCNO> 178023 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/25/son/sonspo02.html </URL>
<DATE> 2003/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Başarının yolu milli takımlardan geçiyor... 
</HEADLINE>
<TEXT>

     Futbolda başarının yolu milli takımlarda forma giymekten geçiyor. 
     Futbol Federasyonu'nun, 487 yetenekli oyuncuyla yaptığı çalışma sonunda birçok oyuncunun genç milli takımlarda forma giydikten sonra ligde vazgeçilmez oyuncular arasına katıldıkları ortaya çıktı. 
     Futbol Federasyonu Genç Milli Takımlar Koordinatörü Gündüz Tekin Onay'ın yaptırmış olduğu araştırma ve incelemeler sonucunda genç milli takımların, Türk futboluna çok sayıda yetenekli futbolcu kazandırdığı belirlendi. 
     1978-1985 arası doğumluların yer aldığı genç milli takımlarda oynayan 487 yetenekli futbolcudan 302'si profesyonel liglerde forma giyerken, 32'si ise yurtdışında ter döküyor. 1 futbolcu ise süper genç, PAF takımı ve amatör futbol takımlarında oynuyor. 
     Milli takımlarda görev yapan profesyonel futbol liglerindeki futbolcuların liglere göre dağılımı şöyle 
     Birinci Süper Lig 91 oyuncu. 
     İkinci Lig A Kategorisi 99 oyuncu. 
     İkinci Lig B Kategorisi 48 oyuncu. 
     Üçüncü Lig 64 oyuncu. 
     
</TEXT>
</DOC>
