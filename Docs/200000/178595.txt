<DOC>
<DOCNO> 178595 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/28/spor/aspo.html </URL>
<DATE> 2003/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Cim-bom 9.kez Şampiyonlar Lİgine adını yazdırdı 
</HEADLINE>
<TEXT>
   Aslan, kral dairesinde 0-3 
   Galatasaray, İstanbulda 3-0 yendiği CSK Sofya'yı deplasmanda da aynı skorla devirdi. Rahat bir oyun ortaya koyan Sarı-Kırmızılı ekip Prates,Sabri ve Arif'le farklı sonuca gitti 
      
   90 DAKİKA 
   ERHAN TELLİ 

   Sahadaki takımın Galatasaray olduğunu bilmesem, herhalde yanlış bir maça geldik diye düşüneceğim. Bizimkiler, açık mavi tondaki formalarıyla "Şirinler" gibi sahada... Sanki bu formaları Trabzonspor giyse daha çok yakışır, ya da en azından renkten kurtarır gibi. Ben h l 100 yıllık Sarı - Kırmızılı formayla bunun ne alakası var diye takılmış durumdayım. Açık mavi rengin gözü yormadığını ve özellikle psikolojik açıdan huzur verdiğini bir yerlerden duymuş gibiyim. Acaba bu formayı tercih edenlerin nedeni de bu mu Onları bilmem ama, ilk 20 dakikaya baktıkça benim içim daralıyor. CSKA, "çıkmadık candan umut kesilmez" misali bir gol atıp şansını zorlamanın gayretinde... İlk 10 dakikada kalemizde iki net gol pozisyonu yaşıyoruz. 7'de Dimitrov'un vuruşu az farkla auta giderken, 9'da Gargorov'un sert şutunu Mondragon son anda üstten kornere çelip, mutlak golü önlüyor. Oyunun kontrolü tam anlamıyla rakipte. Ender gelişen atakların birinde Hakan Şükür, ceza sahasının hemen önünde topla buluşurken, sert bir müdahaleyle yerde kalıyor. 29. dakikada frikik atışında topun başına geçen Prates, yerden sert bir vuruşla topu filelere gönderince Bulgarlar'ın sesi kesiliyor. Brezilyalı oyuncunun sevinç çığlıkları arasında derin bir "Oh " çekiyoruz. Bu golden sonra her şey değişiyor. Sahadakiler ve kulübedekiler hep birlikte rahatlıyor. İlk devrenin son dakikasında Souza'nın şutunu Mondragon kurtarınca, soyunma odasına 1-0 önde gidiyoruz. 
   İlk yarıda mavi formalar dışında anlayamadığım tek şey, Tamas'ın orta sahada ne yaptığı... Üstelik ikinci yarıda da yine sahada... Herhalde Fatih Terim kadar iyi bilecek değiliz ya diye düşünüyoruz ekonomik futbol da bu olsa gerek. Herkes Galatasaray gol yiyor, yiyecek derken, bu kez de genç Sabri sahnede... 53. dakikada sağ kanattan sürdüğü topla güzel bir şut çıkarıyor, top yine ağlarda durum 2-0... Bulgarlar gurur meselesi yapmış durumda. Dimitrov ve Gargorov sık sık şutlarıyla kalemizi yokluyor. Neyse ki Mondragon çok formda... 
   Oyuna sonradan giren Arif, 86'da attığı şık golle skoru ilan ediyor, 3-0. Yine de oyundan pek keyif alındığı söylenemez. Herkes, bu maça bakıp, Şampiyonlar Ligi için endişeleniyor ama, bence durum çok farklı. Galatasaray'da akıl ve mantık sahada. Eskiden "İyi oynayıp, yenildik" diye üzülürdük, şimdi büyük takımlar gibi kötü oynayıp, kazanıyoruz. Umarız Şampiyonlar Ligi'nde de sonuçlar hep böyle olur. 
   
   'Şampiyonlar Ligi hayırlı olsun'    Terim'den övgü 
   TEKNİK Direktör Fatih Terim, CSKA rövanşında elde edilen 3 - 0'lık skorun keyif verici olduğunu açıkladı. Tecrübeli teknik adam, çok iyi oynadıklarını belirterek, "İstediğimiz sonucu akıllı futbolla aldık. Şampiyonlar Ligi hayırlı olsun. Bundan sonra önümüze bakacağız. Hedeflerimiz var ve bunları hayata geçirebilmek için çaba harcıyoruz" diye konuştu. 
   
   'Formayı kazandı' 
   TERİM, Sabri'nin çok genç ve yetenekli bir isim olduğunu, CSKA önündeki performansını çok beğendiğini de vurguladı. Galatasaray Teknik Direktörü, "Bazı maçlarda 20 - 30 dakika şans buluyordu. Formayı kendisi çalışarak kaptı. Daha da iyi olacak. Tamas'a farklı bir görev verdim. Ondan da memnunum. Transfer temaslarımız ise sürüyor. Son saatleri iyi değerlendireceğiz" dedi. 
   
   Tek hedef Cambiasso    Galatasaray, Real Madrid'ten Arjantinli oyuncuyu istedi. Ancak İspanyollar bu futbolcunun yerine McManaman'ı teklif etti. Fatih Terim ise bu öneriyi kabul etmedi 
   
   Hakan Yakın'a veto 
   HASSELBAİNK transferinin yatması, Fatih Terim'in de Hakan Yakın'ı veto etmesiyle yeni çalışmalar içine giren Galatasaray, daha önce peşinde koştuğu Cambiasso için yeniden Real Madrid'in kapısını çaldı. Yedek bekleyen Arjantinli futbolcu konusunda olumsuz yanıt veren İspanyollar, Sarı - Kırmızılılar'a ilginç bir teklif götürdü. Real Madrid yöneticileri, takımda yer bulamayan McManaman'ı verebileceklerini söyledi. 
   
   "İhtiyacım yok" 
   İSPANYOL ekibinin yöneticileri, İngiliz futbolcunun kiralanması durumunda Galatasaray'a her türlü kolaylık göstereceklerini ifade etti. Bu öneri Terim'e bildirdi. Ancak Galatasaray Teknik Direktörü, sol kanadında Hasan, Ergün ve Baliç gibi yıldızlarının bulunduğunu, McManaman'a ihtiyacı olmadığını vurguladı. Cim - Bom'un, Cambiasso için Real Madrid'e hala baskı yaptığı öğrenildi. 
   
   Sahada Emre var    SABRİ Sarıoğlu, Bursaspor maçındaki çıkışını Sofya'da da sürdürdü. Attığı şık golle, dün aldığı formayı geri vermeyeceğini ispatladı. Maç içindeki hareketleriyle ve oyun tarzıyla Emre Belözoğlu'nu anımsattı. Kendine güveniyle Terim'e, "Artık hazırım" mesajını verdi. 
   Galatasaray, 178. Avrupa Kupası maçında 66. galibiyetini elde etti. Sarı - Kırmızılılar'ın 45 beraberliği, 67 yenilgisi bulunuyor. Aslan, bu karşılaşmalarda rakip ağları 231 kez havalandırırken, kalesinde toplam 259 kez mağlup oldu. Şampiyonlar Ligi'nde 20 ön eleme maçı oynayan Cim - Bom bu maçların hiçbirinde yenilmedi. Sarı - Kırmızılılar 16 kez sahadan galip ayrılırken, 4 de beraberlik aldı. Aslan bu maçlarda 51 gol atarken, 16 gol yedi. Galatasaray deplasmanda oynadığı 10 ön eleme maçından 8 galibiyet, 2 beraberlik alırken, hiç mağlubiyet yaşamadı. Sarı - Kırmızılılar bu karşılaşmalarda 29 gol atarken, 10 gol yedi. Arif, Avrupa Kupaları'nda 16. golünü atarak, 15 golü bulunan Metin Oktay'ı geçti, Oktay Derelioğlu yetişti. 
   
   Messina hatasızdı    İTALYAN hakem Domenico Messina örnek bir yönetim gösterdi. Sertliğe asla taviz vermedi. Avantajı çok iyi kullandı. Hatasız bir maç yönetti. Sarı kartlarını gerektiği gibi çıkardı. Oyunun temposunu düşürmekten kaçındı. Futbolcularla iyi bir diyalog kurdu. 
   
   
</TEXT>
</DOC>
