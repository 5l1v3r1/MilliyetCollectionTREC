<DOC>
<DOCNO> 151755 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/23/magazin/amag.html </URL>
<DATE> 2003/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
'Yuvamı kapı komşum yıktı' 
</HEADLINE>
<TEXT>

Oyuncu Açelya Akkoyun, Civan Canova'dan boşanma gerekçesini itiraf etti Komşumuz Gül'ü sordum, "Beni baştan çıkardı" dedi... 
     YAŞAR ÇAKMAK 

     DÖRT yıllık eşi Civan Canova'dan geçen yıl ayrılan Açelya Akkoyun, evliliğinin kapı komşuları Gül Gölge yüzünden bittiğini ilk kez açıkladı. Gölge'nin, 'Çiçek Taksi' adlı dizide birlikte oynadığı eşini baştan çıkardığını söyleyen Akkoyun, "Civan'la olduğuna dair dedikodular duydum. Civan'a sorduğumda bana 'Gül beni baştan çıkardı' diyerek beraberliklerini itiraf etti" diye konuştu. 
     
     Kocasının arkadaşıyla 
     EŞİ Canova'nın itirafı üzerine ne yapacağını şaşırdığını belirten ve "Gül, Göksu Evleri'nde kapı komşumuzdu. Hatta onu yaptığım çocuk programına bile çıkarmıştık. Evliliğimiz onun yüzünden bitti" diyen Akkoyun, Canova'dan ayrıldıktan kısa bir süre sonra, eski eşinin yakın arkadaşı davulcu Arıkan Sarıkaya ile aşk yaşamaya başlamıştı. 
     
     Canova Sebep Gül değil 
     AKKOYUN'un açıklamasına inanmadığını söyleyen eski eş Canova ise konuyla ilgili, "Böyle bir şey yok. Gül'ün de, benim de birlikte olduğumuz başka insanlar var. Gül dizide oynadığım tatlı bir kız. Boşanmama neden olmadı" dedi. Akkoyun'un suçladığı Gül Gölge ise "Açelya Hanım galiba reklam peşinde. Bu bana ve Civan'a atılan bir iftiradır" şeklinde konuştu. 
     


MAGAZİN 












</TEXT>
</DOC>
