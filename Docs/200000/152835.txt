<DOC>
<DOCNO> 152835 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/27/son/sontur01.html </URL>
<DATE> 2003/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Ege'de Türk gemisi, Kamboçya bandıralı gemi ile çarpıştı... 
</HEADLINE>
<TEXT>

     Ege Denizi'nin kuzeyinde, uluslararası sularda, Türk gemisi ile Kamboçya bandıralı bir gemi çarpıştı. 
     Kazada, makine dairesi hasar gören Kamboçya gemisinde 3 personelinin hafif yaralandığı, geminin Yunanistan'ın Midilli Adası'na sığındığı bildirildi. 
     Saat 03.30 sıralarında meydana gelen kazada, Ukrayna'nın Odessa Limanı'ndan İran'a 33 bin 902 ton çelik madeni götürmekte olan 176 metre boyunda, 20 bin 969 grostonluk ''Pınar Kaptanoğlu'' adlı Türk bandıralı dökme yük gemisi ile Romanya'nın Köstence Limanı'ndan İzmir'e 3 bin 650 ton buğday götürmekte olan Kamboçya bandıralı 3 bin 39 grostonluk ''Liftoff'' adlı gemi, Bozcaada ile Babakale arasındaki uluslararası sularda çarpıştı. 
     Kazada, kıç kısmındaki makine dairesi bölümünde hasar meydana gelen ve hafif yan yatan Kamboçya gemisindeki 3 personelin hafif yaralandığı bildirildi. 
     Yardım talebinde bulunmayan Kamboçya gemisinin, kaza yerine yakın olan Yunanistan'ın Midilli Adası'na sığındığı bildirildi. 
     Öte yandan, kazaya karışan diğer gemi ''Pınar Kaptanoğlu''nun baş kısmında hafif ezik bulunduğu, olay sonrası yoluna devam ettiği öğrenildi. 
     





</TEXT>
</DOC>
