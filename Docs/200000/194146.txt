<DOC>
<DOCNO> 194146 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/08/siyaset/siy06.html </URL>
<DATE> 2003/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
AİHM'nin hızına uyamadık 
</HEADLINE>
<TEXT>

   Türkiye, AİHM'deki yargılama sonucunda, 8 yıl önce gözaltında öldürülen gencin ailesine tazminat ödemeyi kabul ederken, olayın sorumlularıyla ilgili soruşturma h l tamamlanamadı 
   GÖKÇER TAHİNCİOĞLU Ankara 

   
   Türkiye, üniversite öğrencisi oğlu 8 yıl önce gözleri önünde öldürülen Sabri Oğraş'ın AİHM'de açtığı davayı 134 milyar lira tazminat ödeyerek dostane çözümle sonuçlandırmasına rağmen olayın sorumlularının sayısını h l belirleyemedi. 
   Nusaybin'de 1995'te Terörle Mücadele Şubesi'nce gözaltına alınan Serdar Oğraş 20 , bir gün sonra arama yapılacağı gerekçesiyle evine götürüldü. Öğretmen Sabri Oğraş'a da oğluyla emniyete gelmesi gerektiği söylendi. Oğraş'ın iddiasına göre, evden ayrıldıktan sonra çıkmaz bir sokağa giren özel timci polisler, oğlunu duvar dibinde kurşuna dizdi. 
   
   Türkiye taahhütte bulundu 
   İç hukuk yolları tükenince AİHM'ye başvuran Oğraş'ın iddialarına gencin PKK'lıların ateşi sonucu öldüğü yanıtını veren Türkiye, daha sonra aileye dostane çözüm önerdi. Türkiye, bu ve benzeri olayların çözümü için çalışacağını taahhüt ederek davayı kapattı. 
   Oğraş'ın 1996'da polisler hakkında yaptığı suç duyurusu ise h l sonuçlanmadı. Nusaybin Savcılığı, ilk işlemi AİHM'nin "davayı kabul edilebilir bulduğu" 1997 başında yaptı. Ailenin ifadesi alındı. AİHM de Türkiye'ye "PKK ateş açtıysa neden Oğraş'ın yanındaki hiçbir polis yaralanmadı", "Vücudundan neden özel timcilerin kullandığı M - 16 silahına ait kurşunlar çıktı" sorularını yöneltti. Savcılık, olay günü görevli polisler hakkında Mardin Valiliği İl İdare Komisyonu'ndan soruşturma izni alamadı. Karar aileye yine Nusaybin TEM'de tebliğ edildi. Soruşturmanın kısa sürede kapanması bekleniyor. Ailenin avukatı Meryem Erdal, soruşturma kapandığı takdirde Türkiye'nin "dostane çözüm teklifindeki ifadelerini" gerekçe göstererek yeni suç duyurusunda bulunabileceklerini kaydetti. 
   Anne Sultan Oğraş, dönemin Medya TV'sinde telefonla katıldığı programda oğlunun "şehit" olduğunu söyledi. Bu nedenle tutuklanan Sultan Oğraş, 6 ay cezaevinde kaldı. Hakkındaki hapis cezasını Yargıtay'ın da onayladığı anne, uyum yasalarıyla kurtulabildi. 
   
   
   
   
   
</TEXT>
</DOC>
