<DOC>
<DOCNO> 159192 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/27/yazar/yilmaz.html </URL>
<DATE> 2003/05/27/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Yazıcı Oğlumu bile oturtmadım 
</HEADLINE>
<TEXT>

     Önceki yazımda da belirtmiştim, Turgut Özal'ın cumhurbaşkanlığı döneminde Avustralya gezisine katılan işadamları Sevgi ve Fikir Kulübü kurmuşlar ve buluşur olmuşlardı. 
     Davetliler arasında Kayseri CHP milletvekili Muharrem Eskiyapan, Kamil Yazıcı, Hüseyin Bayraktar, Oğuz Çarmıklı, Şadan Kalkavan, Yüksel Mermer, Necati Kurmel, Ahmet Çetinsaya, Mustafa Özkan da bulunuyordu. 
     Mehmet Eyilik gezi, Mustafa Süzer rahatsızlığı nedeniyle katılamamıştı. Davetli olan İçişleri Bakanı Abdülkadir Aksu, AKP'nin Kamu Reformu çalışmaları nedeniyle kampa girmişti. Toplantının Eskiyapan'ın yanı sıra diğer siyasi simaları, CHP milletvekili Sefa Sirmen ve DYP eski milletvekili İsmail Amasyalı ile sınırlıydı. 
     57. hükümetten önce merkez sağda birlik çalışmaları için çiftliğinde Yalım Erez'i iş ve siyaset çevreleri ile bir araya getiren Amasyalı'ya "Yeni bir çiftlik yemeği var mı" diye soruyorum, "Her zamankinden daha çok ihtiyaç var" yanıtını veriyor ortada ne randevu ne de adaylar var. 
     Bedrettin Dalan ve İlhan Kesici'nin zemin yoklaması yaptıklarını duyuyorlar ama şimdilik izliyorlar. 
     
     Gaziantep usulü balık 
     Kaşıbeyaz'ın sahibi Ahmet Besim de Marco Polo'nun İtalyan mutfağında, kebap partisine katılmıştı. Kaşıbeyaz'ı yenileyen Besim, yeni eklediği balık mönüsünde de iddialı. 
     Balık restoranlarında Güneydoğu ve Doğulular etkin olmaya başlıyor. 
     Bu soruyu kim yanıtlayabilir bilmiyorum Gece hayatında Doğuluların oranı nedir 
     Kamil Yazıcı ile sohbet ediyoruz 
     Bir grubun büyük ortağının değil de, küçük ortağının oğlunun icranın başında olması ve medyada görünen tek yüz olması pek sık rastlanır durum değildir. Nasıl başardınız 
     Anadolu Grubu'nun Yönetim Kurulu Başkanı Yazıcı, Yönetim Kurulu Başkan Yardımcısı 50 yıllık ortağı - arkadaşı İzzet Özilhan, şirketlerin başında da 21 yıldır TÜSİAD Başkanı Tuncay Özilhan yer alıyor. 
     Yazıcı "Öne çıkmayı sevmem o nedenle beni basında göremezsiniz. Bu çocuğu T.Ö. çok severim, yerini hak ediyor. Dürüst, mütevazı, hazmetmiş biridir" diyor ve aile şirketlerinin devamı için profesyonel yönetimin üzerinde duruyor. 
     Anadolu Grubu'nun yüzde 68'i Yazıcılar Holding'in, yüzde 32'si de Özilhan ailesinindir. Özilhanlar'ın çok sayıda çocukları yok, Yazıcılar'da çok. O nedenle Kamil Yazıcı, grupta 7 - 8 yıldır "Yazıcılar aile eğitimi" yaptırıyor. Çocuklardan torunlara kadar herkes kendi eğitiminin yanında, bir de grupta liderlik eğitimi alıyorlar. Yazıcı'nın 5 kızı değil ama torunları grupta çalışıyorlar. Yazıcı'nın oğlu Osman Turgut Yazıcı ise grup dışında ambalaj işleri yapıyor. Moskova bira fabrikasında ise torun Kamil Yazıcı yetişiyor. 
     Bana ilginç geldi. Koç ve Sabancı gibi büyük gruplar, sınavla lider adayı gençler seçerler, eğitirler bunlar içinde aileye özel eğitim veren yoktur. 
     Yazıcı'nın son sözü "Türkiye'nin geleceğinden umutluyum" diyor. 
     İrade ortaya koyarak, geleceğe yatırım yapanlar daha umutlu oluyorlar herhalde. 
     
     

</TEXT>
</DOC>
