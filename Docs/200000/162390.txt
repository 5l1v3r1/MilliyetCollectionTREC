<DOC>
<DOCNO> 162390 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/11/yasam/yas07.html </URL>
<DATE> 2003/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Kıyameti insanoğlu koparacak 
</HEADLINE>
<TEXT>

Prof. Rees'e göre insanoğlu, nükleer terörizm, ölümcül virüsler ve genetik müdahaleler ile kendi kuyusunu kazıyor kıyameti yaklaştırıyor 
     DIŞ HABERLER SERVİSİ 

     Cambridge Üniversitesi profesörlerinden Martin Rees, kıyamet ihtimalinin son 100 yılda, yüzde 20'den yüzde 50'ye çıktığını iddia etti. Ünlü astronoma göre kıyamet, insanın yapacağı hatalar veya kontrolsüz teknolojik gelişmeler yüzünden kopacak. Kısa bir süre önce "Son Saatimiz" adlı kitabı yayımlanan Rees, insanlığın yüz yüze olduğu en büyük tehditleri de şöyle sıraladı Nükleer terörizm, laboratuvarlarda geliştirilen ölümcül virüsler ve insanın yapısını radikal biçimde değiştirebilecek genetik müdahaleler... 
     
     Göktaşı riskinden fazla 
     Rees, 2020 yılına kadar 1 milyon kişinin biyoterör ve araştırma hatalarına biyohata kurban gidebileceğini belirtti ve ekledi "Volkan patlaması veya göktaşı çarpması gibi doğal etkenler de dünyayı tehdit ediyor ancak en büyük risk, insanoğlundan kaynaklanıyor. DNA teknolojisinin yanlış kullanılması bile başlı başına bir felaket sebebi." 
     

</TEXT>
</DOC>
