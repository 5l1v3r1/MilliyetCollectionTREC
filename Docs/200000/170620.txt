<DOC>
<DOCNO> 170620 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/20/son/sontur28.html </URL>
<DATE> 2003/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Düğünü kana buladı 
</HEADLINE>
<TEXT>

     -DÜĞÜNÜ KANA BULADI Bursa'nın İnegöl İlçesi'ne bağlı Doğanyurdu Köyü'ndeki düğünde havaya ateş etmek isteyen bir kişi, damadın ağabeyini vurarak öldürdü. 
     Cerrah Beldesi'nden, gelin alarak Doğanyurdu Köyü'ne gelen düğün konvoyu, köy girişinde bir grup genç tarafından silahlarla karşılandı. Gençler havaya art arda ateş etmeye başladı. Bu sırada, düğün evinin bahçesinde gelen konuklarla ilgilenen damadın ağabeyi İbrahim Akman 36 , vuruldu. Ağabeyi vurulan damat İsmail Akman hemen olay yerinden uzaklaştırılırken, başından aldığı kurşunla ağır yaralanan İbrahim Akman, İnegöl Devlet Hastanesi'ne kaldırıldı. 2 çocuk babası İbrahim Akman, müdahaleye rağmen kurtarılamadı. 
     Olayın ardından İbrahim Ç, jandarmaya teslim oldu ve İbrahim Akman'ı kendisinin vurduğunu söyledi. İbrahim Ç, ''Ruhsatlı silahımı belimden çıkartırken birden ateş aldı. Ne olduğunu anlayamadım, çok üzgünüm. İbrahim benim yeğenimdir, kendisini de çok seviyordum. Nasıl böyle bir şey yaptım anlayamıyorum'' diye konuştu. 
     İbrahim Ç. gözaltına alınırken, ölen İbrahim Akman'ın cesedi otopsi yapılmak üzere morga kaldırıldı. Olayla ilgili soruşturma devam ediyor. 
     
</TEXT>
</DOC>
