<DOC>
<DOCNO> 178987 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/29/son/sonspo21.html </URL>
<DATE> 2003/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaraylı Sabri Ümit Milli Takım'da... 
</HEADLINE>
<TEXT>

     12. Avrupa Futbol Şampiyonası Eleme Grubu maçında 5 Eylül'de deplasmanda Portekiz ile karşılaşacak Ümit Milli Takım'ın aday kadrosu açıklandı. 
     Federasyondan yapılan açıklamaya göre, Teknik Direktör Raşit Çetiner, son dönemde A Milli Takım'da oynayan Fenerbahçeli Selçuk Şahin, Gaziantepsporlu İbrahim Toraman, Denizlisporlu Servet Çetin, Gençlerbirliği'nden Serkan Balcı ve Roda'dan Fatih Sonkaya'yı Ümit Milli Takım aday kadrosuna aldı. Bir süredir milli takımdan uzak olan Serhat Akın ile Galatasaray'ın son zamanlarda çıkış yapan genç oyuncusu Sabri Sarıoğlu da aday kadroya çağrıldı. 
     Ümit Milli Takım'a en fazla oyuncuyu Fenerbahçe verdi. Sarı-lacivertli 6 oyuncu, Galatasaray ve Gaziantepspor'dan 3'er, Beşiktaş'tan da 2 oyuncu aday kadroya alındı. 
     
     ADAY KADRO 

     Çetiner'in belirlediği 25 kişilik aday kadroda şu futbolcular bulunuyor 
     Volkan Demirel, Recep Biler, Kemal Aslan, Mahmut Hanefi Erdoğdu, Serhat Akın, Selçuk Şahin Fenerbahçe , Aykut Erçetin, Sabri Sarıoğlu, Suat Usta Galatasaray , Erdal Güneş, İlhan Özbay, İbrahim Toraman Gaziantepspor , Sinan Kaloğlu, Okan Koç Beşiktaş , Servet Çetin Denizlispor , Tayfun Cora Trabzonspor , Serkan Balcı Gençlerbirliği , Hüseyin Kartal Ankaragücü , Egemen Korkmaz Bursaspor , İbrahim Yavuz Adanaspor , Beyhan Sümer Kayserispor , Hamit Altıntop Schalke 04 , Halil Altıntop Kaiserslautern , Uğur İnceman Greuther Furth , Fatih Sonkaya Roda . 
     
     İSTANBUL'DA TOPLANIYORLAR 

     Ümit Milli Takım aday kadrosu, 1 Eylül Pazartesi günü saat 12.00'de İstanbul Holiday-Inn Marina Otel'de toplanacak. 
     3 Eylül Çarşamba günü özel uçakla Portekiz'e gidecek milliler, Avrupa Şampiyonası Eleme Grubu'nda 5 Eylül Cuma günü Viseu'daki Fontele Stadı'nda TSİ 22.15'de Portekiz ile karşılaşacak. Maçı Hollanda Futbol Federasyonu'ndan Ruud Bossen yönetecek. 
     
     AVUSTRALYA İLE ÖZEL MAÇ 

     Ümit takım, maçın ardından 6 Eylül Cumartesi günü İstanbul'a dönecek. 
     Milliler, 10 Eylül Çarşamba günü BJK İnönü Stadı'nda saat 20.00'de özel maçta Avustralya ile karşı karşıya gelecek. 
     
</TEXT>
</DOC>
