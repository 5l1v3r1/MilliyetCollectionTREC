<DOC>
<DOCNO> 197981 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/26/son/sondun39.html </URL>
<DATE> 2003/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
El Baradei, İsrail'den nükleer silahlarını yok etmesini istedi 
</HEADLINE>
<TEXT>

     Uluslararası Atom Enerjisi Ajansı UAEA Başkanı Muhammed El Baradei, İsrail'den nükleer silahlarını yok etmesini istedi. 
     Avusturya'nın başkenti Viyana'da bulunan UAEA'nın merkezinde gazetecilere açıklama yapan El Baradei, İsrail'in nükleer silahlarını yok etmesinden tüm Ortadoğu ülkelerinin fayda sağlayacağına inandığını söyledi. 
     El Baradei, İsrail'de dahil olmak üzere Ortadoğu'nun nükleer faaliyetlerden arındırılmış güvenli bir bölge olması için çaba sarf ettiklerini belirtti. 
     Nükleer Silahların Yayılmasını Önleme Anlaşması'nı NPT imzalamayan İsrail, nükleer silaha sahip olduğunu da kabul etmiyor. Ancak uzmanlar, İsrail'in 100 ila 200 arasında nükleer silahı olduğunu tahmin ediyor. 
     BM ve UAEA Genel Kurullarında 1987 yılından beri kabul edilen 13 karara rağmen, İsrail NPT anlaşmasını imzalamayı reddediyor. 
     
</TEXT>
</DOC>
