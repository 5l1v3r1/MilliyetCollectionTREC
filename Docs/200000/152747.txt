<DOC>
<DOCNO> 152747 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/27/yasam/yas05.html </URL>
<DATE> 2003/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzay mahk mları nihayet eve dönüyor 
</HEADLINE>
<TEXT>

Amerikan uzay mekiği Columbia'nın 1 Şubat'ta düşmesinden bu yana Uluslararası Uzay İstasyonu'nda kalan uzay adamlarını almaya Rus Soyuz gitti 
     CENK BAŞLAMIŞ Moskova 

     Baykonur'dan fırlatıldı 
     COLUMBIA faciası sonrası uzaya gönderilen ilk araç olan Rus Soyuz, dün sabah erken saatlerde Kazakistan'daki Baykonur üssünden fırlatıldı. Araçta Rus kozmonot Yuriy Malaçenko ile Amerikalı astronot Ed Lu bulunuyor. Lu'nun nişanlısı fırlatma töreninde hazır bulunurken, Rus inançlarına göre kötü şans getirdiğine inanıldığı için Malaçenko'nun yakınları törene katılmadı. 
     
     Bekle talimatı verdiler 
     SOYUZ'UN istasyona ulaşmasından bir hafta sonra beş aydır Uluslararası Uzay İstasyonu'nda UUİ bulunan astronotlar Kenneth Bowersox ve Donald Petti ile kozmonot Nikolay Budarin dünyaya dönebilecek. Facianın ardından ABD, uzay mekiği uçuşlarını durdurmuştu. UUİ'de yedek bir araç var. Ama yöneticiler, üç uzay adamına "yeni ekibi bekle" talimatı vermişti. 
     
Uzaya mektup ateş pahası      MOSKOVA MİLLİYET 

     BUNDAN sonra dileyen Rus, Uluslararası Uzay İstasyonu'na UUİ mektup gönderebilecek. Rusya Basın - Yayın Bakanlığı ve uzay uçuşlarından sorumlu kuruluş Rosaviakosmos'un hazırladığı projeyle UUİ'ye mektup göndermek isteyenler, pulları özel bir postaneden alabilecek. Ancak, "uzay pulları"nın fiyatı 20 - 30 bin dolar arası olacak. Yetkililer bu durumu, "Masrafı çok" diye açıkladı. Mektuplar, Rus uzay araçlarıyla istasyona gönderilecek. Kozmonotların damgalayacağı zarf sahibine iade edilecek. 
     


YAŞAM 















</TEXT>
</DOC>
