<DOC>
<DOCNO> 183101 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/18/son/sondun03.html </URL>
<DATE> 2003/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Essahaf Kitle imha silahlarını Körfez Savaşı'ndan sonra yok ettik 
</HEADLINE>
<TEXT>

     Irak eski Enformasyon Bakanı Muhammed Said Essahaf, Irak yönetiminin, elindeki yasaklanmış kimyasal silahları, füzeleri ve nükleer silah programını, 1991'de Körfez Savaşı'ndan hemen sonra yok ettiğini söyledi. 
     Birleşik Arap Emirlikleri'ne ait Abu Dabi televizyonunda yer alan 7 bölümlük haber programın birinci bölümünde, Irak eski Devlet Başkanı Saddam Hüseyin'in devrilmesiyle sonuçlanan savaşa ilişkin kendi izlenimlerini anlatan Essahaf, ''Irak'ın elinde kitle imha silahları yoktu, hakikat budur'' diye konuştu. 
     Essahaf, Irak yönetiminin, biyolojik silahlar geliştirmek yönündeki programını da ''yararsız olduğu'' gerekçesiyle sona erdirdiğini öne sürdü. 
     ABD güçlerine teslim olan Essahaf, serbest bırakılmasının ardından temmuz ayında, bir daha Irak'a dönmeyeceğini söyleyerek Birleşik Arap Emirlikleri'ne gitmişti. 
     
</TEXT>
</DOC>
