<DOC>
<DOCNO> 167105 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/03/son/sonspo01.html </URL>
<DATE> 2003/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Atletler Temmuz ayında çok koşacak... 
</HEADLINE>
<TEXT>

     Atletizmde milli sporcular, temmuz ayında yurtdışında 4 ayrı yarışmada madalya mücadelesi verecek. 
     Slovenya'nın Maribor kentinde 5-7 Temmuz tarihleri arasında yapılacak Avrupa Çoklu Branşlar Kupası'na, Türkiye, pentatlonda Anzhela Asthrochchanka ve Serpil Koçak ile katılacak. 
     İtalya'nın Trento kentinde 6 Temmuz Pazar günü yapılacak Avrupa Dağ Koşusu'nda ise Muammer Altınok, Hikmet Daştan, Münir Cura, Burhan Boztepe, Hasibe Onat, Gülşen Aşıkoğlu, Reyhan Berberoğlu ve Gülşah Akdoğan madalya mücadelesi verecek. 
     Kanada'nın Sherbrooke kentinde 9-13 Temmuz tarihleri arasında gerçekleştirilecek 3. Dünya Gençler Şampiyonası'na ise Türkiye, bayanlarda ve erkeklerde toplam 7 sporcuyla katılacak. Erkeklerde Adem Belir 2 bin metre engelli , Tuncay Örs çekiç atma , Şevket Taş cirit atma , bayanlarda ise Alev Yurdusever 800 metre , Çağdaş Aslan 3 adım atlama , Berna Demirci cirit atma ve Sülbiye Ebiboğlu çekiç atma madalya arayacaklar. 
     Polonya'nın Bydgoszcz kentinde 17-20 Temmuz tarihleri arasında yapılacak 23 Yaş Altı Avrupa Ümitler Şampiyonası'nda ise Türkiye 5 atletle mücadele edecek. Erkeklerde Eşref Apak çekiç atma , Halil Akkaş 3 bin metre engelli ve Ferhat Çiçek uzun atlama , bayanlarda ise Elvan Abeylegesse 5 bin metre ile Filiz Kadoğan gülle atma madalya için ter dökecek. 
     
</TEXT>
</DOC>
