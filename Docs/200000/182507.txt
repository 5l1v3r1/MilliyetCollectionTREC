<DOC>
<DOCNO> 182507 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/15/son/sontur10.html </URL>
<DATE> 2003/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Eminönü'nde Japon turiste otomobil çarptı... 
</HEADLINE>
<TEXT>

     Eminönü'nde meydana gelen trafik kazasında 1 kişi yaralandı. 
     Eminönü Sahil Kennedy Caddesi üzerinde gece saatlerinde meydana gelen kazada, Japon turist Yumi Takizawa 25 , bir aracın çarpması sonucu yaralandı. 
     Turiste çarpan araç olay yerinde durmazken, 34 FC 094 plakalı otomobiliyle Eminönü'nden Bakırköy yönüne giden, Arama Kurtarma Derneği AKUT Kurucu Başkanı Dr. Feridun Çelikmen, Takizawa'yı yaralı halde görerek, hastaneye götürmek üzere aracına aldı. 
     Bu sırada Çelikmen de başka bir otomobille çarpışarak kaza yaptı. Bu kazada yaralanan olmazken, Çelikmen, otomobilinde bulunan Japon turisti bir ambulansla, çalıştığı International Hospital'a kaldırdı. 
     Tedavi altına alınan turistin ayaklarında kırık bulunduğu, sağlık durumunun iyi olduğu öğrenildi. 
     
</TEXT>
</DOC>
