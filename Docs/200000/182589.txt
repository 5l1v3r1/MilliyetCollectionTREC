<DOC>
<DOCNO> 182589 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/16/yasam/yas01.html </URL>
<DATE> 2003/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
NASA'nın Türk dehası 
</HEADLINE>
<TEXT>

   Feryal Özel, NASA'nın en başarılı astrofizikçilerinden. O kadar başarılı ki, Einstein ve John Nash gibi 20 dehadan oluşan Büyük Fikirler Listesi'ne girdi 
      ASLI ÖKTENER İSTANBUL 
   
   Genç Türk Astrofizikçi Feryal Özel 27 , son 1.5 yıldır ABD Uzay ve Havacılık Dairesi'nin NASA İleri Araştırmalar Enstitüsü'nde ünlü fizikçilerle çalışmalar yapıyor. 
   Genç Türk kızı, NASA'da, İngilizlerin d hi fizikçisi Stephan Hawking gibi evrenin oluşumu, Big Bang Büyük Patlama teorisi, karadelikler ve nötron yıldızlarının sırlarını araştırıyor. 
   
   Evrende hayat var mı 
   Çok sayıda ödülü bulunan Özel'in en son başarısı ise, Albert Einstein ve John Nash gibi dehaların da yer aldığı, 20 kişilik Big Ideas Büyük Fikirler Listesi'ne girmesi. Özel, "Listede olmak büyük onur ama başarılarım büyük isimlerle kıyaslanacak şeyler değil" diyecek kadar mütevazı. Feryal Özel, şu aralar nötron yıldızlarının yüksek manyetik alanları ve çevrelerindeki çekim gücüyle ilgili çalışmalar yaptığını belirtiyor ve bu yıldızları, "Maddenin bildiğimiz en yoğun halleridir. Dünyada geçerli fizik kurallarının o ortamda işleyip işlemediğini araştırıyoruz. Hedefim, karadelikler ve nötron yıldızlarının özelliklerini çözmek. Ancak o zaman evrenin sırlarını aydınlatabiliriz" diye konuşuyor. Özel, uzayda hayat olup olmadığı sorusunu ise şöyle yanıtlıyor "Uzayda başka hayatlara dair çok sayıda araştırma sürüyor. Henüz elimizde bir veri yok. Başka gezegenler varsa bile, ya bizden çok ileri ya da çok geri uygarlıklara sahipler." 
   
   Eşi, Yunanlı meslektaşı    İstanbul doğumlu Feryal Özel, Üsküdar Amerikan Lisesi mezunu. ABD'nin Columbia Üniversitesi'nde fizik ve matematik mühendisliği okudu. 1996'da 'yüksek onur derecesi' ile mezun oldu. Masterini Danimarka'daki Niels Bohr Enstitüsü'nde, doktorasını Harvard Üniversitesi'nde astrofizik üzerine yaptı. Yunanlı meslektaşı Dimitrios Psaltis ile evlendi. 2002 başından bu yana NASA'nın Hubble Fellowship kadrosuyla İleri Araştırmalar Enstitüsü'nde çalışıyor. 
   
   
</TEXT>
</DOC>
