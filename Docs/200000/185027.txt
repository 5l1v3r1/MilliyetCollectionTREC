<DOC>
<DOCNO> 185027 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/28/ekonomi/eko06.html </URL>
<DATE> 2003/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk - Yunan dostluk zirvesine Pasok gölgesi 
</HEADLINE>
<TEXT>

   TURAN GÜLTEKİN Girit DHA 
   
   Yunanistan'ın Girit Adası'nın Hanya kentinde düzenlenen 5'inci Türkiye Ege Kıyıları ve Yunanistan Ege Adaları Ekonomik Zirvesi'nin açılışında konuşan Pasok Girit Milletvekili Sifis Valirakis, Türkiye'nin 'Kıbrıs'ta işgalci' olduğunu ileri sürdü. Vayirakis'in sözleri zirvede soğuk rüzgarlar esmesine neden oldu. Valirakis'in, sözlerine Yunan heyetinin de tepki göstermesi üzerine zirveyi terketti. 
   Zirveye Türkiye adına Sanayi ve Ticaret Bakanı Ali Coşkun, Türkiye Odalar ve Borsalar Birliği TOBB Başkanı Rifat Hisarcıklıoğlu'nun yanı sıra CHP ve AKP İzmir milletvekilleri ve İzmir Ticaret Odası Başkanı Ekrem Demirtaş katıldı. Yunan heyetinden de Finans ve Ekonomi Bakanı Nikos Xrıstodoulakıs, Yunanistan Odalar Birliği Başkanı Georgios Kasımatıs, Adaları Kalkındırma Odalar Birliği Başkanı Ilıas Mıchalakıs ve işadamları yer aldı. 
   Zirvede konuşan Sifis Valirakis, "Kıbrıs bir işgal sorunuyla karşı karşıya. Türkiye AB üyesi olacak bir ülkenin topraklarını işgal etmiş görünüyor. Yunanistan'da siyasiler orduyu yönlendirebiliyor. Ancak Türkiye için bunu söylemek mümkün değil" dedi. 
   Valirakis'in bu sözleri Türk ve Yunan heyetleri tarafından tepkiyle karşılandı. Yunan temsilcileri de milletvekilini uyardı. Bunun üzerine Valirakis zirvenin yapıldığı Panaromu Oteli'nden ayrıldı. 
   Sanayi ve Ticaret Bakanı Çoşkun, toplantıda yaptığı konuşmada, Türk ve Yunan Dışişleri Bakanları'nın, New York'ta imzaladıkları anlaşma ile mayınları temizlediklerini söyledi. 
   
   
</TEXT>
</DOC>
