<DOC>
<DOCNO> 167495 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/05/son/soneko05.html </URL>
<DATE> 2003/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapıkule'de 6 kilometrelik Tır konvoyu... 
</HEADLINE>
<TEXT>

     Kapıkule Sınır Kapısı'nda, ihracat çıkışlarının artmasına bağlı, 6 kilometrelik TIR konvoyu oluştu. 
     Kapıkule gümrük yetkililerinden alınan bilgiye göre, TIR sürücülerinin yüklerini hafta başında Avrupa ülkelerine teslim etmek için, aynı anda gümrüğü gelmeleri nedeniyle yoğunluk oluştu. 
     Yetkililer, son 24 saatte, 541 TIR aracının geçiş yaptığını belirtirken, şunları söylediler 
     ''Şu anda çıkışlar iyi gidiyor. Bulgar tarafı da çok iyi çalışıyor. Sürekli araç alımı yapıyorlar. Bizde olduğu gibi, Bulgaristan tarafında da Türkiye'ye giriş yapmak için bekleyen araç kuyruğu oluşmuş durumda. Her iki ülke sınır kapısında da saha tamamen doldu. Hiç ara boşluğumuz yok. Tam kapasite çalışıyoruz.'' Kapıkule'de 6 kilometre uzunluğundaki kuyrukta, 200 kadar TIR'ın çıkış işlemleri için beklediğini ifade eden yetkililer, yoğunluğun pazartesi günü sona ermesinin beklendiğini bildirdiler. 
     
</TEXT>
</DOC>
