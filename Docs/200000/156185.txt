<DOC>
<DOCNO> 156185 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/12/son/soneko38.html </URL>
<DATE> 2003/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa günü 72 puanlık yükselişle tamamladı... 
</HEADLINE>
<TEXT>

     İMKB Bileşik Endeksi, 2. seansta 48.53 puan artarak 10,712.87 puandan kapandı. 
     Hisse senetleri, ikinci seansta ortalama yüzde 0.46 oranında değer kazandı. 
     İlk seanstaki 23.93 puanlık artış dikkate alındığında, borsa endeksi günün tamamında 72.46 puan yükseldi. Hisse senetlerindeki günlük artış ise yüzde 0.68 oldu. 
     Seansa 1.00 puan kayıpla 10,663.34 puandan başlayan endeks, ilk yarıyı 15.87 puan artışla 10,680.21 puandan geçti. Endeks, seans içinde en düşük 10,638.75, en yüksek 10,765.79 puanı gördü. 
     Kapanışta mali endeks 110.71 puan artışla 12,646.34 puana, sanayi endeksi 25.33 puan artışla 11,250.99 puana yükseldi, hizmetler endeksi 0.14 puan kayıpla 6,855.21 puana geriledi. 
     Böylece ilk seansa göre mali grup hisseler ortalama yüzde 0.88, sanayi grubu hisseler ortalama yüzde 0.23 yükselirken, hizmetler grubu hisseler ortalama yüzde 0.14 oranında değer yitirdi. 
     2. seansta işlem gören toplam 292 hisse senedinden 125'i değer kazandı, 104'ü değer yitirdi, 63'ünün fiyatında değişiklik olmadı. 
     Seansta, 250 trilyon 512 milyar 495 milyon liralık işlem hacmi kaydedildi. İki seanstaki toplam işlem hacmi 404 trilyon 651 milyar 268 milyon lira olarak gerçekleşti. 
     2. seansta İş Bankası C , Yapı Kredi Bankası, Tüpraş, İhlas Holding ve Garanti Bankası en yoğun işlem gören hisse senetleri olarak belirlendi. 
     
</TEXT>
</DOC>
