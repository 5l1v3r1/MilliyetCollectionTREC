<DOC>
<DOCNO> 186678 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/06/guncel/gun03.html </URL>
<DATE> 2003/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Sevk k ğıdı yoksa sağ kalmak mucize 
</HEADLINE>
<TEXT>

   Hapşırırken beyin kanaması geçiren Cevat Kıvırcık, 8.5 saat ambulansla hastane hastane dolaştı. Kiminin donanımı yoktu, kimi ise 'önce sevk k ğıdı' diye diretti 
      ŞÜKRAN ÖZÇAKMAK 

   
   İşyerinde çalışırken iki kez art arda hapşırıp bayılan 44 yaşındaki bobinaj işçisi Cevat Kıvırcık, beyin kanaması teşhisi konulmasına rağmen hastane hastane dolaştırıldı. Önce Bağcılar'daki özel bir hastaneye kaldırılan Kıvırcık, sedye üzerinde geçen 8.5 saatin ardından tedavi altına alındı. Ailesinin iddiasına göre olaylar şöyle gelişti Kıvırcık geçtiğimiz cuma günü saat 17.00 sıralarında önce özel hastaneye, oradan da beyin kanaması geçirdiği gerekçesiyle SSK Vakıf Gureba Hastanesi'ne kaldırıldı. Beyin kanamasına müdahale edemeyeceklerini bildiren Vakıf Gureba doktorları, hastanın İstanbul Tıp Fakültesi Hastanesi'ne götürülmesini istedi. SSK'lı oldukları için sevk isteyen aileye, hafta sonuna girildiği için sevk yapılamadığı söylendi. 
   
   'CİHAZIMIZ BOZULDU' 
   Ailenin ısrarları üzerine bir üst yazıyla hasta İstanbul Tıp Fakültesi'ne Çapa sevk edildi. Ancak Çapa da ambulansla Nöroşirurji Servisi'nin acil kapısına getirilen Kıvırcık'ı 'İstanbul Tıp Fakültesi'ne sevki uygundur' yazılı sevk k ğıdı olmadığı için kabul etmedi. Ayrıca SSK'nın karşılamadığı malzemeler için 10 - 15 milyar lira masraf olacağını, bunun karşılığında ailenin senet vermesi gerektiği belirtildi. Bunun üzerine aile, Çapa'nın önerisiyle SSK Okmeydanı Hastanesi'nin yolunu tuttu. Buradaki doktorlar da beyin ameliyatında kullanılacak cihazın bozuk olduğunu söyledi. Hastanenin tahsis ettiği ambulansla Kıvırcık tekrar Vakıf Gureba'ya götürüldü. Bu arada durumu gittikçe ağırlaşıyordu. Doktorlar, müdahale riskini göze alamadıkları gibi standartlara uygun sevk veremiyordu. Bu duruma isyan eden Kıvırcık ailesi, önce servisin nöbetçi doktoruna, sonra da hastanenin gece sorumlusuna ulaştı. Sonunda evraklar hazırlandı ve hasta 'İstanbul Tıp Fakültesi'ne' başlıklı sevk yazısıyla tekrar Çapa'ya gönderildi. 
   
   BEYİN DAMARI PATLAMIŞ 
   Sonunda, SSK'nın karşılamadığı ilaç ve malzemelerin hasta yakınları tarafından karşılanması koşuluyla Kıvırcık, Nöroşirurji Servisi Yoğun Bakım Ünitesi'nde tedaviye alındı. Böylece saat 17.00'da başlayan hastane arayışı yaklaşık 8.5 saat sonra sona ermiş oldu. Doktorlar, şu anda tedavisi devam eden Kıvırcık'ın beyin damarlarından birinin patladığını, bunun da kanamaya neden olduğunu bildirdi. 
   
   'Herkes para derdinde, hastayı düşünen yok '    Cevat Kıvırcık'ın kızı Gökçe Kıvırcık, annesi Belgin ve halalarıyla birlikte doğacak ihtiyaçlar için hastanede hazır bekliyor. Gökçe Kıvırcık, "Yaşadıklarımıza inanmak istemiyorum. Babam, saatlerce hastane kapısında sedye üzerinde bekletildi. Kimse dönüp hastayla ilgilenmiyor yalnızca para pazarlığı yapılıyor, kurallardan bahsediliyor. Öncelikli olan insan hayatı değil mi " diye isyan ediyor ve sözlerini şöyle sürdürüyor "Yalnızca cumartesi günü 450 milyon liralık ilaç aldık. Hafta sonu olması nedeniyle reçetelere mühür basamıyorlarmış. Biz de ilaçları mecburen cebimizden ödüyoruz. Sonra SSK bize verecekmiş. Paramız olmasaydı ne olacaktı " 
   
   'Mikroskobun bozuk olduğunu biliyorlar'    Kıvırcık'ın gittiği hastanelerin yetkililerini arayıp, konuyla ilgili görüşlerine başvurduk ancak SSK Okmeydanı dışında yanıt alamadık. SSK Okmeydanı'nda olay günü nöbetçi doktor olan Beyin Cerrahi Servisi kıdemli asistanı Cem Dinç şu bilgileri verdi "Mikroskop bozuk olduğu için yaklaşık 1.5 yıldır bu tür ameliyatları hastanemizde yapamıyoruz. Bu konu şefimiz tarafından gerekli yerlere bildirildi. Söz konusu hastada büyük ihtimalle baloncuk yırtılması vardı. Hastanemiz de bu hastayı sevk etmek zorunda kaldı. Çapa bizde mikroskop olmadığını biliyordu. Biz de hastayı Vakıf Gureba'ya geri gönderdik." 
   
   
</TEXT>
</DOC>
