<DOC>
<DOCNO> 190190 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/21/son/soneko48.html </URL>
<DATE> 2003/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk-İngiliz Genç İşadamları sanal ortamda buluştu 
</HEADLINE>
<TEXT>

     Türk-İngiliz Genç İşadamları bugün British Concil'de video konferans aracılığıyla biraraya gelme imkanı buldu. 
     British Concil'de ''Yaşayan Yenilikler 2003'' adıyla düzenlenen, İngiltere Ticaret Bakanlığı tarafından iş hayatındaki yenilikleri desteklemek üzere tasarlanmış olan etkinlikte konuşma yapan ODTÜ Teknopark KOSGEB Genel Müdürü Ömer Öz, İngiliz Coventry Üniversitesi işbirliği ile AB'nin maddi destek programını kazandıklarını söyledi. 
     Ömer Öz, bu program çerçevesinde AB Bilgi ve Teknoloji Değişim Merkezi'ni ODTÜ'de kurma şansını yakaladıklarını bildirdi. 
     Video konferansa, Türkiye Genç İşadamları Derneği Ankara Şubesi ile İngiltere'nin en yenilikçi ve başarılı 4 işadamı uydu aracılığıyla katıldı. 
     AB'nin bu programa hibe yardımının 700 bin euro olduğu öğrenildi. 
     
</TEXT>
</DOC>
