<DOC>
<DOCNO> 161029 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/04/son/sonspo07.html </URL>
<DATE> 2003/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
En şanslısı Malatyaspor seyircisi... 
</HEADLINE>
<TEXT>

     Birinci Süper Futbol Ligi'nde geride kalan 2002-2003 sezonunda maç başına en çok gol Malatya İnönü Stadı'nda atıldı. 
     Ligde filelere giden toplam 8 golden 59'u Malatya'da atılırken, maç başına 3.68 ile, ortalaması en yüksek stat oldu. 
     Ankaragücü ve Gençlerbirliği'nin maçlarını yaptıkları Ankara 19 Mayıs Stadı ise, statlar içinde en fazla gol atılanı olarak dikkat çekti. Ankaragücü ve Gençlerbirliği'nin yanısıra, cezası nedeniyle Fenerbahçe-Bursaspor maçının da yapıldığı Ankara'da toplam 35 maç oynanırken, filelere toplam 95 gol gitti. 
     Sporseverler Ankara'da maç başına ortalama 2.71 gol izleme olanağı buldu. 
     
     ORTALAMASI EN YÜKSEK STAT, MALATYA İNÖNÜ 
     Yeni sezonda Türkiye'yi tarihinde ilk kez UEFA Kupası'nda temsil edecek olan Malatyaspor'un maçlarını yaptığı Malatya İnönü Stadı, maç başına gol ortalaması en yüksek stat olarak göze battı. 
     Malatyalı sporseverler, 16 maçta 59 golle, gittikleri her maçta ortalama 3.68 gol izleme keyfini yaşadı. 
     
     EN AZ GOL HÜSEYİN AVNİ AKER'DE 
     Ligde geride kalan sezonda en az gol Trabzonspor'un maçlarını yaptığı Hüseyin Avni Aker Stadı'nda atıldı. 
     Trabzon'da yapılan 16 maçta filelere toplam 27 gol giderken, sporseverler maç başına ortalama 1.68 gol izleyebildi. 
     
     GOLLERİN ATILDIĞI STATLAR 
     Birinci Süper Futbol Ligi'nde geride kalan 2002-2003 sezonunda gollerin atıldığı statlar şöyle 
     
     
Stat Maç Gol Ortalama Gol Malatya İnönü 16 59 3.68 İzmir Atatürk 14 51 3.64 Gaziantep Kamil Ocak 16 55 3.43 İzmir Alsancak 20 64 3.36 Samsun 19 Mayıs 18 56 3.29 Bursa Atatürk 17 52 3.05 İzmit İsmetpaşa 17 51 3 Mersin Tevfik Sırrı Gür 1 3 3 Adana 5 Ocak 18 49 2.72 Ankara 19 Mayıs 35 95 2.71 Ali Sami Yen 17 46 2.70 FB Şükrü Saracoğlu 16 43 2.68 BJK İnönü 17 41 2.41 Denizli Atatürk 17 41 2.41 Güngören Belediye 17 41 2.41 Elazığ Atatürk 17 40 2.35 Diyarbakır Atatürk 17 39 2.29 Hüseyin Avni Aker 16 27 1.68 
     Not Ev sahibi takımların cezaları nedeniyle Malatyaspor-Gaziantepspor maçı Adana'da, Fenerbahçe-Bursaspor maçı Ankara'da, Trabzonspor-Bursaspor maçı Samsun'da, Gaziantepspor-Bursaspor maçı da Mersin'de yapıldı. 
     
</TEXT>
</DOC>
