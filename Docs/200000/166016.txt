<DOC>
<DOCNO> 166016 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/28/yazar/okur.html </URL>
<DATE> 2003/06/28/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Bakan Güler Geri adım atmıyoruz 
</HEADLINE>
<TEXT>

     "Uzun süredir fiyat indirimini konuştuk. Daha önce yapılan anlaşma gereği fiyatı etkileyen formül üzerinde görüşmeler yapıldı. Biz, bize sunulan formülün doğru olduğuna inanıyoruz. Çünkü formülün altında paraf ve imza var. Gazprom yetkileri, bu formülü düzenleme sözü verdiler. Dolayısıyla gelinen noktada durum açık. Bekliyoruz. Batı hattında şimdilik bir sorun yok. Dolayısıyla sıkıntı da yok O yüzden korkuya gerek yok" diyor. 
     
     Sihirli formül 
     Bilindiği gibi Türkiye, 2002 yılı sonunda 17 milyar 624 milyon metreküp gaz tüketti. Bunun 11.6 milyar metreküpünü Rusya’dan aldı. Cezayir’den 4.08 milyar metreküp, Nijerya’dan 1.27 milyar metreküp sıvılaştırılmış gaz aldı. 673 milyon metreküp gazı da İran’dan sağladı. Ve Türkiye 2002 yılında Rusya’dan aldığı yıllık ortalama bin metreküp gaza 116 dolar, 2001 yılında da yıllık ortalama bin metreküp gaza 133 dolar ödedi. 
     Diyeceksiniz ki "Neden fiyat değişti " Çok basit. Gaz fiyatları petrole bağlı. Petrol fiyatları düştüğü için fiyat da düşüyor, ondan... Ancak bu görüşmelerde sihirli nokta formül pazarlığı. Formülde ne var Açıklayalım. 
     FO1 Yüzde 1 kükürtlü fuel oil... 
     FOO Yüzde 3.5 kükürtlü fuel oil. 
     Ve mazot... 
     Bu formül bu haliyle Türkiye’ye 15 ile 20 dolar bir avantaj sağlıyor. Gazprom’un açıkladığı gibi 1 - 2 dolarlık bir indirim değil. 
     Türkiye, bu yüzden formül diye diretiyor. 
     Gazprom ise bu formülde yüzde 1 ile yüzde 3.5’luk kükürtlü fuel oil’in yerini değiştirmek istiyor. İşte büyük pazarlığın nedeni... 
     Fakat burada önemli bir başka nokta daha var. Türkiye, yaptığı anlaşma gereği Rusya’dan ihtiyacının çok çok üzerinde gaz alıyor. Üstelik aldığı gazı depolayacak bir gaz deposu bile yok. O yüzden zorunlu olarak hidroelektrik santralları yerine gaz çevrimli santralları teşvik ediyor. Bu da iç pazarda ayrı bir sorun yaratıyor. Ve aynı Türkiye, Gazprom ile yaptığı anlaşma gereği fazla gelen gazı üçüncü tarafa yeniden satış hakkına sahip olamıyor. 
     O yüzden Türkiye, "al - öde" stratejisi ile yola devam ediyor. Gazprom ile görüşmeler bittiği için aldığı gazı boruların içinde bekletiyor. 
     
     Gaz sıkıntısı olmaz’ 
     İşte Mavi Akım tablosunda gelinen nokta... Enerji Bakanlığı yurtdışında Bulgaristan’la başladı. Rusya ile devam ediyor. İçeride imtiyaz sözleşmeleri ile başladığı yolculuğu yap - işlet - devretlerle sürdürecek. Sonra yola yap - işlet ve işletme devir haklarıyla devam edecek. Enerjide politikasızlığın faturası bu. 
     Bu durumda Türkiye gaz sıkıntısı çeker mi Yetkililer, Türkiye’nin ihtiyacından fazla gaz aldığını dolayısıyla sıkıntı olmayacağını söylüyorlar. Fakat Türkiye’nin şu an itibarıyla 16 milyon metreküp gazının olduğunu da göz önünde bulundurursak sıkıntı yaşayıp yaşanmayacağı konusunda kafalar karışababilir. 
     Kafa karıştırmaya gerek yok. Çünkü Türkiye, geçen yıl Gazprom ile yaptığı anlaşma gereği, aldığı gaz yüzünden hidroelektrik santarallarının pek çoğunu iptal etmek zorunda kaldı. Bu nedenle Türkiye, Gazprom’dan gaz almasa bile bu santralları devreye sokarak sorunu çözebilecek. 
     
     Gazprom ne yapıyor 
     Gazprom’la görüşmelerde devreye giren işadamı Ali Şen, suskun. Konuşmuyor. Ancak Gazprom yetkililerinden alınan bilgiye göre pazartesi veya salı günü Moskova’da konuyla ilgili bir basın toplantısı düzenleniyor. Gazprom’un iddiasına göre son görüşmelerde BOTAŞ’a toplam 5 milyar dolarlık bir indirim paketi sunuldu. 
     BOTAŞ, Gazprom’un sunduğu bu indirim paketine karşılık karşı teklif sunamadı. Bu nedenle Gazprom, perşembe akşamı itibarıyla tahkime gitme kararı aldı. Yapılacak basın toplantısında bu tahkim kararını açıkalayacak. 
     
     

</TEXT>
</DOC>
