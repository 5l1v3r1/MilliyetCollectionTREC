<DOC>
<DOCNO> 157014 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/16/yasam/yas05.html </URL>
<DATE> 2003/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu çalışma Kongre’de derece aldı 
</HEADLINE>
<TEXT>
Bir yumurta bile, hastanın gebelik şansını artırabiliyor Tüp bebeğe bebek aspirinli umut 
Bebek aspirininin kadınlarda yumurta sayısını artırdığı belirlendi. Bu gelişme, pahalı tedavide 350 - 400 dolarlık bir tasarruf sağladı 
     AYŞEGÜL AYDOĞAN İstanbul 

     270 hastada denendi 
     PAKİZE Tarzi Tüp Bebek Kliniği ekibi, kliniğe gelen 270 hastaya bir ay boyunca günde bir bebek aspirini verdi. Kadınlarda yumurta sayısı 1.2 oranında arttı. Bebek aspirininin kadınlarda yumurta sayısını artırdığını ortaya çıkaran çalışma, Çeşme’de 24-27 Nisan’da yapılan kongrede sunuldu ve derece aldı. Dr. Halil İbrahim Tekin, tüp bebek yönteminin çok pahalı bir tedavi olduğunu hatırlatarak, "Yumurta sayısının artması, tedavide tasarruf getirdi" dedi. 
     
     3-4 yumurtaya kadar artabilir 
     TEKİN, şunları söyledi "Aspirinle kişi başına ortalama 1.2 yumurta artış elde ettik. 31 - 32 yaş grubunda aspirin kullanılmadığı zaman yaklaşık 12 yumurta elde ediyorsanız, aspirin kullandığınızda yumurta sayısı 13.2 oluyor. Bazı kadınlarda 3 - 4 yumurtaya kadar artış sağladık. 1.2 yumurtadan ne olur diye düşünülebilir Tek bir yumurta bile hastaya gebelik şansı verebilir. Ayrıca 1.2 yumurta, 350 - 400 dolar tassarruf sağlıyor." 
     
Bir hastalığa daha yararlı      DR. İbrahim Tekin, bebek aspirininin tüp bebek tedavisinde bir yararının daha olduğunu söyledi. Tekin şöyle dedi "Bebek aspirini tüp bebek uygulamalarındaki otoimmün adlı hastalığa da faydalı. Bu hastalık gebelik şansını çok düşürüyor. Vücudun verdiği reaksiyonu baskılamak için bebek aspirini, bir ilaçla birlikte kullanılıyor ve hastalar gebe kalabiliyor." 
     

</TEXT>
</DOC>
