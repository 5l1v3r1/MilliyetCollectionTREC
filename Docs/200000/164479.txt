<DOC>
<DOCNO> 164479 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/20/son/sontur30.html </URL>
<DATE> 2003/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Dusseldorf-Trabzon uçağında hırsızlık... 
</HEADLINE>
<TEXT>

     Dusseldorf-Trabzon seferini yapan Pegasus Havayolları'na ait uçakta, kabin amirinin çantasından 2 bin 355 euro çalındığı bildirildi. 
     Alınan bilgiye göre, Dusseldorf-Trabzon seferini yapan Pegasus Havayolları'na ait uçağın kabin amiri Ümmühan Ebru Adıgüzel 25 , mutfak kısmında bıraktığı çantasının, kalkıştan 50 dakika sonra yerinde olmadığını fark etti. 
     Yapılan araştırma sonucunda, çanta, çıkış kapısının yakınında bulunurken, uçakta satılan gümrüklü eşyalardan elde edilen 2 bin 355 Euro bulunan cüzdanın çalındığı belirlendi. 
     Adıgüzel, Trabzon Havaalanı'na inişte, Hava Limanı Emniyet Amirliği'ne giderek, şikayette bulundu. Emniyet Amirliği'nce olayla ilgili başlatılan soruşturmanın sürdüğü öğrenildi. 
     
</TEXT>
</DOC>
