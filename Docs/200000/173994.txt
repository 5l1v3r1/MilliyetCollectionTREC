<DOC>
<DOCNO> 173994 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/06/son/sonspo10.html </URL>
<DATE> 2003/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Süper lig'in gol kralları... 
</HEADLINE>
<TEXT>

     Birinci Süper Futbol Ligi'nde geride kalan 45 sezonda 27'si Türk, 2'si yabancı olmak üzere toplam 29 futbolcu ''Gol Kralı'' unvanını kazandı. 
     Galatasaraylı Metin Oktay, 6 kezle en fazla ''Gol Kralı'' unvanını yakalayan futbolcu olurken, Tanju Çolak ise, Galatasaray formasıyla attığı 39 golle, bir sezonda en fazla gol atan futbolcu rekorunu elinde bulunduruyor. 
     Ligin ilk ''Gol Kralı'' Metin Oktay, son ''Gol Kralı'' ise Bursasporlu Okan Yılmaz oldu. 
     
     METİN OKTAY'IN REKORU 

     Lig tarihinde en fazla ''Gol Kralı'' olan futbolcu unvanı, Türk futbolunun efsane isimlerinden Metin Oktay'a ait bulunuyor. 
     Aynı zamanda ligin ilk ''Gol Kralı'' olan Metin Oktay, 1959, 1959-60, 1960-61, 1962-63, 1964-65 ve 1968-69 sezonlarında toplam 6 kez ''Gol Kralı'' olarak, lig tarihine adını yazdırdı. 
     Metin Oktay'ı 5 kezle Tanju Çolak, 3'er kezle de Cemil Turan, Aykut Kocaman ve Hakan Şükür izliyor. 
     
     EN ÇOK ''KRAL'' GALATASARAY'DAN ÇIKTI 

     Ligin en çok gol atan toplam 29 futbolcusu, 13 ayrı takımdan çıkarken, Galatasaray, 13 kezle en çok ''Gol Kralı'' çıkaran takım unvanını elinde bulunduruyor. 
     Fenerbahçe, 12 kez ''Gol Kralı'' çıkarmayı başarırken, şampiyonluk yaşayan diğer takımlardan Beşiktaş 3, Trabzonspor ise 2 kez ligin en çok gol atan futbolcusunu kadrosunda barındırdı. 
     Bunun yanısıra Samsunspor, Eskişehirspor, Ankaragücü ve Bursaspor 3'er, Adanaspor 2, Ankara Demirspor, Göztepe, Altay ve Sakaryaspor da 1'er kez ''Gol Kralı'' futbolcuyu kadrosunda bulundurdu. 
     
     TANJU ÇOLAK, TARİHE GEÇTİ 

     Birinci Futbol Ligi'nin geride kalan 45 sezonunda, ''Gol Kralları'' içinde en fazla golle bu unvanı yakalayan futbolcu Tanju Çolak oldu. 
     Çolak, 1987-88 sezonunda Galatasaray formasıyla 39 gol atarak, Metin Oktay'a ait 38 gollük rekoru kırdı ve Türk Futbol Tarihi'ne altın harflerle geçti. 
     Tanju Çolak ayrıca, 5 kez yakaladığı ''Gol Kralı'' unvanına 3 ayrı kulüpte ulaşarak, ayrı bir rekor kırdı. 
     Golcü futbolcu, 1985-86 ve 1986-87 sezonlarında Samsunspor, 1987-88 ve 1990-91 sezonlarında Galatasaray, 1992-93 sezonunda da Fenerbahçe formasıyla ''Gol Kralı'' oldu. 
     
     YABANCI ''KRALLAR'' 

     Birinci Futbol Ligi tarihinde şimdiye dek yalnızca 2 yabancı futbolcu ''Gol Kralı'' unvanını yakalayabildi. 
     Galatasaray formasını giyen Yugoslav Tarık Hociç, 1983-84 sezonunda 16 gol atarak, lig tarihinde en çok gol atan ilk yabancı futbolcu oldu. 
     Trabzonspor'un Gürcü futbolcusu Şota Arveladze ise 1995-96 sezonunda 25 gol atarak, ''Gol Kralı'' olan 2. yabancı futbolcu olarak tarihe geçti. 
     
     PAYLAŞILAN ''KRALLIKLAR'' 

     Birinci Futbol Ligi'nin geride kalan 45 yıllık tarihinde ''Gol Krallığı'' 3 kez paylaşıldı. 
     Fenerbahçeli Cemil Turan, 1975-76 sezonunda Ankaragücü'nden Ali Osman Renklibay ile birlikte 17'şer golle, 1979-80 sezonunda Bursasporlu Bahtiyar Yorulmaz ile Altaylı Mustafa Denizli, 12'şer golle ortak ''Gol Kralları'' oldular. 2001-2002 sezonunda ise Beşiktaşlı İlhan Mansız ile Galatasaraylı Arif Erdem 21'er golle bu unvanı paylaştı. 
     
     GOL ORTALAMASI EN YÜKSEK VE DÜŞÜK ''KRALLAR'' 

     Lig tarihinde oynadığı maç başına attığı gol sayısı açısından en başarılı ''Gol Kralı'', Metin Oktay oldu. 
     Galatasaraylı futbolcu, 1962-63 sezonunda forma giydiği 26 maçta 38 gol atarken, maç başına 1.46 gol ortalamasına ulaştı ve en verimli golcü olarak tarihe geçti. 
     Gol ortalaması en düşük krallar ise, 1979-80 sezonunda krallığı paylayan Bursasporlu Bahtiyar Yorulmaz ile Altaylı Mustafa Denizli oldu. Toplam 30 maçta 12'şer gole imza atan her 2 futbolcu da maç başına 0.4 gol ortalaması tutturdu. 
     
     LİGİN ''GOL KRALLARI'' 

     Birinci Futbol Ligi'nde geride kalan 45 sezonda ''Gol Krallığı''nı kazanan futbolcular şöyle 
     

Sezon Gol Kralı Takımı Maç Gol Ortalama 1959 Metin Oktay Galatasaray 15 11 0.73 1959-60 Metin Oktay Galatasaray 35 33 0.94 1960-61 Metin Oktay Galatasaray 28 36 1.28 1961-62 Fikri Elma Ankara Demirspor 34 21 0.61 1962-63 Metin Oktay Galatasaray 26 38 1.46 1963-64 Güven Önüt Beşiktaş 30 19 0.63 1964-65 Metin Oktay Galatasaray 22 17 0.77 1965-66 Ertan Adatepe Ankaragücü 26 20 0.76 1966-67 Ertan Adatepe Ankaragücü 28 18 0.64 1967-68 Fevzi Zemzem Göztepe 30 19 0.63 1968-69 Metin Oktay Galatasaray 26 17 0.65 1969-70 Fethi Heper Eskişehirspor 26 13 0.5 1970-71 Ogün Altıparmak Fenerbahçe 26 16 0.61 1971-72 Fethi Heper Eskişehirspor 30 20 0.66 1972-73 Osman Arpacıoğlu Fenerbahçe 19 16 0.84 1973-74 Cemil Turan Fenerbahçe 30 14 0.46 1974-75 Ömer Kaner Eskişehirspor 26 14 0.53 1975-76 Cemil Turan Fenerbahçe 30 17 0.56 A.Osman Renklibay Ankaragücü 30 17 0.56 1976-77 Necmi Perekli Trabzonspor 22 18 0.81 1977-78 Cemil Turan Fenerbahçe 30 17 0.56 1978-79 Özer Umdu Adanaspor 26 15 0.57 1979-80 Mustafa Denizli Altay 30 12 0.4 Bahtiyar Yorulmaz Bursaspor 30 12 0.4 1980-81 Bora Öztürk Adanaspor 26 15 0.57 1981-82 Selçuk Yula Fenerbahçe 28 16 0.57 1982-83 Selçuk Yula Fenerbahçe 30 19 0.63 1983-84 Tarık Hosiç Galatasaray 30 16 0.53 1984-85 Aykut Yiğit Sakaryaspor 34 20 0.58 1985-86 Tanju Çolak Samsunspor 34 33 0.97 1986-87 Tanju Çolak Samsunspor 34 25 0.73 1987-88 Tanju Çolak Galatasaray 37 39 1.05 1988-89 Aykut Kocaman Fenerbahçe 34 29 0.85 1989-90 Feyyaz Uçar Beşiktaş 33 28 0.84 1990-91 Tanju Çolak Galatasaray 29 31 1.06 1991-92 Aykut Kocaman Fenerbahçe 25 25 1 1992-93 Tanju Çolak Fenerbahçe 23 27 1.17 1993-94 Bülent Uygun Fenerbahçe 27 22 0.81 1994-95 Aykut Kocaman Fenerbahçe 25 27 1.08 1995-96 Şota Arveladze Trabzonspor 30 25 0.83 1996-97 Hakan Şükür Galatasaray 33 38 1.15 1997-98 Hakan Şükür Galatasaray 32 32 1 1998-99 Hakan Şükür Galatasaray 33 19 0.57 1999-00 Serkan Aykut Samsunspor 33 30 0.9 2000-01 Okan Yılmaz Bursaspor 31 23 0.74 2001-02 İlhan Mansız Beşiktaş 30 21 0.7 Arif Erdem Galatasaray 32 21 0.65 2002-03 Okan Yılmaz Bursaspor 34 24 0.71      
</TEXT>
</DOC>
