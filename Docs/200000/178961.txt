<DOC>
<DOCNO> 178961 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/29/son/soneko33.html </URL>
<DATE> 2003/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
BP'den Rusya çıkartması... 
</HEADLINE>
<TEXT>

     Enerji devi British Petroleum BP Rusya petrollerini işleyecek dev yatırım anlaşmasını bitirdi. 
     BP ile Rus ortakları Alfa Grup ile Acces-Renova arasında imzalanan 7.7 milyar dolarlık yatırım anlaşmasıyla kurulması kararlaştırılan TNK-BP adlı yeni şirket, sosyalizm sonrası Rusya'ya yapılan en büyük doğrudan yabancı yatırım olma özelliği taşıyor. 
     BP'nin, TNK-BP'nin yüzde 50 hissesine ortaklaşa sahip olacak Rus ortaklarına, kendi yüzde 50 payı için 2.6 milyar dolar nakit ödeyeceği, geri kalan borcunu ise 3 yıl arka arka arkaya 1.25 milyar dolar değerinde kendi hisse senetlerinden vereceği bildirildi. 
     BP, anlaşma kapsamında ayrıca Alfa Grup ve Access-Renova'ya daha küçük bir petrol şirketi olan Slavneft'teki hisselerine karşılık 1.35 milyar dolar ödemeyi kabul etti. 
     BP'nin hisselerinin yüzde 50'sine sahip olacağı TNK-BP'nin Rusya'da 5,2 milyar varillik petrol rezervine sahip olacağı ve günde 1.2 milyon varil ham petrol üreteceği belirtiliyor. 
     Petrol yataklarının yanı sıra 5 arıtmaevinde ve 2.100 petrol istasyonunda da hisseleri bulunacak yeni şirketin, Rusya'nın 3. büyük petrol şirketi olacağı bildirildi. 
     
</TEXT>
</DOC>
