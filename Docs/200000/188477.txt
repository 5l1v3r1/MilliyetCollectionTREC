<DOC>
<DOCNO> 188477 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/14/yasam/yas03.html </URL>
<DATE> 2003/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu bebek için geri gelmedi 
</HEADLINE>
<TEXT>

      SEFA KARACAN Afyon DHA 
   
   Afyon'daki Zübeyde Hanım Kadın Doğum ve Çocuk Hastanesi'nde doğum yapan, adını Elif Yılmaz ve yaşını 17 olarak belirten genç kadın "Hasta yatış işlemlerini yaptırmaya gidiyorum" diyerek bebeğini terk etti. 
   Cumartesi günü, tek başına geldiği hastanede bir erkek çocuk dünyaya getiren Yılmaz, çocuğunu da emzirdi. 
   
   Anne aranıyor 
   Öğleden sonra odasındaki diğer hastalara, hastane yatış işlemlerini yapmaya gideceğini belirten Yılmaz, bebeğini bırakıp ortadan kayboldu. Genç anne dönmeyince, içinde bebek giysileri olan çanta hastane yetkililerine teslim edildi polis araştırma başlattı. 
   
   
   Poşette donmaya bıraktılar    NAİL KAHRAMAN BURSA DHA 
      Bursa'da yasak ilişki sonucu dünyaya geldiği sanılan ve bir poşet içinde Sabiha Köstem İlköğretim Okulu'nun kapısına terk edilen erkek bebek, donmaktan son anda kurtarıldı. 
   Vatandaşların ağlama sesini duymasıyla olay yerine gelen polisler, bebeği donmak üzereyken kurtardılar. Henüz adı bile konmadan hastanede kuvöze alınan bebek, tedavisinin ardından Sosyal Hizmetler İl Müdürlüğü Sırameşeler Çocuk Yuvası'na gidecek. Anne ve babası bulunamazsa evlat edinmek için sırada bekleyen ailelerden birine verilecek. 
   
   
</TEXT>
</DOC>
