<DOC>
<DOCNO> 164235 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/20/dunya/adun.html </URL>
<DATE> 2003/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Loizidu'ya tazminatı ödüyoruz 
</HEADLINE>
<TEXT>
Kıbrıs'ta dev adım 
Türkiye, Girne'deki evine el konulduğu gerekçesiyle Rum kadına bir milyon dolar ödeyecek ama AB yolunda büyük kazanım elde edecek 
     GÜVEN ÖZALP Brüksel 

     Türkiye, yıllardır Avrupa Konseyi AK ve Avrupa İnsan Hakları Mahkemesi AİHM ile arasında gerginlik unsuru olan Loizidu Davası kararını uygulayacağını açıkladı. Dün Strasbourg'da gerçekleştirilen AK Bakanlar Komitesi toplantısına bildirimde bulunan Türkiye, kararı herhangi bir şarta bağlı olmaksızın uygulayacağını resmen bildirdi. Bu çerçevede Türkiye, yaklaşık bir milyon dolar tutarında tazminat ödeyecek. Türkiye, bu kararı alarak bir bakıma Kopenhag kriterlerini teoriden pratiğe geçirme konusunda da önemli bir adım atmış oldu. 
     
     Karar uygulanmadı 
     Kıbrıs Barış Harek tı sonrasında Girne'deki evini kaybeden Tatiana Loizidu adlı bir Kıbrıslı Rum'un "evine el konulduğu" gerekçesiyle açtığı davada AİHM, 1998'de nihai kararını vererek Türkiye'yi toplam 700 bin dolar tazminat ödemeye mahk m etmişti. Ancak Türkiye bu kararı yaklaşık beş yıldır uygulamıyordu. 
     
     Bir milyon dolar 
     Dün açıklanan uygulama kararıyla Türkiye hem ana para olan 700 bin dolarlık tazminatı, hem de gecikme yaşanan her sene için belirlenen yüzde 8 oranındaki faizi ödemek zorunda kalacak. Bu çerçevede ana para ve faiz tutarıyla birlikte Türkiye, Loizidu'ya yaklaşık bir milyon dolar tutarında tazminat ödeyecek. Türkiye tarafından yapılan resmi bildirimde bu tazminatın en geç 8 Ekim 2003 tarihine kadar ödeneceği belirtildi. Ankara, tazminatın ödenmesini herhangi bir koşula bağlamadı. 
     
     Sıkı pazarlık 
     Türkiye'nin bu kararı almasında AK ile varılan uzlaşma etkili oldu. Uzun zamandır Loizidu davası nedeniyle AK çatısı altında gerginlik yaşayan ve baskı altında tutulan Türkiye, davayı siyasi nitelikli bir hukuk kararı olarak değerlendirdiği için kararı uygulamıyordu. Ancak son dönemde çıkmazın aşılması için yapılan girişimler sonuç verince Türkiye, tazminatı ödeme kararı aldı. Ankara'nın en büyük korkusu Loizidu Davası'nın sayıları yaklaşık üç bin olan va tazminat istem tutarı 20 milyar doları bulan diğer Kıbrıs davaları için örnek teşkil etmesiydi. AK, 2001'de verilen Kıbrıs davası maddelerine dayanıp bu tarihten sonra açılan aynı nitelikteki davaları KKTC'de oluşturulacak özel hukuk organına transfer kararına yeşil ışık yakınca çıkmaz aşıldı. Türkiye'nin bu kararı diplomatik açıdan büyük açılımlar sağlayacak ve "uygulamaya" yönelik eleştirileri "püskürtecek" bir yapıya sahip. 
     
     

</TEXT>
</DOC>
