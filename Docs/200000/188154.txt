<DOC>
<DOCNO> 188154 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/12/son/sonspo04.html </URL>
<DATE> 2003/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Şampiyon Schumacher 
</HEADLINE>
<TEXT>

     Formula 1'de sezonun 16. ve son yarışı olan Japonya Grand Prix'sini Rubens Barrichello alınca, Michael Schumacher 6. kez dünya şampiyonu olarak, rekor kırdı. 
     Suzuka pistinde yapılan toplam 307.573 kilometrelik yarışta Ferrari'nin pilotu Rubens Barrichello 1.25.11.7'lik bir zamanla birinci oldu. Takım arkadaşı Barrichello'nun birinciliği elde etmesiyle dünya şampiyonluğunu garantileyen Alman pilot Michael Schumacher, bu yılın dünya şampiyonluğunu elde ederek, Formula 1'de en çok yarış kazanan sürücü olarak tarihe geçti. Schumacher, yarışta 1.26.11.2'lik derecesiyle 8'inicliği elde etti. 
     1994 ve 1995'te Benetton ekibiyle şampiyonluk kazanan Michael Schumacher, aynı zamanda üst üste Ferrari ile 4. kez birincilik kürsüsüne çıktı. 
     tur üzerinden yapılan yarışı, Schumacher'in şampiyonlukta tek rakibi Merdeces McLaren'ın Finli pilotu Kimi Raikkkonen 1.25.22.8 ile ikinci, aynı ekipten İngiliz David Coulthard 1.25.23.3 ile üçüncü, Honda BAR takımından İngiliz Jenson Button 1.25.44.8 ile dördüncü, Renault'dan İtalyan Jarno Trulli 1.25.46.0 ile beşinci, Honda BAR'ın yeni sürücüsü Japon Takuma Sato 1.26.03.4 ile altıncı, Toyota ekibinden Brezilyalı Cristiano Da Matta 1.26.08.5 ile yedinci sırayı elde etti. 
Genel klasman şöyle 
     
     Sürücüler 

     

1. Michael Schumacher Almanya Ferrari 93 puan 2. Kimi Raikkonen Finlandiya Mercedes McLaren 91 3. Juan Pablo Montoya Kolombiya BMW Williams 82 4. Rubens Barrichello Brezilya Ferrari 65 5. Ralf Schumacher Almanya BMW Williams 58 6. Fernando Alonso İspanya Renault 55 7. David Coulthard İngiltere Mercedes McLaren 51 8. Jarno Trulli İtalya Renault 33 9. Jenson Button İngiltere Honda BAR 17 10. Mark Webber Avustralya Jaguar 17 11. Heinz-Harald Frentzen Almanya Sauber Petronas 13 12. Giancarlo Fisichella İtalya Jordan Ford 12 13. Cristiano Da Matta Brezilya Toyota 10 14. Nick Heidfeld Almanya Sauber Petronas 6 15. Olivier Panis Fransa Toyota 6 16. Jacques Villeneuve Kanada Honda BAR 6 17. Marc Gene İspanya BMW Williams 4 18. Takuma Sato Japonya Honda BAR 3 19. Ralph Firman İngiltere Jordan Ford 1 20. Justin Wilson İngiltere Jaguar 1      
     Markalar 

     

1. Ferrari 158 puan 2. BMW Williams 144 3. Mercedes McLaren 142 4. Renault 88 5. Honda BAR 26 6. Sauber Petronas 19 7. Jaguar 18 8. Toyota 16 9. Jordan Ford 13 10. Minardi Cosworth 0      
</TEXT>
</DOC>
