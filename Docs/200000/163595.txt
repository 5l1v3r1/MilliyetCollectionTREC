<DOC>
<DOCNO> 163595 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/17/magazin/amag.html </URL>
<DATE> 2003/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Bas bas paraları Laila'ya 
</HEADLINE>
<TEXT>

Televizyon ekranlarında sadece girişini gördüğünüz Laila'nın içini gezmek, nerede ne var içki, yemek, eğlence ne kadar tutar hangi parçalar çalar bilmek ister misiniz Buyrun okuyun... 
     ALİ EYÜBOĞLU 

     Televolelerde görüntülerini izlediğiniz eğlence tapınakları size ne kadar uzak Laila'ya gitmek için ne yapmak, kaç milyonu gözden çıkarmak şart Kaliteyi yükseltmek için 2 bin kişilik kapasiteyi 700'e indirdiklerini söyleyen Şefik Öztek, "Laila, içeride taşkınlık yapmayacak, kendine özen gösteren herkese açık bir eğlence konsepti" diyor. Peki gerçekten öyle mi Bu sorunun "Evet" veya "Hayır" gibi net bir yanıtı yok. En doğru yanıt "Ha-vet". Laila'ya saat 23.00'e kadar giriş rezervasyonla... Restoranlar, listelerini kapıya veriyor. Listede adı olmayanlar 'tanıdık' değilse içeri alınmıyor. 
     
     Seçilme şartları 
     Hafta sonları kapıda kuyruk oluştuğunda görevliler "tamamen duygusal" davranıyor. Kuyrukta 100 kişi varsa ve içeriye sade 20 kişi alınacaksa seçimi, kılık kıyafet ve tipten çok, göz aşinalığına göre yapıyorlar. Cebine 50 milyon koyup, "Senede bir gün Laila" yapanları değil, haftada birkaç yüz milyon harcayıp mek nlarını ayakta tutanları tercih ediyorlar. 
     Cuma ve cumartesi 23.00'ten sonra Laila'ya giriş ücreti 30 milyon. Giriş fişiyle barda, bir duble yerli ya da yabancı içki bedava. Kiraz, erik, kayısı, çilek sebil... Ye yiyebildiğince. 
     
     Adım adım Laila 
     Kapıdan içeri ilk adımınızı attığınızda bambaşka bir dünya çıkıyor karşınıza. Kendinizi Akdeniz'deki bir tatil köyünde hissediyorsunuz. Spot lambaları ve meşalelerle aydınlanan ahşap merdivenlerden inip sağa döndüğünüzde tüm ihtişamıyla Laila karşınızda... 
     Girişin hemen sağında Planet Bar ve Lübnan mutfağı Naya Restoran. Sol tarafta, gece boyunca dünya müzik listelerinin zirve şarkılarıyla Lailacıları eğlendiren DJ'lerin kabini. 9 basamak daha inince bu kez karşınızda Tayvan restoranı Pera Thai. 7 basamak sonra, solunuzda sushi restorantı Mori ve sağınızda Laila Bar. Laila Bar'ın Bebek tarafında Park Şamdan. Park Şamdan'la deniz arasında Yılmaz Erdoğan'ın ortak olduğu Yazı Kebap, onun bitişiğinde ise Sabi Totah'ın Copa Bar'ı. Laila'nın denize sıfır restoranlarından biri de Tarihi Karaköy Balıkçısı. Komşusu Cafe De Paris, onun üst kısmında ise İtalyan restoranı Mezzaluna. 
     Yerden ışıklandırılmış 25 dev palmiye ağacının ayrı bir hava kattığı Laila'ya deniz yoluyla gelenler karaya Laila Bar'da ayak basıyor. Barda içkinizi yudumlarken yanaşan yattan Ümit - Cem Boyner'i, onları karşılayan Yasemin - Sedat Alaoğlu çiftini görebilirsiniz. Laila'da metre kare başına birkaç tanıdığın düştüğü geceler bile var. 
     
     Televole kızları sahnede 
     Laila'daki restoranların çoğu, akşam yemeği için çifte rezervasyon yapıyor. İlk grup 20.00-22.15, ikinci grup 22.30 - 24.00 arasında yemek yiyor. Erken gelenler Laila Bar'da vakit dolduruyor, yemeklerini bitirenler de bara geçip, eğlencesini sürdürüyor. Saatler 24.00'ü gösterdiğinde Laila'da yemek faslı bitiyor, Laila Club'de 04.00'e kadar sürecek eğlence başlıyor. Ve "Televole"lerde seyrettiğiniz süper minili, bol göğüs dekolteli kızlar, DJ'lerin çaldığı müziğin ritmine kendini kaptırıyor. 
     Bir restoranın hijyenik olup, olmadığını anlamak için tuvaletine bakmak yeter. 
     
     En hijyenik o 
     Son zamanlarda gördüğüm en temiz tuvalet Laila'da. Bekleme bölümü bile müthiş şık. Tuvaletler ücretsiz. Müşteriler kutulara bahşiş atıyor. Kadın tuvaletinde sirkülasyon iki kat fazla. Ancak bahşiş kutuları açıldığında ortaya ilginç bir gerçek çıkıyor 100 erkekten 15'i, 100 kadından en fazla 5'i bahşiş veriyor. 
     

</TEXT>
</DOC>
