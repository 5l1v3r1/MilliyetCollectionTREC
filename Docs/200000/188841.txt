<DOC>
<DOCNO> 188841 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/15/son/sonspo21.html </URL>
<DATE> 2003/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İskoçlar yerimizi aldı, Devler Ligi'ne doğrudan katılacaklar 
</HEADLINE>
<TEXT>

     UEFA Avrupa Futbol Federasyonları Birliği , gelecek sezon Türkiye'nin yerine İskoçya'dan bir takımın Avrupa Şampiyonlar Ligi'nde doğrudan yer alacağını açıkladı. 
     UEFA, geçen sezon Celtic'in UEFA Kupası'nda final oynaması nedeniyle puanı yükselen ve sıralamada 12'incilikten 9. sıraya çıkan İskoçya'nın, 2004-05 sezonunda ligde Türkiye'nin yerine 1 takımının doğrudan ligde yeralacağını bildirdi. 
     İskoçya Şampiyonu ligde doğrudan yer alırken, 2. takım ise eleme maçı yapacak. 
     UEFA, İspanya, İtalya ve İngiltere'nin 2 takımla ligde doğrudan yer alacağını, bu ülkelerin diğer 2 ekiplerinin ise 3. ön eleme turundan itibaren lige dahil olacağını kaydetti. 
     Son 5 yılda takımların Avrupa Kupalarında aldıkları başarılara göre yapılan değerlendirmeye göre İsviçre ve İsrail şampiyonları ise 3. ön eleme turundan itibaren lige katılacak. 

     
</TEXT>
</DOC>
