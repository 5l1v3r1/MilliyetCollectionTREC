<DOC>
<DOCNO> 161268 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/05/son/sonspo19.html </URL>
<DATE> 2003/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Sturm Graz'ın yeni hocası Gress... 
</HEADLINE>
<TEXT>

     Avusturya Birinci Futbol Ligi takımlarından SK Sturm Graz, teknik direktörlüğe Fransız çalıştırıcı Gilbert Gress'i getirdi. 
     Kulübün internet sitesinde yapılan açıklamada, İsviçre Milli Takımı'nın eski çalıştırıcısı Gilbert Gress ile 1 yıllık sözleşme imzalandığı bildirildi. 
     61 yaşındaki Gress, 1975'te futbolculuk kariyerini noktaladığı Fransa'nın Racing Strazburg takımının başına 4 yıl sonra çalıştırıcı olarak geri döndü ve kulübe tarihinde tek lig şampiyonluğunu tattırdı. 
     Teknik direktörlük kariyerinde 2000-01 sezonunda İsviçre Milli Takımı çalıştırıcılığı da bulunan Gress, son olarak FC Metz'de Fransa görev yaptı. Ancak FC Metz'in ilk kez Fransa Ligi şampiyonluğu mücadelesinden erken kopması üzerine yaklaşık 6 ay önce Gilbert Gress'in işine son verildi. 
     Gress, ligde 6. olarak taraftarını düş kırıklığına uğratan SK Sturm Graz'da, geçen eylül ayında Ivica Osim'den görevi devralan Alman Franco Foda'nın yerine görev yapacak. 
     
</TEXT>
</DOC>
