<DOC>
<DOCNO> 155644 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/09/son/sonspo15.html </URL>
<DATE> 2003/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Adanaspor, Beşiktaş maçı hazırlıklarını tamamladı... 
</HEADLINE>
<TEXT>

     Birinci Süper Lig'de yarın Beşiktaş ile sahasında karşılaşacak olan Adanaspor, hazırlıklarını tamamlayarak kampa girdi. 
     Turuncu-beyazlı ekip, 5 Ocak Stadı'nda bugün teknik direktör Yılmaz Vural'ın yönetiminde yaptığı antrenmanın ardından Seyhan Oteli'nde kampa girerek maç saatini beklemeye başladı. 
     Teknik direktör Yılmaz Vural, son haftalardaki çıkışlarını bu hafta da sürdürmek istediklerini belirterek, ''Beşiktaş maçında hem iyi bir oyun ortaya koymak hem de iyi bir skor almak istiyoruz. Futbolcularıma güveniyorum'' dedi. 
     Adanaspor'da, sakatlığı süren Pachola'nın dışında eksik oyuncunun bulunmadığı bildirildi. 
     Bu arada Yüreğir Belediye Başkanı Ahmet Ünal ile sanatçı Ömer Danış, 5 Ocak Stadı'na gelerek futbolculara başarılar diledi. 

     
</TEXT>
</DOC>
