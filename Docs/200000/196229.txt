<DOC>
<DOCNO> 196229 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/18/guncel/gun04.html </URL>
<DATE> 2003/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Genelkurmay'dan temizlik harek tı 
</HEADLINE>
<TEXT>

   Askeri inşaatlarla ilgili yolsuzluk iddiaları üzerine başlatılan soruşturmada, emekli 4 subay tutuklandı 
   AYDIN HASAN Ankara 
   
   Genelkurmay Başkanlığı askeri inşaatlarla ilgili yolsuzluk iddiaları üzerine "temizlik harek tı" başlattı. Milli Savunma Bakanlığı İnşaat Emlak Daire Başkanlığı'nda önemli görevlerde bulunmuş ikisi albay dört emekli subay önceki gece tutuklandı. 
   
   Muhafız Alayı inşaatı 
   Genelkurmay Askeri Savcılığı'nın soruşturduğu ihaleler arasında Cumhurbaşkanlığı Muhafız Alayı inşaatı da yer alıyor. Milli Savunma Bakanlığı İnşaat Emlak Başkanlığı'nda çeşitli görevlerde bulunan bazı subaylar da soruşturma çerçevesinde emekli edildi. Askeri Mahkeme de ihalelere fesat karıştırdıkları gerekçesiyle bu kişilerden soruşturma öncesinde Milli Savunma Bakanlığı İnşaat Grup Başkanı olan Hava Mühendis Albay Hüseyin Tekel, İnşaat Emlak Ankara Başkanı Mühendis Albay Tuğrul Balaban, Ankara İnşaat Şube Müdürü Mühendis Yarbay Zafer Toklu ve Fiyat Analiz Şube Müdürü Mühendis Binbaşı Ali Kargıoğlu'nun tutuklanmalarına karar verdi. 
   Askerlerin önceki gece evlerinden aldığı dört tutuklu götürüldükleri Mamak Askeri Cezaevi'nden Ulucanlar Cezaevi'ne nakledildi. 
   Askeri çevrelerden bir yetkili, "Bu kapsamlı bir temizlik harek tı. Bazı subaylarla müteahhitler adeta çıkar organizasyonu kurmuşlar. Bu tutuklama ilk aşama. Giderek boyut kazanacak. Olayın bir boyutunda sadece 25 trilyon liralık sahte fatura iddiaları var" dedi. 
   
   İhbar mektubu 
   Borova İnşaat'ın sahibi Nihat Sürgüt de Genelkurmay Başkanı Orgeneral Hilmi Özkök'e gönderdiği ihbar mektubunda askeri inşaatlarda bir çıkar çetesi kurulduğunu iddia etti. 
   Sürgüt, "Bu çete 20'ye yakın fason inşaat şirketi kurup Milli Savunma Bakanlığı'nın yaptığı ihalelerde diğer müteahhitlere baskı uygulayarak iş alıyordu" diye konuştu. 
   
   
</TEXT>
</DOC>
