<DOC>
<DOCNO> 153822 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/01/son/sontur15.html </URL>
<DATE> 2003/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Okulda 198 öğrenci bulunuyordu 
</HEADLINE>
<TEXT>

     Bingöl'de meydana gelen depremde tamamen yıkılan Çeltiksuyu Yatılı İlköğretim Bölge Okulu'nda YİBO , gece yapılan sayıma göre 198 öğrencinin bulunduğu öğrenildi. 
     Okuldaki bir görevliden alınan bilgiye göre, YİBO'da gece yapılan sayımda 198 öğrencinin pansiyonda kaldığı öğrenildi. Görevli, depremin hemen ardından 35 öğrencinin pansiyon binasını terk ettiğini, 20 öğrencinin de deprem sonrası okula gelen vatandaşlar tarafından kurtarıldığını söyledi. 
     Enkaz altından öğrencilerin sesleri duyulurken, öğrencilerin toplu halde belirli bölgelerde bulunduğu dikkati çekiyor. 
     Son bir saat içinde 5 öğrenci enkaz altından çıkarılırken, enkaz altında halen 100'ün üzerinde öğrenci bulunduğu ifade ediliyor. 
     Enkaz altında kalan öğrencilerin ailelerinin enkaz başına gelmek istemeleri güçlükle engelleniyor. 
     Askerler tarafından enkazın çevresi çember altına alınırken, enkaz altından çıkan her öğrenci sonrası öğrenci yakınları çemberi aşarak, kurtarılan çocuğun kendilerinin olup olmadığını öğrenmeye çalışıyorlar. 
     




</TEXT>
</DOC>
