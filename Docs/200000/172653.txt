<DOC>
<DOCNO> 172653 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/31/ekonomi/eko09.html </URL>
<DATE> 2003/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP'de fındık kavgası 
</HEADLINE>
<TEXT>

   Fındık fiyatının belirlenememesi AKP Merkez Yürütme Kurulu'nda eleştirilere yol açtı 
   ABDULLAH KARAKUŞ Ankara 
   
   AKP Merkez Yürütme Kurulu'nda MYK hükümetin fındık politikası büyük tartışmaya neden oldu. Genel Başkan Yardımcısı Nurettin Canikli fındık satışı ile ilgili Fiskobirlik'e baskı yapıldığını belirterek, "Bu olay Devlet Bakanı Ali Babacan'ın başını yer. Hükümetten düşünce Yüce Divan'a gider" dedi. 
   Canikli, Başbakan Tayyip Erdoğan'ın sağ kolu olan ve fındık politikasını emanet ettiği Cüneyt Zapsu'yu da üstü kapalı eleştirdi. Zapsu'nun Fiskobirlik'e baskı yapılmasına izin vererek spekülatörlük yaptığını iddia eden Canikli, "Fındık fiyatı belirlenemedi. Üretici zor durumda. Üretici zarar ederken fındık spekülatörleri büyük k rlar ediyor" dedi. 
   Fındığın daha önceki satış fiyatının 2 bin 900 lira olmasına rağmen Fiskobirlik'e baskı yapılarak bin 600 liradan alım ve satım yapıldığını belirten Canikli böylece piyasada fındık fiyatlarının düşmesinin sağlandığını kaydetti. Canikli, devletin de bundan büyük zarar ettiğini açıkladı. Toplantıda bu zararın yaklaşık 10 trilyon olduğu üzerinde duruldu. MYK'ya katılan bir genel başkan yardımcısı, "Ortada büyük zarar var. Eğer söylenenler doğruysa büyük rezalet çıkabilir" dedi. 
   
   
</TEXT>
</DOC>
