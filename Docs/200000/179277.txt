<DOC>
<DOCNO> 179277 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/31/spor/spo07.html </URL>
<DATE> 2003/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Taç giyme töreni 
</HEADLINE>
<TEXT>

   Süreyya Ayhan, bugün Paris'te 1500 metrede altın madalya arayacak, pistlerin kraliçesi tacına kavuşmaya çalışacak. Saat 19.20'de başlayacak yarışta Türkiye'nin kalbi rüzg r kız için atacak 
   
   Nefesler tutuldu 
   DÜNYA Atletizm Şampiyonası'nda beklediğimiz gün geldi çattı. 1500 metredeki favori atletimiz, TSİ 19.20'de Stade de France pistinde tarih yazmaya çıkacak. Avrupa şampiyonluğundan sonra dünyanın da en büyüğü olduğunu kanıtlamak için yarışacak olan Ayhan, 12 zorlu rakiple mücadele edecek. Tüm Türkiye, televizyon başında, stadda olması beklenen 500 civarındaki vatandaşımız da tribünde nefeslerini tutacak. Ama diliyor ve inanıyoruz ki, yüreklere sığmayan bu heyecanın sonu bayram olacak. 
   
   Servet kazanabilir 
   ŞAMPİYON atletimiz, altına ulaştığı taktirde 60 bin dolarlık ödül kazanacak, rekor çıkarması durumunda ise 100 bin doların sahibi olacak. Pistlerin rüzgar kızı, Zürih'teki Golden League'de 3.55.60 ile son altı yılın en iyi derecesini koşmuştu. Yarı finalde kendini sıkmayarak, gücünü finale saklayan milli atletimizden Türk halkı rekor bekliyor. Öte yandan IAAF'ın resmi internet sitesindeki röportajda Ayhan'ın Brüksel'de yapacağını açıkladığı sürprizin 800 metrede yarışmak olabileceği öne sürüldü. 
   
   FİNALDEKİ RAKİPLERİ Atlet Ülkesi 2003 Performansı En İyi Derecesi Tullett Hayley İngiltere 4 01.18 4 01.18 Tomashova Tatyana Rusya 4 00.91 4 00.91 Yordanova Daniela Bulgaristan 4 12.98 4 00.65 Süreyya Ayhan TÜRKİYE 3 55.60 3 55.60 Zadorozhnaya Yelena Rusya 4 01.45 3 59.94 Mugo Naomi Kenya 4 05.82 3 58.12 Pavey Joanne İngiltere 4 02.03 4 02.03 Cioncan Maria Romanya 4 02.91 4 02.10 Rozenberg Yekaterina Rusya 4 00.07 4 00.07 Maranga Jackline Kenya 4 06.70 3 57.41 Ceplak Jolanda Slovakya 4 02.44 4 02.44 Neporadna Nelya Ukrayna 4 04.64 4 04.64 
   
   Erdoğan gidiyor    ŞAMPİYONANIN son gününde koşulacak yarışın tarihi bir özelliği ise Başbakan Recep Tayyip Erdoğan'ın da bugün milli atletimize destek için Paris'e gitmesi olacak. Başbakan yarış sonrası Almanya'ya geçecek. Gaziantep Büyükşehir Belediye Başkanı Celal Doğan ile iş ve siyaset dünyasının birçok ünlü ismi de stadda yerlerini alacak. Ayhan'ın baba ocağı Çankırı'nın Korgun ilçesinde de büyük bir heyecan yaşanırken, finalin izlenmesi için barkavizyon kuruldu. 
   
   Canın sağolsun Elvan    Milli atletimiz, 5 bin metre finalinde 5. sırayı elde etti. Maratonda Yusuf Zepak ise 44.'lükle yetindi 
   DÜNYA Şampiyonası'nda 5 bin metre finalinde Elvan Abylegesse, 14.53.56 ile en iyi derecesini yaptığı yarışta beşinciliğe uzandı. Seçmede 14.54.95 ile serisinde birinci olan Elvan, dünkü finali ön gruptan kopmadan sürdürdü. Ancak son 200 metreye ikinci girdiği mücadelede rakiplerinin ataklarına karşılık veremedi. Şampiyonluğu 14.51.72 ile Etiyopyalı Tirunesh Dibaba kazandı. 
   MARATONDA ülkemizi temsil eden Yusuf Zepak ise, 2.18.02'lik derecesiyle 44. sırayı aldı. 88 atletin start aldığı ve 69'unun tamamlayabildiği 42.195 kilometrelik yarışta milli atletimiz kendi en iyi derecesine ulaştı. 24 yaşındaki Zepak, "Yorgun değilim. Atina'da kürsüyü hedefliyorum" dedi. Altın madalyaya 2.08.31 ile Faslı Jaouad Gharib şampiyona rekoru kırarak ulaştı. 
   
   Madalya durumu    Ülke Altın Gümüş Bronz Toplam 
   ABD 7 8 2 17 
   Rusya 4 5 5 14 
   Etyopya 3 2 1 6 
   Beyaz Rusya 3 1 3 7 
   Fransa 2 2 2 6 
   İsveç 2 1 1 4 
   Fas 2 - - 2 
   Yunanistan 1 1 2 4 
   Küba 1 1 - 2 
   G.Afrika 1 1 - 2 
   İtalya 1 - 2 3 
   Kanada 1 - 1 2 
   Avustralya 1 - - 1 
   Dominik Cum. 1 - - 1 
   Ekvador 1 - - 1 
   Litvanya 1 - - 1 
   Meksika 1 - - 1 
   Mozambik 1 - - 1 
   Polonya 1 - - 1 
   Katar 1 - - 1 
   St.Kinds Nevis 1 - - 1 
   İspanya - 3 2 5 
   Jamaika - 3 - 3 
   Macaristan - 2 - 2 
   Almanya - 1 2 3 
   İngiltere - 1 1 2 
   Kenya - 1 1 2 
   Kamerun - 1 - 1 
   Çek Cum.. - 1 - 1 
   İrlanda - 1 - 1 
   Trinidad Tobago - 1 - 1 
   Ukrayna - - 4 4 
   Japonya - - 2 2 
   Çin - - 2 2 
   Bahamalar - - 1 1 
   Kazakistan - - 1 1 
   Senegal - - 1 1 
   
   
   Günün programı    15.20 Maraton Bayanlar Final 
   17.45 Yüksek atlama Bayanlar Final 
   17.50 Cirit atma Erkekler Final 
   18.30 800 metre Erkekler Final 
   18.50 4x100 metre Erkekler Final 
   19.20 1500 metre Bayanlar Final 
   19.40 5000 metre Erkekler Final 
   20.10 4x400 metre Bayanlar Final 
   20.35 4x400 metre Erkekler Final 
   
   Süreyya'ya moral    OLİMPİYAT şampiyonluğunu kazanan tarihteki ilk müslüman bayan atlet olan Faslı Nawal El Moutawakel, kendi izinden yürüyen birini pistlerde görebildiği için çok mutlu olduğunu söyledi. Moutawakel, "Süreyya'yı izlerken heyecan duymamak mümkün değil. Final öncesi soyunma odasına gidip, ona moral vereceğim. O sadece Türkiye için değil, temsil ettiği değerlerle hepimiz için koşacak. Onu avuçlarımız patlayana dek alkışlayacağız" dedi. 
   
   White ucuz kurtuldu    DÜNYA Şampiyonası'nda 100 ve 200 metrede altın madalya kazanarak tarihi bir başarıya ulaşan ABD'li atlet Kelli White'ın, uyarıcı ilaç kullandığı ortaya çıktı. White'ın, yarışlar sırasında yorgun düşmesi sonucu ortaya çıkan migren ağrılarını gidermek amacıyla, sinir sistemini yatıştırıcı özelliği bulunan modafinil maddesi aldığı belirlendi. Dünya Anti Doping Ajansı'nın WADA Atina Olimpiyat Oyunları'nda bu maddeyi yasaklı ilaçlar arasına alacağı öğrenildi. 
   
   
</TEXT>
</DOC>
