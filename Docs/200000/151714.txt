<DOC>
<DOCNO> 151714 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/22/son/sontur19.html </URL>
<DATE> 2003/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaraylı fanatik, arkadaşını bıçakladı... 
</HEADLINE>
<TEXT>

     Samsun'da Galatasaray fanatiği 16 yaşındaki O.E.'ye, tuttuğu takıma küfür ettiği gerekçesiyle aynı yaştaki Trabzonspor taraftarı arkadaşı İ.K.'yı 2 yerinden bıçakladığı için 1 yıl 1 ay hapis cezası verildi. Mahkeme cezayı erteledi. 
     Galatasaray'ın Trabzonspor'u 2-1 yendiği, bu sezon ilk yarıda oynanan İstanbul'daki maç ardından O.E., aynı yaştaki arkadaşı İ.K.'yı Galatasaray'a küfür ettiği için bıçakladı. Adam öldürmeye teşebbüs' suçundan 24 yıla kadar ağır hapis istemiyle Samsun 2'nci Ağır Ceza Mahkemesi'nde tutuksuz yargılanan O.E., pişman olduğunu söyledi. O.E., Onları yendiğimiz her maçta, Maçı hakemle aldınız' diyerek Galatasaray'a ve bana hakaret ediyordu. Olay günü de, onu susturmak için, Biz adama böyle geçiririz' dedim. Öfkelenip, Galatasaray'a ve futbolculara küfür etmeye başladı. Çok sinirlendim. Yaptığımdan dolayı pişmanım. Arkadaşımlada barıştık'' dedi. 
     İ.K. de, arkadaşından şikayetçi olmadığını anlatırken, Onu kızdırmak istemiştim. Galatasaray'a yenilmemizi hazmedemedim. Kendisiyle barıştık. Önümüzdeki maçı birlikte seyredeceğiz'' diye konuştu. 
     Mahkeme heyeti, yargılama sonucu O.E.'ye, yaralama suçundan 1 yıl 1 ay 10 gün hapis cezası verdi. Heyet daha sonra, O.E.'nin sabıkası olmadığını göz önüne alarak cezasını erteledi. 
     





</TEXT>
</DOC>
