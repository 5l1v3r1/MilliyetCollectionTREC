<DOC>
<DOCNO> 187094 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/07/son/sontur12.html </URL>
<DATE> 2003/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Üzerine kapı devrilen 6 aylık bebek ağır yaralandı... 
</HEADLINE>
<TEXT>

     Karaman'da üzerine kapı devrilen 6 aylık bebek, ağır yaralandı. 
     Alınan bilgiye göre, Gazidükkan Mahallesi'nde, Recep ve Ayşe Atay çiftinin evlerinde eşya taşıdığı sırada emekleyerek odaya giren küçük Sena'nın üzerine odanın kapısı devrildi. 
     Gürültüyü duyarak odaya koşan çift, küçük kızlarının devrilen kapının altında çığlıklar attığını gördü. Karaman Devlet Hastanesi'ne kaldırılan küçük Sena, yapılan ilk müdahalenin ardından sağlık durumunun ciddiyetini koruması nedeniyle Konya Numune Hastanesi'ne sevk edildi. 
     Yetkililer, tedavisi süren minik Sena'nın sağlık durumunun iyiye gittiğini söylediler. 
     
</TEXT>
</DOC>
