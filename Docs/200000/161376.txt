<DOC>
<DOCNO> 161376 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/06/spor/spo01.html </URL>
<DATE> 2003/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
CORDOBA TEHLİKESİ 
</HEADLINE>
<TEXT>

Boca Juniors Kulübü, Kolombiyalı kaleci için Beşiktaş’ı geç davranmakla suçladı. Arjantin kulübü yöneticileri, yeni bir pazarlık için tüm kapıların kapandığını açıkladı 
     MEHMET ÇİFTÇİ 

     Geri dönecek iddiası 
     OSCAR Cordoba’nın bonservisini elinde bulunduran Boca Juniors, Beşiktaş’ın ağır adım atarak, fırsat kaçırdığını açıkladı. Arjantin Kulübü yöneticileri, transferde ilk söz hakkını Beşiktaş’a tanıdıklarını ancak Siyah - Beyazlılar’ın belirtilen tarihte masaya oturmadığını belirtti. Boca Juniors yönetimi, gelecek sezon Cordoba’nın kendi takımlarında oynayacağını iddia etti. 
     
     Gözler Beşiktaş’ta 
     30 Mayıs’ta sürenin dolduğunu bildiren yöneticiler, İstanbul ile tüm bağların koptuğunu vurguladı. Bu gelişmeler üzerine gözler Beşiktaş yönetimine çevrildi. Siyah - Beyazlılar’ın sorunu FIFA’da çözmek için Cordoba’nın vereceği son kararı beklediği öğrenildi. Eğer tecrübeli eldiven, "Beşiktaş’ı istiyorum" derse, Beşiktaş, Arjantinliler’e karşı yasal bir savaş başlatacak. 
     
ALİ EREN yolunu çizdiBeşiktaş’ın tecrübeli oyuncusu, ayrılması durumunda gideceği takımı sadece kendisinin seçeceğini belirtti 
     Kesinlikle takasa gitmem’ 
     DENİZLİSPORLU Servet’in transferinin gerçekleşmesi durumunda Beşiktaş ile yolları ayrılacağı iddia edilen Ali Eren, gelişmelerden haberdar olmadığını açıkladı. Ayrılması yönünde yönetimden bir talep gelmediğini söyleyen tecrübeli futbolcu, "Anlaşmam bir yıllık ve opsiyonlu. Eğer ayrılmam gerekirse gideceğim takımı kendim seçerim. Beni ne takas için, ne de başka bir formül için kullanabilirler. Zamanla herşey belli olur" diye konuştu. 
     
Bebekle doğacak      İlhan’a destek 
     SİNİRLİ tavırları, ve de etkisiz futboluyla tepki çeken İlhan Mansız’a menajer Sinan Engin sahip çıktı. İkinci Başkan Hüsnü Güreli ile görüşen Engin’in, İlhan’ın satılmasına karşı çıktığı öğrenildi. Beşiktaş menajeri, "Sakatlık ve Nina’nın hamileliği onu çok etkiledi. Yeni sezonda baba olacak ve bu ona sorumluluk yükleyecek" dedi. 
     
     Garantisi benim’ 
     ENGİN, İlhan’a güvendiğini dile getirip, "Maçlardaki agresifliği gol atamamaktan kaynaklandı. İddia ediyorum fırtına gibi esecek" diye konuştu. Engin’in görüşlerini dinleyen Güreli’nin konuyu yönetime götüreceği bildirildi. Ancak Siyah - Beyazlılar’ın, Avrupa’dan teklif gelmesi durumunda, masaya oturacağı vurgulandı. 
     
Al Tolga’yı ver Tolga’yı      KARTAL dış transferde gözünü Malatyasporlu Tolga’ya çevirdi. Tecrübeli futbolcuyu renklerine katmak isteyen Siyah - Beyazlılar, bu oyuncuya takas olarak Tolga Doğantez’i önerdi. Malatyaspor öneriyi düşünmek için süre istedi. Öte yandan Serdar Topraktepe’yi Trabzonspor’un istediği bildirildi. Ahmet Hassan ve Sinan için özel imza töreni yapılacağı açıklandı. 
     
Bir başkadır memleketim      Tümer’e büyük ilgi 
     SEZON sonuyla birlikte tatil için Zonguldak’a giden Beşiktaşlı Tümer, hemşerilerinin büyük ilgisini gördü. Kozlu Belediyesi’nde düzenlenen törenlere katılan yıldız futbolcu, başarılarının sırrını arkadaşlığa bağladı. Tümer, "Şampiyonluk şarttı ve başardık. Şimdi ilk hedefimiz Şampiyonlar Ligi’nde çeyrek finale yükselmek. Lucescu’nun Beşiktaş’a katkıları ortada. 3 senelik imza atması da olumlu bir gelişme" dedi. 
     

</TEXT>
</DOC>
