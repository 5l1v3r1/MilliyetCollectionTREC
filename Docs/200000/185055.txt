<DOC>
<DOCNO> 185055 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/28/siyaset/siy12.html </URL>
<DATE> 2003/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Pepe Aç adam ormanları keser 
</HEADLINE>
<TEXT>

   2B arazilerinin gelirinin fakir orman köylüsüne gideceğini belirten Orman Bakanı, "Bu insanlar doymazsa, ormanları korumaya kimsenin gücü yetmez" dedi 
   MALATYA DHA 

   
   Çevre ve Orman Bakanı Osman Pepe, 2B tespitlerinin siyasi tespitler olmadığını belirterek, bu arazilerin satışından elde edilecek gelirin, öncelikle sayıları 7.5 - 8 milyonu bulan yoksul orman köylüsüne, sonra erozyon ve orman çalışmasına harcanacağını söyledi. 
   Ziyaret ettiği Malatya Ticaret ve Sanayi Odası'nda bir konuşma yapan Pepe, ülkenin en yoksul insanları olan orman köylülerinin karınlarının doyurulması, evlerine doğru dürüst yakacak koyulması gerektiğini ifade ederek şunları söyledi "Adam soğuktan donacak değil ya, elbette ki ormanı kesecek. Adama alternatif verdiniz mi, yol gösterdiniz mi Aç ve fakir insanların yaşamış olduğu ormanların geleceğini garanti altına almaya, ne benim muhafaza memurumun, ne jandarmanın, ne de polisin, kimsenin gücü yetmez. Bu işin adresi bu insanların karnını doyurmaktır." 
   Türkiye'de ormanların sadece 3'te ikisinin kadastrosunun çıkarıldığı, devletin malının mülkünün envanterini bilmediğini beliten Pepe, konuşmasını şöyle sürdürdü 
   
   'Orman arazisi ilçe oldu' 
   "Orman vasfını yitirmiş arazilerin önemli bir kısmı birkaç kez el değiştirerek üzerlerinde yüz binlerce konutun olduğu ilçeler haline geldi. Biz, bunu hukukileştirelim diyoruz. 5-6 milyar metrekare ve 450 bin civarında bina, milyonlarca konut bulunan bu yerlerde milyonlarca insan yaşıyor. 2B tespitleri siyasi tespitler değildir. 2B arazilerinin yeniden orman olma kapasitesi ve kabiliyeti yoktur. 2B'lerin satışından elde edilecek gelir, öncelikle orman köylüsüne, sonra erozyon ve orman çalışmasına sağlanacaktır." 
   
</TEXT>
</DOC>
