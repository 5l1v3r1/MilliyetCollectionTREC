<DOC>
<DOCNO> 199584 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/03/son/sonspo40.html </URL>
<DATE> 2003/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Efes Pilsen - Alba Berlin 79-68 
</HEADLINE>
<TEXT>

     Salon Abdi İpekçi Hakemler Fabio Facchini xxx İtalya , Sasa Pukl xxx Macaristan , Panagiotis Bakalis xxx Yunanistan 
     Efes Pilsen Ender xx 11, Langdon xx 13, Granger xxx 21, Kaya xxx 17, Prkacin xx 7, Ermal xx 6, Nikolic xx 2, Alper xx 2, Ömer x Alba Berlin Pesic xx 11, Collins xx 11, Petrovic xx 8, Best xx 12, Stanojevic xxx 23, Teoman x, Mithat x 3, Garris x, Verginella x 1. Periyot 18-21 
     Devre 38-30 Efes Pilsen lehine 
     3. Periyot 59-49 
     Beş Faulle Çıkan 39.31 Collins Alba Berlin 
     Basketbol Erkekler Avrupa Ligi C Grubu'nda mücadele eden Efes Pilsen, 5. maçında Almanya'nın Alba Berlin takımını 79-68 yendi. 
     Maça savunmadaki etkili oyunuyla başlayan Efes Pilsen, özellikle pota altında Kaya ile bulduğu sayılarla 3. dakikada 6-1'lik üstünlük yakaladı. Hücumda üst üste top kayıpları yapan lacivert-beyazlılar, pota altında da Stanojevic'in basketlerine engel olamazken, Alba Berlin son saniyede Mithat'ın 3 sayılık basketiyle 1. periyodu 21-18 önde geçti. 
     İkinci periyodun başlarında da rakibinin savunması karşısında zorlanan Efes Pilsen, 4 dakikada sadece 6 sayı üretti. Alba Berlin'in de hücumda etkisiz kalmasıyla oyundan kopmayan lacivert-beyazlılar, 14. dakikada 24-23 öne geçti. Alper'in organize ettiği hücumlarda Granger ile basketler bulan ev sahibi ekip, ilk yarıyı 38-30 önde tamamladı. 
     İkinci yarıya hücumda etkili başlayan Efes Pilsen, dışarıdan Langdon, pota altında da Kaya ile skorer bir oyun ortaya koydu ve 24. dakikada farkı 16 sayıya 52-36 çıkardı. Ev sahibi ekip, 3. periyodu 59-49 önde kapadı. 
     Son periyotta Best ile oyuna ağırlığını koymaya çalışan Alba Berlin, 35. dakikada 67-60 ile farkı 7 sayıya kadar indirmesine karşın, Efes Pilsen, Kaya ve Prkacin ile üstünlüğünü koruyarak karşılaşmayı 79-68 kazandı. 
     Bu galibiyetle grubunda 5. maçında 4. galibiyetini elde eden Efes Pilsen, Alman takımları önünde de 13. galibiyetini alarak, bu ülke takımlarına karşı yenilmezlik unvanını korudu. 
     
</TEXT>
</DOC>
