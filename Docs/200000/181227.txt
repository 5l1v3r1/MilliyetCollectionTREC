<DOC>
<DOCNO> 181227 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/09/son/sondun20.html </URL>
<DATE> 2003/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Kelly skandalında bir bomba daha Jack Straw... 
</HEADLINE>
<TEXT>

     İngiltere Dışişleri Bakanı Jack Straw'un adı da Dr. David Kellly'nin ölümüyle ilgili soruşturmaya karıştı. 
     The Independent gazetesi, soruşturma kapsamında ulaşan yeni belgelerin, Straw'un da Kelly'nin adının açıklanması sürecine katkıda bulunduğunu gösterdiğini öne sürdü. 
     Gazete, Straw'un, Irak dosyalarının abartılması aşamasında da rol oynadığını ve yetkililerden dosyaya ''vurucu bazı unsurlar katılmasını istediğini'' iddia etti. 
     Independent, Straw'un sürece müdahalesini gösteren belgelerin, üst düzey danışmanlarının gönderdiği elektronik posta mesajlar olduğunu belirtirken, Kelly'nin adının açıklanması için ısrar eden bu bürokratların muhtemelen bakanın bilgisi dışında hareket etmediklerini yazdı. 
     Straw'un, Irak dosyasına müdahalesinin Mark Sedwell isimli danışmanı aracılığıyla geldiğini belirten Independent, danışmanın ortak İstahbarat Komisyonu Başkanı John Scarlett'e bir mesaj göndererek, ''Kitle imha silahlarıyla ilgili paragraf vurucu hale getirilmeli'' dediğini belirtti. 
     
</TEXT>
</DOC>
