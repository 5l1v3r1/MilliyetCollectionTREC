<DOC>
<DOCNO> 198913 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/01/guncel/gun03.html </URL>
<DATE> 2003/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Müdür vekili tacizden açığa alındı 
</HEADLINE>
<TEXT>

   AHMET PESEN DHA 
   
   Balıkesir Bandırma Çocuk Esirgeme Kurumu'nun Müdür Yardımcısı Vekili Necdet Aslan, "kız öğrencilere taciz ve kötü muamelede bulunduğu" öne sürülerek açığa alındı. 
   AKP Balıkesir Milletvekili Turhan Çömez'in, kurumu ziyareti sırasında bazı öğrenciler Aslan'ı "Bizlere bazen masaj yaptırıyor. Biz de omuzlarına ve bacaklarına masaj yapıyoruz" diyerek şik yet etti. Çömez de durumu Balıkesir Valisi Atıl Üzelgün'e bildirdi. Bandırma Kaymakamı İsmail Gürsoy, yaptığı açıklamada konunun kendilerine intikal etmesinin ardından ilgili daire müdürleriyle birlikte olaya el koyduklarını ve idari soruşturma açtıklarını söyledi. 
   Gürsoy, "Öğrencilerin ifadesine başvuruldu. Nöbetlerinde iki üç öğrenciye masaj yaptırmış. Tabii, taciz ciddi bir iddia. Ayrıca, öğrencileri dövdüğü iddiası var" dedi. 
   
   
   
   
</TEXT>
</DOC>
