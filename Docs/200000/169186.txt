<DOC>
<DOCNO> 169186 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/13/son/sontur33.html </URL>
<DATE> 2003/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
"Yasak ilişki" tartışması kanlı bitti... 
</HEADLINE>
<TEXT>

     Adana'nın Karataş İlçesi'nde, ''yasak ilişki'' nedeniyle çıkan tartışma ölümle sonuçlandı. 
     Emniyet Müdürlüğü yetkililerinden alınan bilgiye göre, önceki gün iş çıkışı evine gelen Maşallah U. 28 , eşi Ceylan U. 20 ile yakaladığı iddiasıyla komşuları Serdar Z'yi bıçakla yaraladı. Serdar Z, Devlet Hastanesi'ne kaldırılarak tedavi altına alındı. 
     Polis karakolunda ifadeleri alınan Maşallah U. ile eşi Ceylan U. sevk edildikleri nöbetçi mahkemece tutuksuz yargılanmak üzere serbest bırakıldılar. Genç kadın, baba evine döndü. 
     Bu olay üzerine kayınbabasının evine giden Maşallah U, barışmak istediğini söyleyerek eşi Ceylan U'yu aldı. Maşallah U, eve dönerken çıkan tartışma sırasında Ceyhan U'ya tabancayla 3 el ateş etti. 
     Yetkililer, ağır yaralanan Ceylan U'nun kaldırıldığı hastanede öldüğünü, olaydan sonra firar eden Maşallah U'nun arandığını, soruşturmanın sürdürüldüğünü bildirdiler. 
     
</TEXT>
</DOC>
