<DOC>
<DOCNO> 179876 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/02/son/sontur52.html </URL>
<DATE> 2003/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İmar Bankası belgeleri Telsim binasında da bulunamadı 
</HEADLINE>
<TEXT>

     Tasarruf Mevduatı Sigorta Fonu'na TMSF devredilen İmar Bankası soruşturması kapsamında Telsim A.Ş binasında arama yapan mali polis, gizli bir bölmedeki kasada bankadan geriye dönük yapılan işlemlerin kayıtlarına rastlamadı. 
     İstanbul Emniyet Müdürlüğü'nden alınan bilgiye göre, bankanın geriye dönük yapılan işlemlerinin kayıtlarının back-up Telsim A.Ş binasında gizli bir bölmede saklı bulunduğu ihbarını alan mali polis, sözü edilen İkitelli'deki binada arama yaptı. 
     Binada mutfak dolabı görünümündeki bir bölümün arkasında kapı bulunduğunu tespit ederek buradan içeri giren mali polis, büyük bir kasayla karşılaştı. 
     Bir emniyet yetkilisi, gizli bölmedeki kasada back-up kayıtlarına rastlanmadığını ve kasanın boş olduğunu bildirdi. 
     
</TEXT>
</DOC>
