<DOC>
<DOCNO> 159759 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/29/son/sonspo04.html </URL>
<DATE> 2003/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'nin en çileli 2. sezonu... 
</HEADLINE>
<TEXT>

     Birinci Süper Futbol Ligi'nde UEFA Kupası'na katılma mücadelesi veren Fenerbahçe, lig tarihinin en başarısız 2. sezonunu geçiriyor. 
     33. hafta sonunda şampiyonluğunu ilan eden Beşiktaş'ın 32 puan gerisine düşen sarı-lacivertliler, 44 yıllık geçmişi bulunan ligde, 1987-88 sezonunun ardından en kötü 2. sezonunu yaşıyor. 
     ''Sarı Kanaryalar'', lig tarihinin en kötü performansını 1987-88 sezonunda gösterdi. Ligde 3 puan uygulamasının ilk kez başladığı sezonda sarı-lacivertliler, 90 puanla şampiyon olan Galatasaray'ın tam 35 puan gerisinde kalarak ligi 55 puanla 8. sırada tamamladı. 
     Fenerbahçe, ligin son haftasında Göztepe'ye yenilir, Beşiktaş da Samsunspor'u yenerse, aradaki puan farkı 35'e çıkacak ve sarı-lacivertli takım lig tarihinin en kötü performansına ortak olacak. 
     
     LİGDE BU SEZON 

     Fenerbahçe'nin, ligin 33. haftası sonunda lider Beşiktaş ile arasındaki puan durumu şöyle 
     

Takımlar O G B M A Y P 1-Beşiktaş 33 25 7 1 59 18 82 6-Fenerbahçe 33 13 11 9 54 40 50      
     FENERBAHÇE'NİN EN BAŞARISIZ SEZONLARI 

     Fenerbahçe'nin, 44 yıllık geçmişi bulunan Birinci Futbol Ligi'nde şimdiye dek sezon sonlarında şampiyon takımın 15 ve üzeri puan gerisinde kaldığı sezonlar şöyle 
     

Sezon Takımlar O G B M A Y P 1987-88 1-Galatasaray 38 27 9 2 86 35 90 8-Fenerbahçe 38 15 10 13 45 43 55 1990-91 1-Beşiktaş 30 20 9 1 63 24 69 5-Fenerbahçe 30 12 8 10 44 1999-00 1-Galatasaray 34 24 7 3 77 23 79 4-Fenerbahçe 34 17 10 7 59 44 61 1965-66 1-Beşiktaş 30 20 8 2 52 16 48 4-Fenerbahçe 30 10 12 8 32 25 32 1986-87 1-Galatasaray 36 23 8 5 55 24 54 5-Fenerbahçe 36 13 13 10 49 39 39      
     9 MAÇLIK GALİBİYET HASRETİ 

     Fenerbahçe ayrıca, 3 ayrı teknik adamın görev yaptığı bu sezon 9 maç üstüste maç kazanamayarak, 45 yıllık lig tarihinde en uzun süren galibiyet hasretini çekti. 
     Fenerbahçe'nin galibiyet alamadığı 9 maçlık dönem şöyle 
     

Tarih Maç Sonuç 08.03.2003 Galatasaray-Fenerbahçe 2 - 0 15.03.2003 Elazığspor-Fenerbahçe 3 - 3 22.03.2003 Fenerbahçe-Altay 0 - 1 06.04.2003 Adanaspor-Fenerbahçe 3 - 1 13.04.2003 Fenerbahçe-Gençlerbirliği 3 - 3 16.04.2003 Denizlispor-Fenerbahçe 1 - 1 Erteleme 20.04.2003 Beşiktaş-Fenerbahçe 2 - 0 26.04.2003 Fenerbahçe-Samsunspor 1 - 1 03.05.2003 Bursaspor-Fenerbahçe 2 - 1      
     DEPLASMAN KABUSU DA CABASI 

     Bu sezon taraftarlarını oldukça üzen Fenerbahçe, aynı zamanda uzun süredir de deplasmanda maç kazanamıyor. 
     31 Mayıs Cumartesi günü deplasmanda küme düşen Göztepe ile karşılaşacak Fenerbahçe, Birinci Süper Futbol Ligi'nde son deplasman galibiyetini yaklaşık 6 ay önce, Alman çalıştırıcı Werner Lorant döneminde elde etti. 
     23 Kasım 2002 tarihinde Kocaelispor'u 2-1 yenen sarı-lacivertli ekip, bu galibiyetten sonra deplasmanda yaptığı 9 lig maçını da kazanamadı. 
     Fenerbahçe'nin bu sezon deplasmanda yaptığı ve galip gelemediği son 9 maç şöyle 
     

Tarih Maç Sonuç 07.12.2002 Diyarbakırspor-Fenerbahçe 3 - 0 09.02.2003 Ankaragücü-Fenerbahçe 0 - 0 08.03.2003 Galatasaray-Fenerbahçe 2 - 0 15.03.2003 Elazığspor-Fenerbahçe 3 - 3 06.04.2003 Adanaspor-Fenerbahçe 3 - 1 16.04.2003 Denizlispor-Fenerbahçe 1 - 1 erteleme 20.04.2003 Beşiktaş-Fenerbahçe 2 - 0 03.05.2003 Bursaspor-Fenerbahçe 2 - 1 17.05.2003 İstanbulspor - Fenerbahçe 2 - 0      Bu arada 1990-91 sezonunda ligi 10 yenilgiyle tamamlayan Fenerbahçe, bu sezon 9 kez yenilerek, son 12 sezonun en çok yenilgisini aldı. 

     
</TEXT>
</DOC>
