<DOC>
<DOCNO> 189085 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/16/son/sonspo12.html </URL>
<DATE> 2003/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Çaykur Rize'de Galatasaray 11'i belli oldu 
</HEADLINE>
<TEXT>

     Çaykur Rizespor, yarın sahasında Galatasaray ile yapacağı maçın hazıırlıklarını tamamlayarak maç saatini beklemeye başladı. 
     Mehmet Cengiz Tesisleri'nde yaklaşık 45 dakikalık bir çalışma gerçekleştiren yeşil-mavili takımın antrenmanına tüm futbolcular katılırken, futbolcular pas çalışmasının ardından kısa süreli bir çift kale maç yaptı. 
     Teknik direktör Hikmet Karaman, kaleci antrenörü Salih Sayar ile birlikte yeşil-mavili takımın kalecileri Kerem ve Murat ile özel olarak ilgilendi. 
     Kulüp genel kaptanı Yılmaz Zehiroğlu, yarınki karşılaşmanın centilmence geçeceğine inandıklarını belirterek, ''Taraftarlarımızın desteğine ihtiyacımız var. Onları yanımızda görmek, centilmence destek vermelerini istiyoruz'' dedi. 
     Zehiroğlu, morallerinin gayet iyi olduğunu, saha ve seyirci avantajlarını iyi kullanıp Galatasaray karşısından 3 puanla ayrılmak istediklerini bildirdi. 
     Yeşil-mavili takımın Galatasaray karşısına, Kerem, Gürol, Ali Eren, Kürşat, Koray, Ahmet, Victoria, Serkan, Zafer, Okan ve Murat Sözkesen muhtemel 11'iyle sahaya çıkması bekleniyor. 
     Karadeniz ekibinde, ülkesinden geç dönen Nijeryalı oyuncu Raphael'in ise Galatasaray maçında yedek soyunması bekleniyor. 
     
</TEXT>
</DOC>
