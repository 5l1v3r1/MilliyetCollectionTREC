<DOC>
<DOCNO> 163318 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/15/son/soneko01.html </URL>
<DATE> 2003/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Memur maaş zammı en az yüzde 5, en fazla yüzde 7... 
</HEADLINE>
<TEXT>

     Devlet memurları ile memur emeklilerinin Temmuz, kamu işçilerinin ise toplu sözleşme zammı tarafları oldukça zorlayacak görünüyor. 
     Maliye Bakanlığı devlet memurları ve sözleşmeliler ile memur emekli maaşlarına yılın ikinci yarısı için yapılacak zam konusunda çalışmalara başladı. 
     Bu çalışmalarda memur maaşlarına yapılacak yüzde 1'lik zammın bütçeye getireceği ek yükün 100 trilyon lira olduğu belirlendi. 
     Bütçeye konulan 28 katrilyon 36.3 trilyon liralık personel ödeneğinin 9 katrilyon 480.4 trilyon liralık bölümünün ilk 4 ayda tükendiğine dikkat çeken Maliye yetkilileri, mevcut ödeneklere göre, yılın ikinci yarısı için memur, sözleşmeli ve memur emekli maaşlarına ancak yüzde 5 zam yapılabileceğini bildirdi, 2004 bütçesi hazırlanırken maaşlara ilk 6 ay için yüzde 5, ikinci 6 ay için de yüzde 7 zam öngörüldüğüne işaret eden yetkililer, ''Ancak aile ve çocuk yardımındaki artış, bu hesabı bozdu. Şu anki koşullara göre 1 Temmuz'dan geçerli olacak ikinci yarı zammı yüzde 5'i aşmamalı'' dediler. 
     Maliyeciler, imkanların çok çok zorlanması ve bütçede ödenek aktarımına gidilmesi halinde ise zam oranının en fazla yüzde 7 seviyesine yükseltilebileceği görüşünü savunuyor. 
     
     MEMURA NE GETİRİYOR 
     Yüzde 5'lik zam aile ve çocuk yardımıyla birlikte en düşük memur maaşına 21 milyon 217 bin lira, yüzde 7'lik zam ise 29 milyon 704 bin lira artış sağlıyor. Bu şekilde halen 424 milyon 340 bin lira olan taban maaş, yüzde 5'lik zam ile 445 milyon 557 bin liraya, yüzde 7'lik zam ile de 454 milyon 44 bin liraya yükseliyor. 
     Halen 2 milyar 318 milyon lira olan Genel Müdür maaşı da yüzde 5 artışla 2 milyar 434 milyon 152 bin liraya, yüzde 7 artışla ise 2 milyar 480 milyon 517 bin liraya çıkıyor. Böylece söz konusu zam oranları, Genel Müdür maaşına 115 milyon 912 bin lira ile 162 milyon 277 bin lira arasında bir artış getiriyor. 
     Yüzde 5 zam, işe yeni başlayan bir öğretmenin maaşını ise 28 milyon 119 bin lira ile 39 milyon 367 lira arasında arttırıyor. 
     11'in 1'indeki bir polis memurunun maaşındaki artış da 37 milyon 95 bin lira ile 51 milyon 933 bin lira arasında değişiyor. 
     Yüzde 5'lik zamla 7'nin 9'una tabi bir memur emeklisinin aylığında 21 milyon 59 bin lira, 3'ün 8'ine tabi bir memur emeklisinin aylığında ise 23 milyon 716 bin lira artış oluyor. 
     Söz konusu artış yüzde 7 zam ile 7'nin 9'undan maaş alan emekliye 29 milyon 483 bin lira, 3'ün 8'inden maaş alan bir emekliye de 33 milyon 202 bin lira maaş artışı olarak yansıyor. 
     
     SÖZLEŞMELİLERİN DURUMU 
     Memur maaşlarına yılın ikinci yarısı için yüzde 5 zam yapılması halinde halen 1 milyar 603 milyon 500 bin lira olan KİT'lerde sözleşmeli olarak çalışan personelin ücret tavanı 1 milyar 683 bin 675 liraya, 657 sayılı Kanuna tabi sözleşmelilerin ücret tavanı da 1 milyar 485 milyon 890 bin liradan 1 milyar 560 milyon 185 bin liraya yükseliyor. 
     Ücret tavanları, zam oranının yüzde 7 olarak belirlenmesi durumunda KİT'ler için 1 milyar 715 milyon 745 bin lira, diğerleri için de 1 milyar 589 milyon 902 bin lira şeklinde belirleniyor. 
     
     KAMU İŞÇİLERİ 
     Bu arada kamuda çalışan 454 bin işçi de, toplu sözleşme masasında alacakları ücret zammını bekliyor. 
     Türk-İş yönetimi, daha önce Devlet Bakanı ve Başbakan Yardımcısı Mehmet Ali Şahin ile yapılan görüşmelerde, işçi ücretlerine birinci 6 ay, gerçekleşen enflasyon, artı yüzde 10 refah payı zammı, ikinci, üçüncü ve dördüncü 6 aylar için ise gerçekleşen enflasyon, artı yüzde 5 refah payı zammı verilmesini istemişti. 
     İşçi kesimi, şimdi hükümetin karşı önerisini beklerken, Maliye ve Hazineciler, bu dönem işçiye de istenilen zammın yapılamayacağını ifade ediyor. IMF ile yapılan görüşmelerde de, ekonomi yönetimi kamu işçisinin zammının düşük tutulacağını sözünü vermişti. 
     
     MAAŞLAR NE OLACAK 
     Devlet memurlarına yılın ikinci yarısı yüzde 5 ve yüzde 7 zam verilmesi halinde mevcut maaşlar aile ve çocuk yardımı dahil şöyle olacak 
     DEVLET MEMURLARI Mevcut Yüzde 5 zamlı Yüzde 7 zamlı Genel Müdür 1 4 2.318.240 2.434.152 2.480.517 Şube müdürü 1 4 770.680 809.214 824.628 Memur 9 1 440.240 462.252 471.057 Hizmetli 15 1 424.340 445.557 454.044 Öğretmen 1 4 706.160 741.468 755.591 Öğretmen 9 1 562.380 590.499 601.747 İl Valisi 1 4 2.335.180 2.451.939 2.498.643 Kaymakam 7 1 920.840 966.882 985.299 Hakim 1 4 2.281.460 2.395.3 2.441.162 Hakim 8 1 916.870 962.714 981.051 Başkomiser 2 6 920.380 966.399 984.807 Polis memuru 11 1 741.900 778.995 793.833 Uzman doktor 1 4 974.840 1.023.582 1.043.079 Doktor 8 3 763.010 801.161 816.421 Hemşire-lise 12 3 316.790 542.630 552.965 Mühendis-Şant. 1 4 838.860 880.803 897.580 Teknisyen-büro 12 2 475.050 498.803 508.304 Profesör 1 4 1.949.740 2.047.227 2.086.222 Araştırma gör.7 1 670.740 704.277 717.692 Başkanlık vaizi 1 4 622.640 6.772 666.225 Avukat 1 4 826.860 868.203 884.740 MEMUR EMEKLİLERİ Mevcut Yüzde 5 zamlı Yüzde 7 zamlı Genel Müdür 1.786.320 1.875.636 1.911.362 Şube md.1 4 561.130 589.187 600.409 Memur 3 8 474.310 498.026 507.512 Hizmetli 7 9 421.180 442.239 450.663 Öğretmen 1 4 583.080 612.234 623.896 İl Valisi 1 4 1.802.790 1.892.930 1.928.985 Başkomiser 2 6 456.730 476.616 488.701 Hemşire 3 8 457.760 480.648 489.803 Mühendis 1 4 755.950 793.747 808.867 
     
</TEXT>
</DOC>
