<DOC>
<DOCNO> 195483 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/14/son/sondun18.html </URL>
<DATE> 2003/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
AB Anayasası'nda "hıristiyanlık" tartışması .. 
</HEADLINE>
<TEXT>

     Avrupa'nın tanınan siyasetçi ve bilim adamlarından 22 kişi, imzaladıkları ortak bildiriyle Avrupa'nın Hıristiyan kimliğine, AB anayasasında atıfta bulunulmasını istedi. 
     Aralarında Almanya'nın eski Cumhurbaşkanı Richard Weizsaecker, Portekiz'in eski Başbakanı Mario Soares, Fransa'nın eski Başbakanı Raymond Barre, Nobel ödüllü Macar yazar Imre Kertesz ve yine Nobel ödüllü İtalyan fizikçi Carlo Rubbio gibi ünlü siyasetçi, yazar ve bilim adamlarının bulunduğu grubun ortak imzayla kaleme aldığı bildiri, Fransa'da çıkan Le Monde gazetesinde yayımlandı. 
     ''Hıristiyanlığın, Avrupa'nın insan hakları ve hoşgörü gibi fikirlere önemli katkıda bulunduğu'' ileri sürülen bildiride, ''Avrupa toplumlarının, dar bir laiklik vizyonu içinde olmaması gerektiği'' bildirildi. 
     Bildiride, ''Hıristiyanlığın Avrupa'da birey kavramının oluşmasında önemli rol oynadığı'' belirtildi ve ''Hıristiyanlık inancının, Avrupa'nın ortak kimliği ve bilincinin oluşmasına katkıda bulunduğu'' kaydedildi. 
     
</TEXT>
</DOC>
