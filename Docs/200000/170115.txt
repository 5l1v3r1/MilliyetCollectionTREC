<DOC>
<DOCNO> 170115 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/18/siyaset/siy03.html </URL>
<DATE> 2003/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye, KADEK’çi Osman’ı da mı tanıdı 
</HEADLINE>
<TEXT>

     ANKARA Milliyet - FARUK BALIKÇI DHA 

     Irak’taki geçici hükümet konseyinin 25 üyesinden biri olarak seçilen Mahmut Osman’ın PKK KADEK’in yayın organı Medya TV’ye "KADEK’i seviyorum" diye açıklama yapması tartışma yarattı. Dışişleri Bakanı Abdullah Gül’ün konseyle ilgili değerlendirmesinde "araştırıyoruz, teröristi tanımayız" dediği Osman’ın sözlerinin haber merkezlerine ulaştığı saatlerde Dışişleri konseyle yakın ilişki ve işbirliğine girileceğini bildirdi. 
     Gül, önceki gün Irak Hükümet Konseyi’nde sürgündeki Kürt Parlamentosu kurucularından Dr. Osman’ın da yer aldığının hatırlatılması üzerine, "Terörist bir kişinin Türkiye tarafından tanınması mümkün değil. Araştırıyoruz" dedi. Osman ise dün Medya TV’de Gül’e "Benim için önemli olan halkımın beni nasıl gördüğüdür. Ben KADEK’in ve Medya TV’nin dostuyum" karşılığını verdi. 
     
     Arıştırma sürüyor 
     Bu sözlerin söylendiği saatlerde Dışişleri’nden konseye ilişkin yapılan değerlendirme haber merkezlerine ulaştı. Dışişleri, konseyin üyelik yapısının bütün kesimleri tatmink r ve ağırlıklarına uygun şekilde yansıttığının söylenemeyeceği ve üyeler hakkındaki değerlendirmelerin sürdüğünü bildirdi. Açıklama şöyle sürdü 
     "Türkiye, geçiş döneminin Irak’ın egemenliği, toprak bütünlüğü ve ulusal birliğini etkinlikle güvence altına alacak şekilde tamamlanmasını desteklemektedir. Türkiye bu anlayışla, Irak ulusunun bütün kesimleriyle ve Irak Yönetim Konseyi ile yakın ilişki ve işbirliği içinde olacaktır." 
     

</TEXT>
</DOC>
