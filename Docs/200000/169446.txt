<DOC>
<DOCNO> 169446 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/15/siyaset/siy05.html </URL>
<DATE> 2003/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
H kim Yargılayalım Çakıcı Hayır, olmaz 
</HEADLINE>
<TEXT>

İdamdan yargılanmamak şartıyla iade edilen Çakıcı, eşini öldürmeye azmettirmekten yargılanmayı kabul etmedi 
     DHA 

     Fransa'dan idamla yargılanmamak şartıyla iade edilen Alaattin Çakıcı, eski eşi Uğur Kılıç'ın öldürülmesinde azmettiricilik suçlamasıyla yargılandığı Bursa 1. Ağır Ceza Mahkemesi'ne gerekli muvaffakatı vermeyeceğini söyledi. Kılıç, yedi yıl önce Uludağ'da öldürülürken, Çakıcı hakkında "Öldürmeye azmettirmek" suçundan idam cezası istemiyle dava açıldı. Hakkında gıyabi tutuklama kararı bulunan Çakıcı yakalanamazken, tetikçi Abdurrahman Keskin ömür boyu hapse çarptırıldı. Adalet Bakanlığı Uluslararası Hukuk Müsteşarlığı, şartlı iade edilen Çakıcı'yı Kılıç cinayeti davasında yargılamak için Fransa'dan izin istedi. Fransa'da Suçluların İadesine İlişkin Kanuna göre, kapsamının genişletilip genişletilmemesi konusunda, sanığın muvaffakatının alınması gerektiğini iletti. Bunun üzerine Bursa 1. Ağır Ceza Mahkemesi'nce çağrılan ve 10 dakika ifade veren Çakıcı, Mahkeme Başkanı Sezai Akbulut'a bu davayla ilgili yargılanmak istemediğini söyledi. 
     

</TEXT>
</DOC>
