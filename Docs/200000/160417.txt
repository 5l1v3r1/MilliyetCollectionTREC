<DOC>
<DOCNO> 160417 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/01/son/sontur21.html </URL>
<DATE> 2003/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Düğüne giderken kamyona çarptılar 12 yaralı 
</HEADLINE>
<TEXT>

     Kartal'da, düğüne giden davetlilerin bulunduğu otobüsün, yolda aniden duran kamyona arkadan çarptığı kazada 12 kişi yaralandı. 
     E-5 Karayolu'nda İstanbul yönüne giden Zekeriya İnci yönetimindeki 34 YJ 2929 plakalı kamyon, Kartal Açık Otopazarı karşısında yoldan karşıya geçen Metin Öztemel'e çarptıktan sonra ani fren yaparak durdu. Bu sırada arkadan gelen ve Üsküdar'da yapılacak bir düğüne giden davetlileri taşıyan Aydın Durmuş yönetimindeki 34 CPY 55 plakalı otobüs de, yolda duran kamyona arkadan çarptı. 
     Kaza sonucu yaralanan yaya Metin Öztemel, kamyon şoförü Zekeriya İnci ve yanındaki Sevil İnci, otobüs şoförü Aydın Durmuş ile bu araçta bulunan Hüsniye Kaya, Aydın Okumuş, Altan Öner 11 , Meltem Öner 6 , Volkan Öner 13 , Mevlüt Tolun, Ayder Öztürk ve Volkan Gümüş, Dr. Lütfü Kırdar Eğitim ve Araştırma Hastanesi'ne kaldırıldı. 
     Yaralıların sağlık durumlarının hayati önem taşımadığı belirtilirken, ilk tedavisi tamamlanan kamyon şoförü Zekeriya İnci, polislerce gözaltına alındı. 
     
</TEXT>
</DOC>
