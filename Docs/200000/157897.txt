<DOC>
<DOCNO> 157897 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/21/astro/index.html </URL>
<DATE> 2003/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Düşünceler havada kalmasın 
</HEADLINE>
<TEXT>

     Entelektüel konular, hareket ve iletişim açısından verimli bir gündeyiz. Sosyal konularda aktif bir gün olabilir. Koç'lar dostluklar, hareket ve iletişim bakımından canlı bir gündeler. Fikir değiştirseler bile bundan zarar görmeyecekler. İleriye yönelik düşünmek yararlı olacak. Boğa'lar dikkatli olmalılar. Hareket, eylem ve hızlı karar almak gerekecek. Aşırı inattan kaçınmak gerekiyor. İkizler rahat edeceği bir günde. Şans ona gülerken yeni adımlar atabilirler. Yabancılarla ilgili konular, heves ve yenilik sağlamakta. Düşüncelerini rahatça aktarabilecekleri bir gündeler. Yengeç'ler aşırı hassas davranarak yanlış anlamalara yol açabilirler. Halbuki ilişkilerde açık olmak gerekiyor. Parasal konularda da daha gerçekçi olmalılar. Aslan'lar beklentilerinin tamamı yerine gelmeyince üzülebilirler. Esnek olmalılar. Uzlaşı aramak için yeni fırsatlar yakalayabilirler. Başak'lar günlük işler, tamamlanması gereken konular yüzünden endişeli olabilirler. Sıkı çalışmak, detaylara ve sağlığa da önem vermek gerekebilir. 
     Terazi'ler rahat edecekleri ve istediklerini elde edebilecekleri bir gündeler. Şans onlardan yanayken tembellik etmemeli ve verilen sözleri yerine getirmeliler. Akrep'ler bazı görüş ayrılıkları yaşayabilirler ama sıkı çalışmak onlara çok şey kazandıracak. İlk bakışta gerginlik getiren bir konu sayesinde önemli adımlar mümkün. Yay'lar beklenmeyene açık olmalı ve ilişkilerinde daha esnek davranmalılar. Duygusal alanda dürüst davranmak gerekecek. Kararsızlık hakim. Oğlak'lar parasal konularda yanılabilirler. Belirsizlikler ya da karşı tarafın kafa karışıklığı yüzünden işler ortada kalabilir. Gerçekçi olmak ve beklemek gerekecek. Kova'nın keyfi yerinde ve her zamanki parlak görüşlerini uygulama peşinde. Yaratıcı konular, aşk ve eğlence de göze çarpıyor. Balık'lar elde olmayan beklemeler ya da başkalarının problemleri yüzünden sıkıntı çekebilirler. Sabırlı olmaları sayesinde olaylara daha iyimser bir gözle bakabilirler. 
     

</TEXT>
</DOC>
