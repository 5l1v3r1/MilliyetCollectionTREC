<DOC>
<DOCNO> 161754 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/08/ekonomi/eko03.html </URL>
<DATE> 2003/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Fiyatı tartışılıyor 
</HEADLINE>
<TEXT>

Petkim'e gelen en yüksek teklif 605 milyon dolar. Trichem'in yaptığı değerlemede ise fiyatı 3.2 milyar dolar. Yani teklifin beş katı. Şirketin eski yöneticileri de '605 milyon dolara limanı bile alınmaz' diyor 
     EKONOMİ SERVİSİ 

     Hükümet, Genç Parti lideri Cem Uzan'ın babası Kemal Uzan ile Sanko - Zorlu Holding ortaklığının katılımıyla yapılan ihalede Petkim için beklediği teklifi bulamadı. Özelleştirme İdaresi'nin ÖİB danışmanlık şirketi Trichem'e yaptırdığı değerlendirmede fiyatı 3.2 milyar dolar olarak hesaplanan Petkim'e verilen en yüksek teklif 605 milyon dolarla, değerinin beşte biri düzeyinde kaldı. 
     Geçen yıl 964 trilyon lira ciro yapan şirkete verilen bu teklifin Türk Lirası karşılığı 863 trilyon lira. Yani teklif cirosunun da altında. Türkiye'nin en büyük 500 şirketi sıralamasında ilk 10 içinde bulunan Petkim'in değeri, borsadaki hisse fiyatına göre de 1.1 milyar dolar. 
     
     Vade pazarlığı yapılacak 
     İhalede Kemal Uzan'ın temsil ettiği Standart Kimya, Petkim için teklif ettiği 605 milyon doların yüzde 40'ını 242 milyon doları peşin ödeyecek. Kalanı, her yıl yüzde 20'si olmak üzere 3 yılda ödenecek. Buna göre Uzanlar, her yıl 121 milyon dolar ödeme yapacak. Vadeye kalan 365 milyon dolara ne kadar faiz uygulanacağı, Özelleştirme Yüksek Kurulu'nun satışa onayı halinde, devir sözleşmesi aşamasındaki pazarlıkla belirlenecek. ÖİB, daha önceki özelleştirmelerde, peşin ödeme seçeneğinin yanında sunulan vadeli ödemelerde faiz öngörmüştü. 
     Petkim'in eski yönetim kurulu başkanlarından Uğur Yüce "Bu fiyata limanını bile alamazsınız" derken, diğer eski başkan Ali Nail Kubalı da fiyat düşük buldu. 
     
Petkim'in 15 fabrikası var      Petkim, sanayinin ana hammaddelerinden petrokimyada Türkiye tüketiminin yüzde 35 - 40'ını tek başına sağlıyor. Birbirine entegre 15 fabrikaya sahip. Bir de limanı bulunan Petkim, enerji gereksinimini karşılayan Güzelhisar Barajı'nın da sahibi. Ayrıca Çanakkale'de Plastik İşleme Fabrikası var. 
     4 bin 859 çalışanı bulunan Petkim'in pazar payı son 10 - 15 yılda gerilemesine karşın, halen yüzde 35 düzeyinde. Ürettiği petrokimya ürünlerine yönelik talepteki hızlı artış, genel ekonomik büyümenin üç katı düzeyinde seyrediyor. Ayrıca, gelişmiş ülkelerde 80 - 100 kilo olan yıllık kişi başına plastik tüketiminin Türkiye'de 26 kilo civarında olması, pazarda önemli bir gelişme potansiyeli bulunduğunu gösteriyor. 
     Petkim, 50'yi aşan çeşit ürünü ile sanayinin vazgeçilmez bir hammadde üreticisi. Ürünleri plastikler ve sentetik kauçuklar inşaat, tarım, otomotiv, elektrik, elektronik, ambalaj ve tekstil sektörlerinin en önemli girdileri. 
     
2002 cirosu 964 trilyondu Milyar TL  2002 12 2003 3 Toplam aktifler 1.196.566 1.287.330 Duran varlıklar 651.131 670.517 Brüt satışlar 964.464 294.365 Kısa vadili borçlar 252.322 301.029 Uzun vadeli borçlar 96.225 97.649 Özsermaye 848.018 888.651 Net k r 2.647 -3.335      
     

</TEXT>
</DOC>
