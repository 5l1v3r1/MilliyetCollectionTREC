<DOC>
<DOCNO> 156771 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/15/tv/ekran.html </URL>
<DATE> 2003/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Aşk çatışması 
</HEADLINE>
<TEXT>

"Estağfurullah Yokuşu"nda Sadi ile Yasin, Gazel için karşı karşıya gelince tüm mahalle ayağa kalkıyor 
     Başrollerini Hande Ataizi ile Yiğit Özşener'in paylaştığı "Estağfurullah Yokuşu", yeni bölümüyle ekranda. 
     Fazilet, Gazel adına Yasin'e evlilik sözü vermiştir. Bunu öğrenen Sadi, çok sinirlenir ve Yasin'le birbirine girer. Kavganın sonunda Yasin, Gazel'i kaçırır. Mahalleli, Gazel'in nerede olduğunu öğrenir ve Kadavra'nın evini basar. Şimdi bir fırtına daha kopacaktır. 
     KANAL D 21.45 


'Matrix'in kamera arkası      "Matrix" filminin ikinci bölümü "Matrix Reloaded", yarın tüm dünyayla aynı anda ülkemizde de gösterime girecek. Bugün Cannes'da galası yapılacak film, çekim teknikleri ve içerdiği mesajlarıyla merak uyandırdı. İlk kez CNN TÜRK'te ekrana gelecek "Matrix Reloaded Kamera Arkası"nda filmin püf noktaları yer alıyor. Başrol oyuncuları Keanu Reeves, Carrie-Anne Moss ve Laurence Fishburne'le CNN TÜRK için yapılmış röportajlar da var. 
     CNN TÜRK 18.30 


Eski sevgili geri döndü      Perran Kutman ve Tarık Pabuççuoğlu'nun rol aldığı "Hayat Bilgisi"ne Rutkay Aziz de katıldı. Aziz, Afet Öğretmen'in eski sevgilisi Tekin'i oynayacak. 
     KANAL D 20.30 


Kamu ihaleleri dosyası      Bİngöl depremi, unuttuğumuz bir gerçeği yine acı bir faturayla hatırlattı bize... Uzmanlar, olası bir depremde en fazla hasarın kamu binalarında olacağını söylüyor. Uğur Dündar yönetiminde hazırlanan "Arena", kamu binalarında dönen ihale oyunlarını gözler önüne seriyor. 
     KANAL D 23.00 



kısa... kısa...      Sesli Düşünenler Mine G. Kırıkkanat, yeni romanıyla ilgili soruları yanıtlayacak. TV8 18.15 
     SoruCevap Yavuz Baydar, "Abdülhamid Düşerken" filminin yönetmeni Ziya Öztan'ı konuk ediyor. CNN TÜRK 19.10 
     Derin Haber Haluk Şahin'in konukları, Necmettin Erbakan'ın siyasete dönüşünü değerlendirecekler. TV8 21.00 
     32. Gün M. Ali Birand ve Rıdvan Akar imzalı yapımda, Türk - Amerikan ilişkilerinin şarkılara yansıması ve ABD'nin Afganistan'da neler yaptığı anlatılıyor. CNN TÜRK 23.05 
     

</TEXT>
</DOC>
