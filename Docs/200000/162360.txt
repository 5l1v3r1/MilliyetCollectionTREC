<DOC>
<DOCNO> 162360 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/11/siyaset/siy01.html </URL>
<DATE> 2003/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
'Devlete çöreklenen iktidarı engelliyor' 
</HEADLINE>
<TEXT>

Yine "bürokratik oligarşi"den yakınan Başbakan, "El ele verip bunları aşmalı ve beklenen yasaları çıkarmalıyız" dedi 
     ANKARA Milliyet 

     Başbakan Recep Tayyip Erdoğan, sistemin hükümet olmaya fırsat verdiğini ancak iktidar olmaya fırsat vermediğini belirterek, "364 tane milletvekiliniz veya oyunuz olsa da sistem iktidar olmanın önünü kesiyor. Bu nedenle el ele verip bunları aşmalı ve beklenen yasaları çıkarmalıyız" dedi. 
     Erdoğan, dünkü grup toplantısında "bürokratik oligarşi" olgusuna son zamanlarda sık sık değindiğini belirterek, sisteme yönelik eleştirilerini sürdürdü. Devlete kapaklanan ya da devletten nemalanan bazı insanların veya anlayışın kendilerini ayrıcalıklı gördüğünü savunan Erdoğan, şöyle konuştu 
     "Özellikle devlette çöreklenmiş, her fırsatta Türkiye'nin büyümesinin önüne takoz koyan anlayışı kastediyorum. Bu anlayış yeniliğe, değişime, büyümeye kapalıdır. Zaman zaman Türkiye'yi krize sokan anlayıştır. Bu bağlamda sizlere artık, kamu personelinin vatandaşla muhatap olduğunda 'bugün git, yarın gel, istediğin yere şik yet et' gibi cümleleri bir daha kullanamayacağını müjdelemek istiyorum." 
     
Başbakan Erdoğan, Gül'ün de hazır bulunduğu AKP Grubu'nda "Avrupa Birliği girişimimize de aynı eleştirileri yapanlar aynı marjinal çevrelerdir. Türkiye'nin yollarını, tıkanan kanallarını açıyoruz" dedi. 


</TEXT>
</DOC>
