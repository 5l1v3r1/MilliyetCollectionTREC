<DOC>
<DOCNO> 182939 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/17/son/soneko44.html </URL>
<DATE> 2003/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 2. seansta böyle geçti... 
</HEADLINE>
<TEXT>

     İMKB Ulusal-100 Endeksi, 2. seansta, 1. seansa göre 173.23 puan düşüşle 12,958.17 puana geriledi. 
     2. seansta, hisse senetlerinin ortalama değer kaybı yüzde 1.32 oldu. 
     Endeks, 2. seansa 14.23 puanlık artışla 13,145.63 puan seviyesinde başladı. İlk yarıyı 13,045.02 puandan geçen endeks, seans içinde en düşük 12,872.78 puanı görürken, en yüksek olarak da 13,183.36 puana ulaştı. 
     1. seanstaki 126.37 puanlık artış dikkate alındığında endeks, günlük bazda 46.86 puan ve ortalama yüzde 0.36 oranında geriledi. 
     Kapanışta mali endeks 232.00 puan düşüşle 16,406.35 puana, sanayi endeksi 154.22 puan düşüşle 12,428.43 puana, hizmetler endeksi 95.69 puan düşüşle 7,658.21 puana indi. 
     Böylece ilk seansa göre mali grup hisseler ortalama yüzde 1.39, sanayi grubu ve hizmetler grubu hisseler de ortalama yüzde 1.23 oranında değer yitirdiler. 
     2. seansta işlem gören toplam 291 hisse senedinden 223'ü değer yitirdi, 36'sı değer kazandı, 32'sinin fiyatında değişiklik olmadı. 
     Seansta, 418 trilyon 96 milyar 170 milyon liralık işlem hacmi kaydedildi. İki seans toplamında 986 trilyon 871 milyar 379 milyon liralık işlem hacmi oluştu. 
     2. seansta İş Bankası C , Doğan Holding, Yapı Kredi Bankası, Garanti Bankası ve Tofaş Otomobil Fabrikaları en yoğun işlem gören hisse senetleri olarak belirlendi. 
     
</TEXT>
</DOC>
