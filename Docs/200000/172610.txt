<DOC>
<DOCNO> 172610 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/30/son/sontur08.html </URL>
<DATE> 2003/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Fuhuş çetesine Elena tokadı 
</HEADLINE>
<TEXT>

     Turaç TOP İZMİR, DHA 
     

İZMİR'de, Rusya'dan getirilen kadınların pasaportlarını ellerinden alıp fuhuşa zorladıkları öne sürülen 5 kişi, Rus uyruklu üniversite öğrencisi Elena Geynts'in ihbarı sonucu yakalandı. 
     Bir hafta önce Basmane Karakolu'na başvuran 21 yaşındaki üniversite öğrencisi Elena Geynts, Haziran ayında para kazanma vaadiyle İzmir'de yaşayan Rus uyruklu Denis Kalminov 26 ve Aleksander Ramanov 43 tarafından Türkiye'ye getirildiğini, fuhuş suçundan sabıkalı Tolga Apuhan'a 26 , 1.5 milyar lira karşılığında satıldığını belirtti. Moskova'da tercümanlık eğitimi gördüğünü söyleyen Elena Geynts, Apuhan tarafından para karşılığı başka kişilerle ilişkiye zorlandığını, daha sonra Rus uyruklu Türk vatandaşı Lidya Güner'e, 1500 dolar karşılığında satıldığını öne sürdü. Geynts, bu işten vazgeçtiğini ve Rusya'ya geri dönmek istediğini söylediği zaman Lidya Güner'in yanında çalışan Osman Avkıran'ın 45 silahlı tehdidine ve tecavüz girişimine maruz kaldığını, ellerinden kurtulunca tekrar kendisini Türkiye'ye getiren kişilerin yanına sığındığını belirtti. Apuhan, Kalminov ve Ramanov'un, Zülküf Kılıçarslan'ın 33 aracılığıyla Lidya Güner'den pasaportu alarak, fuhuş yapması için farklı kişilere verdiklerini anlattı. 
     Karakoldaki polislere tek isteğinin pasaportunu alarak ülkesine dönmek olduğunu söyleyen Geynts, bu kişiler hakkında herhangi bir şikayetinin olmadığını söyledi. Geynts'in verdiği bilgiler üzerine operasyon başlatan Asayiş Şube Müdürlüğü Gasp Büro Amirliği ve Ahlak Büro Amirliği ekipleri, Tolga Apuhan, Denis Kalminov, Aleksander Ramanov, Lidya Güner, Osman Avkıran'ı gözaltına alırken, 1 adet kuru sıkı tabanca ve 3 sahte pasaport da ele geçirdi. Soruşturmayı derinleştiren polis, Apuhan'ın zorla fuhuşa sürüklediği öne sürülen Rusya uyruklu Natalia Kozhukhovera, Natalia Kosınova ve İrina Mitina'yı da ifadesini almak üzere gözaltına aldı. Rusya uyruklu üç kadın da ifadelerinde, Apuhan'dan şikayetçi olmadıklarını söyledi. 
     Sanıklardan Tolga Apuhan, kadınların kendi isteğiyle Rusya'dan Türkiye'ye çalışmak için geldiğini, fuhuşa zorlamadığını öne sürdü. Haklarında, silahlı tehdit, sahtecilik, zorla fuhuş yaptırmak ve fuhuşa aracılık' suçlarından işlem yapılan Tolga Apuhan, Denis Kalminov, Aleksander Ramanov, Lidya Güner, Osman Avkıran, adliyeye sevkedildi. 
     Apuhan, Kalminov, Ramanov, Güner ve Avkıran, çıkarıldıkları nöbetçi mahkemece tutuksuz yargılanmak üzere serbest bırakıldı. 

     
</TEXT>
</DOC>
