<DOC>
<DOCNO> 175584 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/14/guncel/gun01.html </URL>
<DATE> 2003/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Ege sularında mülteci faciası 
</HEADLINE>
<TEXT>

   Libya'dan aldıkları 19 mülteciyi, Altınoluk açıklarında filikayla denize indiren insan kaçakçıları, 5 kişinin ölümüne neden oldu. 10 kişiden ise h l haber yok... 
      AHMET ERTAN, ERDEM SÜREK, HİLMİ DUYAR DHA 

   
   Libya'dan İtalya'ya gitmek isteyen 19 kişinin "yeni bir yaşam" hayali dramatik şekilde son buldu. Bandırası henüz bilinmeyen bir gemiyle İtalya'ya gittiklerini sanan kaçaklar, dün 04.00 sıralarında gemi kaptanı tarafından Altınoluk'a üç mil uzaklıkta bir filikaya konularak denize bırakıldı. Gemi bölgeden uzaklaşırken, can yeleklerini giyen kaçaklar Altınoluk'a kürek çekmeye başladı. Ancak filika bilinmeyen bir nedenle sulara gömüldü. 
   
   4 KİŞİ YÜZEREK KURTULDU 
   Kaçaklardan yüzme bilmeyenler çaresizce çırpınırken Muhammed Maye, Ezsedine Aluy, Osman Muksdiin ve Kemal Selim, saat 07.00'de bitkin bir halde Avcılar Köyü sahiline ulaştı. Saat 09.00 sıralarında da faciada boğularak ölen üçü kadın beş kaçağın cesetleri kıyıya vurdu. Olayın öğrenilmesinden sonra 10 kaçağı bulmak için Sahil Güvenlik botları denizden, jandarma da karadan kurtarma çalışması başlattı. Bölgeyi karış karış tarayan ekipler kayıpların izine rastlayamadı. 
   
   YENİ EVLİLER DE ÖLDÜ 
   Güvenlik güçleri, kaçakları indiren geminin bulunması için de çalışma başlattı. Faciadan kurtulanlar uzun süre kendilerine gelemezken çelişkili ifadeler verdiler. Kaçaklardan bazıları filikada 19, bazıları da 15 kişi bulunduğunu söyledi. Sudanlı Kemal Selim "Gece bota bindirildik. Çoğunu tanımıyorum" dedi. Selim, cesetleri sahile vuran bir kadınla bir erkeğin evli olduklarını da sözlerine ekledi. 
   
   
</TEXT>
</DOC>
