<DOC>
<DOCNO> 150488 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/17/son/soneko46.html </URL>
<DATE> 2003/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'ye gelen turist sayısı Mar ayında yüzde 26.7 azaldı... 
</HEADLINE>
<TEXT>

     Türkiye'yi ziyaret eden yabancı sayısı bu yılın Mart ayında, geçen yılın aynı ayına göre yüzde 26.7'lik azalma gösterdi. 
     Söz konusu ay, Türkiye'yi ziyaret eden yabancı sayısı 495 bin 175 oldu. Geçen yıl aynı ayda, bu sayı 675 bin 494 kişi olmuştu. 
     Devlet İstatistik Enstitüsü'nün DİE , ''Türkiye'ye Giriş-Çıkış Yapan Ziyaretçiler'' istatistiklerine göre, Mart ayında Türkiye'yi ziyaret eden yabancılardan denizyolunu tercih edenler yüzde 35.3, demiryolunu tercih edenler yüzde 0.5, havayolunu tercih edenlerin sayısı yüzde 33 ve karayolunu tercih edenlerin sayısı da yüzde 9.8 oranında azaldı. 
     Türkiye'ye Mart ayında giriş yapan Türk vatandaşı sayısı 340 bin 850 kişi olurken, bu vatandaşların girişte havayolunu tercih etmeleri yüzde 15.1, karayolunun tercih etmeleri de yüzde 20.8 oranında azaldı. Türk vatandaşlarının denizyolunu tercih etmeleri yüzde 13.9, demiryolunu kullanmaları oranı da yüzde 10.5 arttı. 
     Geçen yıl Mart ayında Türkiye'ye giriş yapan Türk vatandaşı sayısı 404 bin 406 kişi olmuştu. Buna göre, Türkiye'ye giriş yapan Türk vatandaşı sayısında, geçen yılın Mart ayına göre yüzde 15.7'lik azalma yaşandı. 
     Söz konusu ay, Türkiye'den çıkış yapan yabancı ziyaretçi sayısı ise 494 bin 414 kişi, Türk vatandaşı sayısı da 313 bin 161 kişi oldu. 
     Bu yılın Mart ayında çıkış yapan yabancı ziyaretçi sayısında yüzde 15.8, Türk vatandaşlarının yurtdışına çıkış sayısı da yüzde 11.3 azaldı. Geçen yıl aynı ayda, Türkiye'den çıkış yapan yabancı ziyaretçi sayısı 587 bin 520, Türk vatandaşı sayısı ise 3 bin 138 idi. 
     
     3 AYLIK DÖNEM 
     Türkiye'ye gelen yabancı ziyaretçi sayısı, Ocak-Mart döneminde, geçen yılın aynı dönemine göre, yüzde 5.2 azalma ile 1 milyon 335 bin 641 kişiye indi. 
     Geçen yıl Ocak-Mart aylarını kapsayan 3 ayda Türkiye'ye gelen yabancı ziyaretçi sayısı 1 milyon 408 bin 504 kişi olmuştu. 
     Söz konusu dönemde Türkiye'ye gelen Türk vatandaşı sayısı da 1 milyon 7 bin 129 kişi olarak gerçekleşti. 
     Öte yandan Ocak-Mart döneminde Türkiye'den çıkış yapan toplam ziyaretçi sayısı ise 2 milyon 405 bin 655 kişi oldu. Çıkış yapanlardan 1 milyon 362 bin 849 kişisini yabancı ziyaretçiler, 1 milyon 42 bin 806 kişisini de Türk vatandaşları oluşturdu. 
     Bu yılın 3 ayında çıkış yapan yabancı ziyaretçi sayısı yüzde 6.5, Türk vatandaşlarının yurtdışına çıkış sayısı yüzde 9.4 arttı. 
     





</TEXT>
</DOC>
