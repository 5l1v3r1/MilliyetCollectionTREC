<DOC>
<DOCNO> 199968 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/05/son/sondun14.html </URL>
<DATE> 2003/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Japon kardan heykelleri "Irak'ta erir mi " 
</HEADLINE>
<TEXT>

     Irak'ın yeniden yapılanması için 1000 asker göndermeyi düşünen Japonya, Sapporo'daki kardan heykellere gerekli malzemeyi ''kim küreyecek'' diye düşünmeye başladı. 
     Otuz yıl önce Kış Olimpiyatları'na ev sahipliği yapan, başkent Tokyo'nun 830 km kuzeyinde Hokkaido adasındaki Sapporo kenti yakınında her yıl Şubat ayında ''dev kardan heykeller bayramı'' düzenleniyor ve bu bayram için binlerce asker görev alıyor. 
     Japonlar, ''Irak'a asker gönderilmesi, heykel karlarının kürenmesini eksiltir mi '' kaygısını taşıyor. Oysa bayramın yetkilileri, ''hiçbir eksiklik olmaz'' güvencesi verdi. 
     Sapporo'da bu yılın şubatında yapılan bayramda, bazıları 15-25 metreye varan boyutlara ulaşan kardan heykeller için 23 bin asker çalıştı. İkinci Dünya Savaşı sonunda ABD karşısında alınan yenilgi ve koşulsuz teslim antlaşmasıyla ''Japonya Savunma Kara Kuvvetleri'' adını alan ordu birimleri, geleneksel biçimde Sapporo'da 2 bin 300 kamyonla 11 bin 500 ton heykel karı taşıyor. 
     Japonya hükümetinin, Irak'a bin asker gönderme kararını yakında alması bekleniyor. Irak'a gidilirse Sapporo'dan bir birlik görev alacak. 
     Sapporo, Fransa Grenoble'dan 1968 sonra, Avusturya-Innsbruck'den 1976 önce 1972'de Kış Olimpiyatları'nı düzenledi. 
     
</TEXT>
</DOC>
