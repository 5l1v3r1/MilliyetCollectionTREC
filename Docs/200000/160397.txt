<DOC>
<DOCNO> 160397 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/01/son/sontur01.html </URL>
<DATE> 2003/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaspçıyı yakalama isterken bıçaklandı 
</HEADLINE>
<TEXT>

     İzmir'in Konak İlçesi'nde bir kişi, yakalamak istediği gaspçı tarafından kalçasından bıçakla yaralandı. 
     İkiçemelik Caddesi'ndeki Cici Park yanındaki İZSU veznesi önünde, işe giden Aymelek Akseren'in 41 yolu, kimliği henüz belirlenemeyen bıçaklı bir gaspçı tarafından kesildi. Bıçağı, Akseren'in boğazına dayayan gaspçı, zorla aldığı 10 milyon lirayla kaçmaya başladı. 
     Bu sırada, yoldan geçmekte olan ve olayı gören Mehmet Ali Sandıkçıoğlu 49 , yakalamak istediği gaspçı tarafından kalçasından bıçaklandı. Hafif yaralanan Sandıkçıoğlu'nun tedavisi, Bozyaka SSK Hastanesi'nde ayakta yapıldı. 
     Olay yerinden kaçan gaspçının kimliğinin belirlenerek yakalanmasına çalışıldığı, soruşturmanın sürdürüldüğü bildirildi. 
     
</TEXT>
</DOC>
