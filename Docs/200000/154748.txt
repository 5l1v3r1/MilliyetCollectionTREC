<DOC>
<DOCNO> 154748 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/06/yasam/yas04.html </URL>
<DATE> 2003/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Bisiklet inadı Cengiz'i öldürdü 
</HEADLINE>
<TEXT>

Ağabeyi bisikletini almak isteyince küçük Harun uyardı 'Binemezsin, freni tutmuyor.' Ama ağabeyi onu dinlemedi ve olanlar oldu 
     YAVUZ YIKILMAZ DHA 

     Kayseri'nin Melikgazi İlçesi Battalgazi Mahallesi'nde babası Celal Yeşilbaş'ın çay ocağında garsonluk yapan Cengiz Yeşilbaş 17 , sabah kahvaltısının ardından gezmek için kardeşi Harun'un 8 bisikletini aldı. 
     Kardeşinin "Bunun freni bozuk. Sen binemezsin" uyarısına kulak asmayan genç, bisiklete atladığı gibi pedala bastı. Ancak bir yokuştan inerken frenler tutmadığı için bisikletin kontrolünü kaybeden Cengiz, yokuşun sonunda bir evin bahçe duvarına çarparak ağır yaralandı. Duvara başını vuran Cengiz, ambulansla hastaneye götürülürken yolda hayatını kaybetti. 
     Haberi duyar duymaz diğer kardeşi Kadir'le birlikte olay yerine koşan ilköğretim okulu öğrencisi Harun Yeşilbaş, gözyaşları içinde şunları söyledi 
     "Ağabeyimi bisiklete binmemesi için uyardım. Frenini yaptıracağını söyleyip elimden aldı. Yokuş aşağı inerken bir duvara bindirdiğini gördüm. Kafası kan içindeydi. Bir daha ne bu bisiklete ne de bir başkasına bineceğim. Ben de arkadaşlarım da bisiklete binmemeye yemin ettik." 
     

</TEXT>
</DOC>
