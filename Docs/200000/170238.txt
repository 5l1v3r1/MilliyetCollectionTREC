<DOC>
<DOCNO> 170238 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/18/son/sonspo02.html </URL>
<DATE> 2003/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Süper Lig'e 7 yeni gurbetçi daha geldi... 
</HEADLINE>
<TEXT>

     Birinci Süper Futbol Ligi ekipleri, bu sezon 7 gurbetçiyi daha Türk futboluna kazandırdı. 
     15 Haziran'da başlayan transfer sezonunda, kulüpler bugüne kadar 7 gurbetçiyi daha Türkiye'ye getirirken, ayrıca, aralarında milli futbolcu Hakan Şükür'ün de bulunduğu ve futbol kariyerlerini geçen sezon yurtdışında sürdüren 3 futbolcu da Türkiye'ye dönüş yaptı. 
     Şükür, İtalya ve İngiltere maceralarından sonra tekrar Galatasaray'a transfer olurken, Gençlerbirliği, Denizlispor ve Galatasaray döneminden sonra İngiltere'nin Bolton Wonderers takımınında 1 sezon geçiren Bülent Akın da, Türkiye'ye dönüş yaptı. 
     Bir dönem Beşiktaş ve Antalyaspor forması giydikten sonra Almanya'ya giden Atilla Birlik de, Türkiye'ye dönerken Malatyaspor'a transfer oldu. 
     Yurtdışından Türk oyuncu transferi konusunda şu ana kadar en çok futbolcuyu kadrosuna katan, 3 oyuncu ile Ankaragücü olurken, Denizlispor ise 2 gurbetçiyi renklerine dahil etti. 
     Süper Lig takımlarının yurtdışından transfer ettiği Türk futbolcular şunlar 
     
     
GALATASARAY Hakan Şükür Blacburn Rovers AKÇAABAT SEBATSPOR Yasin Karaca Anderlecht GENÇLERBİRLİĞİ Baki Mercimek Sunderland Bülent Akın Bolton Wonderers ANKARAGÜCÜ Serkan Rinal Hamburg Hüzeyfe Doğan Bayer Leverkusen Ramazan Tavşancıoğlu Melbourne Knight DENİZLİSPOR Ömer Rıza İngiltere Sercan Güvenışık Almanya MALATYASPOR Atilla Birlik Mannheim 
     
</TEXT>
</DOC>
