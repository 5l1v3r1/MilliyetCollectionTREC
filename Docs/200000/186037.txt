<DOC>
<DOCNO> 186037 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/02/son/sonspo15.html </URL>
<DATE> 2003/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Sergen Yalçın ''çilingir'' gibi... 
</HEADLINE>
<TEXT>

     Beşiktaş'ın deneyimli oyuncusu Sergen Yalçın, performansıyla kariyerinin en başarılı günlerini yaşıyor. 
     31 yaşındaki futbolcu, attığı ve attırdığı gollerle siyah-beyazlı takıma Birinci Süper Lig ve Avrupa kupalarında adeta yaşam veriyor. 
     Fazla kiloları ve istikrarsızlığı nedeniyle eleştirilen Sergen Yalçın, son olarak takımının ligde Trabzonspor ile yaptığı ve 5-0 kazandığı maçta 3 golün asistini yaptı, dün gece de Avrupa Şampiyonlar Ligi'nde Londra'da 2-0 kazanılan FC Chelsea maçında gollere imza koydu. 
     Bu arada Sergen, performansıyla Milli Takımlar Teknik Direktörü Şenol Güneş'e de 11 Ekim Cumartesi günü yapılacak İngiltere maçı öncesi adeta mesaj verdi. 
     
     LİGDE ''DALYA'' PEŞİNDE 

     Beşiktaş'ın yıldız futbolcu Sergen Yalçın, ligde ''dalya'' demeye hazırlanıyor. 
     Attığı gollerle takımının geçen sezonki şampiyonluğunda büyük pay sahibi olan ve bu sezon da forma giydiği 5 maçta 3 gole imza koyan ve 3 de asist yapan deneyimli futbolcu, lig kariyerinde toplam 91 gole ulaştı. 
     Birinci Lig'de 13. sezonunu geçiren Sergen Yalçın, 9 gol daha atması durumunda ''100'ler Kulübü''ne girecek. 
     Sergen, 5 yıl aradan sonra döndüğü ''yuvası''nda geçen sezon 28 lig maçında forma giyip, 11 gol atmış, arkadaşlarına 5 de gol pası vermişti. 
     Milli futbolcu ayrıca, kariyeri boyunca Beşiktaş, Fenerbahçe, Galatasaray ve Trabzonspor'da oynayan ilk ve tek futbolcu unvanına sahip. 
     
     LİG KARİYERİ 

     Sergen Yalçın'ın Birinci Futbol Ligi kariyerinde sezonlara göre oynadığı maçlar ve attığı gol sayıları şöyle 
     

Sezon Takımı Maç Gol 1991-92 Beşiktaş 14 2 1992-93 Beşiktaş 23 8 1993-94 Beşiktaş 19 6 1994-95 Beşiktaş 27 8 1995-96 Beşiktaş 24 10 1996-97 Beşiktaş 29 9 1997-98 İstanbulspor 28 10 1998-99 İstanbulspor 8 4 Fenerbahçe 15 7 1999-00 Fenerbahçe 9 1 Galatasaray 18 4 2000-01 Trabzonspor 21 1 2001-02 Galatasaray 18 7 2002-03 Beşiktaş 28 11 2003-04 Beşiktaş 5 3      

     
</TEXT>
</DOC>
