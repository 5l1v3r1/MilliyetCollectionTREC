<DOC>
<DOCNO> 196404 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/18/son/sontur03.html </URL>
<DATE> 2003/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İneğini kurtarmak isterken canından oldu... 
</HEADLINE>
<TEXT>

     Ankara'nın Çamlıdere İlçesi'nde yaşlı bir kişi, kuyuya düşen ineğini kurtarmak isterken kendisi kuyuya düşerek öldü. 
     AA muhabirinin aldığı bilgiye göre, Çamlıdere Ömerağa Mahallesi'nde oturan Mustafa Tekcan 73 , sabah saatlerinde hayvanlarını otlatmak için ormana çıktı. Akşam olduğu halde evine dönmeyen ve kendisinden haber alınamayan Mustafa Tekcan'ı, oğulları Ömer ve Ali Tekcan, aramaya çıktı. Ormandaki kuyunun birisinin yanında babalarına ait eşyaları bulan Ömer ve Ali Tekcan kardeşler, durumu polise ve itfaiyeye haber verdiler. 
     Olay yerine gelen itfaiye ekipleri, Mustafa Tekcan'ın cesedini kuyudan çıkardılar. Mustafa Tekcan'ın kuyuya düşen ineğini kurtarmak isterken kendisinin kuyuya düştüğü ve burada hayatını kaybettiği belirlendi. 
     Yapılan otopsi sonucu Mustafa Tekcan'ın cenazesi ailesine teslim edildi. 
     
</TEXT>
</DOC>
