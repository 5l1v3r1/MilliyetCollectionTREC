<DOC>
<DOCNO> 157186 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/17/ekonomi/eko17.html </URL>
<DATE> 2003/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Mikro finansmancılar mevduat da toplayacak 
</HEADLINE>
<TEXT>

     Bankacılık Düzenleme ve Denetleme Kurumu BDDK , küçük girişimcilere finansman amacıyla düşünülen 'mikro finansman şirketleri' için yaptığı mevzuat çalışmasını Devlet Bakanı Abdüllatif Şener'e sundu. Hazırlanan taslağa göre mikro finansman şirketleri, en az 5 trilyon lira özkaynakla çalışacaklar. BDDK'ca uygun görülmesi halinde mevduat kabul edebilecekler. Özkaynaklarına göre kabul edebilecekleri toplam mevduatın azami sınırı, özkaynaklarının üç katını geçmemek üzere her bir mikro finansman kuruluşu için BDDK'ca belirlenecek. Öte yandan tasarıya göre mikro finansman şirketlerince kabul edilen mevduat 4389 sayılı Bankalar Kanunu'nun 15'inci maddesinin 6 numaralı fıkrası ile düzenlenen mevduat sigortası kapsamında bulunmayacak. 
     

</TEXT>
</DOC>
