<DOC>
<DOCNO> 159673 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/29/son/sondun10.html </URL>
<DATE> 2003/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünyanın en yüksek binası Güney Kore'de inşa edilecek 
</HEADLINE>
<TEXT>

     Dünyanın en yüksek binasının Güney Kore'nin başkenti Seul'un batısındaki Sangam bölgesinde inşa edileceği bildirildi. 
     ''Korea Foreign Company Association'' adlı şirketten yapılan açıklamada, 2008'de tamamlanması öngörülen ''Uluslararası Ticaret Merkezi''nin 580 metre yükseklikte olacağı ve 39 bin 600 metrekarelik alana kurulacağı belirtildi. 
     Şirketin Başkan Yardımcısı Kim Seon-Jae, 1.3 milyar dolara malolacak 130 katlı gökdelenin ''dünyanın en yüksek binası'' olacağını söyledi. 
     Gökdelenin inşasına, Koreli ve yabancı yatırımcıların oluşturduğu konsorsiyum bünyesinde gerekli fonun toplanmasının ardından 2004'te başlanmasının öngörüldüğü açıklandı. 
     Gökdelende, 560 odalı bir otel, uluslararası şirketler için bürolar, apartman daireleri, konferans merkezleri, terminal, sinema, spor salonu ve bir klinik yer alacak. 
     Şanghay'daki 492 metre yüksekliğindeki ''World Financial Centre'' Dünya Finans Merkezi şu anda dünyanın en yüksek gökdeleni. 
     
</TEXT>
</DOC>
