<DOC>
<DOCNO> 180627 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/06/ekonomi/eko08.html </URL>
<DATE> 2003/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Hyundai Assan hedef yükseltti 
</HEADLINE>
<TEXT>

      
   Hyundai'nin orta sınıftaki aracı Elantra'nın yenilenen versiyonu, bir basın toplantısıyla tanıtıldı. Toplantıda konuşan Hyundai Assan Genel Müdürü Kurthan Tarakçıoğlu, Hyundai'yi 2004'ten itibaren Türkiye otomotiv pazarında ilk 4 arasına sokmayı hedeflediklerini söyledi. 
   Tarakçıoğlu, Elantra'nın, Türkiye'de de büyük beğeniyle karşılanacağına inandığını belirterek, aracın, Hyundai Assan'ın hedeflerine ulaşması açısından da önemli rol oynayacağını kaydetti. İhracat programlarının planlandığı gibi devam ettiğini, 60 ülkenin tüketicilerinin Türk yapımı Hyundai'leri kullandığını vurgulayan Tarakçıoğlu, aynı başarının iç piyasadaki satışlarına da yansıdığını söyledi. 
   
   29 milyardan başlıyor 
   Ön farları, arka stopları, radyatör ızgarası ve tamponları ile iç tasarımı yenilenen Elantra'da , güvenlik ve konfor donanımları da artırıldı. İki farklı donanım paketi manuel ve otomatik , 1.6 lt. 105 HP motor seçeneğiyle satılmaya başlanan yeni Elantra, 29 milyar ile 31 milyar 300 milyon liradan başlayan anahtar teslim fiyatlara sahip. 
   
   
</TEXT>
</DOC>
