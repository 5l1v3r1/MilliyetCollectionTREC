<DOC>
<DOCNO> 192921 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/03/siyaset/siy03.html </URL>
<DATE> 2003/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş'in 'melekleri' 
</HEADLINE>
<TEXT>

      
   CHP İstanbul Milletvekili Kemal Derviş, eğitimlerinin yanı sıra güzellikleriyle de göz dolduran "sağ kolum" dediği isimlerle de dikkat çekiyor. Bunlardan en kıdemlisini kamuoyu yakından tanıyor. CHP Milletvekili Fikret Ünlü'nün kızı Oya Ünlü. Derviş'le kader birliği eden Ünlü'den sonra Petek Gürbüz geliyor. Deniz Baykal'ın dış ilişkiler danışmanlığını da yürüten 26 yaşındaki Petek Gürbüz'den CHP kulislerinde "7 dil bilen güzel" olarak sözediliyor. Derviş'in Meclis'teki "sağ kolu" ise İstanbul Milletvekili Zeynep Damla Gürel. AB ve ekonomiyle ilgili çalışmalarında Derviş'in en büyük yardımcısı olan CHP'nin genç milletvekili Gürel sempatik tavırlarıyla da göz dolduruyor. Gürel, Derviş'in isteği ile CHP'nin yeni yönetimine de girdi. Derviş'in İstanbul'daki sırdaşı ise avukat Hande Dilmen. Arı Grubu bünyesinde çalışan Dilmen, zamanla Derviş'in asistanlığını üstlendi. Genç Dilmen, bu aralar medyadan en fazla röportaj talep edilen isimlerden birisi. 
   
   
   
</TEXT>
</DOC>
