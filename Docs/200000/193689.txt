<DOC>
<DOCNO> 193689 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/06/yazar/cetiner.html </URL>
<DATE> 2003/11/06/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Günah çıkartır gibi 
</HEADLINE>
<TEXT>

   
   AKP'li milletvekili Mehmet Elkatmış'ın özeleştirisi veya itirafları fevkalade önemli. Doğru, yanlış ama tutucu, gerici, yobaz, şeriatçı diye adlandırılan kesimin bu pek faal siyasetçisi beklenilmeyen bir çıkış yaparak adeta günah çıkartmış. Demek, toplumdaki müthiş gelişim, değişim yıllarca Erbakan Hoca'nın rahle-i tedrisinde yetişen fanatiklerini bile uyandırdı 
   Elkatmış, fikirlerini tutarsınız tutmazsınız ama konularına hakim iyi konuşan çalışkan bir milletvekili. MSP, Refah ve Fazilet partilerinin ürünü. Liderleri Erbakan Hoca... ve hedef Milli Görüş. Bu uğurda verilen siyasi kavgalarda Elkatmış da ön saflarda. Ama ne oluyor, birkaç gün önce çıkıyor, önceden savunduğu fikirler için 
   - Bunları söylediğim için utanıyorum, eski görüşlerimden vazgeçtim, bazı şeyleri yaşadık gördük, dünya şartları değişti, ben de artık doğruları gördüm, diyor... 
   Ve arkasından ilave ediyor 
   - O zamanlar yurtdışına hiç çıkmamıştım, dünyayı tanımıyorduk, bilmiyorduk biz 
   Darısı diğer Elkatmış'ların başına 
   
   Erbakan söndü mü 
   Görüyorsunuz ya... yurtdışına gidecek vatandaşların oraları gezip görmeleri yaşamaları için sınır kapılarının açılması ülkeye ne kadar büyük yararlar sağlamış. Unutmayalım vatandaşı kendi ülkesine hapseden zihniyeti yıkan, zincirleri kıran rahmetli Özal'dır. 
   Devam ediyorum 
   - Biz Erbakancılar MSP, RP, FP döneminde Avrupa Birliği'ne karşıydık. Onları Hıristiyan birliği gibi görüyorduk. Özelleştirmeye de karşıydık. O zaman yanlış yaptığımızı şimdi anlıyoruz. Bu nedenle AKP'yi kurduk. Başbakanımızın "Biz değiştik" sözü "takiye" diye algılanıyor ama gerçekten değiştik. Şimdi yahu bu sözler nasıl söylenir, fikirler ne kadar yanlışmış diyor utanıyorum... 
   
   Hoparlör bile günahtı 
   Evet nereden nereye geldik. Bir defa görülen o ki, Erbakan Hoca'nın balonu söndü artık. Eskiden parti liderleri camilerde namaz fotoğraflarıyla oy toplardı şimdi aşağı yukarı hepsi camiye gidiyor ama ibadetleri kimsenin umurunda değil 
   Bir zamanlar hanımların elleri sıkılmazdı, fotoğrafları çektirilmezdi, hatta gazeteleri kadın fotoğraf olmadan çıkardı. 
   Hele, 50 öncesi ve sonrası ilk yıllar hoparlörle ezan okumak günahtı, televizyon, radyo şeytan işiydi İnşallah bir gün türban da böyle bir hikaye olur. Biz yanılmışız derler 
   
   
   Tribün teröristleri    Can güvenliği yok, yetmez mi    Tribün teröristlerini yakalayacak, gözaltına alacak hiçbir müeyyide yokmuş Bu nedenle polis ya seyirci kalıyor ya da yakaladığını serbest bırakıyormuş, kulüp yöneticileri seslerini çıkartamıyorlarmış 
   On binlerle insanın üzerine ateş saçan maytapları atmak, canlarına kastetmek, 
   Tribünlerde panik çıkartıp çoluk çocuk, erkek kadın insanların ezilmesine, korkmasına neden olmak, 
   Oturma yerlerini söküp sahaya fırlatmanın, can gibi mala da zarar vermenin insanları katliamla kıl payı baş başa bırakmanın suç olmadığı ülke var mı dünyada 
   Ama bizim yetkili sorumlu kişilerimiz hala müeyyidesi yok diye cinayete teşebbüsü seyrediyor İlle birkaç yüz insanın ölmesini beklemek mi gerekiyor, ayıptır beyler ayıp 
   
   
   
</TEXT>
</DOC>
