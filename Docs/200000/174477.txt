<DOC>
<DOCNO> 174477 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/08/son/soneko15.html </URL>
<DATE> 2003/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
TMSF, Pamuk Faktoring'deki yüzde 97.51'lik hissesini satışa çıkardı 
</HEADLINE>
<TEXT>

     Tasarruf Mevduatı Sigorta Fonu TMSF , Pamuk Factorıng A.Ş'deki yüzde 97,51 oranındaki hissesini satışa çıkardı. 
     Konuya ilişkin duyuru, Resmi Gazete'nin bugünkü sayısında yayımlandı. 
     Duyuruya göre yatırımcılar hazırlayacakları tekliflerini, 4 Eylül 2003 tarihinde mesai saati sonuna kadar Bankacılık Düzenleme ve Denetleme Kurumu BDDK , TMSF İştirakler Dairesi Başkanlığı'na verilecek. 
     İstekliler, iştirak hakkında hazırlanan 31 Mart 2003 tarihli bilgileri içeren standart tanıtım dosyalarını ve satış şartnamelerini BDDK, TMSF İştirakler Dairesi Başkanlığı'ndan temin edebilecekler. 
     İhaleye katılım şartı olarak belirlenen 100 milyar lira teminat ise TMSF İştirakler Dairesi Başkanlığı'nın Ziraat Bankası A.Ş.'nin İstanbul Gayrettepe şubesinde bulunan ilgili hesabına yatırılacak. 
     Bu arada ihale teminatı olarak Hazine Bonosu, Devlet Tahvili veya Banka Teminat Mektubu da kabul edilebilecek. 
     Yatırımcılardan alınacak olan teklif mektupları, 5 Eylül 2003 tarihinde, İhale Komisyonu tarafından BDDK, TMSF İştirakler Dairesi Başkanlığı'nda, teklif sahipleri ve veya bunların yasal temsilcilerinin huzurunda açılacak. 
     İhale komisyonu başkanı, dilerse teklif zarflarının açılmasını müteakiben ihaleyi açık artırmaya çevirebilecek. Karar verilmesi halinde açık artırma, 5 Eylül 2003 tarihinde yapılacak. 
     Söz konusu ihalede yatırımcılara, BDDK, TMSF İştirakler Dairesi Başkanlığı'nda gizlilik taahhütnamesi imzalamaları koşulu ile iştiraklerde inceleme yapmalarına izin verilecek. 
     İhalenin TMSF Yönetimi Kurulu'nca onaylanmasını takip eden iki iş günü içinde satış sözleşmesini imzalamaya davet edilen yatırımcı, bir hafta içinde satış bedelini anlaşılan sözleşme hükümleri uyarınca yatırmazsa yüzde 10'luk teminat TMSF'na irat olarak kaydedilecek. 
     TMSF tarafından yüzde 97,51 oranındaki hisseleri satışa çıkarılan iştirakin ödenmiş sermayesi, 5 trilyon lira olarak bulunuyor. 
     
</TEXT>
</DOC>
