<DOC>
<DOCNO> 174417 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/08/yasam/yas03.html </URL>
<DATE> 2003/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu kez 'vicdandan' facia doğdu 5 ölü 
</HEADLINE>
<TEXT>

   Halit Öztürk, çarptığı 80'lik nineyi ve oğlunu hastaneye götürüyordu. Ama yolda bir kaza daha oldu ve nine ve oğlu dahil beş kişi can verdi... 
      RAMAZAN ÇETİN Denizli DHA 
   
   Denizli'de önceki gece korkunç bir zincirleme kaza yaşandı. Halit Öztürk 19 , 20 UA 239 plakalı otomobiliyle önceki gece saat 24.00 sıralarında Denizli-Ankara karayolunun 21. kilometresinde Raziye Çolak'a 80 çarptı. 
   Kazada kalça kemiği kırılan Çolak, sürücü Öztürk tarafından Bekilli Sağlık Ocağı'na götürüldü. İlk müdahalenin ardından doktorlar Çolak'ın Denizli Devlet Hastanesi'ne sevk edilmesine karar verdi. Bunun üzerine Öztürk, üniversite öğrencisi kuzeni Ahmet Öztürk 19 , arkadaşı Ali Osman Altıntaş 19 ve Çolak'ın oğlu Halil Çolak'ı da 48 yanına alarak yola çıktı. 
   
   Sebep hatalı sollama 
   Ancak Altıntaş'ın kullandığı otomobil, Kocabaş yakınlarında, karşı yönden gelen ve hatalı sollama yaptığı belirtilen Alpay Em 25 yönetimindeki 20 AS 247 plakalı otomobille çarpıştı. 
   Bu iki araca da, Em'in hatalı solladığı, Adnan Kodak yönetimindeki 20 AU 136 plakalı araç çarptı. 
   Kaza sonucu sürücü Ali Osman Altıntaş, Raziye ve oğlu Halil Çolak ile karşı araçtaki Alpay Em ile Osman Kaya 19 can verdi. Ağır yaralanan Ahmet Öztürk, Halit Öztürk ve Bülent Çiçek de Denizli Devlet Hastanesi'ne kaldırıldı. Em'e ait otomobilde de bir tüfek, bir tabanca ve ekmek bıçağı bulundu. 
   
   Bir kaza da Bolu'da 
   Ankara - Bolu il sınırında meydana gelen bir başka kazada da üç kişi öldü. 
   Ailesiyle Yozgat'taki yakınlarını ziyaretten İstanbul'a dönen Hüseyin Demir'in 35 kullandığı 34 ZP 4122 plakalı otomobil, sürücünün direksiyon h kimiyetini kaybetmesi sonucu takla atarak bariyerlere çarptı. Kazada Hüseyin ve eşi Aysel Demir 32 ile 5 yaşındaki çocukları Kübra can verdi. Ağır yaralanan Yunus, Hanife, Merve ve Hatice Demir, Gerede Devlet Hastanesi'ne kaldırıldı. 
   
   
</TEXT>
</DOC>
