<DOC>
<DOCNO> 162544 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/11/son/sontur18.html </URL>
<DATE> 2003/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu çocuk kimin eseri.. 
</HEADLINE>
<TEXT>

     Sivas'taki Selçuk Anadolu İlköğretim Okulu öğrencileri tarafından açılan ve öğrencilerin buluşlarının yer aldığı sergide, 12 yaşındaki Y.A. elektrikli işkence aleti' yaptı. Küçük öğrenci, yaptığı işkence aletini, genellikle küçüklerin gezdiği sergide, her ziyaretçiye ayrıntılarıyla anlattı. Y.A., Amerikada elektrikli sandalye ile idam yapılmasından esinlenerek bunu yaptığını söyledi. 
     Haberin yayınladığı sırada CNN Türk'te Çiğdem Anat'ın sunduğu Ajans programına konuk olan Milli Eğitim Bakanı da gördükleri karşısında şaşkınlığa düştü. 
     İl Milli Eğitim Müdürlüğü onayıyla kentin en işlek merkezi konumundaki Kongre Müzesi bahçesinde, Selçuk Anadolu İlköğretim Okulu tarafından, sergi açıldı. Sergide, öğrencilerin fen bilgisi derslerinde yaptıkları araçlar yer aldı. Yağmuru haber veren cihazdan, kulağın sesi nasıl duyduğunu ve beyne ses dalgalarını gönderdiğini gösteren cihaza kadar, yaklaşık 40 çalışma yer aldı. Fen Bilgisi öğretmeni Hasan Altınsoy gözetiminde derslerde yaptıkları çalışmalarla hazırlanan sergide, 12 yaşındaki 6-D sınıfı öğrencisi Y.A.'nın yaptığı minyatür Elektrikli İşkence Aleti' görenleri hayrete düşürdü. Sergide, tüm öğrenciler çalışmalarının başında durarak, her ziyaretçiye eserlerini tanıttı. Elektrikli işkence aleti yapan Y.A. da yaptığı cihazı ayrıntılarıyla anlattı. Sergiyi gezen küçük öğrenciler de üzerinde tanıtıcı Elektrikli işkence sandalyesi' yazılı bu cihaza korkuyla baktı. 
     Annesi ev kadını olan babası Ahmet A. ise İl Sağlık Müdürlüğü'nde Eczacılık Şube Müdürü olan Y.A. bu aleti, ilginçlik olsun' diye yaptığını belirterek, "İnsanların öldürülmesine karşıyım'' dedi. 
     
</TEXT>
</DOC>
