<DOC>
<DOCNO> 164893 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/23/son/sondun20.html </URL>
<DATE> 2003/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Tayland köpek eti ticaretini yasalaştırıyor 
</HEADLINE>
<TEXT>

     Tayland, hastalıkların yayılmasını önlemek ve sert eleştirileri durdurmak amacıyla, olarca yıldır yasadışı olarak yapılan köpek eti ticaretini yasal bir çerçeveye kavuşturmaya hazırlanıyor. 
     Çiftlik Hayvanları Kurumu Başkanı Yukol Limlamthong, Reuters'a yaptığı açıklamada, yeni yasanın köpek kesimi ve nakliyesi için lisans alınması şartını getirdiğini, ''ancak köpek eti ticaretini yasaklamayı değil, hastalıkların yayılmasını önlemeyi amaçladığını'' söyledi. 
     Limlamthong, yeni düzenlemenin birkaç ay içinde yürürlüğe gireceğini söyledi. 
     Hayvan hakları koruyucuları, Tayland'da etlerinden yararlanmak, davul derisi veya golf eldiveni yapımında kullanmak gibi amaçlarla her hafta 500 kadar köpeğin kesildiğini belirtiyor. 
     
</TEXT>
</DOC>
