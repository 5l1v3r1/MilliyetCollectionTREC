<DOC>
<DOCNO> 186265 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/03/son/sonspo08.html </URL>
<DATE> 2003/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya sıralamasında Beşiktaş yükseldi, Fener-Cimbom geriledi 
</HEADLINE>
<TEXT>

     Uluslararası Futbol Tarihi ve İstatistikleri Federasyonu'nun IFFHS eylül ayı dünya sıralamasında Beşiktaş bir basamak yükselerek 34. sırada yer alırken, Galatasaray 13, Fenerbahçe ise 14 basamak geriledi. 
     Beşiktaş, son bir yıl içinde takımların yaptığı ulusal ve uluslararası maçlar göz önüne alınarak yapılan değerlendirmede 173.5 puan toplarken, geçen aya oranla bir basamak yükselerek 34. sıraya yerleşti. 
     Dünyanın en iyi takımları sıralamasında 2000 yılında ilk sıraya dek yükselen Galatasaray ise inişe geçti. Ağustos ayında 71. sıraya yükselen sarı-kırmızılı ekip, eylül ayında bir önceki aya göre 13 basamak birden düşerek 122 puanla 84. sırada yer aldı. 
     IFFHS'nin değerlendirmesinde 14 sıra gerileyen Fenerbahçe, 82.5 puanla 190. sırada bulunuyor. 
     
     GENÇLERBİRLİĞİ 27 SIRA YÜKSELDİ 

     Eylül ayında 27 sıra yükselerek çıkışa geçen Gençlerbirliği, 114.5 puanla 104. sıraya yerleşti. 
     Trabzonspor 113.5 puanla 106, Denizlispor 85.5 puanla 177, Malatyaspor 78 puanla 217. ve Gaziantepspor 69.5 puanla 260. sırada yer aldı. 
     
     LAZİO 5. SIRADA 

     Beşiktaş'ın Avrupa Şampiyonlar Ligi'ndeki rakiplerinden İtalyan Lazio, dünyanın en iyi takımı değerlendirmesinde 5. sırada bulunuyor. 
     Siyah-beyazlı takımın diğer rakiplerinden İngiliz Chelsea 43, Çek Cumhuriyeti'nden Sparta Prag ise 103. sırada yer aldı. 
     Galatasaray'ın Şampiyonlar Ligi'ndeki rakiplerinden İtalyan Juventus ise sıralamada 6. durumda bulunuyor. Diğer rakipler İspanyol Real Sociedad 71, Yunan Olympiakos ise 146. sırada yer buldu. 
     UEFA Kupası'nda mücadele eden takımlarımızdan Malatyaspor'un rakibi İsviçre'den Basel takımı 40. sırada yer alırken, Gençlerbirliği'nin rakibi İngiliz Blackburn Rovers 149, Trabzonspor'un rakibi İspanyol Villarreal 127, Gaziantepspor'un rakibi İsrail'in Hapoel Tel-Aviv takımı da 284. durumda bulunuyor. 
     
     MİLAN ZİRVEDEKİ YERİNİ KORUDU 

     Geçen sezonun Avrupa Şampiyonlar Ligi şampiyonu İtalya'nın AC Milan takımı, eylül ayında da zirvedeki yerini korumayı başardı. 
     İtalyan ekip, Ağustos ayına göre 10 puan gerilemesine rağmen, 314 puanla ilk sırada yer aldı. 
     
     İLK 10 TAKIM VE TÜRK EKİPLERİ 

     IFFHS'nin eylül ayı değerlendirmesine göre zirvedeki ilk 10 takım ve Türk ekiplerinin sıralaması şöyle oluştu 
     

Sıra Takım Ülke Puan 1. Milan İtalya 314 2. Celtic İskoçya 288.5 3. Santos Brezilya 276 4. Real Madrid İspanya 275 5. Lazio İtalya 272 6. Juventus İtalya 271 7. Deportivo İspanya 259 8. Porto Portekiz 258.5 9. Manchester Uni. İngiltere 251 10. Arsenal İngiltere 248 34. Beşiktaş Türkiye 173.5 84. Galatasaray Türkiye 122 104. Gençlerbirliği Türkiye 114.5 106. Trabzonspor Türkiye 113.5 177. Denizlispor Türkiye 85.5 190. Fenerbahçe Türkiye 82.5 217. Malatyaspor Türkiye 78 260. Gaziantepspor Türkiye 69.5      

     
</TEXT>
</DOC>
