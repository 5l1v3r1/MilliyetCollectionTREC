<DOC>
<DOCNO> 196943 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/21/guncel/gun07.html </URL>
<DATE> 2003/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
'Amaç bizi bataklığa çekmek' 
</HEADLINE>
<TEXT>

   İstanbul'daki saldırılar sürecek mi Teröristlerin amacı ne Saldırılar, Türkiye'nin teröre karşı açıklamalarına meydan okuma mı Uzmanlar, Milliyet'e değerlendirdi 
   
   Prof. Dr Hasan Köni Ankara Siyasal Bilgiler Fakültesi Bu eylem Ortadoğu terörizminin bir parçası. Sinagog olayları İsrail ve Ortadoğu politikasına karşı bir reaksiyondu. Ama Bush'un İngiltere'ye gidişinin böyle bir boyutu olduğunu görünce, bundan da faydalandılar. Bu İngiltere'ye giden Bush'a, müttefiki İngiltere'ye ve Türkiye üzerinden Avrupa'ya büyük bir reklamdır. Amaç bu. Maalesef yine ABD'nin Ortadoğu politikasının kurbanı olduk. 
   Cevdet Saral Eski Emniyet Genel Müdür Yardımcısı, eski Terörle Mücadele Daire Başkanı Bu terörün Ortadoğu politikalarıyla doğrudan alakası var. Bu tamamen dış kaynaklı bir organizyon işidir. Daha önceki bombalarda olduğu gibi yerel bazdaki örgütlerden taşeron olarak yararlanılmışsa, bu olayda da yine taşeron kullanılmış olabilirler. 
   Bülent Orakoğlu Eski Emniyet İstihbarat Daire Başkanı Bu uluslararası terörün Türkiye'ye yansıması ve hedef seçmesidir. Amaç şudur Türkiye'yi de Ortadoğu bataklığına çekmek. Terörün asıl amacı korku ve panik yaratmaktır. Bu eylemlerin özellikle İstanbul'da gerçekleşmesi ve devam etmesinin nedeni, meydan okumadır. Bundan sonra meydana gelebilecek bu tür olaylara karşı tayakkuz durumuna geçilmeli. Eksikler gözden geçirilmeli. 
   Prof. Dr. Galip İsen Bilgi Üniversitesi - Terör uzmanı Terör demek dehşet ve korku demektir. Terörün sattığı mal dehşettir. Biz onu satın aldığımız sürece terörizme kuvvet veririz. Sonuç itibarıyla terör dehşet satar, ama bunun müşterisi olmayalım. 
   Atilla Aytek Emniyet Genel Müdürlüğü APK Uzmanı Amaç, Türkiye'yi sindirmek ve gözünü korkutmak. Çok profesyonelce planlanmış, organize edilmiş görünüyor. En önemli konu, eylemin istihbaratının yapılması ve tedbirlerin alınmasıdır. Önemli olan istihbaratın bu olaylar olmadan önce bu işleri tespit etmiş olmasıdır. Devletlerarası istihbarat örgütlerinin teröre karşı işbirliği içinde bulunması lazım. Bu olay sadece Türkiye'nin olayı değildir. 
   
   
   
   
</TEXT>
</DOC>
