<DOC>
<DOCNO> 193761 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/06/son/soneko20.html </URL>
<DATE> 2003/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
1991'den sonra ilk Türk kargo uçağı Bağdat'a indi... 
</HEADLINE>
<TEXT>

     MNG Havayolları'na ait kargo uçağının 33 tonluk kargosuyla 4 Kasım Salı günü Bağdat'a indiği bildirildi. 
     MNG Airlines'ten yapılan açıklamada, 1991 yılından bu yana Irak'ta süren ambargonun sona ermesiyle, Bağdat'a inen ilk Türk kargo uçağının MNG Havayolları'na ait olduğu kaydedildi. 
     Açıklamada, MNG Havayolları kargo uçağının 6 kişilik bir ekip ve 33 tonluk kargosuyla, 4 Kasım Salı günü 2.5 saat süren bir yolculuğun ardından Bağdat'a indiği ve kargo indirme işleminden sonra aynı gün Türkiye'ye geri döndüğü belirtildi. 
     Açıklamaya göre, yaklaşık 3 saat süren kargo indirme işleminden sonra Türkiye'ye geri dönen kargo uçağının ekibini karşılayan MNG Havayolları Genel Müdürü Yavuz Çizmeci, ''Bağdat uçuşlarımız devam edecek, sanayicilerimizin karayolu gecikmelerinden çektiği sıkıntıları havayollarımız ortadan kaldıracaktır'' dedi. 
     
</TEXT>
</DOC>
