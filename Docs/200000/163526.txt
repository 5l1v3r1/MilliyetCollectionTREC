<DOC>
<DOCNO> 163526 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/16/son/sonspo31.html </URL>
<DATE> 2003/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor De Vlieger ile yarın masaya oturuyor... 
</HEADLINE>
<TEXT>

     Trabzonspor'da, Belçika Milli Takımı kalecisi De Vlieger ile yarın görüşülecek. 
     Yönetim kurulu üyesi Hüseyin Tütüncü, yarın Avusturya'dan Belçika'ya geçeceğini ve bu futbolcu ile bir görüşme yapacağını söyledi. 
     Tütüncü, Van De Paar ile sözleşme imzaladıktan sonra De Vlieger'in bordo-mavili takımda oynamaya daha da sıcak baktığını belirterek, ''Herhangi bir olumsuzluk yok. Büyük ihtimalle bu transferi olumlu bir şekilde çözeceğiz'' dedi. 
     Tütüncü, isim vermediği 2 futbolcuyla görüşmelerinin sürdüğünü de ifade ederek, ''Bu futbolcuların kulüpleri ile sorunumuz yok. Futbolcular da lig bittiği için tatilde. Telefonla görüştüğümüzde de Trabzonspor'da oynayabileceklerini söylediler. Kısa sürede bu oyuncuları da kadrorumuza katmaya çalışacağız'' diye konuştu. 
     
</TEXT>
</DOC>
