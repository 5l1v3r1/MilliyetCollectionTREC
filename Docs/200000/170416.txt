<DOC>
<DOCNO> 170416 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/19/son/soneko09.html </URL>
<DATE> 2003/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan "Bu yıl 40 milyor dolarlık ihracat yapacağız" 
</HEADLINE>
<TEXT>

     Başbakan Recep Tayyip Erdoğan, ''Türkiye'de sistemin kendi içinde ön tıkama yapısı, ruhu var. Böyle bir sistemle çalıştığımızı unutmayın'' dedi. 
     Başbakan Erdoğan, İzmir Hilton Oteli'nde TOBB tarafından organize edilen Ege Ekonomi Zirvesi'nde yaptığı konuşmada, sanayici ve işadamlarına yardımcı olmak istediklerini, tıkanan bir yol, engel veya köstek olanlar varsa, bunu aşacaklarını kaydetti. Erdoğan, ''Ama gücümüz yettiği kadar... Burada samimi bir şeyi söylemeden geçemeyeceğim. Sistemin kendi içinde ön tıkama yapısı, ruhu var. Böyle bir sistemle çalıştığımızı unutmayın'' diye konuştu. 
     Birçok uygulamada farklı yaklaşımları gördüklerini kaydeden Başbakan Erdoğan, şöyle devam etti 
     ''İş Kanunu'nu çıkarırken neler çektiğimizi sizler takip etmediniz mi Biz böyle popülist bir yaklaşım yapsaydık, kanunla ilgili adımı bu şekilde atamazdık. Niye Bütün sendikaları karşına mı alacaksın Hep söylenen bu... Ama biz sendikaları karşımıza alıp almamakla ilgili bir anlayışla, işin üzerine gitmedik. Ülkenin geleceği buydu. Bunun yapılması gerekiyordu. Önce işyeri güvencesi, ondan sonra iş güvencesi olmalıdır. İşyeri güvencesi yoksa, iş güvencesi olsa ne olur Bizim önce bacaları tüttürmemiz gerekiyor. Bazı sendikacı dostlar Sokağa dökülürüz diyorlar. Ben ne diyeyim bu ülkenin Başbakanı olarak Dökülecekseniz dökülün kardeşim... Olması gereken neyse, onu yapıyoruz.'' 
     
     FAKİR ÖĞRENCİLERİN OKUTULMASI 
     ''Fakir öğrencilerin özel okullarda okutulması'' konusuna da değinen Başbakan Erdoğan, bu öğrencilerin, devlete maliyetlerinin çok çok altında okutulacağını kaydederek, şunları söyledi 
     ''Danıştay'ın açıkladığı kararı gördünüz. Müracaat eden Memur-Sen... Memurların sendikasının bu işle ne alakası var Bunlar bu çocukların bu okullarda okumasını, eşitlik ilkesine aykırı buluyor. Hele bakın, bu nasıl iştir, nasıl anlayıştır Efendim, özel okullara para aktarma yoluymuş... Bu okullar kimin Tayyip Erdoğan'ın mı Partisinin mensuplarının mı Hepsi, bu ülkenin Milli Eğitimi'ne bağlı görev yapan okullardır. Bunu farklı yere kaydırmanın anlamı yok. Mesafe almamız lazım. Bir taraftan Derslik açığımız var diyoruz. Bir taraftan da mesafe alalım istiyoruz. Ama ondan sonra da bakıyoruz ki bir sendika çıkıyor, böyle bir yola gidiyor. Bunlarla çağdaşlaşmanın, modernleşmenin adımını atmakta zorlanırız.'' Türkiye'nin yeniden büyümeye başladığını belirten Başbakan Erdoğan, 2 aydan bu yana eksi enflasyonun yakalandığını kaydetti. Erdoğan, eksi enflasyonun yakalanmasına da ''farklı tavır gösterenler'' olduğunu dile getirdi. 
     Başbakan Erdoğan, Yolsuzluk Komisyonu'nun çalışmalarının da sonuna gelindiğini, kısa bir süre sonra açıklanacağını söyledi. 
     
     AB ÜYELİĞİ VE İHRACAT 
     Türkiye'nin çözülemeyecek sorunu olmadığını, dayanışma ve elbirliği ile her sorunun çözülebileceğini belirten Erdoğan, ''AB için de çok şeyler söylendi. Ama bakın şu anda çok farklı bir yerdeyiz. AB ülkeleri de artık Türkiye giremez, Türkiye'nin yeri yok demiyorlar. İnanıyorum ki, 2004'de müzakereler başlayacaktır. 7. Uyum paketi taslak çalışmaları da son aşamasına geldi. Temennimiz, Ağustos'ta bunu çıkarmak. Olmazsa, 2004'de uygulamaya koymak'' dedi. 
     Türkiye'nin bu yıl 40 milyar dolarlık ihracat hedefini yakalayacağına inandığını da bildiren Erdoğan, Haziran'da Irak'a 105 milyon dolarlık ihracat yapıldığını belirtti. 
     Başbakan Erdoğan, 13 ayrı sınır ticaret pazarı kurmak istediklerini, şu anda komşu ülkelerle bu konuyu görüştüklerini dile getirdi. 
     
     ÖZELLEŞTİRME VE SİVİL TOPLUM ÖRGÜTLERİ 
     Başbakan Erdoğan, sivil toplum örgütlerinin özelleştirme konusunda görevlerini yerine getirmediğini belirterek, ''Özelleştirme konusunda TOBB da TÜSİAD da üzerine düşeni yerine getirmedi. Üzerlerine düşen yapılmış olsaydı, bugün bu hallere gelmezdik. Bütün özelleştirilecek tesis ve kurumlar, bizzat bakanlar tarafından yerinde incelendikten sonra özelleştirilecek. Bizzat görmelerini istedim. Çünkü bu milleti çok oyuna getirdiler'' diye konuştu. 
     Bu arada Ege İhracatçı Birliklerinin başkanları, ''zirvede kendilerine söz hakkı verilmediği'' gerekçesiyle toplantıyı terk ettiler. 
     
</TEXT>
</DOC>
