<DOC>
<DOCNO> 152033 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/24/yazar/yilmaz.html </URL>
<DATE> 2003/04/24/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Müslüman İşadamları MÜSİAD 
</HEADLINE>
<TEXT>

     MÜSİAD kongresine yeteri kadar vurgu yapmadığımı düşündüm. Bu dernek kurulduğu günlerde ismindeki "M", "Müslüman" olarak yorumlandığında, derneğin o dönemdeki başkanı Erol Yarar ısrarla "Sermayenin dini olur mu Biz Müstakil İşadamları'yız" derdi... Ancak Yarar'ın o günlerdeki bir diğer tarifinin de "Müslümanlığı yaşam biçimi olarak kabul edenler" olduğunu da hatırlıyorum. Köprünün altından çok sular aktı MÜSİAD Başkanı Ali Bayramoğlu'na bir keresinde "Yabancı sermaye temsilcisi işadamını üye yapar mısınız " diye sordum, taşıdığı kuşkuyu ifade eden "Bize faydası olacaksa evet" yanıtını verdi. 
     Yeniden soruyorum eğer siz 'laiklik' ilkesine bağlı bir kurumsanız, açılışınızı nasıl Kuran-ı Kerim'den ayetlerle yaparsınız 
     
Erdoğan, O. Asya'yı Geybullayev'e soruyor      ABD'nin Irak'a açtığı savaş, Ortadoğu'da yeni dengelerin tartışıldığı bir iklim doğurdu. 
     Birleşik Arap Emirlikleri Dubai hükümetinden 2 - 5 Mayıs tarih arasında düzenlenen "Küreselleşme" konferansı daveti aldım. Dubai'den sonra ajandama düşen bir başka davet Azerbaycan Eğitim Bakanlığı, Qafqaz Üniversitesi ve Azerbaycan İktisatçılar Birliği tarafından düzenlenen "Küreselleşme Sürecinde Kafkasya ve Orta Asya" konulu uluslararası konferans. Bu konferans, 12 - 13 Mayıs tarihleri arasında Bakü'de düzenleniyor. 
     Türkiye'den de çok sayıda konuşmacının yer aldığı uluslararası konferansa Galatasaray Üniversitesi'nden Prof. İlber Ortaylı, Almanya Erlangen Üniversitesi'nden Prof. Ali Türkmenoğlu, ABD - Pennsylvania Üniversitesi'nden Prof.Erdener Kaynak ve Doç.Ali Kara gibi isimler ile Süleyman Demirel Üniversitesi'nden Prof. Geybullah Geybullayev dikkatimi çekti. 
     
     Erdoğan ile Moskova'da 
     Geybullayev ile Enka - Koç ortaklığı ile kurulan ve Başbakan Tayyip Erdoğan'ın, işadamı Rahmi Koç ile barışma randevusu olarak da kabul edilen Moskova'daki Ramstore City'nin açılışında tanıştım. 
     Erdoğan'ın beraberindeki siyasi heyetin içindeki tek akademisyen Prof.Geybullayev'di. AKP'ye Türk dünyası ve Rusya ile ilişkiler konusunda danışmanlık yapıyordu. 
     Azeri Prof.Geybullayev Azerbaycan'daki kariyerini rektör, araştırma enstitüsü başkanı ve milletvekili olarak tamamladıktan sonra iki yıl önce Isparta'da Süleyman Demirel Üniversitesi'ne gelmişti. 
     
     Enerji ve pamuk 
     Prof.Geybullayev NAFTA veya AB gibi, Türk cumhuriyetleri ile birliği savunuyor ve bunun aracı olarak da eneri koridoru ile pamuğu görüyor. Dünyanın en büyük doğal gaz rezervine sahip Türkmenistan'a dikkat çekiyor Kazakistan'dan kilovat saati 3 cent'e enerji alınabileceğini,alternatif "Mavi Akım" anlaşmasını, BTC boru hattındaki güvenlik ve kapasite sorununu Dışişlerine taşıyan Prof. Geybullayev'in "güç birliği" tezi ve verimlilik projesi raflarda bekliyor. 
     
     







</TEXT>
</DOC>
