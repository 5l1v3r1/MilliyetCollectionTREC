<DOC>
<DOCNO> 172232 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/29/magazin/amag.html </URL>
<DATE> 2003/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
'Türkiye'de kimse şov yapamıyor' 
</HEADLINE>
<TEXT>

   Yeni fotoğraflarının, sesinin önüne geçemeyeceğini söyleyen Ebru Gündeş, Tarkan'ı ayrı tutarak sanat camiası hakkında yorum yaptı Daha adam gibi bir şey yapana rastlamadım 
      İLKNUR GÜLMEZ 
   
   Son albümü 'Şahane' için çektirdiği pozları ilgiyle karşılanan Ebru Gündeş, fotoğraflarını hiç de seksi bulmadığını söyledi. "Bu fotoğraflar için 1.5 ay kafa patlattık" diyen Gündeş, kabarık kıyafetler giyen Ebru'nun artık gerilerde kaldığını, kadınlığa geçiş yaptığını, yeni fotoğrafların da bunu yansıttığını dile getirdi. 
   "Taş gibi sesim var, şova, polemiğe ihtiyacım yok" diyen Ebru Gündeş, yeni albümü için neden seksi pozlara gerek duydu    Fotoğraflar seksi olsun diye bir derdimiz olmadı. Ama seksi bulunmuşsa bu da bir başarıdır. Ben öyle bulmuyorum. O kabarık elbiseleri giyen kızdan kadınlığa geçmeye hazırlanan bir Ebru Gündeş var. 'Benim sesim var, dansa, şova ihtiyacım yok' demiştim. H l bu sözümün arkasındayım. Kimse sahnede, yarım saat darbuka eşliğinde dans ettiğimi göremeyecek. Bana göre Türkiye'de hiç kimse şov yapamıyor. Bir tane adam gibi bir şey yapana rastlamadım. Sadece Tarkan'ı ayrı tutuyorum. Bazen çok hoş şeyler yaratıyor diğerlerine göre Avrupai. Bugüne kadar sadece sesimi gösterdim. Bunu oturttuktan sonra, 'Evet benim güzel fotoğraflarım da var'ı ortaya koydum. 
   
   Albümünüzün basın bülteninde "Bazıları 4 şarkı, 4 remixle hayranlarını hayal kırıklığına uğratırken Ebru Gündeş, 15 şarkılık albüm yaptı" yazıyor. Neden Tarkan'a gönderme yaptınız    Kendisini ve şarkılarını sevdiğim bir insandır Tarkan. Ben bu yola çıkarken Tarkan, Deniz Arcak ve Tayfun Duygulu vardı. O günden bu yana Tarkan ve ben kaldık. Tarkan'a söyleyecek bir lafım olamaz. Şarkılarını acayip seviyorum. 'Dudu' da çok başarılı bir çalışma. 
   
   Aldığınız kiloları vermiş görünüyorsunuz. Kaç kilo verdiniz    Hayatımda biri bana diyet yapıp kilo vereceğimi söylese inanmazdım. Şu anda doktor kontrolünde diyet yapıyorum. Son zamanda 60 kiloya çıkmıştım. Şu anda ideal kiloma geldim sayılır, 55 kilo. Bir kilo daha vermem gerekiyor. 
   
   Albüm çıkarınca "Hayatımda aşk yok, iş var" diyenlenden misiniz    Şu anda hayatımda biri yok. Kaçamak yapacak insan değilim. Evlenip boşanan bir kadın olarak da tekrar evlenmekten korkmuyorum. Hayatta hiçbir şeyden korkmam, sadece sağlık dışında. Tabii ki ben de bir ailem, çocuğum olsun isterim ama anne olmak istediğimi eskisi kadar söylemiyorum, çünkü nazar değiyor. 
   
   Başbakan, Gündeş'e özürlerini iletti    Ebru Gündeş, Başbakan Erdoğan'ın, Gaziantep'teki toplu nik h töreninde verdiği konseri dinlemeden ayrılmasına üzüldüğünü söyledi. Gündeş şöyle konuştu "Saat 22.30 yerine 01.15'te sahneye çıkabildim. Tören 3 saate yakın rötar yapınca Başbakan, Gökhan Özen'i dinleyip ayrıldı. Başbakanımız eksik olmasın, özürlerini iletti. Özel Kalem Müdürü, 'Sayın Başkaban sizi dinlemeyi çok istiyordu ama olmadı' dedi. İnşallah bir dahaki sefere dinler." 
   Gökhan Özen ise, "Şarkısını bölmeyeyim, toplantıdan ayrılmam için 5 dakika ara versin" diye haber gönderen Başbakan Erdoğan'a, sanatçıya saygılı bu yaklaşımından ötürü teşekkür etti. 
   
   
</TEXT>
</DOC>
