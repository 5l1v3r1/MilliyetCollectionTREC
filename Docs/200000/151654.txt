<DOC>
<DOCNO> 151654 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/22/son/sonspo15.html </URL>
<DATE> 2003/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Gümüşhane Doğanspor Seçkin ile devam dedi... 
</HEADLINE>
<TEXT>

     İkinci Lig A Kategorisi'nde ligde kalma mücadelesi veren Gümüşhane Doğanspor'da, yönetim kurulu teknik direktör Haluk Seçkin ile gelecek sezon için anlaşma kararı aldı. 
     Genel sekreter Orhan Rasim Değer, dün akşam yaptıkları yönetim kurulu toplantısında teknik direktör Haluk Seçkin ile gelecek sezonda devam etme kararı aldıklarını belirtti. Değer, ''Hocamıza güveniyoruz. Kendisi Gümüşhane Doğanspor'u iyi tanıyan bir teknik adam. Bu sezonda ligde kalma başarısı göstereceğimize inanıyoruz'' dedi. 
     Teknik direktör Haluk Seçkin'de, Gümüşhane futbolunun biryerlere gelmesi için elinden geleni yapacağını ifade ederek, ''Gümüşhane futboluna fayda sağlamak için ne gerekiyorsa yapacağım. Yönetim kuruluna da bana duydukları güvenden dolayı teşekkür ediyorum'' diye konuştu. 
     Seçkin, hafta sonunda Akçaabat Sebatspor ile yapacakları karşılaşmanın hazırlıklarını da moralli bir biçimde sürdürdüklerini belirterek, şöyle konuştu 
     ''Ligde 5 maçımıza da puan veya puanlar için çıkacağız. Akçaabat Sebatspor'un Birinci Süper Lig'e yükselme mücadelesi vermesinden büyük gurur duyuyorum. İki kardeş kulübün karşılaşması olacak. Ancak bizde ligden düşmeme mücadelesi veriyoruz. Futbol adına herşeyi yapacağız. Maçtan önce ve sonra dostluğumuz pekişerek sürecek.'' 
     





</TEXT>
</DOC>
