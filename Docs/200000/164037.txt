<DOC>
<DOCNO> 164037 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/19/spor/aspo.html </URL>
<DATE> 2003/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
2006'da şampiyonuz 
</HEADLINE>
<TEXT>

A Milli Takım'ın yıllara meydan okuyan kaptanı Bülent Korkmaz, "Bizim jenerasyon üçüncülüğü yakaladı, arkadan gelen gençler ise 2006'da Dünya Kupası'nı kaldıracaktır" diye konuştu 
     MEHMET DEMİRCAN 

     'Değerimiz arttı' 
     İLERLEYEN yaşına rağmen oynadığı futbolla gençlere adeta taş çıkartan A Milli Takım'ın başarılı kaptanı Bülent Korkmaz, Fransa'da çarpıcı açıklamalar yaptı. Bülent, "2002'de üçüncü olarak, dünyanın Türk futboluna bakış açısını değiştirdik. Futbolcularımızın güveni ve inancı çoğaldı. Artık daha profesyonel düşünüyorlar. Ayrıca hepimizin maddi ve manevi değeri de arttı" dedi. 
     
     'Hedefler büyüdü' 
     2004 Avrupa Şampiyonası'nda final oynayacaklarını iddia eden tecrübeli oyuncu, "Hatta kupayı istiyoruz. Çünkü hedeflerimiz büyüdü. Bizler dünya üçüncüsü olduk. Şu an kadroya dahil edilen gençlerin 2006'da Dünya Şampiyonu olacağına inanıyorum. Ancak gençleştirme operasyonu yapılırken, başarının da devam etmesi gerekir. Bu işi sindire sindire yaparsak, hem gençleri kazanırız, hem de yolumuza devam ederiz" diye konuştu. 
     
     'Ailem dopingim' 
     KENDİSİ hakkında yapılan eleştirilere de değinen Bülent, "Dönem dönem çok kişisel hata yaptığım söylenir. Ancak futbolda kişisel hatalar telafi edilebilir. Önemli olan kritik maçlarda pozisyon hatası yapmayacaksın. Ben bunu yapmıyorum. İyi oynadığım son iki grup maçında doping kullanmadım. Benim en büyük dopingim ailem. Beni ayakta tutan isimler onlar. Onların desteği ile buralardayım" ifadesini kullandı. 
     
     'Aklımdan geçmiyor' 
     GALATASARAY'IN alt yapısında forma giyen Gökhan'ı stil olarak kendisine çok benzettiğini belirten Milli Takım'ın kaptanı sözlerini şöyle tamamladı "Ne zaman futbolu bırakacağım soruluyor. Açıkçası bırakmak aklımdan bile geçmiyor. Real Madridli Hiero, Milanlı Costacurta Şampiyonlar Ligi Kupası'nı kaldırabiliyor. Fiziksel olarak kendimi onlardan daha iyi hissediyorum. Ben 2004'de kesin varım. Aslında 2006'yı da çok istiyorum." 
     
     Bülent'ten inciler 
     Nihat'ın bu kadar başarılı olacağını tahmin ediyordum. Kendisine de söyledim. En az 10 gol atarsın diye. Beni mahçup etti, tam 22 gol attı 
     Hakan Şükür büyük bir futbolcu ve iyi bir insan. Türkiye'de hakettiği desteği görmedi. Türk futboluna bu kadar katkı sağlayan çok az futbolcu vardır 
     Şenol Güneş de çok dürüst ve çok karakterli bir insan. Kaleciden antrenör olmaz düşüncesini tamamen çürüttü. Milli takıma büyük başarılar kazandırdı 
     Bence son iki maçın kahramanı Hakan Şükür ve Alpay. Biri 6, diğeri 3 aydır futbol oynamıyor. Başka oyuncu olsa 25 dakika sonra dili dışarı çıkardı 
     
Rakibimizi tanıyalım Yepyeni ABD      ABD Milli Takımı da turnuvaya katılan birçok ülke gibi Fransa'ya yeni bir kadro ile geldi. 2002 Dünya Kupası'nda son 72 yılın en iyi derecesini yaparak çeyrek finali bulan ABD, Friedel, McBride, Jones ve Reyna gibi yaşı ilerlemiş isimleri kadroya almadı. ABD, 2003 Mini Dünya Kupası'nın favorilerinin başında geliyor. 23 oyuncunun sekizi 10 maç ve üzerinde milli karşılaşmada forma giyen ABD, yeni kadrosuna rağmen turnuvanın en tecrübeli ekiplerinden biri olarak gösteriliyor. 
     
     YILDIZI 
     Clint Mathis 
     FORVETTE oynayan 27 yaşındaki Clint Mathis, Amerika'nın yıldızı parlayan futbolcularının başında geliyor. Oynadığı 30 maçta fileleri 11 kez havalandıran Mathis, Teknik Direktör Arena'nın en güvendiği isimlerden biri. 1.78 boyuna karşın hava toplarında da oldukça etkili. 
     
ABD  YAŞ BOY KULÜP KALECİLER 1.J.CANNON 28 1.88 Lens 18.T.HOWARD 24 1.92 Metro Stars 19.M.HAHNEMANN 31 1.92 Reading DEFANS 2.F.HEJDUK 29 1.71 C.Crew 3.G.BERHALTER 30 1.85 E.Cottbus 5.G.VANNEY 29 1.80 Bastia 6.S.CHERUNDOLO 25 1.68 Hannover 96 12.C.BOCANEGRA 24 1.84 Chicago Fire 16.D.CALIFF 23 1.85 LA Galaxy 23.C.GIBBS 23 1.91 St.Pauli ORTA SAHA 4.P.MASTROENI 27 1.78 C.Rapids 7.E.LEWIS 29 1.78 P.North End 8.E.STEWART 34 1.75 WDC 9.J.KIROWSKI 27 1.85 B.City 13.K.MARTINO 22 1.80 C.Crew 14.C.ARMAS 31 1.70 Chicago Fire 15.B.CONVEY 20 1.73 WDC 17.D.BEASLEY 21 1.70 Chicago Fire 22.C.KLEIN 27 1.86 K.Wizards FORVET 10.L.DONOVAN 21 1.73 Earthquakes 20.T.TWELLMAN 23 1.82 N.England R. 21.J.CUNNINGHAM 27 1.76 C.Crew 11.CLINT MATHIS 27 1.78 Metro Stars      
     TEKNİK DİREKTÖR Bruce Arena 
     
Hakemlere telsiz      KONFEDERASYON Kupası'nda hakemler, iletişim konusunda ilk kez değişik bir yöntem uygulayacak. Daha önce titreşimli sistemle birbirlerini uyaran hakemler, artık kulaklık takacak ve birbirine sesli ikazda bulunabilecek. 
     
Grev darbesi      FRANSA'DA iktidarda bulunan sağcı hükümetin emeklilik reformuna karşı çıkan demiryolu çalışanlarının sürdürdüğü grevler, Konfederasyon Kupası maçlarını önemli ölçüde etkileyecek. Özellikle bugün yapılacak genel grevlerin şehiriçi ve şehirdışı ulaşımını felce uğratması bekleniyor. 
     
Japonya'dan müthiş start 3-0      ALTINCI Konfederasyon Kupası'nın açılış maçında A Grubu'nda Japonya, Yeni Zelanda'yı 3 - 0 mağlup etti, liderliğe oturdu. Baştan sona Japonya'nın üstünlüğü ile geçen karşılaşmanın ilk yarısı Nakamura'nın 12. dakikada attığı gol ile 1 - 0 Japonya lehine kapandı. İkinci yarıda da sahanın hakimi olan Japonlar 65'te Nakata ile farkı ikiye çıkardı. Gol perdesini açan Nakamura 75'te maçın skorunu belirledi. 
     
Fransa'dan tek kurşun 1-0      A Grubu'nda gecenin ikinci maçında ev sahibi Fransa, Kolombiya'yı 1 - 0 yenerek averajla ikinci sıraya yerleşti. Karşılaşmanın tek golü 39. dakikada penaltıdan Henry'nin ayağından geldi. Kolombiya Milli Takımı'nın kalesini koruyan Beşiktaşlı Cordoba 90 dakika boyunca harika kurtarışlar yaparak farkın açılmasını önledi. 
     

</TEXT>
</DOC>
