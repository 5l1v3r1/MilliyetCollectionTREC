<DOC>
<DOCNO> 166354 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/30/son/sondun25.html </URL>
<DATE> 2003/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Ameliyat sırasında uyandı tazminatı kopardı.. 
</HEADLINE>
<TEXT>

     Avusturya'da ameliyat masasında uyanan kadın, hastane aleyhine 70 bin Euro'luk tazminat davası açtı. 
     Avusturya'da yayımlanan Kurier gazetesi, Carinthia bölgesindeki bir hastanede meydana gelen olayda, kadının 45 dakika boyunca uyanık kaldığını yazdı. 
     Gazete, karın bölgesinden ameliyat edilen kadının kas gevşeticisiyle geçici olarak felç edildiğini, bu yüzden hareket edemediğini ve sesini duyuramadığını belirtti. 
     Kadının zamanından önce ameliyat masasında uyanmasına, sağlık görevlisinin anestezi makinasını yanlış kullanmasının neden olduğunu belirten gazete, ameliyat odasına giren bir doktorun kadını gözyaşları içinde görmesi üzerine durumun anlaşıldığını kaydetti. 
     
</TEXT>
</DOC>
