<DOC>
<DOCNO> 190324 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/22/tv/ekran.html </URL>
<DATE> 2003/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Onlar artık dost 
</HEADLINE>
<TEXT>

   G. Afrikalı şarkıcı Rogey Lucey ve beş yıl boyunca onu sansürleyen polis Paul Erasmus "beşN birK"da buluşuyor 
      MEMETCAN DEMİRAY 

   Güney Afrikalı ünlü müzisyen Roger Lucey, ilk albümünü 1979'da "The Road is Much Longer" adıyla yayınladı. Bu eser, Lucey'nin hayatını zehir edecek olayların başlangıcı oldu. Zira şarkılarındaki ırkıçılık karşıtı görüşler, dönemin "Aparthayd" Beyaz'ların hukuki üstünlüğünü sağlayan rejim şartlarında Güney Afrika yönetimini rahatsız etti. Yetkililerin polis Paul Erasmus'u "sansürle" görevlendirmesi uzun sürmedi. 
   Önce Lucey'den "susmasını" rica etti Erasmus. Bu olmayınca ilginç yöntemler denedi. Lucey'i beş yıl boyunca adım adım takip eden Erasmus, onun sahneye çıktığı klübe gaz bombasıyla saldırmayı bile denedi. Sonunda çalışacak plak şirketi ve gece kulübü bulamayan Lucey de müziğe veda etti 
   
   İstanbul'a geliyorlar 
   Aradan yıllar geçti, Güney Afrika'da rejim değişti. Bu sırada Lucey, savaş muhabirliğine başlarken Erasmus da onun eski şarkılarını dinledi ve çok beğendi Zaman içinde hayatları altüst olan iki adam, geçen yıl Kopenhag'da bir panele katıldı ve orada barıştı. İkili, şimdi de Düşünce Özgürlüğü İçin 3. İstanbul Buluşması'na geliyor. Cumartesi günü üniversitedeki panele katılacak Erasmus ile Lucey, bugün İstanbul'da olacak ve beş yıl boyunca yaşadıklarını canlı yayın "beşN birK"da Cüneyt Özdemir'e anlatacaklar. 
   CNN TÜRK 21.00 
   
   
   Akbayram söylüyor    Ekranın kaliteli müzik programlarından olan "Fatih Erkoç'la Yankılar"a bu hafta Edip Akbayram katılıyor. Yıllardır çizgisinden taviz vermeden müzik çalışmalarını yürüten Akbayram'ı canlı performansla izleyeceğiz. 
   TRT 1 23.30 
   
   
   Ağar ile gündem    Abbas Güçlü'nün hazırlayıp sunduğu "Genç Bakış" bu hafta Kültür Üniversitesi'nde DYP Genel Başkanı Mehmet Ağar'ı ağırlıyor. Ağar canlı yayında, öğrencilerin YÖK krizinden Irak'a asker gönderilmsine, ekonomiden teröre Türkiye'nin gündemine ilişkin sorularını yanıtlayacak. 
   GENÇ BAKIŞ KANAL D 00.10 
   
   Hortumun Ucundakiler    Yavuz Baydar'ın bugünkü konuğu "Hortumun Ucundakiler - Türkiye'de Batan Bankaların Hik yesi" adlı kitabın yazarı, gazeteci ve eski milletvekili Hakan Tartan olacak. 
   SORUCEVAP CNN TÜRK 19.05 
   
   
   Beşiktaş Prag'da    ŞAMPİYONLAR Ligi'nde Sparta Prag-Beşiktaş karşılaşması naklen yayınlanacak. 
   STAR 21.35 
   Maçın analizinin yapılacağı "Şampiyonlar Ligi Özel"in STAR 23.40 ardından, Chelsea - Lazio arasında oynanan karşılaşma banttan verilecek. 
   STAR 24.00 
   
   
</TEXT>
</DOC>
