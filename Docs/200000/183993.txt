<DOC>
<DOCNO> 183993 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/23/ekonomi/eko05.html </URL>
<DATE> 2003/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Zeytin ve şaraba Avrupa desteği 
</HEADLINE>
<TEXT>

   
   Türkiye'nin tam üyeliği, AB'ye her yıl 14 milyar euro'ya yaklaşık 21.6 katrilyon lira mal olacak. 
   Münih'teki Doğu Avrupa Enstitüsü'nün tahminlerine göre, Türkiye'nin AB'ye maliyeti, 1 Mayıs 2004'te üye olacak 10 Orta ve Doğu Avrupa ülkesinin maliyetini bulacak. Almanya, Türkiye'nin AB'ye girmesi halinde masrafların yaklaşık dörtte birini tek başına üstlenecek. Bonn yönetiminin her yıl AB'ye verdiği yaklaşık 7 milyar euro da yaklaşık 10 milyar euro'ya yükselecek. 
   
   Büyük pay alacak 
   Araştırmaya göre en büyük sorun tarım alanında yaşanacak. Türkiye en büyük zeytin ve şarap üreticisi olarak AB sübvansiyonlarının büyük bölümünü alacak. 
   Almanya'nın önde gelen araştırma enstitülerinden Doğu Avrupa Enstitüsü'nün Türkiye'yle ilgili araştırma sonuçlarını yıl sonuna kadar resmen açıklaması bekleniyor. 
   
   
</TEXT>
</DOC>
