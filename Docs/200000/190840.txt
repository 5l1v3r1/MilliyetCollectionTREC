<DOC>
<DOCNO> 190840 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/23/son/sontur37.html </URL>
<DATE> 2003/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
"Kazara" yakalandılar 
</HEADLINE>
<TEXT>

     Antalya'nın Korkuteli İlçesi'nde meydana gelen trafik kazasında ortaya çıkan sahte para olayıyla ilgili kazazede 2 sanık tutuklandı. Korkuteli'nin Kızılcadağ mevkiinde geçen Pazartesi günü meydana gelen trafik kazasında sürücü Sinan Gülcüoğlu 22 ve araçta bulunan Ahmet Kaya 38 yaralanırken, yaralıların hareketlerinin şüphe çekmesi üzerine araçta yapılan kontrolde, jandarma tarafından bagajdaki yedek lastik altında saklanmış yüzlerce sahte para ele geçirilmişti. 
     Lastik içinde 600 adet sahte 10 milyon ve 200 adet sahte 5 milyonluk banknot ele geçiren jandarma, tedavileri yapılan Sinan Gülcüoğlu ile Ahmet Kaya'yı gözlem altına almıştı. 
     Yaralılar, Antalya Devlet Hastanesi'nde tedavilerinin ardından sahte yara olayıyla ilgili Korkuteli'ne getirilirken, nöbetçi mahkeme, sanıkları tutuklayarak cezaevine gönderdi. 
     
</TEXT>
</DOC>
