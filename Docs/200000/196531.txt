<DOC>
<DOCNO> 196531 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/19/son/sondun05.html </URL>
<DATE> 2003/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Pamela Anderson moda dünyasına adım attı 
</HEADLINE>
<TEXT>

     ''Sahil Güvenlik'' dizisiyle tanınan Amerikalı yıldız Pamela Anderson, moda dünyasına adım atarak, kendi moda çizgileri olan şöhretler arasına girdi. 
     Blucin, tişört, süeter, takı, iç çamaşırı ve kokulardan oluşan ''Pamela Koleksiyonu''nun 2004 yılında satış mağazalarında yerini alması bekleniyor. 
     Koleksiyonunun açılışını 24 Şubat'ta yapacak olan 36 yaşındaki Anderson, kendi moda çizgilerini, ''eğlenceli, seksi ve çok rahat'' olarak niteledi. Anderson, ''Koleksiyonumun satın alınmaya elverişli ve kullanışlı olacağından emin olmak istiyorum. Koleksiyonumun piyasaya çıkmasını beklemeyeceğim. Bu yüzden kendime ve arkadaşlarıma bu giysilerden alabilirim. Çok büyük bir çalışma oldu'' diye konuştu. 
     Anderson'un, yöneticiliğini Jimmy Esebag'in yaptığı United Licensing Group ile bir anlaşma imzaladığı bildirildi. 
     Kendi moda çizgilerine sahip şöhretler arasında ünlü hip-hop şarkıcısı Sean P. Diddy Combs, rap sanatçıları Eve ve Nelly ile film yıldızı ve şarkıcı Jennifer Lopez bulunuyor. 
     
</TEXT>
</DOC>
