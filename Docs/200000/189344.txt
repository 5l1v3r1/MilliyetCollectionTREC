<DOC>
<DOCNO> 189344 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/17/son/sonspo22.html </URL>
<DATE> 2003/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakır'da Saffet ve Murat Hacıoğlu yok 
</HEADLINE>
<TEXT>

     İstanbul'da yarın Beşiktaş ile yapacağı maçın hazırlıklarını tamamlayan Diyarbakırspor, İstanbul'a gitti. 
     Kulüp menajeri İsmet Yılmaz, güçlü rakipleri karşısında sahaya puan veya puanlar almak için çıkacaklarını ifade ederek, ''Beşiktaş karşısında puan veya puanlarla ayrılarak şansızlığımızı yenmek istiyoruz'' dedi. 
     Diyarbakır'daki çalışmalarını tamamlayarak bugün uçakla İstanbul'a giden takımın akşam saatlerinde Kasımpaşa Stadı'nda basına kapalı olarak bir ter idmanı yapacağını da ifade eden Yılmaz, Ceylan Intercontinental Otel'de kampa girerek maç saatini beklemeye başlayacaklarını söyledi. 
     Yılmaz, şöyle konuştu 
     ''Takımda, Saffet ve Murat Hacıoğlu dışında eksiğimiz bulunmuyor. Bu iki futbolcumuzun takımdaki yerlerini almaması bizleri üzüyor. Ancak bu futbolcularımızın yerini dolduracak futbolcularımız var. Diyarbakır'dan gelen ve İstanbul'da bulunan taraftarlarımızın desteğiyle Beşiktaş maçında puan veya puanlar alarak yolumuza devam etmek istiyoruz.'' 
     
</TEXT>
</DOC>
