<DOC>
<DOCNO> 184078 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/23/son/sondun18.html </URL>
<DATE> 2003/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Dubai'deki IMF toplantısında yegane protestocu bir kadındı.. 
</HEADLINE>
<TEXT>

     Dubai'de yapılan Uluslararası Para Fonu IMF ve Dünya Dankası yıllık toplantıları sırasında yegane protesto, bir İngiliz kadın tarafından yapıldı. 
     Yerel bir gazetenin foto muhabirinin tespit ettiği ''protesto gösterisi''nde, sıkı sıkıya koruma altına alınan konferans merkezinden birkaç kilometre ötede, üzerine kocaman ''IMF'yi Durdurun'' yazılı bir pankart asan Corinne Maxwell-Reid adındaki kadın görülüyor. 
     Kendisini yalnızca birkaç polis ve oradan gelip-geçen sürücülerin izlediği protestocu kadın, eylemini birkaç dakika sürdürdükten sonra olay yerinden ayrıldı. 
     Daha önce IMF toplantılarında binlerce kişinin katıldığı, yüzlerce kişinin gözaltına alındığı protesto gösterileri yapılıyordu. 
     Toplantılar 17 Eylül'de başlamış ve dün sona ermişti. 
     
</TEXT>
</DOC>
