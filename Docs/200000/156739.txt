<DOC>
<DOCNO> 156739 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/15/magazin/amag.html </URL>
<DATE> 2003/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu 'yokuş' onu zirveye taşıdı 
</HEADLINE>
<TEXT>

Kanal D'nin reyting rekorları kıran dizisi 'Estağfurullah Yokuşu'nun yıldızı Hande Ataizi, önüne gelen 100 senaryodan en iyisini seçmiş olmaktan çok mutlu... 
     BİRSEN ALTUNTAŞ 

     Eleştiriler yaradı 
     KANAL D'nin kısa sürede zirveye tırmanan dizisi "Estağfurullah Yokuşu"nun 'esas kızı' Hande Ataizi, başarısında kendisini eleştirenlerin büyük payı olduğunu söylüyor. Hayatının en dingin dönemini yaşadığını belirten Ataizi, şunları söylüyor "Eğer beni aşağıya çekmek isteyen insanlar yerine etrafımda beni pohpohlayanlar olsaydı o zaman bu yere gelemezdim. Beni kıranlara teşekkür borçluyum. Başarımda onların payı çok büyük. Çünkü onlar yüzünden daha iyisini yapmak için çok uğraştım." 
     
     Diziye ilgi artacak 
     'ESTAĞFURULLAH Yokuşu'nda manikürcü bir kızı canlandıran Ataizi, sezgileri çok kuvvetli olduğu için önüne gelen 100 senaryo içinden en iyisini bulduğunu belirtirken şöyle konuştu "Bazıları ukalalık olarak değerlendirse de ben iş yapacak, izlenecek diziyi daha senaryoyu okur okumaz güçlü sezgilerimle anlıyorum. 'Estağfurullah Yokuşu'nda da aynı durum gerçekleşti. Dizinin bugün yayımlanacak yeni bölümünü çok daha fazla insanın izleyeceğini tahmin ediyorum." 
     
     
     

</TEXT>
</DOC>
