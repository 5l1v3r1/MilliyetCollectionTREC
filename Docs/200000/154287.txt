<DOC>
<DOCNO> 154287 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/03/son/sontur27.html </URL>
<DATE> 2003/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Deprem raporu... Kokudan köylerine giremiyorlar... 
</HEADLINE>
<TEXT>

     8. Kolordu Komutanı Korgeneral Ethem Erdağı, Bingöl'de meydana gelen depremin ardından en ağır hasarın yaşandığı Çeltiksuyu YİBO'da vatandaşların sorunlarını dinledi. 
     Okulun yıkıldığı enkazın üzerine çıkarak, burada arama-kurtarma ekiplerinin çalışmalarını izleyen Korgeneral Erdağı, daha sonra yanına gelen vatandaşların sorunlarını dinledi. 
     Çevre köylerden gelen vatandaşlar, Korgeneral Erdağı'ya, depremde özellikle büyükbaş hayvanlarının telef olduğunu ve ağır kokudan dolayı köylerine giremediklerini söylediler. 
     Korgeneral Erdağı, beraberindeki askeri heyete, söz konusu şikayetlerin giderilmesi yönünde, derhal çalışma başlatılması talimatı verdi. 
     Bu arada, enkaz çevresinde endişeli bekleyişlerini sürdüren ailelere de sabır dileyen Korgeneral Erdağı, vatandaşlara enkaz üzerinde neden iş makinaları ile çalışma yapıldığı yönünde bilgi verdi. 
     Korgeneral Erdağı, enkazdan canlı çıkması yönündeki umutlarını koruduklarını kaydetti. 
     




</TEXT>
</DOC>
