<DOC>
<DOCNO> 188791 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/15/son/soneko10.html </URL>
<DATE> 2003/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa seansın ilk yarısında yükseldi... 
</HEADLINE>
<TEXT>

     Merkez Bankası'nın gecelik ve haftalık borçlanma faiz oranlarında 3'er puan indirime gitmesi, piyasalara olumlu yansıdı. 
     İstanbul Menkul Kıymetler Borsası İMKB Ulusal 100 Endeksi, 1. seansın ilk yarısında yükseldi. 
     Endeks, seansın 1 saat 15 dakikalık bölümünü, dünkü kapanışa göre 416.91 puan artışla 15,439.91 puandan geçti. Hisse senetleri ortalama yüzde 2.78 oranında değer kazandı. 
     İlk bölümde işlem hacmi 357 trilyon 689 milyar 469 milyon lira olarak gerçekleşti. 
     
     BONO PİYASASI 

     İMKB Tahvil ve Bono Piyasası Kesin Alım Satım Pazarı'nda işlem gören 18 Ağustos 2004 vadeli tahvilin, bugün valörlü işlemlerinin saat 10.20 itibariyle basit getirisi yüzde 29.34'e, bileşik getirisi yüzde 29.97'ye geriledi. 
     Dünkü piyasa kapanışında bu kağıdın aynı gün valörlü işlemlerinin basit getirisi yüzde 30.14, bileşik getirisi yüzde 30.79 olmuştu. 
     
     DOLAR KOTASYONLARI 

     Bankalararası piyasada dolar kotasyonlarında alışta en düşük fiyat 1 milyon 401 bin lira, en yüksek 1 milyon 404 bin lira, satışta en düşük fiyat 1 milyon 406 bin lira, en yüksek fiyat 1 milyon 411 bin lira düzeyinde bulunuyor. 
     
     PARİTE 

     Uluslararası piyasalarda euro-dolar paritesi 1.1719, sterlin-dolar paritesi 1.67, yen-dolar paritesi ise 108.99 düzeyinde seyrediyor. 
     
</TEXT>
</DOC>
