<DOC>
<DOCNO> 154884 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/06/son/sonspo25.html </URL>
<DATE> 2003/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Kayıhan Deplasmandan en az 1 puanla döneceğiz... 
</HEADLINE>
<TEXT>

     Diyarbakırspor Teknik Direktörü Ümit Kayıhan, Denizlispor deplasmanından en az bir puanla dönmeleri gerektiğini söyledi. 
     Kayıhan, son 2 haftada oynadıkları Ankaragücü ile Gaziantepspor maçlarını puansız kapadıklarını anımsatarak, son haftalara girilirken puan kaybetmeye tahammülleri olmadığını belirtti. 
     Denizlispor maçının hazırlıklarına başladıklarını, güçlü bir rakiple karşı karşıya geleceklerini ifade eden Kayıhan, ''Ligdeki durumumuzu korumak için deplasmandan en az 1 puanla dönmemiz gerekiyor. Ama hedefimiz 3 puan. Rakibimiz güçlü. Onlar da kazanmak için var güçleriyle mücadele edecekler. Zorlu bir maç olacak'' dedi. 
     Kayıhan, Evren, Ergin ve Ömer'in kart cezalısı olduğu için maçta yer alamayacaklarını kaydetti. 
     
</TEXT>
</DOC>
