<DOC>
<DOCNO> 174781 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/10/spor/ydilmen.html </URL>
<DATE> 2003/08/10/ </DATE>
<TIME>  </TIME>
<AUTHOR> Rıdvan DİLMEN  </AUTHOR>
<HEADLINE>
Hakan varsa... 
</HEADLINE>
<TEXT>

   
   Sezonun ilk maçında Galatasaray direkten döndü. 90 dakika boyunca rüzg rın kontrolü altında oynanan bir karşılaşma izledik. Rüzg r ilk yarıda Diyarbakırspor'un lehineydi. Galatasaray bu olumsuz hava şartına karşın yerden, ayağa çabuk paslarla oyuna hükmetti. 
   Ancak ilk Diyarbakır atağında sol kanattan kalesindeki ilk tehlikeyi de gördü. Bu bir uyarıydı... Bir dakika sonra da golü yedi. Bu dakikadan sonra Galatasaray tecrübesine karşın büyük bir demoralizasyon yaşadı. Konuk takımın kontratakları vardı ve üç net tehlike kaçtı. 
   Sarı - Kırmızılılar abondone olmuştu. Hiçbir futbolcu sorumluluk almıyor, Hakan Şükür ve Frank de Boer gibi oyunculara karşın panik bitmiyordu. Teknik olarak yaşanan en büyük sorun Hasan Şaş ve Berkant'ın, Hakan Şükür'e çok yakın oynamasıydı. 
   Eminim ki, çalan ilk yarı düdüğü Fatih hocanın bugüne kadar duyduğu en güzel düdüklerden biriydi. 
   İkinci yarıda Arif - Bülent değişikliği şok bir operasyon olarak takıma tempo kazandırdı. Diyarbakır ilk yarıda çok efor sarf etti ve ikinci yarıda oyundan düştü. Hep söylüyorum Hakan Şükür gibi santrforun olsun yeter. Fizik olarak çok iyi olmamasına rağmen koştu, çalıştı ve karambollere hayat vermek için uğraştı. Hakan görevini fazlasıyla yerine getirip, kilidi açtı. 
   Olimpiyat Stadı'nda iki de bir elektrikler kesildi... Bırakın yolu, önce staddaki ışıkları halledin. Böyle bir ortam oyuncuların konsantrasyonunu olumsuz etkilemek için bire birdir. 
   Galatasaray, müthiş bir üç puan aldı. Girdiği dört pozisyonun ikisini gole çevirdi. Diyarbakır ise ilk yarıda koparacağı maçı, kaçırdığı basit goller nedeniyle kaybetti. 
   Hamza Mısır kötü maç yönetmedi, iyiydi. Yardımcıları için aynı şeyi söylemek mümkün değil. Maçın sonlarında taça bile ofsayt bayrağı kalktı. 
   
      
   
   
</TEXT>
</DOC>
