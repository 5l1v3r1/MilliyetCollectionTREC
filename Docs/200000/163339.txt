<DOC>
<DOCNO> 163339 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/15/son/sonspo10.html </URL>
<DATE> 2003/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Sebatspor Nikolovski'den vazgeçti... 
</HEADLINE>
<TEXT>

     Birinci Süper Futbol Ligi'nin yeni ekibi Akçaabat Sebatspor, dış transferde Trabzonspor'un eski savunma oyuncusu Makedon Nikolovski'den vazgeçti. 
     Kulüp Asbaşkanı Veli Sezgin, Nikolovski'nin sakatlığı bulunduğunu ve Belçika'nın Lierse takımında forma giyemediğini belirterek, ''Bu futbolcuya taliptik, ancak yaptığımız araştırmalarda sakatlığı ortaya çıkınca, transferden vazgeçtik'' dedi. 
     Sezgin, Trabzonspor'un altyapısında Burak ile bugün bir görüşme yaptıklarını ve bu futbolcuyla hafta içinde sözleşme imzalayacaklarını söyledi. 
     Brezilya'da yabancı oyuncu arayışlarının bulunduğunu da kaydeden Sezgin, Teknik Direktör Ekrem Al'ın önümüzdeki günlerde futbolcu izlemek üzere Brezilya'ya gidebileceğini de kaydetti. 
     
</TEXT>
</DOC>
