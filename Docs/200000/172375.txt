<DOC>
<DOCNO> 172375 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/29/son/sonspo17.html </URL>
<DATE> 2003/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Hakan Şükür idmanda hafif bir sakatlık geçirdi... 
</HEADLINE>
<TEXT>

     Galatasaray, yeni sezon hazırlıklarını Almanya'nın başkenti Berlin'de sürdürüyor. 
     Sarı-kırmızılılar bugün sabah Hertha Berlin takımının sahasında bir antrenman yaptı. İdmanda ilk önce üç gurup halinde topla çalışan Galatasaraylı futbolcular, daha sonra da pas çalışması ile çift kale maç oynadı. 
     Hakan Şükür, idman sırasında sağ ayağı ile topa vurduğu sırada ayağından rahatsızlanırken, golcü oyuncunun bacağına bandaj çekildi. Golcü oyunculardan Ali Lukunku da idmanda tek başına çalıştı. 
     Energie Cotbus ile bugün yapacakları maçı iptal edilen Galatasaray, 31 Temmuz tarihinde Hollanda'ya geçecek. 
     
</TEXT>
</DOC>
