<DOC>
<DOCNO> 179455 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/01/tv/ekran.html </URL>
<DATE> 2003/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Evcilik oyunu 
</HEADLINE>
<TEXT>

   "Serseri"de Sibel, ailesiyle tanışmak isteyince ona bu konuda yalan söyleyen Ömer köşeye sıkışıyor 
      Sevilen dizi "Serseri" yine eğlenceli bir bölümüyle ekrana gelecek. Başrollerini Okan Yalabık ve Gamze Özçelik'in paylaştıkları dizinin bu bölümünde Ömer Eylül'e kendisini düşündüğü gibi sevemeyeceğini anlatır. Sibel ise Ömer'e ailesi ile tanışmak istediğini söyler. 
   
   Köşkte curcuna 
   Ona ailesi hakkında yalan söyleyen Ömer kara kara düşünmeye başlar. Çözüm arkadaşı Cemo ve Cafer'den gelir. Yaptıkları plana göre mahalledeki boş köşkü, Ömer'in evi gibi döşeyecekler, Tahsin Ömer'in annesi, Cemo ve Cafer de evin hizmetkarı kılığına girecektir. Ömer'in Sibel'le eve gelmesiyle olaylar birbirini izler. 
   KANAL D 22.00 
   
   
   Reklam sektörünün geleceği    Alİ Atıf Bir'in hazırlayıp sunduğu "Atıf Hoca ile Reklam ve Rekabet", bu geceden itibaren yeni bölümleriyle ekrana gelecek. Bir, yeni sezonun ilk programında Uluslararası Reklamcılar Derneği Başkanı Mehmet Ali Yalçındağ'ı konuk edecek. Yalçındağ, "sektörün bugününü ve geleceğini" değerlendireceği programda "Türkiye'deki reklam sektöründen beklentileri"ne de değinecek. 
   ATIF HOCA İLE REKLAM VE REKABET CNN TÜRK 23.05 
   
   
   Erdoğan "Teke Tek"te    Fatİh Altaylı, yeni yayın döneminin ilk "Teke Tek"inde Başbakan R. Tayyip Erdoğan'ı ağırlıyor. Erdoğan, Irak'a asker göndermekten yolsuzluk operasyonlarına, hükümet-asker ve hükümet-cumhurbaşkanı ilişkilerinden YÖK yasası konuları üzerine soruları yanıtlayacak. 
   KANAL D 23.15 
   
   
   Kim korkar fareden    Mehmet Ali Erbil'in oynadığı "Büyümüş de Küçülmüş"de Şükran işi abartır, internetten kızına koca bulmaya girişir. Evlerine fare giren Nazlı ile Şebnem, eczaneye gelip Tarcan'dan yardım isteyince komedi başlar. 
   BÜYÜMÜŞ DE KÜÇÜLMÜŞ KANAL D 20.30 
   
   
</TEXT>
</DOC>
