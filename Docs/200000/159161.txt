<DOC>
<DOCNO> 159161 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/27/spor/spo01.html </URL>
<DATE> 2003/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Buna mecburduk 
</HEADLINE>
<TEXT>

Sergen Yalçın, zor bir sezon geçirdiklerini söyledi, "Şampiyon olmaya mecburduk" dedi. Tümer "Omuzumuzdan yük kalktı", Ronaldo "Takımın başarısı" diye konuştu 
     "Şükürler olsun" 
     BEŞİKTAŞ'I attığı kritik gollerin yanı sıra asistleriyle şampiyonluğa taşıyan Sergen Yalçın, bu başarıyı tek cümleyle özetledi "Şampiyon olmaya mecburduk". Zorlu yarışta emeği olanlara teşekkür eden yıldız oyuncu, "Allahımıza şükürler olsunki bugünü de gördük. Benim için çok zor bir sezon oldu. Sorunlara ve sıkıntılara rağmen ipi göğüsledik. Camianın beklentisine yanıt verdik, kendimizi affettirdik" diye konuştu. 
     
     "Anlamlı zafer" 
     FUTBOL yaşamında ilk kez şampiyonlukla tanışan tecrübeli futbolculardan Tümer Metin ise "Beşiktaş'ta bütünlük var. Omuzumuzdan büyük yük kalktı. Kariyerimde ilk kez böylesi anlamlı bir şampiyonluk yaşadım, inanılmaz duygular içindeyim" dedi. Ronaldo, "Belçika'da şampiyonluk yaşamıştım. O zamandan beri bu hissi tatmıyordum. Bu bütün takımın başarısı. Hepimiz şampiyonluğa kenetlenmiştik" ifadelerini kullandı. 
     
Eğlencenin dozu kaçtı      BEŞİKTAŞ'IN Ginger Up'ta yapılan şampiyonluk kutlamalarında, herkes kendinden geçerken, bu görkemli eğlence, içki dozunun artmasıyla tatsız tezahüratlara dönüştü. Televizyondan naklen yayınlanan kutlamalar sırasında, özellikle Galatasaray'a edilen küfürler ve söylenen şarkılar Fair - Play'e aykırı bulundu. 
     
Köşeyi döndüler      BEŞİKTAŞ, şampiyonluğa ulaşan futbolcuları prime boğacak. Siyah - Beyazlı yöneticilerin aldığı karar gereği, 30 maç ve üzerinde oynayanlar 150'şer bin dolar alacaklar. 30 maçın altındakiler ile bu para baz alınarak, karşılaşma sayısı kadar prime sahip olacaklar. 
     
Prim çizelgesi FUTBOLCULAR MAÇ PRİM Oscar Cordoba 31 150 bin dolar Ronaldo 32 150 bin dolar Tayfur Havutçu 30 150 bin dolar Daniel Pancu 31 150 bin dolar Carlos Zago 30 150 bin dolar Sergen Yalçın 28 140 bin dolar İbrahim Üzülmez 25 125 bin dolar Ahmet Yıldırım 25 125 bin dolar Kaan Dobra 24 120 bin dolar İlhan Mansız 23 115 bin dolar Ahmet Dursun 23 115 bin dolar Yasin Sülün 23 115 bin dolar Tümer Metin 22 110 bin dolar Tolga Doğantez 17 85 bin dolar Federico Giunti 15 75 bin dolar Tamer Tuna 10 50 bin dolar Serdar 9 45 bin dolar Niyazi Güney 5 25 bin dolar Bayram Bektaş 4 20 bin dolar Maldaraşanu 3 15 bin dolar Göksel Gencer 2 10 bin dolar Ali Cansun 2 10 bin dolar Eser Yağmur 2 10 bin dolar      
     
Devler bekliyor      ŞAMPİYONLAR Ligi'ne direkt girecek Beşiktaş'ın grupta eşleşebileceği muhtemel rakipleri de büyük ölçüde şekillendi. Siyah - Beyazlı takım, üç eleme turunu da oynamayacak, ancak buna karşın devlerle ilk grup maçlarında eşleşecek. İtalya'dan Juventus, Inter ve Şampiyonlar Ligi'ni kazanması halinde Milan, İngiltere'den Manchester United, Arsenal, Almanya'dan Bayern Münih, Stuttgart, Fransa'dan Lyon, Monaco, Portekiz'den Porto gelecek. 
     
     Muhtemel rakipler 
     R.Sociedad İspanya 
     R.Madrid 2'si girecek İspanya 
     Deportivo İspanya 
     Juventus İtalya 
     Inter İtalya 
     M.United İngiltere 
     Arsenal İngiltere 
     Bayern Münih Almanya 
     Stuttgart Almanya 
     O.Lyon Fransa 
     Monaco Fransa 
     Olympiakos Yunanistan 
     Panathinaikos Yunanistan 
     Porto Portekiz 
     Milan İtalya -L.Moskova Rusya 
     PSV- Ajax Hollanda 
     
Federasyona başvuru      BEŞİKTAŞ yönetimi şampiyonluk kutlamaları nedeniyle Samsunspor maçını İnönü'de oynamak için federasyona resmi başvuruda bulundu. Federasyon bugün Karadeniz ekibine Beşiktaş'ın talebini iletecek ve akşama kadar karar vermelerini isteyecek. Samsunspor'un da Beşiktaş'tan gelecek yeni teklifi beklediği, Kartal'dan gelen 100 bin dolarlık önerinin kabul edilmediği öğrenildi. Bu arada Galatasaray maçındaki 1 nolu anons nedeniyle Beşiktaş'a ihtar ve 1 milyar ceza geleceği bildirildi. 
     
     Beşiktaş günlüğü 
     Cordoba'nın talibi çok 
     KOLOMBİYALI kaleci "www. planetfootball.com" sitesine ilginç açıklamalar yaptı. Cordoba, "Beşiktaş kalmamı istiyor, bonservisimle ilgili bazı finansal sıkıntılar var. İngiltere ve İtalya'dan cazip teklifler alıyorum. Barcelona'dan henüz teklif almadım. Beşiktaş'ın önceliği var. Kalırsam Şampiyonlar Ligi'nde oynayacağım" dedi. 
     
     Okan-Ümit sırada 
     YÖNETİM, Şampiyonlar Ligi için kolları sıvadı. Teknik Direktör Lucescu'nun isteği doğrultusunda Altay'dan Sinan ve Gençlerbirliği'nden Ahmed Hassan'ı renklerine bağlayan Beşiktaş, Adanaspor'dan Ümit ve Bursaspor'dan Okan'la pazarlıkları başlattı. 
     
     Aydın'a tam not 
     DERBİYİ yöneten Ali Aydın gözlemcilerden tam not aldı. FIFA kokartlı hakeme, maçın gözlemcileri Hilmi Ok ve Mahmut Çetiner 9'ar puan verdi. "Çok iyi" bulunan Aydın, MHK'yi de mahçup etmemiş oldu. 
     
     Nihat'a jest 
     BEŞİKTAŞ Real Sociedad'da harikalar yaratan eski futbolcusu Nihat'a büyük jest yaptı. Yönetim, 5 Temmuz'da dünyaevine girecek yıldız futbolcuyu mutlu gününde yalnız bırakmamak için kamp programını değiştirdi. Düğün nedeniyle 3 Temmuz'daki İsviçre kampı 6 Temmuz'a ertelendi. 
     
Lucescu öc aldıİtalyan gazeteleri, Beşiktaş'ın şampiyonluğuna geniş yer verirken, Lucescu-Terim karşılaştırması yaptı. Rumen hocaya övgüler yağdırıldı 
     BEŞİKTAŞ'IN şampiyonluğu, İtalyan basınında "Lucescu'nun zaferi" başlıklarıyla yer aldı. La Gazzetta dello Sport, "Beşiktaş, Sergen'in golüyle, Milan'ın eski teknik direktörü Terim'in Galatasaray'ının hesabını gördü ve Türkiye şampiyonluğunu kazandı" diye yazdı. Gazete, haberinde sürekli Lucescu - Terim karşılaştırmaları da yaptı. 
     LA Gazzetta Dello Sport, yorumda "Rumen teknik adam için büyük bir öc alma. Lucescu tekrardan güldü. Terim'i mağlup etti ve rakibi önünde şampiyonluğu fethetti" ifadelerini kullandı. Corriere dello Sport, "Lucescu ve Zago kazandılar." Corriere della Sera gazetesi ise "Mircea Lucescu, öcünü aldı" yorumlarında bulundu. 
     

</TEXT>
</DOC>
