<DOC>
<DOCNO> 172706 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/31/yasam/yas04.html </URL>
<DATE> 2003/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Kanserojen 'cep'imizde 
</HEADLINE>
<TEXT>

   Cep telefonlarından yayılan elektromanyetik dalgalar ile kuaför ve kuru temizlemecilerde kullanılan kimyasallar da 'kanserojen' içerenler listesine alındı 
      
   Kanser yapan maddeleri her yıl düzenli olarak, özelliklerine göre gruplara ayıran Uluslararası Kanser Araştırma Ajansı IARC , 'elektromanyetik alanları' da muhtemel kanserojenleri içeren '2-B' grubuna aldı. Elektromanyetik alanlar, cep telefonları ya da baz istasyonlarından maruz kalınan radyo dalgalarını da içine alıyor. 
   Kanserojen maddeler listesinde, kuru temizleme yapan işyerlerinde kullanılan kimyasal maddeler de 'muhtemel kanserojen' olarak sınıflandırıldı. Kuaförler de kullandıkları kimyasal malzemeler nedeniyle listenin 2-B grubuna girdi. 
   
   'Çocukların yanında kullanmayın' 
   IARC listesini değerlendiren Sağlık Bakanlığı Kanserle Savaş Dairesi Başkanı Prof. Dr. Murat Tuncer, şöyle konuştu 
   "Bebek ve çocukların bulunduğu ortamlarda sıklıkla cep telefonu kullanılmaması gerekiyor. Ayrıca, vücut gelişimi tamamlanmadığı için adolesan ergenlik dönemde cep telefonu vücuda ve beyne yakın tutulmamalı ve kulaklıkla konuşulmalı." 
   
   
</TEXT>
</DOC>
