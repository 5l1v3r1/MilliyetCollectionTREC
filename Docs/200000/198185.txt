<DOC>
<DOCNO> 198185 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/27/son/sonspo03.html </URL>
<DATE> 2003/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Antep çok rahat, Gençler'in derdi sakatlar... 
</HEADLINE>
<TEXT>

     UEFA Kupası'ndaki temsilcilerimiz Gaziantepspor ile Gençlerbirliği deplasmanda bu akşam ikinci tur rövanş maçlarına çıkacak. Gaziantepspor ilk maçta 3-0 yendiği Fransa'nın Lens ekibine konuk olacak. Kanal D'den naklen yayımlanacak mücadele 19.30 başlayacak. Karşılaşmayı Avusturyalı hakem Stefan Messner yönetecek. Teknik direktör Nurullah Sağlam, 3-0'lık maçın rövanşında turu geçecek bir skor elde etmek için mücadele edeceklerini söyledi. Sağlam şöyle konuştu "3-0'a rağmen her şeyin olabileceği ihtimalini de göz önünde bulundurmalıyız. Tedbirlerimizi aldık. Bir gol bulursak işi bitirmiş oluruz." Takımda iyileşen İbrahim Toraman, Nuri ve Devran'ın hazır olduğu belirtildi. 
     Lens Itanje, Song, Bak, Lachor, Jabi, Morreira, Copuidon, Thomert, Diop, Keita, Bakari. 
     Gaziantepspor Ömer, Bouazizi, M.Polat, İlhan, İbrahim, Johnson, Erhan, Bülent, Devran, Lazarov, Jaziri. 
     Stat Felix Ballaert. 
     Hakem Stefan Messner Avusturya . 
     Saat 19.30. 
     Yayın Kanal D 
     
     3 FUTBOLCU SAKAT 

     Gençlerbirliği ise ilk maçta 1-1 berabere kaldığı Portekiz'in Sporting Lizbon takımıyla karşılaşacak. Belçikalı hakem Johan Verbist'in düdük çalacağı ve saat 23.00'de başlayacak maçı Show TV canlı yayımlanacak. 
     Gençlerbirliği dün son çalışmasını Portekiz'in başkenti Lizbon'daki Belenens Stadı'nda, teknik direktör Ersun Yanal yönetiminde yaptı. Yaklaşık 1.5 saat süren antrenmanda kasığından sakatlığı bulunan Ümit, belinden sakat olan Erkan ve arka adalesinde sorun bulunan Youla düz koşu yaparken, kırmızı-siyahlı takım teknik ve taktik ağırlıklı bir çalışma gerçekleştirdi. 
     Kulüp doktorları Ümit ve Erkan'ın yarınki karşılaşmada forma giymelerinin mümkün olmadığını, Youla'nın durumunun ise maç saatinde belli olacağını bildirdiler. 
     Teknik Direktörü Ersun Yanal tur için umutlu olduklarını belirterek, "Ankara'da 1-1 berabere kaldık. Ancak evimizde rakibimizden daha üstündük. Buradaki atmosfer daha renkli olacak. Maçın sonucunu, oyunun temposunu kaldıran takım tayin edecek" dedi. Bu arada başkan Cavcav tur priminini 150 milyar lira olarak açıkladı. 
     Sporting Lizbon Ricardo, Polga, Beto, Rui, Jorge, Mario, Sergio, Tello, Joa Pinto, Barbosa, Rochemback, Silva, Liedson. 
     Gençlerbirliği Damir, Baki, El Saka, Ali Tandoğan, Deniz, Filip, Skoko, Serkan, M.Özkan, M’Bayo, Veysel. 
     Stat Jose Alvalade. 
     Hakem Johan Verbist Belçika . 
     Saat 23.00. 
     Yayın Show TV. 

     
</TEXT>
</DOC>
