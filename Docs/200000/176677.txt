<DOC>
<DOCNO> 176677 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/19/son/sondun03.html </URL>
<DATE> 2003/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Hiroşima'ya atom bombası atan uçak teşhir edilecek 
</HEADLINE>
<TEXT>

     Japonya'nın Hiroşima kentine attığı ilk atom bombasıyla II. Dünya Savaşı'nın sona ermesine katkıda bulunan ''Enola Gay'' adlı uçak, Smithson Müzesi tarafından yenilendi. 
     Bin saatlik çalışmayla onarılan uçak, 6 Ağustos 1945'te, atom bombasını attığı tarihteki görünümüne kavuşturuldu. 
     B-29 tipi bombardıman uçağı, Havacılık ve Uzay Müzesi'nin, Washington yakınlarındaki Dulles havaalanında açtığı yeni bölümde teşhir edilmeye başlanacak. 
     Uçağın bazı parçalarının koleksiyoncular tarafından alındığı, bazılarının kaybolduğu, bazı kısımların ise aşındığı için değiştirildiği kaydedildi. 
     Yetkililer, yenilenmesine rağmen, uçağın çok eski olduğunu ve yeniden uçamayacağını belirtti. 
     ''Enola Gay'', 15 Aralık'tan itibaren ziyaretçiler tarafından görebilecek. 
     
</TEXT>
</DOC>
