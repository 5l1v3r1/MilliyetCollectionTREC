<DOC>
<DOCNO> 198728 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/30/guncel/gun01.html </URL>
<DATE> 2003/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Teröriste, gerilla denmeyecek 
</HEADLINE>
<TEXT>

   Medya yöneticilerinin ortak deklarasyonunda, şiddet olaylarının kamuoyuna aktarılmasına yönelik önerilerde bulunuldu 
      İSTANBUL Milliyet 
   
   Medya yöneticileri yayımladığı ortak deklarasyonda, şiddet olaylarının kamuoyuna aktarılmasına yönelik bir dizi öneride bulunurken, teröristlere "gerilla" ya da "militan" gibi aklayıcı nitelendirmelerde bulunulmaması istendi. Ataköy'deki Crown Plaza otelinde dün 40'ı aşkın medya yöneticisinin katıldığı ve yaklaşık üç saat süren toplantının ardından yayımlanan deklarasyonda, medya yöneticilerinin azami duyarlılık ve çaba göstermeyi kabul ettikleri başlıklar özetle şöyle 
   Terör örgütlerinin propaganda niteliği taşıyacak açıklamalarını yayımlamamak. 
   Biliniyorsa örgütün adını vermek, amacı, niteliği, tarihçesi hakkında asgari bilgiyi kullanmak. 
   Toplumsal boyutları önem taşıyan olaylarda haberin kaynağı konusunda mümkün olduğunca açık bilgi vermek. 
   Travmatik etki yaratabilecek olaylarda, kamu vicdanını ve şiddet kurbanlarını, kurban yakınlarının kişilik haklarını rencide edecek görüntü, fotoğraf ya da haber yayımlamaktan kaçınmak. 
   
   Yetkililerden talepler 
   Hızlı, düzenli ve sürekli bilgi akışının sağlanması. 
   Yetkililerin belli aralıklarla habercilerin karşısına çıkması. 
   Kriz anlarında medya mensuplarına düzenli çalışma olanağı sağlanması. 
   
   
   
</TEXT>
</DOC>
