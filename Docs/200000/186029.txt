<DOC>
<DOCNO> 186029 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/02/son/sonspo07.html </URL>
<DATE> 2003/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Fener'in Konya'ya "boşu" yok 
</HEADLINE>
<TEXT>

     Fenerbahçe, Birinci Süper Futbol Ligi'nde 10 sezon aradan sonra mücadele eden Konyaspor ile ligde şimdiye dek yaptığı tüm maçları kazanarak, rakibine karşı hiç puan yitirmedi. 
     Birinci Lig'de ilk kez 1988-89 sezonunda mücadele etmeye başlayan ve ilk 5 sezonunda Fenerbahçe ile toplam 10 lig maçında karşılaşan Konyaspor, şimdiye dek sarı-lacivertli takım karşısında tek puan dahi alamadı. 
     Fenerbahçe, Konyaspor karşısında yaptığı 10 lig maçını da kazanırken, rakibine toplam 32 gol attı, kalesinde yalnızca 9 gol gördü. 
     
     KONYA'DAKİ MAÇLAR 
     Fenerbahçe ile Konyaspor, yarınki maçın yapılacağı Konya Atatürk Stadı'nda daha önce 5 lig maçında karşı karşıya geldi. 
     Sarı-lacivertliler, deplasmandaki tüm maçları kazanırken, toplam 16 gol attı, kalesinde 5 gol gördü. 
     
     LİGDEKİ MAÇLAR 
     Fenerbahçe ile Konyaspor takımları arasında ligde geride kalan 10 maçta alınan sonuçlar şöyle 
     
     
Sezon Maç Sonuç 1988-89 Fenerbahçe-Konyaspor 4 - 1 Konyaspor-Fenerbahçe 1 - 5 1989-90 Fenerbahçe-Konyaspor 2 - 0 Konyaspor-Fenerbahçe 0 - 1 1990-91 Fenerbahçe-Konyaspor 1 - 0 Konyaspor-Fenerbahçe 2 - 3 1991-92 Fenerbahçe-Konyaspor 4 - 1 Konyaspor-Fenerbahçe 1 - 2 1992-93 Fenerbahçe-Konyaspor 5 - 2 Konyaspor-Fenerbahçe 1 - 5 
     
     TEK FİRE KUPADA 
     Fenerbahçe, ligde şimdiye dek yaptığı 10 maçta da yendiği Konyaspor'a, geçen sezon Türkiye Kupası'nda yenilerek, taraftarlarını üzmüştü. 
     Konyaspor, İkinci Lig A Kategorisi'nde yer alırken 2. kademede eşleştiği güçlü rakibini 3 Aralık 2002'de Konya Atatürk Stadı'nda 14. dakikada Faruk'un attığı golle 1-0 yenerek tur atlamıştı. 
     
</TEXT>
</DOC>
