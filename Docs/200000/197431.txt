<DOC>
<DOCNO> 197431 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/23/son/sondun10.html </URL>
<DATE> 2003/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Saakaşvili'dan çağrı İçişleri Bakanlığı ve TV'yi ele geçirin 
</HEADLINE>
<TEXT>

     Gürcistan'da muhalefetin önde gelen liderlerinden Mihail Saakaşvili, parlamento önünde toplanan göstericilere, İçişleri Bakanlığı ve devlet televizyonu binalarında denetimi ele geçirmeleri çağrısında bulundu. 
     Saakaşvili, göstericilere yaptığı konuşmada, ''Halk, bugün iktidarı kesinlikle ele geçirmeli. Binlerce kişi İçişleri Bakanlığı binasına giderek, burayı işgal etmeli'' dedi. 
     Mihail Saakaşvili, halkı devlet televizyonu binasını da ele geçirmeye çağırdı. 
     Polisin,İçişleri Bakanlığı ve devlet televizyonu binaları çevresinde geniş güvenlik önlemleri aldığı belirtiliyor. 
     
</TEXT>
</DOC>
