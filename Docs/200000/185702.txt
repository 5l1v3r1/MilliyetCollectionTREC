<DOC>
<DOCNO> 185702 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/01/yasam/ayas.html </URL>
<DATE> 2003/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Ve düğüm çözüldü 
</HEADLINE>
<TEXT>

   Ferhat ve Mehmet Calayır kardeşler ilk önce Adana'da vahşice işlenen 5 cinayeti itiraf etti, sonra suçu birbirlerine attı 
      YÜKSEL EKER, FATİH KARAÇALI Adana, DHA 
   
   Adana'da ikisi çocuk beş kişinin can verdiği vahşetin düğümü çözüldü. Eşi öldürülen Perihan Ak'la aşk yaşadığı belirtilen kiracısı Ferhat Calayır ve ağabeyi Mehmet Calayır'a, cinayeti işledikleri yerde tatbikat yaptırıldı. 
   Hasan Ak 29 , Cennet Kayan 22 , Serpil Serttaş 24 ile 2 yaşındaki Buse ve Çağrı'nın can verdiği cinayetin ardından Adana İl Jandarma Komutanlığı'nda toplam 50 kişilik farklı soruşturma grupları oluşturuldu. İfadesi alınarak serbest bırakılan Perihan Ak'ın 26 ev ve cep telefonları da takibe alındı. Görüşme trafiğinin araştırılması sonucu Ak'la beraber, İncirlik'te kepçe operatörü olarak çalışan üç çocuk babası Ferhat Calayır 39 , ağabeyi Mehmet 41 ve kardeşi Hacı Halim 29 gözaltına alındı. Mehmet ve Ferhat Calayır yüzleştirme sonucu cinayeti işlediklerini itiraf etti. Mehmet Calayır suç aleti pompalı av tüfeğiyle üç boş kovanı jandarmaya göstererek cinayeti anlatırken, tüfekte de sekiz dolu fişek bulundu. Ferhat Calayır, 'susma hakkını' kullanarak ifade vermedi. Azmettirici olduğu belirtilen Perihan Ak ise Ferhat Calayır'ın tecavüzüne uğradığını, korktuğu için eşine olayı anlatmadığını ve cinayetle ilgisi olmadığını savundu. 
   
   İşte dehşet ifade 
   Daha sonra yoğun güvenlik önlemleri altında olay yerine getirilen iki kardeşten Ferhat Calayır "Ben burada değildim. Cinayetle ilgim yok" derken, Mehmet Calayır dehşet saatlerini şöyle anlattı 
   "Ferhat, eşi Münevver Calayır'a cinsel tacizde bulunan Hasan Ak'ı öldürmemiz gerektiğini söyledi. Ben otomobilimle Kadirli'den, Ferhat da Adana'dan ev sahibi ve diğerlerini alarak geldi. Üç kez korkup geri döndüm. Çocukların sesi ve gülüşmeler geliyordu. Ferhat'ı tanımıyormuş gibi davrandım. Yanlarına gidince 'Ne yapıyorsunuz ' diye sordum. Kimliklerini çıkarmalarını istedim. Kadınlara 'Herkesi yoldan mı çıkaracaksınız ' diye çıkıştım. Çocuklar kadınların kucağındaydı. Arabadaki ipi Ferhat aldı. 'Bağla bunları' dedim. Hasan'ın ellerini ağaca bağladı. Cennet'in kucağında çocuğu olduğu için bir elinden bağladı. Ferhat 'İşi bitir' dedi. Ben korktum, 'Olur mu böyle ' dedim. Ferhat tüfeği elimden aldı, 'El içine çıkmak için yapmalıyız' diyerek onları öldürdü. Her şey bir anda oldu. Tüfeği Ferhat'ın elinden alıp kendine gelmesi için bir tokat attım. Çocuklar ağlıyordu, onlara ateş etmeden kaçtık." 
   
   Seken kurşun bile can aldı 
   Ferhat Calayır'ın imam nik hıyla birlikte yaşadığı Serpil Serttaş'la ilişkisi olduğu belirlenirken, Perihan Ak'ın gözaltındayken çay istediği, bardağı kırarak boğazını kesip intihara kalkıştığı kaydedildi. 
   Daha önce açlıktan öldüğü sanılan Serpil Serttaş'ın oğlu Çağrı'nın 2 otopsisinde de, annesinden seken kurşunla öldüğü anlaşıldı. Olay yerine 70 metre mesafede bulunan Buse Kayan'ın açlıktan bayıldığı, daha sonra hayvanların parçalandığı belirlendi. 
   
   
</TEXT>
</DOC>
