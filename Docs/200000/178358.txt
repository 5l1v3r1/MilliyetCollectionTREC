<DOC>
<DOCNO> 178358 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/27/spor/spo08.html </URL>
<DATE> 2003/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir'de buluşalım 
</HEADLINE>
<TEXT>

      
   GÜNEY Kore'nin Daegu kentinde süren 22. Uluslararası Üniversite Yaz Oyunları'nı takip eden Türk delegasyonu İzmir'e döndü. Vali Yusuf Ziya Göksu İzmir'in 2 yıl sonra Dünya sporunun kalbinin attığı kent olacağını, Büyükşehir Belediye Başkanı Ahmet Piriştina ise 2005 için büyük moral kazandıklarını söyledi. Heyetimiz veda sırasında dünyaya "2005'te İzmir'de buluşalım" mesajını verdi. 
   OYUNLAR başlamadan önce Daegu'ya giden teknik ekipler, akreditasyon, tesisler, ulaşım, teknoloji, yemek organizasyonları, basına sağlanan olanaklarla ilgili incelemeler yaptı. Ayrıntılı raporlar hazırlayan ekipler, İzmir'de uygulanacak model üzerinde kararlar aldı. Ahmet Piriştina'nın, 29 Ağustos'ta yeniden Kore'ye gideceği ve oyunlar bayrağını törenle teslim alacağı açıklandı. 
   
   Havlu attık    ÜNİVERSİTE Yaz Spor Oyunları'nın 6. gününde sporcularımız branşlarında başarılı sonuçlar alamadı. Atletizm 100 metrede Burcu Şentürk, yarı finalde elendi. Çekiç atmada Zübeyde Yıldız 21 atlet içinde 17. sırayı aldı. Yüzme erkeklerde Engin Can Eter, Cem Barbaros Paşaoğlu, Volkan Konuralp elenirken, Uğur Orel Oral 19. oldu. Erkek Basketbol Takımımız, Sırbıstan Karadağ'a 100 - 51, erkek voleybol takımımız ise G.Kore'ye 3 - 0'lık sonuçlarla yenildi. 
   
   
</TEXT>
</DOC>
