<DOC>
<DOCNO> 178604 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/28/spor/spo03.html </URL>
<DATE> 2003/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Haydi hayırlısı 
</HEADLINE>
<TEXT>

   Şampiyonlar Ligi'nde ülkemizi temsil edecek olan Galatasaray ile Beşiktaş'ın grupları bugün belli oluyor. Monaco'daki kura çekimi 17.00'de başlayacak 
      
   Aslan ikinci torbada 
   ŞAMPİYONLAR Ligi'nde mücadele verecek olan Galatasaray ile Beşiktaş'ın rakipleri, bugün Monaco'da yapılacak kura çekimiyle belli olacak. 17.00'de başlayacak kuralar Star'dan naklen yayınlanacak. Ülkemizi Devler Ligi'nde temsil edecek olan takımlarımızdan Cim - Bom, ikinci torbada, takım sıralamasında daha az puanı bulunan Siyah - Beyazlılar ise dördüncü torbada yer alacak. 
   
   İlk maçlar 16 Eylül'de 
   BU sezon Porto ve Manchester United ile birlikte 9. kez Şampiyonlar Ligi'nde yer alan kıdemli Galatasaray, Beşiktaş'a göre daha iyi rakipler bekliyor. Siyah - Beyazlılar ise, dördüncü torbada yer almasından dolayı daha zorlu ekiplerle karşı karşıya gelecek. İki Türk takımının birbiriyle eşleşme olasılığı bulunmuyor. Grup maçları ilk karşılaşmaları 16-17 Eylül tarihlerinde oynanacak. 
   
   1.TORBA 
   Real Madrid 
   M.United 
   Bayern Münih 
   Lazio 
   Arsenal 
   Juventus 
   Deportivo 
   Milan 
   
   2. TORBA 
   Inter 
   Porto 
   Celta Vigo 
   GALATASARAY 
   Lyon 
   Panathinaikos 
   Chelsea 
   PSV Eindhoven 
   
   3. TORBA 
   Celtic 
   AEK 
   Dinamo Kiev 
   Ajax 
   Olympiakos 
   Glasgow Rangers 
   Sparta Prag 
   Marsilya 
   
   4. TORBA 
   Stuttgart 
   L.Moskova 
   Anderlecht 
   R.Sociedad 
   Monaco 
   C.Brugge 
   BEŞİKTAŞ 
   Partizan 
   
   NOTLAR    Messina'ya izin çıkmadı 
   SOFYA'DAKİ mücadeleyi yöneten Domenico Messina, şehrin en iyi oteli Hilton'da kalmak istedi. Ancak UEFA, burada Galatasaray'ın kalmasından dolayı Messina'ya izin vermedi. Bunun üzerine İtalyan hakem Maxi adlı otele yerleşti. Bu olay, Bulgar basını tarafından polemik konusu yapıldı. 
   Pirvanov umutsuzdu 
   BULGARİSTAN Cumhurbaşkanı Georgi Pirvanov, CSKA Yönetimi tarafından Galatasaray maçına davet edildi. Ancak ilk maçtaki 3-0'lık skordan ümitsiz olan Pirvanov karşılaşmaya gelmediği, yoğun işlerini gerekçe gösterdiği belirtildi. 
   Sağanağa yakalandılar 
   ASLAN, Bulgaristan'a yağmurla geldi. Karşılaşmadan bir saat öncesinde başlayan sağanak yağış, oyunun futbol kalitesini de etkiledi. Buna rağmen Bulgarlar son dakikalarda maça gelmek için uğraş verdi. Ancak tribünlerdeki boşluklar dikkatlerden kaçmadı. 
   Filibeli Aslanlar 
   BULGARİSTAN'DA yaşayan soydaşlarımız, Galatasaray'ı tribünde yalnız bırakmadı. Sarı-Kırmızılılar'ı desteklemek için stada gelen 100 dolayında taraftar, kendilerini "Filibe Aslanları" olarak adlandırdı. 
   Maç geçbaşladı 
   FATİH Terim'in övgüyle söz ettiği, CSKA'nın ateşli taraftarı dün yine iş başındaydı. Bulgarlar maç öncesinde sis bombalarıyla sahayı görünmez hale getirdi. Bu nedenle karşılaşma 5 dakika geç başladı. 
   Parayı buldular 
   ŞAMPİYONLAR Ligi'nde gruplara kalan Galatasaray, 3 milyon İsviçre Frangı'nı Yaklaşık 3 trilyon lira garantiledi. Sarı - Kırmızılılar, alacağı her beraberlikte 250, galibiyette ise 500'er bin frank kazanacak. Buna reklam ve naklen yayın gelirleri de eklenecek. 
   Duş alamadılar 
   ARMY Stadı'nın soyunma odalarında sıcak su akmadı. Maçtan sonra duş almadan otele giden Sarı-Kırmızılılar, yıkandıktan sonra özel uçakla İstanbul'a döndü. 
   Hareketli saatler 
   SOFYA'DA emniyet güçleri dün hareketli saatler yaşadı. Şehirde arka arkaya patlamalar meydana geldi. Bu patlamaların bir aile eğlencesi sonrasında gerçekleştiği kaydedilirken, Bulgar polisinin, bir mafya liderinin öldürülmesinden dolayı 6 kişiyi tutukladığı bildirildi. 
   Felipe'de karar bir ay sonra 
   GALATASARAY ile mahkemelik olan Felipe için karar bir ay sonraya kaldı. Lozan'daki Spor Mahkemesi'nde dün yapılan duruşmada Cim - Bom'u, avukat Dupont ile Futbol AŞ. Genel Müdürü Ahmet Demet temsil etti. Brezilyalı oyuncu da bizzat ifade verdi. Kesin karar bir ay sonra açıklanacağı ifade edildi. 
   3. ön eleme turunda diğer sonuçlar 
   D.Zagreb - D.Kiev 0-2 
   Ajax - Graz 2-1 u 
   Slavia Prag - C.Vigo 2-0 
   L.Moskova - S.Donetsk 3-1 
   Sparta Prag - V.Üsküp 2-2 
   Celtic - MTK 1-0 
   Chelsea - Zilina 3-0 
   W.Krakow - Anderlecht 0-1 
   Marsilya - A.Wien 0-0 
   B.Dortmund - C.Brugge 4-5 p 
   AEK - Grasshoppers 3-1 
   Newcastle - Partizan 3-5 p 
   Kopenhag - G.Rangers 1-2 
   Deportivo - Rosenborg 1-0 
   Benfica - Lazio 0-1 
   Not Siyah takımlar tur atladı. 
   
   
</TEXT>
</DOC>
