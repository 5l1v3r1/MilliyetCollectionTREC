<DOC>
<DOCNO> 168307 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/09/son/sonspo05.html </URL>
<DATE> 2003/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte yılın 11 Altın Adamı... 
</HEADLINE>
<TEXT>

     Işık Sigorta tarafından düzenlenen 11 Altın Adam Yarışması'nda sezonun son jüri toplantısı İstanbul'da yapıldı. 
     Kalyon Otel'de gerçekleştirilen toplantıda sezonun 11 altın adamı belirlenirken, 2002-2003 Futbol Sezonu'nu şampiyon olarak tamamlayan Beşiktaş, değerlendirmeye en fazla oyuncu sokan ekip oldu. 
     11 Altın Adam Yarışması'nda kalede Beşiktaş'tan Oscar Cordoba, defansta Gençlerbirliği'nden El Saka ve Ümit Bozkurt, Beşiktaş'tan Guiaro Ronaldo ile Antonio Zago, orta sahada Gençlerbirliği'nden Okan Koç, Trabzonspor'dan Gökdeniz Karadeniz, Beşiktaş'tan İbrahim Üzülmez, Galatasaray'dan Ergün Pembe, forvette de Bursaspor'dan Okan Yılmaz ve Trabzonspor'dan Fatih Tekke altın adam seçildiler. 
     Ayrıca, Ağustos ayının başında yapılacak toplantıda da 11 yılın 11 altın adamının belirleneceği açıklandı. 
     
</TEXT>
</DOC>
