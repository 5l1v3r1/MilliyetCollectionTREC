<DOC>
<DOCNO> 159979 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/30/son/soneko36.html </URL>
<DATE> 2003/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Japonya'nın 5. büyük bankası kamu denetimi için başvurdu 
</HEADLINE>
<TEXT>

     Japonya'nın 5. büyük bankası Resona, iflastan kurtulmak için kamu denetimine alınmak için başvurdu. 
     Banka yönetim kurulu, hükümetin hazırladığı kurtarma planını kabul ederek, işlemlerin başlaması için resmi müracaatını yaptı. Japon hükümeti, geri dönmeyen krediler ve artan zarar yüzünden tehlikeye düşen Resona Bank'a 16.5 milyar dolar sermaye aktarma kararı almıştı. 
     Kurtarma operasyonu, aktarılan sermaye karşılığında banka yönetiminin değişmesini ve banka üzerinde kamu denetiminin güçlendirilmesini öngörüyor. 
     Resona, Japonya'da 5 yıl içinde devlet tarafından kurtarılan 3. banka oldu. 
     Kurtarma operasyonu, Japonya'da 10 yıla yaklaşan ekonomik durgunluktan etkilenen sektörlerin başında gelen bankacılık sektörü hakkındaki kaygıların şiddetlenmesine neden oldu. 
     Yoğun reform çabalarına rağmen bir türlü karlılığı yakalamayan Japon bankacılık sisteminde, başka bankaların da devlet yardımına muhtaç kalabileceği bildiriliyor. 
     
</TEXT>
</DOC>
