<DOC>
<DOCNO> 188855 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/15/son/sontur06.html </URL>
<DATE> 2003/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
YÖK yasa tasarısında bekleme eğilimi... 
</HEADLINE>
<TEXT>

     TBMM Milli Eğitim Komisyonu Başkanı Tayyar Altıkulaç'ı ziyaret eden Üniversitelerarası Kurul Başkanı Proıf. Dr. Ayhan Alkış ve rektörler, yarın ele alınacak YÖK Yasa Tasarısının bekletilerek bir bütün içinde değerlendirilmesi konusunda olumlu yanıt aldı. 
     Üniversitelerarası Kurul Başkanı Ayhan Alkış ve beraberindeki rektörler TBMM Milli Eğitim Komisyonu Başkanı Tayyar Altıkulaç'ı makamında ziyaret ettiler. Meclis'i ziyaretlerinde AKP Grup Başkanvekili Faruk Çelik ile de görüşen rektörler, yarın Milli Eğitim Komisyonu'nda ele alınacak İHL mezunlarına üniversiteye giriş kolaylığı getiren tasarının bekletilmesini istedi. 
     Görüşmenin ardından bir açıklama yapan Tayyar Altıkulaç, rektörlerin tasarının, halen yürütülmekte olan YÖK Tasarısı taslağı çalışmasının bütünü içinde ele alınmasası gerektiğini, bu nedenle tasarının komisyonda bekletilmesi veya alt komisyona sevkedilmesinin yararlı olacağını dile getirdiklerini anlatırken, bu öneriyi yarın komisyonun da paylaşacağını umut ettiğini söyledi. 
     Altıkulaç, yarın komisyona gelecek Bakan Çealik'in de bu öneri doğrultusunda görüş belirteleceğini umduğunu kaydederken, bu önerinin tersi bir tavrı arzu etmediğini belirtti. Altıkulaç, tasarının bekletilmesi ile meslek lisesi öğrencilerinin bu sene faydalanamayabileceğini anımsatırken, "Belki kılavuzun basımı geciktirilebilir ya da bir sene kayıp gözönüne alınabilir. Bunlar ayrıntı, önemli olan sağlıklı bir sonuca ulaşılması. Sorun bu senenin sorunu değil yılların sorunu" diye konuştu. 
     
     RAHAT ÇALIŞMAK İSTİYORUZ 
     Üniversitelerarası Kurul Başkanı Prof. Dr. Ayhan Alkış ise YÖK Yasası konusunda başlamış ve yürüyen bir çalışma olduğunu ifade ederek, Meclis'in yürüyen bu çalışmanın devam etmesi yönünde bir karar vereceğini umduğunu söyledi. 
     Çalışmayı, "Ülkemizdeki tüm birikimleri ortaya koyacak iddialı bir çalışma" olarak nitelendiren Alkış, zaman ve siyasi baskının üzerlerinde bir yük olarak durduğunu belirterek, rahat çalışmak istediklerini vurguladı. Alkış, "Bu yasa 21 yıldır yürürlükte, herhalde 21 yıldır bekleyen Türkiye bir kaç ay daha bekleyebilir" dedi. 
     
</TEXT>
</DOC>
