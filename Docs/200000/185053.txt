<DOC>
<DOCNO> 185053 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/28/siyaset/siy10.html </URL>
<DATE> 2003/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Süper maaşlı öğretmen 
</HEADLINE>
<TEXT>

   Öğretmenler de asker ve polis gibi "görev yeri" sistemine geçiyor. Görev verilecek bölgeye göre, sözleşmeli öğretmenler üç kat fazla maaş alacak 
      ANKARA ANKA 

   
   Milli Eğitim Bakanı Hüseyin Çelik, görev verilecek bölgeye göre normalden iki üç kat fazla maaş verilecek "sözleşmeli öğretmen" uygulamasının gelecek yıldan itibaren başlayacağını söyledi. TRT'de katıldığı programda açıklamalar yapan Çelik, "Antalya'daki öğretmenle Şırnak'taki öğretmenin maaşları arasında 30 milyon liralık fark varsa, siz o insanı kolay kolay Şırnak'ta tutamazsınız" dedi. Öğretmenlerin de asker, polis, adalet, mülki idare kesimi gibi belli "Şark hizmeti" ve "görev yeri" sistemine geçmesi gerektiğini belirten Çelik, "Bu tarzda kriterler getirmeye çalışıyoruz, bu kriterleri 2004 - 2005 öğretim yılından itibaren devreye sokacağız" diye konuştu. 
   Çelik, zorunlu bağış istemleriyle ilgili soruyu, "Bu Deli Dumrul mantığıdır. Susuz derenin üzerindeki köprü gibidir. Akılla, vicdanla ifade edilir tarafı yoktur" diye yanıtladı. YÖK yasa tasarısı tartışmasına da değinen Çelik, Dokuz Eylül Üniversitesi Rektörü Prof. Dr. Emin Alıcı'nın "Gerekirse Kubilay oluruz" sözünü anımsatarak şöyle konuştu "Kim kiminle mücadele ediyor, biz birbirimize düşman saflar mıyız Bütün rektörleri aynı kapsamda görmüyoruz. Sözlerim ucuz kahramanlıklara kalkışanlara yönelik." 
   
   Çelik Uzlaşmaya vardık 
   Çelik, dün Türkiye'deki 10 ayrı öğretim üyeleri derneklerinin temsilcileri ile YÖK Yasa Taslağı üzerindeki görüşmelerinin ardından 22 yıllık mevcut yasanın değiştirilmesinde uzlaşmaya varıldığını da açıkladı. Çelik, "demokratik üniversite modeli, akademik liyakat ile mali, idari ve akademik özerklik sağlanmasında uzlaşmaya vardık" dedi. 
   
</TEXT>
</DOC>
