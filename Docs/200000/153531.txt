<DOC>
<DOCNO> 153531 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/30/son/sonspo04.html </URL>
<DATE> 2003/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Yarış kızıştı, oyuncular duruldu... 
</HEADLINE>
<TEXT>

     Birinci Süper Futbol Ligi'nde 2002-2003 sezonun sonlarına yaklaştıkça, hakemlerin kullandıkları kırmızı kart sayısında da azalma dikkat çekiyor. 
     Ligde şampiyonluk ve Avrupa kupalarına katılma yarışının yanı sıra, düşmeme endişesinin daha büyük önem kazandığı ve stresin arttığı son haftalarda, beklenenin aksine, kırmızı kart sayısı azalma görülüyor. 
     Ligin son 3 haftasında hakemler sadece 2 kez kırmızı kartlarını kullandı. 
     Son 3 haftada yapılan toplam 27 maçta görülen 2 kırmızı kart, son yılların en az rakamı olarak dikkat çekiyor. 
     Ligin 27. ve son hafta olan 29. haftalarında hakemler kırmızı kartlarını hiç kullanmazlarken, 28. haftada Adanasporlu Ercan ve Denizlisporlu Mustafa Özkan kırmızı kart gören oyuncular oldu. 
     Bu arada, sezon başından bu yana hakemler kırmızı kartlarını toplam 66 kez kullandı. Elazığspor ve Ankaragücü, 6'şar kırmızı kartla, oyuncuları en çok kırmızı kart gören takımlar durumunda. 
     Öte yandan, Fenerbahçeli Fatih Akyel ise 3 kırmızı kartla, ligin en hırçın ismi olarak dikkat çekiyor. 
     




</TEXT>
</DOC>
