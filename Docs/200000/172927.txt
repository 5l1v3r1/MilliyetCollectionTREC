<DOC>
<DOCNO> 172927 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/01/spor/ytan.html </URL>
<DATE> 2003/08/01/ </DATE>
<TIME>  </TIME>
<AUTHOR> Mehmet TAN  </AUTHOR>
<HEADLINE>
Trabzon eksik oynuyor 
</HEADLINE>
<TEXT>

   
   Samsunspor'un meşru mazeretleri nedeniyle sahaya eksik çıkması ilk bakışta Trabzonspor adına avantaj gibi gözükse de sahaya yansıması pek de öyle olmadı. 
   Şu bir gerçek, kaç zamandır Trabzonspor eksik oynuyordu, dün gece olduğu gibi .. Trabzonspor sayısal olarak, biçimsel olarak eksik. 
   Forvet arkası hücuma dönük oynayan ve Gökdeniz'in geçen yılki görevini üstlenen Van De Paar, son derece temposuz ve mücadele gücü çok eksik. Ne orta alana katkısı var ,ne de ofansa. Bloklar arasındaki bağlantıyı da kuramıyor. Altı haftadır bir oyuncunun bir metrelik tempo kazanamaması dikkatlerden kaçmadı. Yattara asla ve asla bir takım oyuncusu değil. Top ayağına gelediğinde oyunun içine giren Yattara, çoğu kez de kazanmadan ayağına gelen topları tribünler için kullandı. Alkış da aldı. Bu bir yabancı hayranlığı. Yabancıya gösterilen hoşgörü yerliye ve yerlinin de yerlisine gösterilmemesi Bordo - Mavililerin yumuşak karnı... Bu hayranlık akımı Trabzon'un başına bela olacak. 
   Hüseyin boğuşacak, akın karşılayacak, akın başlatacak ve top kullanacak... Hasan savaşacak... Mehmet Yılmaz, varını yoğuna katacak. Yattara ve Van De Paar, hazıra konacak. Öyle kolaycılık yok. Trabzonspor bunun için eksik oynuyor. Bir de bunlara Ali Şen eklenince Trabzonspor, ne üretebildi, ne de tesadüfen ürettiklerinin kalitesi iyi olabildi. Sol kanat arızası da sürüyor. İki gol atmasına karşın, Karel D'hanne de çare olamadı. 
   
   
</TEXT>
</DOC>
