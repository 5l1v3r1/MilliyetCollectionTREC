<DOC>
<DOCNO> 188643 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/14/son/sontur29.html </URL>
<DATE> 2003/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Karne ve diplomalara reklam alınacak... 
</HEADLINE>
<TEXT>

     Devlet Bakanı ve Başbakan Yardımcısı Mehmet Ali Şahin, ilk ve orta öğretim kurumlarında karne ve diplomalara reklam alınması için Milli Eğitim Bakanlığı'nın çalışma yürüttüğünü bildirdi. 
     Şahin, TBMM Genel Kurulu'nda, CHP Ankara Milletvekili Gülsün Bilgehan'ın sözlü soru önergesini yanıtlarken, ilk ve orta dereceli okullar ile yaygın eğitim kurumlarının karne ve diplomalarını yalnızca Milli Eğitim Bakanlığı'nın bastığını hatırlatarak, Talim ve Terbiye Kurulu'nun diploma ve karnelere reklam alınması için uygun görüş bildirdiğini söyledi. 
     Reklamların karne ve diplomalara eklenecek yırtılabilir ek sayfalardan oluşmasının karlaştırıldığı ve reklamlar için bazı ilkelerin belirlendiğini anlatan Şahin, bu amaçla Milli Eğitim Vakfı'nda bir değerlendirme kurulu oluşturulduğunu söyledi. Şahin, kurulun çalışmalarını sürdürdüğünü bildirdi. 
     
</TEXT>
</DOC>
