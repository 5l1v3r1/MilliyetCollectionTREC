<DOC>
<DOCNO> 191082 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/24/son/sontur29.html </URL>
<DATE> 2003/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Karısıyla birlikte yakaladığı adamı öldürüp karakola gitti... 
</HEADLINE>
<TEXT>

     Tekirdağ'ın Çorlu İlçesi'nde bir işçi, karısıyla birlikte yakaladığı kişiyi bıçaklayarak öldürdü. 
     Çorlu Kazımiye Mahallesi'nde oturan Yüksel Ü. 28 , eve geldiğinde karısını, Burhan Şengül'le 25 uygunsuz durumda yakaladı. Bunun üzerine mutfaktan aldığı ekmek bıçağıyla Şengül'ü öldüren Yüksel Ü, daha sonra bıçakla karakola teslim oldu. 
     Olay yerine giden polis ekipleri, yatak odasında Burhan Şengül'ün cesediyle karşılaştı. Şengül'ün cesedi, Çorlu Devlet Hastanesi'nin morguna kaldırıldı. 
     Bir fabrikada işçi olarak çalışan Yüksel Ü, gözaltına alındıktan sonra adli makamlara sevk edildi. 
     Olayla ilgili soruşturma sürüyor. 
     
</TEXT>
</DOC>
