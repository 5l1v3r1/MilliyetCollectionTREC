<DOC>
<DOCNO> 160217 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/31/son/sonspo23.html </URL>
<DATE> 2003/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankaragücü ve Denizlispor dostça 1 - 1 
</HEADLINE>
<TEXT>

     Ankaragücü, Birinci Süper Futbol Ligi'nin son haftasında kendi sahasında Denizlispor ile 1-1 berabere kaldı. 
     Karşılaşmanın ilk yarısında oyunun hakimi olan Ankaragücü, maçın hemen başında bulduğu golle öne geçerken, ilerleyen dakikalarda yakaladığı pozisyonlardan sonuç alamadı. İlk yarı boyunca evsahibi ekip karşısında rakip yarı alanda etkili olamayan Denizlispor ise devrenin sonlarına doğru yakaladğı ilk gollük pozisyonu skora çevirerek devreyi berabere kapamayı bildi. 
     6. dakikada sol taraftan Denizlispor ceza alanına giren Simao'nun vuruşunda, top kaleci Süleyman'ın üstünden filelerle buluştu 1-0. 
     10. dakikada ceza alanında topla buluşan Özgür'ün dönerek vuruşunda, kaleyi giden topu kaleci Süleyman yatarak önledi. 
     15. dakikada Hakan Kutlu'nun ceza alanına yükselttiği topa uygun pozisyonda Levent kafayla dokunamayınca, Ankaragücü mutlak bir gol fırsatını kaçırdı. 
     29. dakikada Augustine, Denizlispor ceza alanında topla buluştu. Kalesini zamanında terk eden Süleyman tehlikeyi uzaklaştırdı. 
     37. dakikada Ersen Martin'in kafayla indirdiği topla ceza alanına giren Serhat, savunmanın müdahalesine karşın sağ çapraz pozisyonda yerden bir vuruşla topu kaleci Zafer'in sağından Ankaragücü ağlarına gönderdi 1-1. 
     Karşılaşmanın ilk yarısı 1-1 eşitlikle sona erdi. 
     
     İKİNCİ YARI 

     Maçın ikinci yarısında her iki takım da orta saha ağırlıklı bir mücadele sergilerken, UEFA Kupası ümitlerini matematiksel olarak son maça kadar taşıyan Ankaragücü, bu puan kaybıyla ligde sekizinci sırada kaldı ve Avrupa ümitleri de sona erdi. 
     53. dakikada Denizlispor ceza alanında topla buluşan Augustine, meşin yuvarlağı önce düzeltti, daha sonra vurdu. Kaleci Süleyman tehlikeyi yatarak önledi. 
     54. dakikada Ankaragücü'nde Levent sarı kart gördü. 
     58. dakikada Denizlispor'da İbrahim sarı kart gördü. 
     63. dakikada Ankaragücü'nde Simao yerini Faruk'a x bıraktı. 
     67. dakikada Ankaragücü'nde Augustine çıktı, yerine Ümit Ozan x oyuna girdi. 
     71. dakikada Denizlispor'da Mustafa sarı kart gördü. 
     72. dakikada Hakan Keleş'in sağ taraftan ortasına Hüseyin'in zayıf vuruşunda top kaleci Süleyman'da kaldı. 
     75. dakikada gelişen Denizlispor atağında sağdan Serhat'ın ortasında kaleye paralel giden topu Ersen Martin uygun pozisyonda gole çeviremedi. 
     76. dakikada Denizlispor'da Serhat'ın yerine Olcay x oyuna dahil oldu. 
     77. dakikada Denizlispor'da Mustafa Keçeli sarı kart gördü. 
     Aynı dakikada Ankaragücü'nde Levent çıktı, yerine Adem Koçak x oyuna girdi. 
     83. dakikada Denizlispor'da Ersen Martin yerini K.Bülent'e bıraktı. 
     89. dakikada Denizlispor'da B.Bülent'in yerine Ekrem oyuna girdi. 
     Karşılaşmada başka gol olmayınca her iki takımda sahadan 1'er puanla ayrıldılar. 
     

Stat 19 Mayıs Hakemler Cüneyt Çakır xx, Murat Şahin xx, Serkan Ok xx Ankaragücü Zafer xx, Hakan Kutlu xx, Gökmen xx, Burak xx, Hakan Keleş xx, Levent xx, Simao xx, Özgür xx, Adem Dursun xx, Augustine xx, Hüseyin x Denizlispor Süleyman xx, Mustafa Sert xx, Servet xx, Kratochvil xx, İbrahim xx, Serhat xx, Bülent xx, Mustafa Keçeli xx, Hietanen xx, İsmet xx, Ersen Martin xx Goller Dk. 6 Simao, Dk. 37 Serhat      
</TEXT>
</DOC>
