<DOC>
<DOCNO> 164414 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/20/son/soneko36.html </URL>
<DATE> 2003/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa'da hisse seneteleri ortalama yüzde 1.09 değer yitirdi... 
</HEADLINE>
<TEXT>

     Borsa'da işlem gören hisse senetleri bugün ortalama yüzde 1.09 değer kaybetti. 
     İstanbul Menkul Kıymetler Borsası İMKB Ulusal 100 endeksi, 1. seansta 65.99 puan artışla 10,968.52 puana yükseldi. 2. seansta gelen satışlarla 184.61 puan kayıp yaşayan endeks, 10,783.91 puandan günü tamamladı. 
     Endeksin günlük bazdaki kaybı ise 118.62 puan ve yüzde 1.09 olarak belirlendi. 
     Hisse senetleri piyasasında günlük işlem hacmi 309 trilyon 645 milyar 106 milyon lira olarak gerçekleşti. 
     
     DÖVİZ 
     Kapalıçarşı'da dün 1 milyon 431 bin liradan kapanan dolar, güne 1 milyon 426 bin liradan, 1 milyon 666 bin liradan kapanan Euro, 1 milyon 669 bin liradan başladı. 
     Piyasa kapanışında doların satış fiyatı 1 milyon 421 bin lira, Euro'nun satış fiyatı 1 milyon 656 bin lira oldu. 
     Merkez Bankası, doların bugünkü efektif kurunu alışta 1 milyon 409 bin 255 lira, satışta ise 1 milyon 419 bin 170 lira olarak açıkladı. 
     Böylece dolar, Merkez Bankası'nın dünkü kurlarına göre, alışta 9 bin 63 lira, satışta ise 9 bin 127 lira geriledi. 
     
     TAHVİL-REPO 
     İMKB Tahvil ve Bono Piyasası Kesin Alım Satım Pazarı'nda işlem gören 7 Temmuz 2004 vadeli bugün valörlü tahvilin bileşik faizi dünkü kapanışa göre 0.02 puan düştü. 
     Piyasa kapanışında bu kağıdın aynı gün valörlü işlemlerinin basit getirisi yüzde 50.17, bileşik getirisi ise yüzde 49.64 olarak gerçekleşti. 
     İMKB Tahvil ve Bono Piyasası Repo Pazarı'nda, 3 günlük faiz ortalama yüzde 38.00 olarak belirlendi. 
     Bankalararası TL interbankında da gecelik faiz oranı, ortalama yüzde 38.00 oldu. 
     
</TEXT>
</DOC>
