<DOC>
<DOCNO> 198167 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/27/son/sondun29.html </URL>
<DATE> 2003/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
İspanyolların yüzde 85'ine göre savaş hiçbir şeye değmedi 
</HEADLINE>
<TEXT>

     İspanya'da Elcano Kraliyet Enstitüsü'nün anketi, İspanyolların yüzde 85'inin Irak savaşının hiçbir şeye değmediğine inandığını ortaya çıkardı. 
     Enstitüden verilen bilgilerde, 20 ekim-4 kasım tarihleri arasında farklı konumlardaki 1204 kişinin telefonla aranarak yapıldığı belirtilen anketin yanılma payının yüzde 2.9 olduğu kaydedildi. 
     İspanya'nın Irak'a asker göndererek uluslararası siyasette aktif bir rol oynamasını İspanyolların yüzde 72'sinin olumlu karşıladığı ankette, yüzde 75 katılımcı da İspanya'nın AB içinde Almanya ve Fransa'dan farklı hareket etmesini doğru bulduğunu söyledi. 
     Bu arada, ankete katılanların yüzde 56'sı İspanya için AB'nin ABD'den daha önemli olduğunu savunurken, yüzde 67'lik bir grupsa ABD ile rekabet değil işbirliği yapılması gerektiğini kaydetti. 
     Öte yandan İspanyoların yüzde 95'i uluslararası terörizmi kendileri için bir tehlike olarak görürken, bunların içinden yüzde 90'ı İsrail'in Arap ülkeleriyle çatışmasından büyük endişe duyduğunu söyledi. 
     Şu andaki uluslararası durumu İspanyolların yüzde 76'sı ''kötü'', yüzde 20'siyse ''iyi'' olarak değerlendirdi. 
     
</TEXT>
</DOC>
