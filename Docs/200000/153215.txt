<DOC>
<DOCNO> 153215 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/29/son/sondun28.html </URL>
<DATE> 2003/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Filistin Başbakanı Hitler soykırımını tanıyoruz siz de bizi görün 
</HEADLINE>
<TEXT>

     Filistin Ulusal Özerk Yönetimi'nin ilk başbakanı olarak meclisin bugünkü oturumunda güvenoyu alması beklenen Mahmud Abbas, ABD'nin sunacağı ''yol haritasında'' İsrail hükümetinin istediği değişiklikleri kabul etmeyeceklerini bildirerek, ''İsrail, işgal topraklarından Gazze Şeridi-Batı Şeria'nın tümü eninde sonunda çekilecektir'' dedi. 
     Ebu Mazen adıyla da tanınan Filistin Devlet Başkanı Yaser Arafat'ın arkadaşı Mahmud Abbas, İsrail'e karşı terörün veya askeri mücadelenin hiçbir işe yaramayacağını vurgulayarak, tüm yasadışı silahlara Filistin yönetiminin el koyacağını bildirdi. 
     İsrail hükümetine seslenen Abbas, ''Ya sömürgeci devlet ya da barış yolunda devlet olma yolunu seçiniz'' dedi. 
     Abbas, terörün Filistin davasına zarar verdiğini açık seçik bildirdi. 
     ABD, Mahmud Abbas hükümetinin güvenoyu almasından sonra barış yolu haritasının ayrıntılarını açıklayacağını bildirdi. Barış planı BM ve Rusya'nın da arabuluculuk yardımlarıyla yaşama geçirilmeye çalışılacak. 
     Mahmud Abbas, İkinci Dünya Savaşı'nda Yahudilerin çektiği acılara değinerek, İsrail'e şöyle seslendi 
     ''Hitler soykırımını tanıyoruz, siz de bizim çektiğimiz acıları görün.'' 
     




</TEXT>
</DOC>
