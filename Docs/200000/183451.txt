<DOC>
<DOCNO> 183451 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/19/son/sontur06.html </URL>
<DATE> 2003/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk folklorcu, Slovenya'da tecavüze kalkışmaktan tutuklu 
</HEADLINE>
<TEXT>

     Teslime TOSUN ANTALYA, DHA 
     

SLOVENYA'nın Maribor kentinde geçen haziran ayında yapılan Uluslararası Lent Folk Art' Folklor Festivali'nde Türkiye'yi temsil eden ekipte yer alan 22 yaşındaki folklorcu Serdar Kol, Hırvatistan folklor ekibinden 14 yaşındaki Janja Mılınoviç'e tecavüze kalkıştığı iddiasıyla tutuklandı. Yaklaşık 2.5 aydır hakim karşısına çıkarılmayı bekleyen Serdar Kol, ailesine gönderdiği mektupta, tecavüze kalkıştığı iddialarının doğru olmadığını söyledi. 
     Afyon Kocatepe Üniversitesi Beden Eğitimi Yüksek Okulu 2'nci sınıf öğrencisi olan Serdar Kol, festivalin Türkiye ekibini oluşturan Ankara'daki Gençlik Halk Eğitim Merkezi Derneği'ne GEHEM 200 Euro vererek, haziran ayında Slovenya'ya gitti. Kol, folklor festivali sırasında Hırvatistan ekibinden Janja Mılınoviç ile tanışıp arkadaşlık kurdu. Ancak 29 Haziran 2003 tarihinde Mılınoviç, gözyaşları içinde ekibinin başkanı Andriya Ivanjçana'ya başvurarak, Serdar Kol'un kendisine tecavüze kalkıştığını ileri sürdü. Mılınoviç polise verdiği ifadede şu iddialarda bulundu 
     "Serdar Kol, Sana bir şey söyleyeceğim' diyerek beni kaldığı Lızıka Jançar Öğrenci Yurdu'nun 604 numaralı odasına götürdü. Burada birden beni yatağa ittikten sonra üzerime çıkıp öpmeye ve boynumu ısırmaya başladı. Bir taraftan da elbiselerimi çıkarmaya çalışıyordu. Elini cinsel organıma götürdü. Son anda ayağım ile kapıyı açarak kendimi dışarı attım. Bu arada boynumda morluklar, vücudumda çizikler oluştu.''. 
     
     OTELDE GÖZALTI 

     Olay polise intikal ettikten sonra, genç kızın morluk bulunan boğazının fotoğrafları çekilip dosyaya delil olarak kondu. Bu arada, polis otele gelip Serdar Kol'u gözaltına aldı. 
     Olayın ardından GEHEM Halk Oyunları Ekibi hemen Slovenya'yı terk etti. Serdar Kol ise cezaevine konuldu. 2.5 aydır cezaevinde hakim karşısına çıkmayı bekleyen Kol'un tutuklu kalmasına gerekçe olarak, üniversite öğrencisi olması, Slovenya'da ikamet etmemesi, ülkede çalışmadığı için parasız kalacağı ve kaçabileceği gösterildi. 
     
     HEPSİ YALAN 

     Serdar Kol, cezaevinden ailesine gönderdiği mektupta, tecavüze kalkıştığı iddia edilen Janja Milınoviç'in kendisine aşık olduğunu ileri sürerek şu iddialarda bulundu 
     "Kız benimle birlikte olmak istiyordu. Beni dansa bile kendisi kaldırdı. Basketbol sahasına arkadaşları ile haber gönderdi, gitmedim. Son gün birbirimize telefon vermek için odaya çıktık. Burada biraz öpüştük. Hatta, biz odada öpüşürken arkadaşı geldi, kapıyı açtı. Bizim öpüştüğümüzü gördü. Tecavüz ediyor olsam Arkadaş ne yapıyorsun sen ' demez mi Ben gideceğim diye ağlıyordu. Tecavüz etme esnasında kapıyı ayağı ile açmaya çalışmış. Bu yalan. Çünkü, kapının kolu Türkiye'deki gibi değil, tokmaklı ve çevirmeli, o sırada ayağı ile nasıl tokmağı çevirmiş '' 
     
</TEXT>
</DOC>
