<DOC>
<DOCNO> 198525 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/29/ekonomi/eko08.html </URL>
<DATE> 2003/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Alkol kullanım yaşı düştü aileler mahkemelere koştu 
</HEADLINE>
<TEXT>

   ABD'de alkol kullanım yaşı 12'ye düşünce, olaydan alkol reklamlarını sorumlu tutan aileler, içki üreticisi şirketler aleyhine dava açmaya başladı 
      
   ABD mahkemeleri çocuklarına alkol kullanmayı özendirdiği endişesiyle dünyanın en büyük alkol üreticilerine dava açan anne - babalarla doldu. Diageo, Heineken, Bacardi ve Coors gibi önde gelen yedi içki markasının reklamları genç tüketicileri hedef aldığı gerekçesiyle dava ediliyor. 
   
   Çocuklar kullanıyor 
   İçki üreticisi firmalar, iddiaları yalanlarken analistler davaların üreticiler aleyhine sonuçlanacağından endişeli olduklarını belirtiyor. Yılbaşında ABD mahkemelerinden biri McDonalds'ın çocukları obeziteye sürüklediği konusunda açılan davayı haklı bulmuştu. ABD Sağlık ve Sosyal Hizmetler Departmanı verilerine göre 12 - 20 yaş arası çocuklardan yüzde 30'u her ay bir kez alkol kullanıyor. Alkol kullananların beşte biri yasal sınır olan 21'in altında. 
   
   
</TEXT>
</DOC>
