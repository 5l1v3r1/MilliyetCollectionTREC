<DOC>
<DOCNO> 159737 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/29/son/soneko33.html </URL>
<DATE> 2003/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Bankaların hazır menkul değerler cüzdanı, 512.5 trilyon lira arttı 
</HEADLINE>
<TEXT>

     Bankaların alım satım amaçlı ve satılmaya hazır menkul değerler cüzdanı, 512.5 trilyon lira arttı. 
     Merkez Bankası verilerine göre, 9 Mayıs'ta 37 katrilyon 522.1 trilyon lira olan bankaların alım satım amaçlı ve satılmaya hazır menkul değerler cüzdanı, 16 Mayıs'ta 38 katrilyon 34.5 trilyon liraya çıktı. 
     Verilere göre, mevduat bankalarının portföyünde 20 katrilyon 180.8 trilyon lirası TL, 17 katrilyon 4.5 trilyon lirası da yabancı para menkul değerleri olmak üzere, toplam 37 katrilyon 715.3 trilyon liralık değerli kağıt bulunuyor. 
     Mevduat bankalarındaki TL menkul değerlerin 4 katrilyon 151 trilyon lirası hazine bonosu, 15 katrilyon 621.5 trilyon lirası devlet tahvili, 371.9 trilyon lirası da hisse senedinden oluşuyor. 
     Bu bankalardaki yabancı para ve TL cinsinden menkul değerlerin 944.2 trilyon lirası yurtdışında bulunurken, yurtiçi yabancı para cinsinden değerler arasında 16 katrilyon 330.3 trilyon liralık da devlet tahvili yer alıyor. 
     Kalkınma ve yatırım bankaları yurtiçi menkul değerler cüzdanı ise 345 trilyonu TL cinsinden, 241.3 trilyon lirası yabancı para olmak üzere, toplam 586.3 trilyon lirayı buluyor. 
     Bu bankalardaki TL menkul değerler içinde 59 trilyon liralık hazine bonosu, 242.7 trilyon liralık devlet tahvili, 40.5 trilyon liralık hisse senedi, yabancı para menkul değerler içinde de 241.3 trilyon liralık devlet tahvili bulunuyor. 
     
</TEXT>
</DOC>
