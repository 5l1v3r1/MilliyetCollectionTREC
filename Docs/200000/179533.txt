<DOC>
<DOCNO> 179533 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/01/son/soneko15.html </URL>
<DATE> 2003/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Ülker Grubu, medya sektörüne girmeyecek... 
</HEADLINE>
<TEXT>

     Ülker'in Gazete Turka adıyla bir gazete çıkarma girişiminde bulunduğu yönündeki haberlerin gerçeği yansıtmadığı bildirildi. 
     Ülker Basın ve Halkla İlişkiler Müdürü Ümit Görker imzasıyla yapılan açıklamada, gıda ve ambalaj sektöründe başarılı faaliyetlerde bulunan ve istikrarlı büyümesini sürdüren Ülker'in bugüne kadar benimsediği ''sadece uzmanlık alanında büyüme'' prensibini bundan sonra da kararlılıkla devam ettireceği bildirildi. 
     Açıklamada, ''Ülker'in uzmanlık alanının dışındaki medya sektörüne girmesiyle ilgili asılsız haberlerle, Cola Turka'nın pazarda kısa sürede elde ettiği başarı yıpratılmak istenmektedir'' denildi. 
     
</TEXT>
</DOC>
