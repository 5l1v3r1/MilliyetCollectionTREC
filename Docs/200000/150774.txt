<DOC>
<DOCNO> 150774 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/18/son/sonspo14.html </URL>
<DATE> 2003/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Mirsad Türkcan Avrupa'da 'En Değerli Oyuncu'... 
</HEADLINE>
<TEXT>

     Basketbolda Erkekler Avrupa Ligi'nin 2. tur mücadeleleri, önceki ve dün gece yapılan 6. ve son hafta maçlarıyla tamamlanırken, ligin 2. tur maçlarına milli basketbolcu Mirsad Türkcan damgasını vurdu. 
     Spor yaşamını Ergin Ataman'ın çalıştırdığı İtalya'nın Montepaschi Siena takımında sürdüren ve takımının, tarihinde ilk kez bu kupada ''Dörtlü Final''e kalmasında büyük pay sahibi olan Mirsad Türkcan, bu hafta topladığı 36 puanla toplam puanını 162'ye ortalama 27 yükselterek, ligde 2. turun ''en değerli oyuncusu'' oldu. 
     Ligde geçen sezon da USH CSKA Moskova formasıyla ilk turun ''en değerli oyuncusu'' olan Türkcan, bu sezon özellikle 2. turdaki performansıyla dikkati çekerken, 4. haftadan sonra geride bırakılan 6. haftada da ''en değerli oyuncu'' seçilmeyi başardı. Türkcan, 6. haftada Panathinaikos BSA Atina'ya karşı 24 sayı, 10 ribaunt, 2 asist ve 2 top çalmayla oynayıp 36 puan toplamıştı. 
     Türkcan ayrıca, toplam ribaunt kategorisinde 71 ve maç başına 11.83 ortalama, savunma ribaundu kategorisinde de toplam 55 ve 9.17 ortalamayla ilk sıralarda yer aldı. Hücum ribaundu dalında ise Ülkerspor'un ABD'li pivotu Joseph Blair, toplam 13 ve 3.25 ortalamayla birinciliği elde etti. 
     Öte yandan top çalma kategorisinde Efes Pilsenli Alper Yılmaz, toplam 17 ve 2.83 ortalama, serbest atış yüzdesinde de Ülkersporlu Tutku Açık, 13'de 13 isabet ve yüzde 100'lük oranla bu dallarda zirvede yer almayı başardı. 
     Bu arada 6 maçta toplam 431 sayı yiyerek 71.83'lük sayı ortalaması tutturan Efes Pilsen, 2. turdaki 16 takım içinde en az sayı yiyen 4., 480 sayı kaydederek 80 sayı ortalamasına ulaşan Ülkerspor da en fazla sayı atan 7. ekip oldu. 
     Ligin 2. turdaki bireysel istatistiklerinde ilk sıralarda bulunan sporcular ile ilk 10 sırada yer alan Türk takımlarının oyuncuları ve sıralamadaki yerleri şöyle 
     
     En Değerli Oyuncu 
     3-Marcus Brown Efes Pilsen 116 puan 23.2 . 
     5-Kaspars Kambala Efes Pilsen 119 puan 19.83 . 
     
     Sayı 
     1-Nikola Vujciç Maccabi Elite Tel Aviv 126 21 . 
     2-Marcus Brown Efes Pilsen 97 19.4 . 
     7-Kaspars Kambala Efes Pilsen 103 17.16 . 
     9-Mirsad Türkcan Montepaschi Siena 98 16.33 . 
     
     Toplam Ribaunt 
     2-Kaspars Kambala Efes Pilsen 60 10 . 
     10-Antonio Granger Efes Pilsen 42 7 . 
     
     Savunma Ribaundu 
     2-Kaspars Kambala Efes Pilsen 45 7.5 . 
     
     Asist 
     1-Ricardo Pittis UC Benetton Basket Treviso 28 4.66 . 
     5-Melvin Booker Ülkerspor 24 4.4 . 
     
     Blok 
     1-Frederic Weis Unicaja Malaga 8 1.6 . 
     
     Serbest Atış Yüzdesi 
     1-Sacha Griffa Adecco ASVEL Lyon Villeurbanne 15'de 15 isabet yüzde 100 , Tutku Açık Ülkerspor 13'de 13 isabet yüzde 100 . 
     
     2 Sayılık Atış Yüzdesi 
     1-Denis Marconato UC Benetton Basket Treviso 28'de 23 isabet yüzde 82.14 . 
     5-Milan Goljoviç Ülkerspor 16'da 11 isabet yüzde 68.75 . 
     
     3 Sayılık Atış Yüzdesi 
     1-Laurent Foirest TAU Ceramica Vitoria 21'de 14 isabet yüzde 66.67 . 
     3-Virginijus Praskevicius Ülkerspor 15'de 9 isabet yüzde 60 . 
     





</TEXT>
</DOC>
