<DOC>
<DOCNO> 187780 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/10/son/soneko29.html </URL>
<DATE> 2003/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Tahkim'de Turkcell aleyhine karar 
</HEADLINE>
<TEXT>

     Turkcell'in arabağlantı gelirlerine ilişkin Uluslararası Tahkim Merkezi nezdinde açılan tespit davasında, şirket aleyhine karar çıktı. 
     Turkcell İletişim Hizmetleri A.Ş'den Borsa'ya gönderilen açıklamada, arabağlantı gelirlerinin yüzde 15 Hazine payı ödemesine esas teşkil eden matraha dahil edilmemesi talebiyle Uluslararası Ticaret Odası'nın Uluslararası Tahkim Divanı nezdinde tahkime müracaat edildiği anımsatıldı. 
     Turkcell tarafından Uluslararası Tahkim Mahkemesi nezdinde açılan tespit davasında Hakem Heyeti'nin, arabağlantı gelirlerinin Hazine payına dahil edilmesine karar verdiği belirtilen açıklamada, karar hakkında süresi içinde her türlü yasal müracaatta bulunulacağı duyuruldu. 
     Açıklamada, 30 Haziran 2003 tarihi itibariyle mali tablolarda bu davaya ilişkin olarak anapara ve faiz dahil olmak üzere 568 trilyon lira karşılık ayrıldığı kaydedildi. 
     
</TEXT>
</DOC>
