<DOC>
<DOCNO> 163881 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/18/son/sondun11.html </URL>
<DATE> 2003/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'ye göre Kuzey Kore tecrit edilmeli... 
</HEADLINE>
<TEXT>

     İngiltere Savunma Bakanı Geoff Hoon, komünist Kuzey Kore'nin uluslararası toplumdan tecrit edilmesi ve kitle imha silahlarının çoğalmasının durdurulması gerektiğini söyledi. 
     Avustralya'yı ziyaret eden Hoon, ulusal basın kulübünde yaptığı açıklamada, ''Uluslararası çerçevede Kuzey Kore'yi tecrit etmek, kitle imha silahı geliştirilmesi ve yayılmasına hoşgörü göstermeyeceğimizi ortaya koymak için birlikte çalışmamız gerekiyor'' dedi. 
     Hoon, gerektiğinde de BM içinde harekete geçilmesi için adımlar atılacağını umduğunu belirterek, ''Kuzey Kore gibi ülkelerin ortaya çıkardığı tehditlere karşı uluslararası toplumun birlikte hareket etmesinin önemli olduğunu'' ifade etti. 
     
</TEXT>
</DOC>
