<DOC>
<DOCNO> 194031 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/07/son/soneko39.html </URL>
<DATE> 2003/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
ASO Başkanı Çağlayan, ESK toplantısında rahatsızlandı... 
</HEADLINE>
<TEXT>

     Başbakan Recep Tayyip Erdoğan başkanlığında yapılan Ekonomik ve Sosyal Konsey ESK toplantısına Tobb üyesi olarak katılan Ankara Sanayi Odası ASO Başkanı Zafer Çağlayan, toplantıda rahatsızlandı. 
     Edinilen bilgiye göre, Çağlayan'ın toplantıda tansiyonu düştü. Bunun üzerine Çağlayan, Başbakanlıkta görev yapan doktor tarafından muayene edildi. 
     Tansiyonu düştüğü anlaşılan Çağlayan, bir süre dinlendikten sonra toplantıya yeniden katıldı. 
     Bu arada toplantı başlamadan önce salonda gazetecilerle ayaküstü sohbet eden Çağlayan, rahatsız olduğunu söylemişti. 
     
</TEXT>
</DOC>
