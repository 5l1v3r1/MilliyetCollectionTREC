<DOC>
<DOCNO> 197128 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/21/son/sontur50.html </URL>
<DATE> 2003/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Çanakkale Boğazı'nda araba vapuru seferleri durduruldu 
</HEADLINE>
<TEXT>

     Çanakkale Boğazı'nda akşam saatlerinde görülen ve giderek yoğunlaşan sis nedeniyle araba vapuru seferleri durduruldu. 
     Türkiye Denizcilik İşletmesi yetkililerinden aldığı bilgiye göre, görüş uzaklığının 100 metrenin altına düşmesi nedeniyle saat 18.00'den itibaren Gelibolu-Lapseki, saat 20.00'den itibaren Çanakkale-Eceabat araba vapur seferleri geçici olarak durduruldu. 
     Önceleri lokal olan sisin, Gelibolu'dan sonra Çanakkale bölgesini de etkilemesi nedeniyle, boğaz geçişi yapan gemilere kılavuz kaptan alma zorunluluğu getirildi. 
     Marmara ve Ege Denizi'nden Çanakkale Boğazı'na giriş yapacak gemiler telsizle uyarılarak, kılavuz kaptan nezaretinde ve kontrollü boğaz geçişi yapabilecekleri bildirildi. 
     Bu arada Bölge Trafik Müdürlüğü yetkilileri, çevre ilçelere duyuru yaparak, sisin karayollarında da ulaşımı güçleştirdiğini, Çanakkale ve Gelibolu yönüne seyreden araçların ikinci bir talimata kadar park ettirilerek bekletilmesini istedi. 
     
</TEXT>
</DOC>
