<DOC>
<DOCNO> 188789 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/15/son/soneko08.html </URL>
<DATE> 2003/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
2004 özelleştirme hedefi 3 milyar dolara çıktı... 
</HEADLINE>
<TEXT>

     Özelleştirmede hedef büyüdü. 2003 yılında 2.1 milyar dolar olarak öngörülen özelleştirmede 2004 hedefi, 3 milyar dolara çıktı. 
     Edinilen bilgiye göre, 2003 yılında 3 katrilyon 169 trilyon liralık özelleştirme geliri hesaplanırken, gelecek yıl bu rakamın 4 katrilyon 836 trilyon liraya çıkacağı öngörüldü. 
     
     DIŞ TİCARET 
     2004 yılı için 51 milyar 0 milyon dolarlık ihracat, 75 milyar dolarlık da ithalat planlanırken, bavul ticaretinin 4 milyar 198 milyon dolar olacağı hesaplandı. 
     9 milyar 830 milyon dolarlık turizm gelirinin hedeflendiği 2004 yılında 2 milyar 372 milyon dolarlık da işçi geliri olacağı planlandı. 
     2004 yılında dış borç faizlerinin ise 7 milyar 190 milyon dolar olacağı öngörüldü. 
     
     BÜYÜME 
     2004 yılı için yüzde 5'lik büyüme öngörülürken, sanayinin yüzde 4.9, tarım ve hizmetlerin yüzde 5 oranında büyüyeceği varsayıldı. 
     2003 yılında ise tarımda yüzde 2.9'luk daralmaya karşılık, sanayinin yüzde 6.5, hizmetlerin ise yüzde 6 büyüyeceği hesaplandı. 
     2004 yılında gayri safi yurtiçi hasılanın GSYİH yüzde 12.5'ini tarım, yüzde 29.2'sini sanayi, yüzde 58.3'ünü ise hizmetlerin oluşturacağı da öngörüler arasında yer alıyor. 
     
</TEXT>
</DOC>
