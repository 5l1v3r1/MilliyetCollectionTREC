<DOC>
<DOCNO> 181762 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/11/son/sontur23.html </URL>
<DATE> 2003/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
2 yolcuyu rehin alan muavin tutuklandı... 
</HEADLINE>
<TEXT>

     Bolu'da, dün muavinliğini yaptığı otobüste 2 kız kardeşi rehin aldıktan sonra jandarma tarafından düzenlenen operasyonla yakalanan Necdet Tabak tutuklandı. 
     Jandarma ekipleri tarafından güvenlik önlemleri altında adliye getirilen Tabak, kendisini görüntülemeye çalışan basın mensuplarına saldırdı. Polis ve jandarma ekipleri, basın mensuplarına tekme atmaya çalışan Tabak'ı etkisiz hale getirdi. 
     Savcılıkça ifadesi alınan Necdet Tabak, tutuklama istemiyle nöbetçi mahkemeye sevk edildi. Tutuklanan Tabak, cezaevine gönderildi. 
     Samsun'dan İstanbul'a giden Fındıkkale Turizm'e ait 34 AS 7772 plakalı yolcu otobüsünde, şoför İmdat Gümüş ile tartışan muavin Necdet Tabak, yolculardan Tezcan ve Mutlu Günaydın kardeşleri rehin almıştı. Kardeşlerden Tezcan Günaydın'ı bir süre sonra serbest barıkan Tabak, Jandarma Komando Özel Asayiş Komutanlığı Timleri ile Bolu İl Jandarma Komutanlığı ekiplerinin düzenlediği operasyonla etkisiz hale getirilmişti. 
     
</TEXT>
</DOC>
