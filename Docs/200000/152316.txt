<DOC>
<DOCNO> 152316 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/25/son/sondun35.html </URL>
<DATE> 2003/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
SARS şimdi de para kazandırıyor... 
</HEADLINE>
<TEXT>

     Asya'da ekonominin zarara uğramasına neden olan atipik zatürree türü olan SARS hastalığı, Hong-Konglu bir cep telefonu operatörüne yeni iş alanı yarattı. 
     Hong-Konglu GSM operatörü Sunday Communications, SARS bölgesi olarak tanımlanan yerlere yaklaşan abonelerini, kısa mesaj aracılığıyla uyarmaya başladı. 
     SARS uyarı sistemi, Avrupa'da kullanılan ''Konuma Bağlı Servis Platformu''nun LBS-Location Based Services sistemiyle aynı şekilde çalışıyor. Bu sistemde baz istasyonları, GSM şebekelerinin hücresel yapısından yararlanarak, aboneye bulunduğu bölgeye ilişkin bazı bilgileri aktarabiliyor. 
     Sunday Communications de, resmi kurumlar tarafından açıklanan ve şimdilik 119 adresi içeren uyarı listesine dayanarak, son 10 günde içinde SARS hastası bulunduğu tespit edilen binaları bildiriyor. 
     Cep telefonu kullanıcıların tepkileri ise değişiyor. Kimi hizmeti çok yararlı bulurken, kimi de virüs bulunan bölgelerden kaçmakla kargaşanın artacağından endişeli. 
     Sunday Communications bu hizmetiyle kimseyi kızdırmak istemediğini açıkladı. Şirket, SARS hastalığıyla mücadele eden insanları da düşündüklerini kaydederek, bu kişilere dış dünyadan kopmamaları için 1000 adet Sim kartı hediye etti. 
     





</TEXT>
</DOC>
