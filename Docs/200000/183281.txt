<DOC>
<DOCNO> 183281 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/19/siyaset/siy20.html </URL>
<DATE> 2003/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Politika turu 
</HEADLINE>
<TEXT>

   
   'Erdoğan' feribotu aralıkta Türkiye'de    İstanbul Büyükşehir Belediyesi'ne bağlı İstanbul Deniz Otobüsleri IDO , deniz taşıt araçlarında Özel Tüketim Vergisi'nin ÖTV sıfıra indirilmesinin ardından Norveç'ten iki yeni feribot aldı. 
   İDO Başkanı Şeref Dikyar, İstanbul Büyükşehir Belediye Başkanı Ali Müfit Gurtuna'nın "ÖTV hangi başbakan döneminde kalkarsa alınacak feribatlara o başbakanın ismi verilecek" yönündeki kararı üzerine, feribotlardan birine "Recep Tayyip Erdoğan", diğerine de "Fatih Sultan Mehmet" adlarının verildiğini belirtti. 
   Toplam 323 milyon Norveç kronuna alınan feribotlar, kasımda Norveç'ten, yola çıkacak, aralıkta teslim edilecek. Her biri 200 araç ve 800 yolcu kapasiteli feribotlar, İDO'nun yılbaşında açmayı planladığı Kartal - Pendik hattında sefer yapacak. 
   
      Özkök Paşa'nın Tweety keyfi    Genelkurmay Başkanı Orgeneral Hilmi Özkök, önceki gün Kapadokya'yı gezdirdiği bazı Avrupa ülkelerinin üst düzey askeri yetkilileriyle dün de Antalya'da şehir turu yaptı. Tatilcilere doğal yaşam sunan Kemer Çamyuva'daki Naturland Tatil Köyü'ne konuk olan Özkök ve konuklarının çizgi film kahramanı Tweety'nin adı verilen akülü Club Car'a binmesi, ilginç bir görüntü oluşturdu. Teleferiğe de binen Özkök, daha sonra misafirleriyle Kemer'e geçerek Ayışığı Tesisleri'ndeki yörük çadırlarında gözleme yedi, yayık ayranı içti. 
   
   Başbakan Uçarsanız buharlaşırsınız    Başbakan Recep Tayyip Erdoğan, hükümetin ve kamu yöneticilerinin hesap verme zorunluluğu olması gerektiğini söyledi. AKP'lileri de uyaran Erdoğan, "Biz her zaman halkla iç içeyiz, böyle olmalıyız. Eğer uçarsanız, eğer ayaklarınız yerden kesilecek olursa, sağladığınız başarı buharlaşır, siz de bundan öncekiler gibi yok olursunuz" dedi. AKP İletişim Merkezi'nin AKİM düzenlediği seminerde konuşan Erdoğan, AKİM projesinin devlette yalın ve şeffaf yönetimin sağlanmasına, devlet - millet kaynaşmasının tesisine, yönetimlerin hesap verme anlayışlarının yerleşmesine katkı sağladığını söyledi. 
   
   
</TEXT>
</DOC>
