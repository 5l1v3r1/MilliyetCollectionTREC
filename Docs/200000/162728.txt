<DOC>
<DOCNO> 162728 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/12/son/soneko49.html </URL>
<DATE> 2003/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Enerji Bakanlığı, ret kararını basından öğrenmiş 
</HEADLINE>
<TEXT>

     Enerji ve Tabii Kaynaklar Bakanlığı, Çukurova Elektrik tarafından Enerji Piyasası Yasası'nın Anayasa'ya aykırı olduğu iddiası açılan davada, Anayasa Mahkemesi'nin yetkisizlik nedeniyle ret kararı verdiği haberinin basın yoluyla öğrenildiğini bildirdi. 
     Bakanlık Enerji İşleri Genel Müdürlüğü imzasıyla bugün Borsa'ya gelen 10 Haziran tarihli yazıda, Çukurova Elektrik tarafından Adana Asliye 4. Hukuk Mahkemesi'nde açılan davada, Enerji Piyasası Düzenleme Kurumu ve Türkiye Elektrik İletim A.Ş.'nin taraf olduğu belirtilerek, şöyle denildi 
     ''Söz konusu davada ileri sürülen Enerji Piyasası Yasası'nın Anayasa'ya aykırı olduğu iddiası üzerine Anayasa Mahkemesi'nin yetkisizlik nedeniyle ret kararı verdiği haberi basın yoluyla öğrenilmiş bulunmaktadır.'' Açıklamada, Anayasa Mahkemesi'nin söz konusu kararı ile ilgili bakanlığa ulaşan resmi bir bilgi bulunmadığı bildirildi. 
     
</TEXT>
</DOC>
