<DOC>
<DOCNO> 164914 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/23/son/sondun41.html </URL>
<DATE> 2003/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Condoleezza Rice haftaya Ortadoğu turuna çıkıyor... 
</HEADLINE>
<TEXT>

     Amerikan Ulusal Güvenlik Danışmanı Condoleezza Rice'ın gelecek hafta sonu Ortadoğu'ya gideceği bildirildi. 
     Beyaz Saray sözcüsü Ari Fleischer, Rice'ın Ortadoğu'dan önce İngiltere'nin başkenti Londra'ya gideceğini, Perşembe günü burada bir konuşma yaptıktan sonra, Cuma günü de İngiliz yetkililerle görüşmesinin planlandığını söyledi. 
     Sözcü, Rice'ın Ortadoğu'ya geçeceğini, Cumartesi ve Pazar günleri Filistinli ve İsrailli yetkililerle temaslarda bulunacağını belirtti. 
     İsrail devlet radyosu önceki gün, Rice'ın, uluslararası barış planının uygulanmasıyla ilgili görüşmelerde bulunmak üzere gelecek hafta Ortadoğu'da beklendiğini duyurmuştu. 
     
</TEXT>
</DOC>
