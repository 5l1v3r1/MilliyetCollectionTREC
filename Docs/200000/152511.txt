<DOC>
<DOCNO> 152511 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/26/spor/ykocaomer.html </URL>
<DATE> 2003/04/26/ </DATE>
<TIME>  </TIME>
<AUTHOR> Yavuz KOCAÖMER  </AUTHOR>
<HEADLINE>
Engelliler Spor Federasyonu 
</HEADLINE>
<TEXT>

     Kısa bir süre önce, bu federasyona ait yönetim planı ve kitabını gönderdiler. Tam 200 sayfa. Bizdeki federasyonların parça parça çıkarılmış muhtelif yönetmelikleri aklımıza gelince, çok şaşırdık. Federasyonun tüzüğünün yanı sıra, Alman Engelliler Gençlik Spor Federasyonu'nun tüzüğü de kitabın içinde mevcut. Bunun yanı sıra, engelliler sporunun nasıl yapıldığı, hangi bölümlere ayrıldığı, hangi komitelerin ne şekilde görev alacağı, sınıflandırmanın nasıl yapılacağı, bu konularda kullanılacak olan formlara kadar açık bir şekilde anlatılmış. 
     2000 senesinde kurulan engelli spor federasyonlarımız için önemli bir kaynak oluşturduğunu düşünüyoruz. İlgili federasyonlarımız bize başvurursa, bu kaynağı kendilerine vermeye hazırız. Böylece bir yandan spor karşılaşmalarını organize eden ve yeni dallarda etkinlikler başlatan federasyonlar, hiç değilse bu çalışmalarını daha bilimsel ve ileriye dönük, daha organize bir şekilde yapma imkanı bulurlar. Amerika'yı yeniden keşfetmeye hiç gerek yok. 
     Not Geçen hafta işitme Engelliler Futbolu ile ilgili Futbol Federasyonu'nun yapacağı yardımın ilk bölümünün hesaplara geçtiğini öğrendik. Sağol Haluk Başkan. 
     
     


SPOR 





























</TEXT>
</DOC>
