<DOC>
<DOCNO> 182087 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/13/yazar/guclu.html </URL>
<DATE> 2003/09/13/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
ÖSS değişir mi 
</HEADLINE>
<TEXT>

   
   Başbakan Erdoğan, meslek liselerinin önündeki engellerin kaldırılacağını açıkladı. Hem de kesin bir ifade ile. Üniversiteye girişte artık her aday eşit koşullarda yarışacak. 03 ve 08'lik katsayılar kaldırılacak. Söylenen bu. Hem de en üst düzeyde... 
   Peki bu mümkün mü Bir önceki başbakan Ecevit de bu konuda defalarca söz vermiş, umut dağıtmıştı. Ama arkası gelmedi. Dahası Başbakan Erdoğan, bu sözü seçimlerden önce de vermişti ve AKP 10 aydır iktidarda... 
   Önce bir durum tespiti yapıp ardından da Başbakan Erdoğan'ın verdiği bu sözü yerine getirip getiremeyeceğini irdeleyelim 
   Şu andaki sınav sistemine göre, adaylar alanları ile ilgili fakülte seçtiklerinde ortaöğretim başarı puanları OÖBP 08 ile, alan dışına çıktıklarında ise 03 ile çarpılıyor. Bunun anlamı şu 
   OÖBP'yi yani lise mezuniyet ortalaması 100 üzerinden 70 olan bir öğrenci alanı ile ilgili bir fakülte seçtiğinde 70 x 08 56 puan alıyor. Farklı bir alana yöneldiğinde ise 70 x 03 21 veriliyor. Aradaki fark 56 - 21 35 puan. Bir puanda ortalama 8, 10 bin kişinin yer değiştirdiği dikkate alındığında aradaki bu farkının ne anlama geldiği çok daha net görülebilir. 
   Biraz daha açacak olursak puan kaybı sadece imam hatipler için değil, lisenin herhangi bir bölümünden mezun olup farklı bir alandan fakülte seçenler için de, diğer meslek liselerinden mezun olanlar için de söz konusu. Yani çok geniş bir kitleyi ilgilendiriyor. Bu yüzden olaya sadece imam hatipler açısından bakmak yanlış olur. Ama imam hatipler böylesine mağdur olmayıp, böylesine öğrencisiz kalmasalardı iktidar bu konuya bu kadar asılır mıydı O da üzerinde durulmaya değer bir konu. 
   Şimdi gelelim kararın doğruluğuna, yanlışlığına ve uygulanabilirliğine 
   YÖK'ün bu konudaki yanlışı, kararı bir gecede alıp uygulamaya koyması oldu. Yani bir okula girdiğinde her yeri tercih edebilen bir öğrenci, mezun olduğunda neredeyse hiçbir yeri seçemez noktasına geldi. İşin doğrusu, yeni sistemi önce duyurup, ardından da tüm öğrencilere değil, o yıldan itibaren liseye başlayan öğrencilere uygulamasıydı. Ama bunu yapmadı. İkinci büyük hatası ise bilgisayardan mezun olan bilgisayar mühendisliğini, iletişimden mezun olan iletişim fakültesini tercih edemedi. Düz liselerden mezun olanların OÖBP'leri 08 ile çarpılırken onlarınki 03 ile çarpıldı. Oysa ufak bir düzenleme ile iki yıllık meslek yüksek okullarının yanı sıra kendi alanları ile ilgili fakültelere de girebilselerdi böylesine köklü bir değişikliğe hiç gerek kalmazdı. Ama YÖK Başkanı Gürüz'ün inadı bu konudaki tüm olumlu istekleri bastırdı. YÖK'e tepkinin bugün bu kadar büyük olmasının en önemli nedenlerinden birisi de bu. 
   Hükümetin yapmaya çalıştığına gelince, Gürüz tüm kapıları kapatmıştı, onlar da tüm kapıları sonuna kadar açıyor. YÖK'ün kararı ne kadar yanlış ise hükümetinki de bir o kadar yanlış. Doğru olan meslek liselerinin önündeki engeller kaldırılırken sadece kendi alanları ile sınırlı kalması. Yani bilgisayarı bitiren bir öğrenci bilgisayar mühendisliğine girerken, düz lise mezunu ile eşit koşullarda yarışabilmeli. Yoksa bilgisayarı, imam hatipi ya da makine bölümünü bitirdikten sonra, ben siyasala, hukuka girmek istiyorum, oraya girişte de eşit koşullarda yarışayım demesi çok yanlış olur. 
   Türk eğitim sisteminin en önemli problemi plansızlık ve devamlılık. İkincisi ise kaynak yetersizliği. Durum böyle iken çok pahalı bir yatırımı gerektiren meslek liselerinde alınan eğitimi boşa çıkartmanın hiç kimseye yararı olmaz. 
   Özetin özeti Her öğrenci alanı ile ilgili 4 yıllık fakültelere girebilmeli. Diğerlerinin de önü biraz daha açılmalı. Onun ötesinde yapılacak düzenleme hem çok zor gerçekleşir hem de yeni bir kaosu beraberinde getirir. Üstelik bu konuya karar verecek olan hükümet değil, YÖK. Bu konuda ise henüz bir gelişme yok. Olacağa da benzemiyor .. 
   
      
   
</TEXT>
</DOC>
