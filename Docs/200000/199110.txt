<DOC>
<DOCNO> 199110 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/01/son/sontur30.html </URL>
<DATE> 2003/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Otomobilde unutulan 1,5 yaşındaki çocuğu esnaf kurtardı... 
</HEADLINE>
<TEXT>

     Adapazarı'nda otomobilde bırakılan 1.5 yaşındaki çocuk, otomatik kapıların kilitlenmesi nedeniyle esnafın yardımıyla kurtarılabildi. 
     Fahrettin Kaya 34 , 54 TP 011 plakalı otomobilini taksit ödemek için gittiği Orta Mahalle'deki bir mağazanın önüne park etti. 
     Otomobilde bulunan kayınvalidesi Ayşe Cankurt da karşıdaki bir mağazadan alışveriş yapmak için inince, otomobilde kalan 1.5 yaşındaki Mertcan Kaya'nın otomatik düğmesine basması sonucu kapılar kilitlendi. 
     Baba Fahrettin Kaya, taksit ödemeden, anneanne ise alışverişten döndüğünde Mertcan'ı araçta kilitli görünce heyecana kapıldı ve çevredekilerden yardım istediler. 
     Bu sırada getirilen bir çilingirin çalışmasıyla kapı açıldı ve Mertcan dışarı çıkarıldı. 
     
</TEXT>
</DOC>
