<DOC>
<DOCNO> 199591 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/03/son/sontur07.html </URL>
<DATE> 2003/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Org. Pace, Genelkurmay Başkanlığı'nda... 
</HEADLINE>
<TEXT>

     ABD Genelkurmay İkinci Başkanı Orgeneral Peter Pace, Genelkurmay Bakanı Orgeneral Hilmi Özkök ve Genelkurmay İkinci Başkanı Orgeneral İlker Başbuğ ile ayrı ayrı görüştü. 
     Orgeneral Pace, Genelkurmay Başkanlığı Karargahı'na gelişinde askeri törenle karşılandı. 
     Orgeneral Başbuğ'un resmi konuğu olarak Türkiye'de gelen Orgeneral Pace, daha sonra Orgeneral Özkök'e nezaket ziyaretinde bulundu. 
     Orgeneral Pace, yaklaşık 45 dakika süren görüşmenin ardından, Orgeneral Başbuğ ile biraraya geldi. Görüşme öncesinde basın mensuplarının görüntü almasına izin verildi. 
     Heyetlerarası görüşmelerin ardından Genelkurmay Başkanlığı Karargahı'nda onuruna verilecek öğle yemeğine katılacak olan Orgeneral Pace, yarın Adana'ya giderek, İncirlik Üssü'nde incelemelerde bulunacak. Orgeneral Peter Pace, 5 Kasım Cuma günü Türkiye'den ayrılacak. 
     
</TEXT>
</DOC>
