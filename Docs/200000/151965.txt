<DOC>
<DOCNO> 151965 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/24/guncel/gun02.html </URL>
<DATE> 2003/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Org. Özkök Dosyaları tamamlayın 
</HEADLINE>
<TEXT>

     BARKIN ŞIK Ankara 

     Başbakan Yardımcısı ve Dışişleri Bakanı Abdullah Gül'ün, büyükelçiliklere gönderdiği "yurtdışında Milli Görüş Teşkilatı ve Fethullah Gülen cemaatine yakın okullarının desteklenmesi" mesajını taşıyan genelge ile TBMM Başkanı Bülent Arınç'ın türbanlı eşi Münevver Arınç'la ilgili gerginliğin ardından gözler 30 Nisan'da yapılacak MGK'ya çevrildi. Toplantıda, genelge, türban gerginliği ve Cumhurbaşkanı Ahmet Necdet Sezer'in de rahatsız olduğu kadrolaşma dosyaları masaya yatırılacak. Genelkurmay Başkanı Orgeneral Hilmi Özkök'ün de, komuta kademesi ile yaptığı toplantıdan sonra kurmaylarına MGK'da gündeme getirilecek dosyalara ilişkin çalışmaların bir an önce tamamlanması talimatını verdiği belirtildi. Komuta kademesi, önceki gün Genelkurmay Başkanlığı'nda bir toplantı yaptı. Toplantıda, MGK'da, hükümetin politikalarına ilişkin hassasiyetlerin dile getirilmesi kararlaştırıldı. Sezer'in de kadrolaşma konusunda hükümete, uyarıda bulunacağı belirtildi. 
     


GÜNCEL 




















</TEXT>
</DOC>
