<DOC>
<DOCNO> 151765 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/23/siyaset/siy10.html </URL>
<DATE> 2003/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
64 müfettiş 61 yaşa takıldı 
</HEADLINE>
<TEXT>

Emeklilik yaşını 65'ten 61'e indiren kanunla Milli Eğitim Bakanlığı'nda 40 başmüfettiş ve 24 ilköğretim müfettişi emekliye ayrıldı 
     BAHAR ATAKAN Ankara 

     Memurlarda zorunlu emeklilik yaşını 65'ten 61'e indiren kanunla Milli Eğitim Bakanlığı'nda emekliliğe sevk edilecek personel sayısı 110 olarak belirlendi. Yaş haddini dolduran personel arasındaki bakanlık müfettişlerinin sayısının yüksek olması dikkati çekerken, bir müsteşar yardımcısıyla iki genel müdürün durumuna Bakan Hüseyin Çelik'in karar vereceği kaydedildi. 
     Cumhurbaşkanı Ahmet Necdet Sezer'in 17 Nisan 2003'te onayladığı kanun doğrultusunda MEB'de 40 başmüfettiş ve 24 ilköğretim müfettişi emekliye ayrıldı. 
     61 yaşını dolduran, ancak 6400 ve daha üst gösterge rakamına sahip Müsteşar Yardımcısı Necdet Özkaya, Eğitim Teknolojileri Genel Müdürü Ruhi Esirgen ve Öğretmen Yetiştirme ve Eğitimi Genel Müdürü Aydın Özyar, görevlerinde kalabilmek için Çelik'ten onay bekliyor. 
     
Yaş haddinden emekli olanlar      Kanunun yürürlüğe girmesinin ardından MEB'de 2 genel müdür yardımcısı, 3 Talim ve Terbiye Kurulu üyesi, 40 bakanlık başmüfettişi, 4 bakanlık müfettişi, 1 bağımsız daire başkanı, 2 bağımlı daire başkanı, 4 bakanlık şube müdürü, 3 APK uzmanı, 2 eğitim uzmanı, 4 şef, 7 öğretmen, 2 memur, 1 hizmetli, 1 hemşire, 3 il milli eğitim müdürü, 3 il milli eğitim müdür yardımcısı, 1 il milli eğitim şube müdürü, 1 ilçe milli eğitim müdürü, 2 ilçe milli eğitim şube müdürü ve 24 ilköğretim müfettişi olmak üzere toplam 110 personel emekliye ayrıldı. 
     


SİYASET 


















</TEXT>
</DOC>
