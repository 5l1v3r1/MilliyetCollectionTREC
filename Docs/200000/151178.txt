<DOC>
<DOCNO> 151178 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/20/son/sondun17.html </URL>
<DATE> 2003/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam, el bombasıyla balık avlamayı severmiş... 
</HEADLINE>
<TEXT>

     Fransız belgesel yapımcısı Joel Soler, Saddam Hüseyin'in balık avlamaya çok meraklı olduğunu, ancak avda olta yerine el bombası kullandığını öne sürdü. 
     Soler, Amerikan CNN televizyonuna yaptığı açıklamada, ''Balık tutmayı çok severdi, ancak el bombası kullanırdı. Balığa çıktığında suya bir bomba atardı ve birden her tarafta yüzlerce ölü balık görürdünüz'' dedi. 
     Irak'a mimariyle ilgili bir belgesel çekmek için gittiğini belirten Soler, ''Saddam Amca'' adındaki filminde kullanmak için 2 ay Iraklı mimarlar ve Saddam Hüseyin'in kuzenleriyle röportaj yaptığını söyledi. 
     Irak'ta Saddam Hüseyin'in şatafatlı hayatı ile Irak halkının aşırı fakirliği arasında çok büyük uçurum olduğunu ifade eden Soler, ''İnsanların bugün ondan intikam almak istemelerine şaşırmadım. Saddam, Bağdat'ın merkezinde yeni sarayını inşa ettirirken, ayda 3 dolar kazanmak için çırpınıp duran aileler gördüm'' diye konuştu. 
     





</TEXT>
</DOC>
