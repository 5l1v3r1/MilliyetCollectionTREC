<DOC>
<DOCNO> 184726 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/26/yasam/yas08.html </URL>
<DATE> 2003/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
7.8'lik deprem Japonya'yı vurdu 
</HEADLINE>
<TEXT>

   DIŞ HABERLER SERVİSİ 
   
   Japonya'nın kuzeyindeki Hokkaido Adası üç büyük depremle sarsıldı. Ada'da Richter ölçeğine göre 7.8 büyüklüğündeki ilk deprem sabaha karşı 04.50'de meydana geldi. Merkez üssü başkent Tokyo'nun 750 km kuzeyi olan deprem, denizin 60 km dibinde gerçekleşti ve ilk belirlemelere göre can kaybına yol açmadı. İlk depremin ardından 5.8'lik ve 7 büyüklüğünde iki sarsıntı daha meydana geldi. 5 milyonu aşkın kişinin yaşadığı bölgede toplam 15 kişinin yaralandığı, Tomakomai'deki bir petrol rafinerisinin tankında da yangın çıktığı açıklandı. NHK televizyonunun haberine göre, deprem nedeniyle 1 tren raydan çıktı, trendeki 2 kişi yaralandı. Yetkililer, sahil bölgelerinde yaşayanlara, tsunamiye dev deprem dalgası karşı dikkatli olmaları uyarısında bulundu. Bu arada, Colorado'daki ABD Jeolojik Araştırmalar Merkezi, depremin büyüklüğünün 8 olduğunu duyurdu. 
   
   
</TEXT>
</DOC>
