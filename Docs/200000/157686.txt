<DOC>
<DOCNO> 157686 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/19/son/sontur11.html </URL>
<DATE> 2003/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Gül "Türkiye ABD'yi hiçbir zaman kandırmadı" 
</HEADLINE>
<TEXT>

     Başbakan Yardımcısı ve Dışişleri Bakanı Abdullah Gül, Kayseri'de yaptığı açıklamada, "Türkiye hiçbir zaman ABD'yi kandırmadı. Bunun altını çiziyorum. Başından beri, hep doğruları söyledik. 1'inci Tezkereden önce de sonra da, gerek benim Başkan Bush'a yazdığım mektuplar olsun, gerek yaptığımız konuşmalar olsun, bütün bunlarda biz resmi kanallara güvenilmesi gerektiğini ve hükümet olarak gayet açık şeffaf ve Türk Amerikan dostluğunu zedelemeyecek, daha da kuvvetlendirecek gibi hareket ettiğimizi açık açık söyledik'' dedi. 
     
     TÜRKİYE ABD'Yİ KANDIRMADI 
     "Şimdi bu konuda açık konuşmak gerekir. Herşey şeffaf Türkiye'de. Türkiye'de o, iki tezkere geçmeyince ABD'de bir derin hayal kırıklığı oldu. Biz, bunun farkında olmayacak kadar olaylardan habersiz değiliz. Ama, hemen tekrar toparlandı herşey. Çünkü TBMM açık bir çalışma tarzı içinde karar verdi. 
     Şu çok önemli, Türkiye hiçbir zaman ABD'yi kandırmadı. Bunun altını çiziyorum. Başından beri doğruları söyledik, kendilerine. Birinci tezkereden önce de sonra da gerek benim Başkan Bush'a yazdığım mektuplar olsun, gerek yaptığımız konuşmalar olsun, bütün bunlarda biz resmi kanallara güvenilmesi gerektiğini ve hükümet olarak gayet açık şeffaf ve Türk Amerikan dostluğunu zedelemeyecek daha da kuvvetlendirecek gibi hareket ettiğmizi açık, açık söyledik. 
     Ama, Türkiye'nin genel yapısı için ve halkın genel tutumu içinde, bir çok müttefik ülkelerde çıkan problemleri de dikkate alarak TBMM'nin bu yetkiyi yüzde yüz vereceği gibi bir kanatı da peşinen ulaşılmaması gerekirdi. Türkiye, dürüst hareket etmiştir. Hiçbir yanıltıcı hareket içinde olmamıştır. Demokratik bir mekanizma neticesinde Meclis bu kararı verdikten sonra tabi ki üzüntü, karşılıklı olmuştur. Fakat ondan sonra tekrar hemen biraraya gelinmiştir. Ne yapılacaktır, geleceğe nasıl bakılacakır, bunun için gayret edilmiştir. 
     Çok memnuniyet verici olan şey, savaşın kısa sürmesi zaiyatların çok az olmasıdır. Zayiatlar fazla olsa, savaş uzun olsaydı, işler belki bugünkünden çok daha fazla sıkıntılı dönem geçirebilirdik. O bakımdan savaşın kısa sürmesi, zayiatların az olması, hükümetin kararlı olması ve önemli tedbirleri zamanında almasıyla daha sonra vardığımız mutabakatların da her şeyin yolunda gidiyor olması Türk Amerikan ilişkilerinin toparlanmasına neden olmuştur. 
     Bizim hükümetimiz, Türkiye- ABD ile ilişkelerine önem vermektedir Daha bir derinleştirerek bu ilişkileri götüreceğiz. Türkiye ve ABD'nin yapacağı çok şeyler vardır. Bunu Türkiye içerisinde ne yazık ki çok fazla Türkiye'yi rencide edecek şekilde işliyoruz. Halbuki böyle yapmamak lazım. Türkiye-Amerika ilişkilirinin geleceğini zedeleyecek noktalara geliyor. O açıdan Hükümetimiz tavrı gayet açıktır. Biz bu ilişkilere önemi veriyoruz ve gayet iyi devam ediyor.'' 
     
     IRAK'IN TOPRAKLARINDA GÖZÜMÜZ YOK 
     "Irak'a karşı politikalarımız ortada. Biz bundan sonra sadece kuzey-güney değil, Irak'a bütün olarak bakıyoruz. Yani, tüm Irak'la ilgileniyoruz. Tabii ki Kuzey da Irak'ın bir parçası. Bildiğiniz gibi savaş esnasında korktuğumuz ortaya çıkmadı. Neydi bu Önce göç olma ihtimaliydi. 
     İkincisi oradaki terörist PKK ve KADEK güçlerinin bir hareket içinde bulunup, bulunmamasıydı. Bu açıdan bizim sınırımızda aldığımız tedbirler etkinliğini gösterdi ve herhangi bir olumsuzluk görünmedi. ABD terör listesine baktığımızda, bu terör listesinde PKK da açıkca KADEK'le açıkca terör örgütü olarak zikredilmiştir. Şüphesiz ki, Amerika Birleşik Devletleri terörün ne olduğunu yeni yeni almaya başlamıştır. 11 Eylül'den sonra anlamaya başlamıştır. Bu bakımdan bizim kaygılarımızı giderek daha iyi anlamaktadır. 
     O açıdan bu tehlike gitmeden bizim tamamen Irak'la olan ilgimizin güvenlik açısından azalacağını kimse beklememelidir. Umut ediyorum ki Amerika gerekli tedbirleri alacaktır. Şu anda en azından Irak'ta otoride onların elinde olduğu için, bizim herhangi bir komşu ülkenin toprağında gözümüz yoktur. Irak toprağında gözümüz söz konusu değildir. Irak sivil hükümeti de Irak'ı tamamen kontrol edebilir hale geldikten sonra veya herhangi bir otorite Irak'ı tamamen kontrol ettikten sonra bizim zaten başka bir ülkede herhangi bir şekilde asker bulundurmamızın da gereği kalmaz.'' 
     
     TÜRKİYE IRAK'IN HER YERİNDE ÇOK AKTİF OLACAK 
     "Irak'ın tamamı aslında Türkiye'nin komşusudur. Ama, Kuzey Irak'taki Irak'ın Türkiye'ye komşu olan bölgelerindeki insanların da Türkiye ile, çok büyük akrabalıkları vardır. Türkmenler, Kürtler, Araplar, bizim bölgemizde iç içedir, dolayısıyla akrabalarımızdır. 
     İlişkilerimiz çok sıktır hepsiyle de. Bu çerçeve içinde Irak yeniden yapılanınca Irak'la irtibatımız ve ilgimiz çok daha derin bir şekilde devam edecektir. O açıdan Kuzey Irak'taki IKDP ve KYP Türkiye'nin çok daha ilgi göstermesini istiyor. Tabi ki, Türkmenler Türklerin ilgisini çok daha fazla bekliyorlar. Bu çerçeve içinde onların da daveti üzerine heyetlerimiz gitti, incelemelerde bulunuyorlar. Yapılan değerlendirmelerden sonra bir çok konsolosluğu açmayı düşünüyoruz. Musul konsolosluğumuz uzun yıllardan beri adeta kapalı gibi bir fonksiyon içerisindeydi. Şimdi orayı başkonsolosluğumuz yaparak, tekrar canlandıracağız. Musul'daki başkonsolosluğumuzu canlandıracağız. Dolayısıyla, Türkiye Irak'ın her tarafında çok aktif olacak.'' 
     
</TEXT>
</DOC>
