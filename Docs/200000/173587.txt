<DOC>
<DOCNO> 173587 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/05/guncel/gun06.html </URL>
<DATE> 2003/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
'Marmara'da okumak istiyoruz' eylemi... 
</HEADLINE>
<TEXT>

   Öğrenciler, yangın nedeniyle M Ü Beden Eğitimi ve Spor Yüksekokulu'na öğrenci alınmamasına tepki gösterdi 
      İSTANBUL Milliyet 

   
   Marmara Üniversitesi MÜ Beden Eğitimi ve Spor Yüksekokulu'nda okumak isteyen bir grup öğrenci, okulda haziranda çıkan yangın nedeniyle 1. sınıfa öğrenci alınmaması kararını protesto etti. Rektörlük binası önünde toplanan ve basın açıklaması yapan öğrenciler, özel yetenek sınavıyla öğrenci alan Beden Eğitimi Yüksekokulu'nun, aylar öncesinde okula müracaat tarihleri ile alınacak öğrenci sayısını ilan ettiğini kaydetti. 
   Sınava büyük fedak rlıklar yaparak hazırlandıklarını belirten öğrenciler, emekleriyle ve umutlarıyla oynandığını vurguladı. 
   Yangında okulun ve dersliklerin büyük zarar gördüğünü belirten Rektör Prof. Dr. Tunç Erem de, başvuru ve sınav tarihlerini yangın öncesinde ilan ettiklerini, bu nedenle de güç durumda kaldıklarını kaydetti. Erem, yangın nedeniyle okulun 1. sınıfına öğrenci alınmaması konusunda YÖK'e yapılan başvurunun da kabul edildiğini dile getirdi. 
   
   
</TEXT>
</DOC>
