<DOC>
<DOCNO> 185206 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/29/magazin/mag00.html </URL>
<DATE> 2003/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünyanın yeni top modeli Nihan 
</HEADLINE>
<TEXT>

   'Top Model of The World 2003'te birinciliği, Türkiye adına yarışan Nihan Akkuş kazandı 
      
   ALMANYA'DA düzenlenen 'Top Model of The World 2003' yarışmasının galibi, Türk manken Nihan Akkuş oldu. Aachen Eurogress'de düzenlenen ve 500'e yakın davetlinin katıldığı yarışmada, 'en güzel saç modeli' unvanını da kazanan 20 yaşındaki Akkuş, önce ilk 5'e girdi, ardından da en büyük rakibi Alman Daniela Scholz'la finale kaldı. 'Top Model' seçilen Akkuş, "Böyle bir durumda hep ağlayacağımı zannederdim, ama heyecandan ağlayamıyorum bile" dedi. 
   
   37 ülke modeli arasından... 
   YEDİTEPE Üniversitesi Moda Tekstil Tasarımcılığı Bölümü birinci sınıf öğrencisi Akkuş, geçen yıl Japonya'da yapılan 'Miss International' yarışmasında da 65 manken arasından ilk 10'a kalmıştı. Organizatör ve Jüri Başkanı Özcan Sandıkçıoğlu da, 'Top Model Of The World' yarışmasında 37 ülke adına katılan mankenler arasından Türk model Nihan Akkuş'un aldığı birinciliğin, büyük bir başarı olduğunu vurguladı. 
   
   
</TEXT>
</DOC>
