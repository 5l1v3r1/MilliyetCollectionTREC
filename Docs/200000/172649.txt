<DOC>
<DOCNO> 172649 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/31/ekonomi/eko05.html </URL>
<DATE> 2003/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
5 milyon TOBB'lu 1 işçi alsa işsizlik kalmaz 
</HEADLINE>
<TEXT>

   Başbakan Erdoğan, TOBB'un her bir üyesinin bir işçi alması halinde 5 milyon kişiye iş sağlanacağını belirterek, 'Biz de bunun için tasarılarla adım atarız' dedi 
   EKONOMİ SERVİSİ 
   
   Başbakan Recep Tayyip Erdoğan İktisadi Kalkınma Vakfı İKV 40. Olağan Genel Kurulu toplantısında yaptığı konuşmada, Türkiye Odalar Borsalar Birliği'nin TOBB 5 milyonluk çok geniş bir tabanı bulunduğunu belirterek, "Herbiriniz yanınıza birer kişi alsanız, o zaman resmi işsiz çözümünü halletmiş oluyoruz" dedi. Erdoğan, "Gelin bunu beraber halledelim. Tasarılarda vesairede bazı adımlar biz de atarız" diye konuştu. 
   Erdoğan, İKV Genel Kurulu'nun ardından da İstanbul'da yatırım yapmak isteyen Malezyalı işadamlarına helikopterle kenti havadan gezdirdi. Bir gazetecinin, "Malezyalılar İstanbul'da yatırım yapmayı mı düşünüyorlar, böyle bir proje mi var " sorusu üzerine Erdoğan, "Yap - işlet - devret veya yap - işlet sistemiyle ilgili böyle bir talepleri var. Böyle bir yatırımı onlara yaptırabilirsek ülkemiz için iyi bir kazanç olacağına inanıyorum" dedi. 
   
   'Gece 3'e kadar TV'den takip ettim'    Sermaye düşmanlığına asla izin vermeyeceklerini ifade eden Erdoğan, "Baştan beri biz bu anlayışla yürüyoruz. Dün gece 3'e kadar ben televizyonu izledim Meclis'ten ayrıldıktan sonra. Niye Bakayım Meclis'teki arkadaşlarım işi takip ediyor mu etmiyor mu Niye Şu kambiyo rejimini halledelim. Bu hassasiyetleri biz sadece bunun için gösteriyoruz" dedi. 
   
   
</TEXT>
</DOC>
