<DOC>
<DOCNO> 153588 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/30/son/sontur08.html </URL>
<DATE> 2003/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Kocasını demir çubukla öldürüp cesedini sokağa attı... 
</HEADLINE>
<TEXT>

     Antalya'da bir kadın, tartıştığı eşini demir çubukla öldürerek, cesedini sokağa attığı iddiasıyla gözaltına alındı. 
     Ünsal Mahallesi 5134 Sokak'ta, elektrik direğinin altında, başına poşet geçirilmiş bir erkek cesedi bulan vatandaşlar, polise haber verdiler. Olay yerine gelen Cinayet Büro Amirliği ekipleri, yaptıkları araştırma sonucu, kafasına sert bir cisimle vurularak öldürüldüğü anlaşılan kişinin, aynı sokakta oturan İlhan Alptekin olduğunu belirledi. 
     Soruşturmaya derinleştiren ekipler, olayla ilgili olduğu iddiasıyla eşi Zehra Alptekin'i gözaltına aldılar. 
     
     KIYAFETLERİNİ DEĞİŞTİRİP, SOKAĞA SÜRÜKLEDİ 
     Soruşturmada, kocasını öldürdüğünü itiraf ettiği bildirilen Zehra Alptekin'in, daha önce uzun bir süre önce ayrı yaşadığı İlhan Alptekin ile tekrar biraraya geldiklerini ancak, sorunlarının devam ettiğini ve sürekli kavga ettiklerini söylediği öğrenildi. 
     Polisin araştırmasında, çift arasında bu sabaha karşı yaşanan kavga sırasında Zehra Alptekin'in, eline geçirdiği demir çubuğu kocasının başına birçok kez vurduğu ve ölen eşinin kıyafetlerin değiştirerek, cesedinin başına poşet geçirdikten sonra sokağa sürüklediğinin tespit edildiği kaydedildi. 
     Sanığın sorgulaması sürdürülüyor. 
     




</TEXT>
</DOC>
