<DOC>
<DOCNO> 193631 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/06/ekonomi/ekoz1.html </URL>
<DATE> 2003/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Açıklama 
</HEADLINE>
<TEXT>

   
   "Gazetenizin 23.08.2003 tarihli baskısının 14. sayfasında Meral Tamer isimli köşe yazarınızın "Siyasiler bize kıtlık getirdi..." başlıklı köşe yazısının "Fuhuş yuvası " ara başlığı altında, Gaziosmanpaşa Üniversitesi'nin sosyal konumunu rencide eden, küçük düşürücü ifadelere yer verilmiştir. 
   İlgili yazıda, kendini bilmez bir kişinin "üniversite fuhuş yuvası" şeklindeki mesnetsiz, iğrenç düşüncelerinin tersine üniversitemiz, Atatürk İlke ve İnkılapları ışığında çağdaş ve modern gençler yetiştirmektedir. Yine aynı yazıda üniversitemiz mensupları ve Tokat halkını fazlasıyla üzen, öğrencilerimizi "parklarda bira içen" kişiler olarak yansıtan, gerçekle ilişkisi bulunmayan, bağnaz sözlere yer verilmesi, velileri ve öğrencileri endişe içinde bırakmıştır. 
   Modern ve çağdaş dünyayı sindirememiş birkaç kişinin görüşleri, tüm Tokat halkının düşüncesiymiş gibi yazılmış, bu durum üniversitemiz camiasını, özellikle kız öğrencilerimizi fazlasıyla üzmüş ve itham altında bırakmıştır. Ayrıca üniversitemiz 9 değil, 11 yıllıktır." 
   Prof. Dr. Zehra Seyfikli 
   Gaziosmanpaşa Üniversitesi Rektörü 
   
   
</TEXT>
</DOC>
