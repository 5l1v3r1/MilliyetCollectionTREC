<DOC>
<DOCNO> 163092 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/14/guncel/gun14.html </URL>
<DATE> 2003/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Ekşi Basına para cezası azalmalı 
</HEADLINE>
<TEXT>

Basın Konseyi, Basın Kanunu'ndaki para cezalarının öldürücü boyutlarda olduğunu belirterek, hazırladığı yasa değişikliği önerisinin hayata geçirilmesini istedi 
     İSTANBUL Milliyet 

     Basın Konseyi Başkanı Oktay Ekşi, Basın Kanunu'ndaki para cezalarının azaltılması amacıyla hazırlanan yasa değişikliği önerisini, Hükümet adına Devlet Bakanı Prof. Dr. Beşir Atalay'a sundu. Basın Konseyi'nden yapılan yazılı açıklamada, Basın Kanunu'ndaki para cezalarının çok yüksek caydırıcı değil öldürücü ağırlıkta olduğu dikkate alınarak hazırlanan yasa değişikliği önerisinin, yazılı basınla ilgili para cezalarının makul bir seviyeye indirilmesini talep ettiği belirtildi. 
     Açıklamada, AB'ye uyum amacıyla 57. hükümet döneminde çıkarılan 15 Mayıs 2002 tarih ve 4756 sayılı yasayla, TBMM'deki görüşmeler sırasında Basın Kanunu'ndaki tüm para cezalarının bir milyon defa yükseltildiği, böylece yasa koyucunun engellemek istediği eylemlerle orantılı olmayan çok ağır para cezalarının yürürlüğe konulduğu belirtilerek, "Hak ve adalet duygusuyla çatışan bu durumun pek çok süreli yayını kapanmaya zorluyor" ifadesine yer verildi. 
     

</TEXT>
</DOC>
