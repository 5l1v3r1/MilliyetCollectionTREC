<DOC>
<DOCNO> 177540 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/22/son/sontur49.html </URL>
<DATE> 2003/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Korsan kasete karşı wolkmen ve konser bileti... 
</HEADLINE>
<TEXT>

     Eskişehirli şarkıcı Cüneyt Özgür, korsan satışlara tepki olarak yeni çıkaracağı albümünün yanında wolkmen ve konser bileti hediye edecek. 
     İstasyon Caddesi'nde bir restoranda basın toplantısı yapan Cüneyt Özgür, son zamanlarda gündemde olan korsan kaset ve CD satışlarına dikkati çekmek için böyle bir uygulama yapacaklarını söyledi. Eylül'de piyasaya sürülecek kasetinin yanında wolkmen ve konser bileti vereceklerini belirten Özgür, şöyle konuştu 
     ''Korsan kaset ucuz olduğu için insanlara cazip geliyor. Bu kasetler hem müzik cihazlarını bozuyor hem de ses kalitesi olarak çok kötü. Biz de bunun için 10 milyon liraya satacağımız kasetlerin yanında wolkmen ve konser bileti hediye edeceğiz. Bu yolla ülkede 1.5 milyonluk satış yapmayı hedefliyoruz.'' Kasetin yapımcısı Evren Müzik Basın ve Halkla İlişkiler Müdürü Gökhan Durdu da, Türkiye'de ilk olan uygulamanın beklenen satışa ulaşmada ve korsan kasetle mücadelede etkili olacağını belirtti. 
     
</TEXT>
</DOC>
