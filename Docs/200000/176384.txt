<DOC>
<DOCNO> 176384 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/18/guncel/pulur.html </URL>
<DATE> 2003/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Yalova dara düşmüş 
</HEADLINE>
<TEXT>

   Hasan PULUR 
   Deprem, Yalova'da ekonomiyi de yıkmış. Bir zamanların o zengin Yalova'sı şimdi büyük sıkıntıda... 
      
   Yalova'ya hüzünlü bir gecenin sabahında geldik. Yalovalılar geceyi deprem parkında sabahlayarak geçirmişler. Depremde kaybettiklerinin acısını, onları anarak paylaşmışlar. Resmi sayılar ne olursa olsun, kime sorsanız "5 bin insan gitti " diye isyan ediyor. Peki, ne oldu bu kadar insanın cesedine diyeceksiniz Kimi enkaz altında kaldı, kimi de cenazesini aldı, gitti memleketine diyorlar. 
   
   KAMU BİNALARI 
   Depremde en çok zayiat "Hacı Mehmet Ovası"nda olmuş. Burası 1986'da imara açılmış, mantar gibi kooperatifler patlamış, oysa arazinin, ne altyapısı incelenmiş ve tabii ne de yapılan binaların sağlamlığı... Yap usulen bir proje, ver ruhsatı, sonuç bu Peki, şimdi orada ne yapıyorlar İki kattan yüksek konuta izin yok... İyi de, kamu binaları niye beş kata kadar çıkıyor Vatandaşın itirazı bu... Diyeceksiniz kamu binaları depreme karşı dayanıklı yapılır... Söyler misiniz, her depremde en çok hasar gören binalar hangi binalardır Kamu binaları 
   
   TEK DERT DEPREM DEĞİL 
   Deprem Yalova'yı yıkıp geçmiş, sadece binaları değil, ekonomiyi de yıkmış. Bir zamanların o zengin Yalova'sı şimdi sıkıntıda... Yalova'nın tek konusu deprem değil, hayat her şeye rağmen sürüyor, insanlar, Yunus Emre'nin "Mal sahibi, mülk sahibi Hani bunun ilk sahibi" deyişini düşünmeden, sorunlarla boğuşuyor. Doğru olan da bu değil mi Ölenle, ölünmüyor ki Mesela Kabaklı köyünden İ. Celil Dedeöz'ün derdi bir başka... Kendisi maliye memurluğundan emekli, 1996'da Kabaklı köyünde 6 dönüm bir arazi almış hem de icra yoluyla. İlk sahibi, bu araziyi banka kredisiyle almış, adam krediyi ödeyemeyince banka icraya vermiş, bizim maliyeci de icradan satın almış, tapu filan sağlam... 
   
   AİHM'YE BAŞVURACAK 
   İki yıl sonra, araziyi satmaya kalkmış, "olmaz" demişler. "Niye " 
   "Tapuda orman şerhi var " 
   O da şimdi diyor ki "Madem burası orman arazisiydi bana niye sattılar, ben satmaya kalkınca mı orman oldu " İ. Celil Dedeöz, şimdi dil bilen avukat arıyor, ne mi yapacak Avrupa İnsan Hakları Mahkemesi'ne başvuracak... 
   Haa bu arada başka yolları da denemiş, burası Türkiye, bin bir çeşit yolu vardır, lakin bu yol da onu düze çıkaramamış. Giden 25 milyon lirasına yanıyor. 
   
      
   
</TEXT>
</DOC>
