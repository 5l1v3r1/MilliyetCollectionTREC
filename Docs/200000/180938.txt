<DOC>
<DOCNO> 180938 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/08/magazin/amag.html </URL>
<DATE> 2003/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünyalar güzeli bir sevgilisi var 
</HEADLINE>
<TEXT>

   Best Model Of The World birincisi Kıvanç Tatlıtuğ, bir yıldır Dünya Güzeli Azra Akın ile birlikte olduğunu açıkladı 
      DENİZ ALTUNTAŞ 
   
   İLİŞKİLERİNİ kısa süre öncesine kadar reddeden Dünya Güzeli Azra Akın ile Best Model Of The World yarışmasının birincisi Kıvanç Tatlıtuğ, bir yıldır birlikte... Paris'te mankenlik yapan Kıvanç Tatlıtuğ, yakınlarını görmek için geldiği İstanbul'da Club Sole'de eğlendi. Ve Akın'la evlenmeyi düşündüklerini açıkladı. 
   KIVANÇ Tatlıtuğ, bir yıldır süren ilişkileri hakkında şunları söyledi "Azra'nın yaptığı anlaşma gereği özel hayatıyla gündeme gelmemesi gerekiyordu. Bu yüzden ilişkimizi başlangıçta reddetmek durumunda kaldık. Bir yıldır yolunda giden bir ilişkimiz var. Ben Paris'te mankenlik yapıyorum. Azra da Londra'da yaşıyor. Sürekli telefonda görüşüyoruz. Hafta sonları uçağa binip Azra'nın yanına, Londra'ya gidiyorum." 
   
   
   
   
</TEXT>
</DOC>
