<DOC>
<DOCNO> 189476 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/18/yazar/akyol.html </URL>
<DATE> 2003/10/18/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
İrtica, laiklik, akıllılık 
</HEADLINE>
<TEXT>

   
   SOSYAL bir araştırma, mesela Milliyet'in türban araştırması... "Benim babaannem böyle değildi, bu araştırmaya inanmıyorum" diye tepki gösteriyor Halbuki araştırmanın amacı zaten 'değişim'i anlayabilmek 
   Cuma namazlarından sonraki gösteriler, türban eylemleri artık niye yapılmıyor Verdiği cevap, AKP'nin irtica partisi olduğu, iktidara geçince bu gösterileri durdurduğudur. 
   Halbuki sosyal bilim zihniyeti olan bir kimse, önce olaylara ilişkin istatistikler arardı, bunun seyrine bakardı... AKP'nin temsil ettiği ılımlı, uzlaşmacı çizginin kitleleri nasıl etkilediğini, genelde toplumda nasıl bir değişim süreci yaşandığını araştırırdı. 
   Hayır... Toplumsal modernleşmenin ortaya çıkardığı süreçleri, hatta toplumsal rasyonelleşmeyi bile, kafalarındaki dar 'laikçi' şablonuna uymadığı için "irtica" diye damgalıyorlar, komplo teorileri icat ediyorlar. 
   
   SAYGIN siyaset bilimcilerimizden Prof. Binnaz Toprak, laikliğe bu tarz takılmanın bizde "modernleşme vizyonunu daralttığını" yıllar önce yazmıştı. Islam and Political Development in Turkey, sf. 62 
   İzleyen yıllarda, başta TESEV olmak üzere, pek çok bilimsel araştırma Toprak'ın tespitini doğruladı Toplumumuz ve geniş muhafazakar kitleler derin bir modernleşme sürecini yaşıyor, "irtica" denilebilecek ufak kesimler marjinaldir. 
   Ama hala irtica paranoyası .. 
   AKP'nin AB üyeliğimiz ve şeffaf toplum konusunda çok iyi şeyler yaptığını söyleyip ardından "takiye'den bahsetmenin mantığı nedir Öyle bir toplumda teokrasi mi olur 
   "Devlet eliyle" toplumu 'laikleştirme' geleneği, "toplum eliyle" yaşanan modernite dinamiklerini, özellikle de "sosyal değişme"nin din, kültür ve kimlikler üzerindeki etkisini anlayamıyor. 
   
   ÖBÜR yanda, yeni Diyanet İşleri Başkanı Prof. Ali Bardakoğlu'nun bilimsel çalışmalarından birinin konusu "Çağımızda Sosyal Değişme ve İslam"dır. Ne diyor acaba .. 
   Başka bir çalışmasında "hakimiyet Allah'ındır" sloganını eleştiriyor, İslama göre de siyasi hakimiyetin halka ait olduğunu anlatıyor. 
   "Din ve Vicdan Özgürlüğü" konulu akademik çalışmasında diyor ki 
   "Özgürlüğe rasyonel ya da pozitif bir anlam yüklenmesi, totalitarizme götüren yolun başlangıcıdır..." 
   Bardakoğlu buna karşı çağımızdaki "negatif özgürlükler" kavramını savunuyor. Yani yasakları değil, serbestlikleri esas alan bir özgürlük anlayışı... 
   "Takiyeci" bir iktidar din makamını böyle bir isme mi teslim eder 
   İlahiyat camiasında bu tür yenilikçi görüşler neden güçleniyor Toplumsal değişme ile İslamcılığın 'muhafazakar demokrasi'ye dönüşümü arasındaki sosyolojik ilişki nedir 
   "Sekülerleşme" ne demek Piyasa ekonomisiyle gelişen "rasyonelleşme" ile "rasyonalizm" arasındaki fark ne Bu konuların sosyoloğu Max Weber neler yazmıştı 
   Bilmeye gerek yok 
   İyi de... Ekonomiden sosyal hayata çözüm bekleyen 'reel' sorunlarımızı bir kenara atıp toplumu lüzumsuz bir irtica - laiklik kamplaşmasına itmek, "akıllılık" mı 
   Modernleşme kaçınılmaz olarak "çoğulculuğu" getirir, iç barış ancak hoşgörüyle sağlanır, bu bir... İkincisi çağımızda sorunlar "ideolojik akıl"la değil, "pratik akıl"ların uzlaşmalarla yaratacağı "ortak akıl"la çözülüyor, bunu bilelim. 
   
      
   
   
</TEXT>
</DOC>
