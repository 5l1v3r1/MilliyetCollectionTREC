<DOC>
<DOCNO> 166218 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/29/son/sonspo12.html </URL>
<DATE> 2003/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Gençlerbirliği nazara geldi... 
</HEADLINE>
<TEXT>

     Yeni sezon hazırlıklarını kendi tesislerinde sürdüren Gençlerbirliği'nde, ishal salgını nedeniyle çalışmalar aksadı. 
     Kırmızı-siyahlılarda, ishal olan ve 3 gündür antrenmanlara katılamayan kaptan Ümit'e, hastanede tedavi altına alınan Ali Tandoğan, burnundan ameliyat olan kaleci Kerem ve kasığından sorunu bulunan K.Bülent ile genel menajer Cem Onuk ve yardımcı antrenör Mesut Bakkal da eklenince, çalışmalar aksadı. 
     
     SKOKO HAFTA İÇİ İMZA ATACAK 
     Öte yandan, önceki gün Ankara'ya gelen ve anlaşma sağlanan Avustralyalı futbolcu Skoko'nun resmi sözleşmeyi hafta içinde imzalayacağı bildirildi. 
     Eşinin de 'olur' vermesinden sonra imza atmaya hazırlanan Skoko'nun kulübü Genk ile ufak sorunların ortaya çıktığı ve bu oyuncunun Belçika'ya giderek, pürüzleri giderdikten sonra hafta içi Ankara'ya dönüp resmi sözleşmeyi imzalayacağı öğrenildi. 
     
</TEXT>
</DOC>
