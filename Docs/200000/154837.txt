<DOC>
<DOCNO> 154837 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/06/son/soneko28.html </URL>
<DATE> 2003/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Reklam pastasının üç aylık büyüklüğü 144 milyon dolar 
</HEADLINE>
<TEXT>

     Türkiye'de reklam yatırımlarının yılın ilk çeyreğinde 144 milyon dolar olarak gerçekleştiği bildirildi. 
     Reklamcılar Derneği'nden yapılan açıklamaya göre, ölçülebilir mecraların net yayın gelirleri Ocak-Mart 2003 yılında reklam pastasından en büyük dilimi, 73 milyon dolarlık yayın gelirleri ile televizyon aldı. Yazılı basın ise 50.3 milyon dolarla ikinci sırada bulunuyor. 
     Toplam 144 milyon dolarlık gelirin, reklam yayınlarında önemli sayılabilecek bir yavaşlamayı gösterdiği kaydedilen açıklamada, ''Trendin yıl sonuna kadar böyle devam etmesi, kriz yılı olan 2001'in 550 milyon dolar düzeylerinde kalınması tehdidine işaret ediyor'' denildi. 
     Açıklamada, şunlar kaydedildi 
     ''İlk çeyrekte reklam yatırımlarının kriz yılı olan 2001 düzeyinde seyrettiğini görüyoruz. Savaş ortamından uzaklaşılmış olması dolayısıyla yılın geri kalan kısmına umutlu bakmalıyız. Nitekim Nisan ayı reklam yatırımlarının artış kaydetmesi bu umudu desteklemektedir.'' Reklam mecralarının toplam yayın geliri 2000'de 1 milyar 58 bin dolar, 2002'de 715 milyon dolar olarak hesaplanmıştı. 
     
</TEXT>
</DOC>
