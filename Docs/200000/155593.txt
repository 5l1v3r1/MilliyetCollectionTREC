<DOC>
<DOCNO> 155593 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/09/son/soneko16.html </URL>
<DATE> 2003/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
KİT'ler baştan ayağa yenileniyor... 
</HEADLINE>
<TEXT>

     Mevzuatta yapılacak düzenlemeyle Kamu İktisadi Teşekülleri KİT kavramının yerini, ''kamu sermayeli şirketler'' kavramı alacak. 
     Hazırlıkları süren KİT Kanun taslağında, 41 KİT'in, Anonim Şirket olarak örgütlenmesi öngörülüyor. 
     Ayrıca KİT'lerin özelleştirilmeye hazırlanma sürecinin Hazine Müsteşarlığı'nın yapması hedefleniyor. 
     Özelleştirme İdaresi'nin ÖİB yanlızca ihale prosedürünü yürüten küçük ve etkili bir yapıya dönüşmesi öneriliyor. Bu çerçevede 4046 sayılı Kanunun değiştirilmesi gerekiyor. 
     Kanun kapsamına alınacak KİT'ler arasında TEKEL, THY, BOTAŞ, TEDAŞ, TCDD, SEKA, PETKİM, TÜPRAŞ, Türk Telelekom ve TPAO gibi kurumlar da yer alıyor. 
     Taslağa göre, KİT'lere performans hedefleri konulurken, KİT'lerin performans denetimleri Genel Kurul'da yapılacak. Sektördeki tüm şirketlerin arasındaki rekabetin eşit koşullarda olabilmesi için, ilgili bakanlığın KİT'ler üzerindeki etkisi de azaltılıyor. 
     KİT'lere memur statüsünde yeni personel alımı kalkıyor, yeni iş kanununa tabi olunuyor. Mevzuat basitleştirilerek, kuruluşların faaliyetleri ve diğer düzenlemeler Ana sözleşmede tanımlanacak. 
     Şirketler, kanun ile saklı tutulan hususular dışında özel hukuk hükümlerine tabi birer anonim şirket olarak tanımlanacak. 
     Taslakta, kapsamda yer alacak kuruluşların özel hukuk hükümlerine tabi olakak faaliyette bulunmaları, uluslararası kabul görmüş yönetim ilkelerine uygun yönetilmeleri ve performans hedeflerine ulaşabilmeleri için denetimlerini, gerektiğinde özelleştirmeye hazırlanmalarını sağlayacak şekilde yeniden yapılanması, uygun şartlarda özelleştirme programına alınması veya tasfiye edilmelerini sağlayacak kuralları belirleneceği görüşü yer alıyor. 
     Taslak uyarınca, Şirketler Genel Muhasebe Kanununa, Harcırah Kanununa, Sayıştay'ın denetimine ve büyük ölçekli altyapı yatırımları hariç olmak üzere Kamu İhale Kanunu hükümlerine tabi olmayacaklar. 
     Şirketler ürettikleri mal ve hizmet fiyatlarını tespit etmede serbest olacaklar. Çeşitli kanun ve ve kararnamelerle şirketlere verilmiş olan görevler bu kanunun yayım tarihi ile yürürülükten kalkacak, bu görevlerden doğacak zarar ve mahrum kalınacak kar, yıl bütçesine konulacak ödenekten avans olarak ödenecek. 
     
     PERSONEL REJİMİ 
     Taslağa göre, şirket personeli özel hukuk hükümlerine tabi olarak istihdam edilecek ve çalıştırılacak personelin kadro sayısı ve unvanları ile ücret ve sair mali hakları, şirketlerin genel kurullarınca tespit edilecek. 
     Şirket personeli iş kanuna tabi olmakla beraber, kanun yürürlüğe girdiği tarihte emekli sandığında tabi kadrolu veya sözleşmeli personel statüsünde çalışmakta olanlardan isteyenler, iş mevzuatına tabi personel statüsüne geçirilecek. İstemeyenler kadrolu olarak istihtamına devam edilecek. Bu kadrolar emeklilik, ölüm, istifa ve sair nedenlerle boşaldıkları takdirde hiç bir işleme gerek kalmaksızın iptal edilecek. 
     KİT'ler kanun yürürlüğe girdiği tarihte, hiç bir hukuki merasime tabi olmaksızın ''anonim şirket'' olarak ticaret siciline tescil edilecek. 
     
     YENİ KANUN KAPSAMINA ALINACAK KİT'LER 
     Yeni kanun kapsamına alınması öngörülen 41 KİT ise şöyle 
     ''Türkiye Petrolleri Anonim Ortaklığı, Boru Hatları ile Petrol Taşıma A.Ş, Türkiye Taşkömürü Kurumu, Devlet Malzeme Ofisi, Makina ve Kimya Endüstrisi Kurumu, Türkiye Kömür İşletmeleri Genel müdürlüğü, Elektrik Üretim A.Ş, Türkiye Elektrik İletim A.Ş, Türkiye Elektrik Ticaret ve Taahhüt A.Ş, Türkiye Elektrik Dağıtım A.Ş, Çay İşletmeleri Genel Müdürlüğü, Tarım İşletmeleri Genel Müdürlüğü, Sümer Halıcılık ve el sanatları T.A.Ş, Eti Holding A.Ş, Devlet Demiryolları İşletmesi Genel Müdürlüğü, Posta ve Telgraf Teşkilatı Genel Müdürlüğü, Devlet Hava Meydanları İşletmesi Kıyı Emniyeti ve Gemi Kurtarma İşletmesi, Türkiye Şeker Fabrikaları A.Ş, Et ve BAlık Ürünleri A.Ş, Eti Bakır A.Ş., Eti Gümüş A.Ş., Eti Elektrometalurji A.Ş., Eti Krom A.Ş., Sümer Holding A.Ş., Denizcilik İşletmeleri A.Ş., Selüloz ve Kağıt Fabrikaları SEKA , TEKEL, TAKSAN, Türkiye Gübre Sanayi A.Ş., Karadeniz Bakır İşletmeleri A.Ş., Gerede Çelik Konstrüksiyon ve Teçhizat Fabrikaları Sanayi ve Ticaret A.Ş., Türk Hava Yolları A.O., Petkim, Tüpraş, Türk Telekomünikasyon A.Ş., Eskişehir Şehiriçi Doğalgaz Dağıtım Ticaret Taahhüt A.Ş., Divriği-Hekimhan Madenleri Sanayi ve Ticaret A.Ş. ve Türkiye Demir Çelik İşletmeleri Genel Müdürlüğü.'' 
     
</TEXT>
</DOC>
