<DOC>
<DOCNO> 169304 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/14/son/soneko08.html </URL>
<DATE> 2003/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Miles Miles kredi kartı ihalesi iptal edildi... 
</HEADLINE>
<TEXT>

     Türk Hava Yolları Anonim Ortaklığı'nın Yolcu Programı Miles Miles üyelerine sunduğu kredi kartı ihalesi iptal edildi. 
     THY'den Borsa'ya gönderilen açıklamada, kredi kartı ihalesinin, ulaşılan rakamın yeterli görülmemesi nedeniyle iptal edilip yenilenmesine karar verildiği belirtildi. 
     Açıklamada, THY'nin 2003 ve 2004 yılları için SPK mevzuatı ile Uluslararası Muhasebe Standartlarına göre bağımsız dış denetim ve bağımsız sınırlı denetim hizmetinin, yapılan ihale sonucunda DRT Denetim Revizyon Tasdik Yeminli Mali Müşavirlik A.Ş'ye yaptırılmasına karar verildiği kaydedildi. 
     Açıklamada ayrıca, Ortaklığın Genel Müdür Ticari Yardımcısı Gürol Yüksel ve Genel Müdür Mali Yardımcısı Sertaç Haybat'ın bugün itibariyle emekli olacaklarına dair kuruma dilekçe verdikleri de bildirildi. 
     
</TEXT>
</DOC>
