<DOC>
<DOCNO> 177211 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/21/son/soneko29.html </URL>
<DATE> 2003/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Enerji Bakanı Dünyanın 400 yıllık bor ihtiyacını karşılayabiliriz 
</HEADLINE>
<TEXT>

     Maden Tetkik Arama MTA Genel Müdürlüğü tarafından yürütülen sondaj çalışmaları sonucunda Türkiye'nin bor rezervi 200 milyon ton artarak 2 milyar 272 milyon tona çıktı. 
     Enerji ve Tabii Kaynaklar Bakanlığı'ndan yapılan açıklamaya göre, MTA'nın Emet, Kırka, Bigadiç ve Kestelek'de yaptığı sondaj çalışmaları sonucunda, Türkiye'nin 2 milyar 72 milyon ton olan toplam bor rezervinde 200 milyon tonluk artış sağlandı. 
     Dünya rezervinin yüzde 64'nü elinde bulunduran Türkiye'nin, 250'den fazla kullanım alanı olan bor madeni rezervini yaptığı çalışmalar ile 200 ton artırdığı belirtilen açıklamada, Türkiye'de Bigadiç'de 625 milyon ton, Emet'te 835 milyon ton, Kestelek'de 8 milyon ton, Kırka'da 604 milyon ton bor rezervinin bulunduğu kaydedildi. 
     Enerji ve Tabii Kaynaklar Bakanı Hilmi Güler ise konuyla ilgili değerlendirmesinde, Türkiye'nin sahip olduğu bor rezervinin dünyanın ihtiyacını 400 yıl karşılayabileceğine dikkati çekti. 
     Bakan Güler, çıkarılan bor madeninin ülke kalkınmasına katkı sağlayacak büyük bir girdi haline getirileceğini bildirdi. 
     
</TEXT>
</DOC>
