<DOC>
<DOCNO> 171486 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/25/ekonomi/eko09.html </URL>
<DATE> 2003/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağ - Kur'a özerk yapı 
</HEADLINE>
<TEXT>

   
   TBMM Genel Kurulu'nda, Bağ - Kur'un yeniden yapılandırılmasını öngören yasa tasarısı kabul edildi. Buna göre, kurum, Çalışma ve Sosyal Güvenlik Bakanlığı'na bağlı olmaktan çıkarılarak, Sosyal Güvenlik Kurumu'nun kuruluşu haline getirilerek idari ve mali bakımdan özerk olacak. 
   Tasarıda, SSK prim borçlarının yapılandırılmasına ilişkin düzenlemede olduğu gibi, prim borçlarının da yeniden yapılandırılmasına ilişkin değişiklik yapıldı. 
   Böylece, Bağ - Kur sigortalısının 30 Haziran 2003 tarihine kadar olan prim ve gecikme zammı ile diğer borçları yeniden yapılandırılacak. Sigortalı, yasanın yayımı tarihinden itibaren 30 gün içinde kuruma başvuracak bu kapsamda primlerin belli bir oranı ödenecek ve kalanı borçlunun durumuna göre taksitlendirilecek. 
   
   
</TEXT>
</DOC>
