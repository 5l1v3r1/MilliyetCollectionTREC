<DOC>
<DOCNO> 190317 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/22/spor/spo03.html </URL>
<DATE> 2003/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
'Sonuna kadar varız' 
</HEADLINE>
<TEXT>

   Fatih Terim, gruptan çıkmak için kalan 9 puana talip olduklarını belirtti, Olympiakos karışısında ikinci yarıda oynanan savunma ağırlıklı futbolu da skoru koruma içgüdüsü olarak değerlendirdi 
      
   Sociedad'ı unutmadı 
   OLYMPİAKOS karşısında alınan galibiyet, Şampiyonlar Ligi'nde tur için Galatasaray'a rahat nefes aldırdı. Bu sonucun moral, güven ve ümidi daha sonraya taşıma açısından önemli olduğunu vurgulayan Teknik Direktör Fatih Terim, "Bütün puanlar için varız. Sonuna kadar mücadelemizi sürdüreceğiz" dedi. Real Sociedad mağlubiyetini h l unutamayan Terim, "Allah bize onlarla grubun finalini oynatmayı nasip eder" diyerek rövanşı alacaklarını belirtti. 
   
   Mondragon'u övdü 
   RAKİP karşısında özellikle ilk yarıda çok iyi oynadıklarını vurgulayan Terim, "Maça iyi başladık. Pas yüzdemiz yüksekti. Ancak ikinci yarıda onlar bizden daha fazla pozisyon buldu. Skoru koruma adına, savunma içgüdüsü nedeniyle biraz savunma yaptık. Ama önemli olan üç puandı" dedi. Grupta Juventus'un turu garantilediğini belirten Fatih hoca, Juventus - Sociedad maçının sonucuna göre, Yunanistan'daki maçta beraberliğin bile yeterli olabileceğini söyledi. 
   
   Ne yaptın Komşu    Yunanlı gazeteciler yüklendi, ancak tanımadıkları Fatih Terim açık vermedi 
   
   YUNANLI GAZETECİ "Sizi ikinci yarıda şaşırmış ve yorgun gördüm. Neden " 
   TERİM "Kulübe varken benim arkamdan mı gördün". 
   YUNANLI GAZETECİ "Bilseydim sormazdım". 
   TERİM "Hayır Ben kızmıyorum. Ben genellikle şaşırmam, şaşırtırım. Böyle soruya da böyle cevap." 
   YUNANLI GAZETECİ "Olympiakos'un hocası olsaydınız, bu kadar gol kaçırdığınız bir maçı nasıl yorumlardınız ". 
   TERİM "Olympiakos'un hocası olmadığım için kendi takımıma bakıyorum". 
   YUNANLI GAZETECİ "Bu sonuç hak mıdır ". 
   TERİM "Çok güzel haktır. İlk yarı 5 - 0 biter, ikinci yarıda da Galatasaray sıkışmazdı. Onun için ilk yarıda oyunu koparmamız gerekiyordu. İlk 45'te Olympiakos'un bir tek pozisyonu bile yok. Biz de hak etmediğimiz sonuçlar aldık. Hem Juventus, hem de Sociedad'a karşı." 
   
   Hasan Şaş'a ilgi    YUNAN basını en büyük ilgiyi dün geceki maçta forma giyememesine karşın Hasan Şaş'a gösterdi. Yıldız futbolcunun bir gününü anlatan filmler çeken televizyon kanalları, Hakan Şükür, De Boer ve Mondragon ile röportaj yaptı. 
   
   Göze çarpanlar    Mondragon İlk yarının yıldızıydı. Mükemmel kurtarışlar yaptı. Hatasız bir oyun çıkardı, arkadaşlarına güven verdi. 
   Bülent İkinci yarıda korkunç bir mücadele sergiledi. Adeta tek başına savaştı. Mükemmel bir oyun çıkardı. 
   Arif Final paslarında etkili olamadı. Biraz daha dikkatli olsa ilk yarı daha farklı bitebilirdi. Maçtaki en olumlu hareketi Cihan'a verdiği mükemmel pastı. 
   Batista Tüm enerjisini sahaya yansıttı. Savunma ağırlıklı oynadı. İyi top kullanamamasına rağmen rakip ataklara iyi direndi. 
   Sabri Şampiyonlar Ligi maçlarında zayıf kalıyor. Fizik gücü henüz yeterli seviyeye gelmedi. Karşılaşma boyunca etkili olamadı. 
   Djordjevic Sırp oyuncu sahanın en iyisiydi. Oyunu yönlendiren adamdı. İkinci yarı kanada yakın oynamasına rağmen çok pozisyona girdi, ancak şanssız bir günündeydi. 
   
   Juve farkı açıyor 4-2    Cim-Bom'un grubundaki diğer maçta İtalyan temsilcisi, Nihat'lı Real Sociedad'ı kolay geçti 
      ŞAMPİYONLAR Ligi'nde Galatasaray'ın rakiplerini karşı karşıya getiren maçta Juventus kendi sahasında Real Sociedad'ı 4 - 2 mağlup etti, 9 puanla liderliğini sürdürdü. Nihat'ın son 16 dakika forma giydiği maçta Siyah - Beyazlılar'ın gollerini 3 ve 63'te Trezeguet, 7 ve 45. dakikalarda da Di Vaio kaydederken, konuk ekibin sayıları 67'de Tudor kendi kalesine ve 80. dakikada De Pedro'dan geldi. 
   
   Maçtan notlar    Hiç yakışmadı 
   MAÇTAN önce Olimpiyat Stadı'nın çevresinde yine kan aktı. Bu kez gaspçıların hedefi Japon bir turist oldu. Saldırganlar Toshima Fujimada isimli turisti bacağından bıçakladıktan sonra 20 milyon lirasını alarak kaçtı. Maçı izlemeye gelen bir Türk taraftarı da bıçakla yaralandı. 
   
   540 milyar 
   kazandılar 
   CİM - BOM'UN Olympiakos karşısında aldığı üç puan, Sarı - Kırmızılılar'a 500 bin İsviçre Frangı'nı Yaklaşık 540 milyar lira da beraberinde getirdi. Şampiyonlar Ligi'nde iki maç oynayıp, para kazanamayan Galatasaray, ilk kez dün UEFA tarafından verilen primi alma hakkını elde etti. 
   
   Hasret bitti 
   FATİH Terim yönetiminde Avrupa'da 7 maçtır galibiyete hasret kalan Galatasaray, dün gece şanssızlığını kırdı. Sarı - Kırmızılı takım Yunan temsilcisi Olympiakos'u devirerek, grubunda ilk 3 puanını aldı. 
   
   Fedak r Aslanlar 
   ÇAYKUR Rize maçında burnu kırılan Hakan Şükür ile dizine dikiş atılan Cihan dün ilk on birde forma giydi. Cihan, dizindeki soruna karşın başarılı bir mücadele sergileyip, galibiyet yolunu açan golü attı. 
   
   Tribünler boştu 
   GALATASARAY taraftarı, Olympiakos karşılaşmasına beklenen ilgiyi göstermedi. Maçı yaklaşık 40 bin kişi izlerken, tribünlerin büyük bölümü boş kaldı. Bu arada 150'ye yakın Yunanlı taraftar da açık tribünde oturdu. 
   
   'Şimdi inandım' 
   GALATASARAY Başkanı Özhan Canaydın, rahat bir nefes aldı. Şampiyonlar Ligi'nde puan kazanmanın çok önemli olduğunu vurgulayan Canaydın, "Daha iyi yerlere geleceğimize inandım. Eski Galatasaray'ı yaratmak üzereyiz" dedi. 
   
   Büyü bozuldu 
   SARI - Kırmızılı takım, Urs Meier'in yönettiği maçta galibiyete ulaşan ilk Türk ekibi oldu. Takımlarımız daha önce İsviçreli hakemin görev yaptığı 11 karşılaşmada 6 yenilgi, 11 beraberlik alarak zafere hasret kalmıştı. 
   
   Giovanni cezalı 
   OLYMPİAKOS'UN yıldızı Giovanni, sarı kart cezası nedeniyle 5 Kasım'da Yunanistan'da oynanacak maçta Galatasaray'a karşı forma giyemeyecek. Teknik Direktör Protasov, "İyi oyunumuzun karşılığını alamadık" diye konuştu. 
   
   Ruh çağırdılar 
   OLİMPİYAT Stadı'nda maçtan önce taraftarlara destek çağrısı yapıldı. Anonslarda, "Takımımızı coşkuyla destekleyelim, Ali Sami Yen ruhunu buraya taşıyalım. Galatasarayımız'ı hep birlikte ateşleyelim" denildi. 
   
   
</TEXT>
</DOC>
