<DOC>
<DOCNO> 186177 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/03/yazar/temelkuran.html </URL>
<DATE> 2003/10/03/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
"Mütareke basını" iftiharla sunar 
</HEADLINE>
<TEXT>
   Kahraman Uzan ve bilinçli fino 
   
   UEFA'nın yeni kahramanı Cem Uzan, sanki bilinmeyen bir ülkenin bilinmeyen bir şehrinden, korsan yayın yapar gibi zapırt çıkıyor maçların devre arasında. Beşiktaş - Chelsea maçı var televizyonda. Laf aramızda, Sergen oto galericisi kıvamını alan vücuduyla nasıl bu kadar çevik futbol oynayabiliyor, bir merak konusudur şahsım için Devre arasında, aniden çıkıyor yine o "haksızlıkların karşısında, iyilerin yanında" yüzüyle bir Uzan. Bir öfke, bir kıyamet... 
   Cem Bey, "Bu bir reklamdır" logosunun tepesinde, "yoksulların, tüyü bitmemiş yetimin kahramanı" rolü ile karşımızda yine. Fakat maalesef pembe - beyaz etli sarışının öfkesi, daha ziyade pahalı bisikleti, mahalle çocukları tarafından gıcıklığına kaçırılmış şımarık bir zengin çocuğununkini andırıyor çiğ ve olmamış. Bir birahanede peçetelere not almaya başlıyorum konuşmasını. Garsonlar uzaktan kumandayı alıyorlar bu arada ellerine, müşteriler kaçmadan Uzan'ı zaplamak için seyirtiyorlar. Yalvar yakar Uzan'a ayarlatıyorum ekranı tekrar, öyle tuhaf bakıyor ki herkes "şey... Ben... Not alacağım da... Gazete..." falan diye geveliyorum. Çok net ifade ettikleri üzere "sinir oluyorlar" bana. Kaçınılmaz olan "şeylerden" zevk almaya çalışır ya insanlar, onlar da artık Allah ne verdiyse dalgalarını geçiyorlar. 
   
   Uzan'a yüz nakli    Kendiliğinden "Kim daha iyi maytap geçecek " müsabakası başlıyor birahanede. Şef garson "Kaçıncı yüz nakli ameliyatını yaptırdı bu adam " diye bağırıyor. Uzan da bağırıyor 
   "Ey Recep Tayyip Erdoğan Beni milletimin yüreğinden silemezsin Yüreğin varsa, cesaretin varsa çık karşıma " 
   Orta yaşlı bira içen çiftler aniden Chelsea'ye yapmadıkları "tezahüratı" yapıyor 
   "Allahallahallahallah " 
   Kahkahalar başlıyor. 
   Uzan ekranda devam ediyor. Bütün "hassasiyetlerden" ekmek yemeye çalışırken ortaya duble karışık bir "ifade çılgınlığı" salatası yapıyor 
   "Ramazan'da iftar sofrasına ekmek koyamayan güzel vatandaşlarım .. Cumhuriyet'i yörüngesinden çıkaramazlar .. İşsizlik, fakirlik bu memleketin kaderi değil, IMF politikasıdır " 
   
   Köpekli Uzan nutku    Uzan "sağdan soldan", artık nereyi çalışmışsa oradan vururken, birahanede hafif yollu, gülünç küfürler de başlıyor. Küfürlere bir fino köpeği havlayarak eşlik ediyor. Köpek bir yandan, Uzan bir yandan 
   "Sevgili vatandaşlarım, ben sizin evladınız, kardeşiniz, ağabeyinizim. Bana şöyle bir bakın. Aptal bir insan gibi mi duruyorum " 
   Artık bu esnada makaralar salınıyor. Fakat Uzan Bey ciddiyetini bir nebze olsun bozmuyor 
   "IMF'ye temiz olmayan bir kişi laf edebilir mi " 
   Köpek aniden susuyor, düşünüyor zaar. Köpeğin sahibi endişeleniyor herhalde, kaçtı zannediyor finoyu, etrafına bakıyor. Uzan tekrar bağırmaya başladığında köpek de havlamaya başlıyor 
   "Yarın mütareke basını hakkımda ne yalanlar uydurur bilemiyorum. Şu anda bildiğim bir tek şey var Bu yolda ölmek var, dönmek yok " Birahanede gırgırına alkışlar başlıyor 
   "Yaşa - a Varo - ol " 
   Çocuk yaşındaki komiler gülüşüyorlar kenarda. 
   O sırada işte herkes masasındaki "geyiğe" dalarken, kaleci Rüştü çıkıyor bu kez bir gofret reklamına. Reklamcılık tarihinin en "yaratıcı" sloganıyla 
   "Gol... Yemem Sörf... Yerim " 
   Bakmayın, bu millet de yalanı... Yer Ama bu kadar beceriksizini... Yemez 
   Mütareke basını sundu Hikayedeki karakterler hayal ürünü olmayıp, anlatılanlar, önceki gece bir birahanede, gerçek kişiler arasında geçen, gerçek bir hikayedir 
   
      
   
</TEXT>
</DOC>
