<DOC>
<DOCNO> 152021 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/24/yazar/cetiner.html </URL>
<DATE> 2003/04/24/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Enflasyon rakamları palavra, gerçek bakkalda .. 
</HEADLINE>
<TEXT>

     - Ağabey sen duymuşsundur, akaryakıt fiyatları yüzde 35 ucuzlayacakmış 
     - Nerede o günler mümkün değil dedim, daha artırmasınlar da 
     Yok yok diye itiraz etti. AKP'li bir milletvekili söylemiş bu güzel haberi Yüzde 35 indirim tamammış 
     - Söylemiş ama nerede söylemiş, sen nereden duydun 
     - İnternetten geçmiş haber. Şimdi herkes birbirine duyuruyor 
     Daha fazla uzatmadım lafı. Yahu kardeşim, bir defa IMF izin vermez böyle bir hazırlop gelirin kesilmesine Bunlar yine AKP'lilerin uçurttukları balonlar Aç tavuk kendini darı ambarında görürmüş derler ya, işte öyle bir şey, dedim içimden. 
     Ama ne olursa olsun, ben de bir an hayale kaptırmaktan kendimi alamadım. Ne güzel olurdu akaryakıt fiyatları aşağı çekilse Böyle bir indirim ekonomik hayatı öyle bir etkilerdi ki, bütün mallarda öyle bir düşüş sağlanırdı ki... vatandaş enflasyonun düşüşünü o an hissederdi. 
     Neredeee o günler Bence millete hayal gördürüyorlar Enflasyon yüzde 30'du, 40'tı filan diye, yutturmaya çalışıyorlar 
     
Fiyatlar yalanlıyor      Vatandaş kağıt üzerinde yapılan bu resmi ilanlara bakmıyor, TEFE, TÜFE aldatmacalarını yutmuyor 
     Süpermarketlerde, bakkallarda, kasaplardaki fiyatlar tabii akaryakıt fiyatları dahil yalanlıyor o gerçek dışı enflasyon rakamlarını 
     Beyefendi, beyefendi... beyaz peynirin kilosu geçen yıl bugünler ne kadardı 4 milyon, şimdi 7 - 8 milyon Kaşar peyniri eski 6 ay önce 6 - 7 milyondu. bugün 12 - 13 milyon Zeytin 3 milyondan çıktı 6'ya, 7'ye 
     Ben, ahududu reçelini severim, çileği de... ve bunları dışarıdan alırım. Bu kez marketlere baktım 2 milyon 800 bin olmuş, 3 milyon olmuş Geçen yıla göre katlanmış. Hani enflasyon 30'du, 40'tı 
     Sebzeye, meyveye gelince. Orada, hemen akaryakıt fiyatlarını çıkartıyorlar. Efendim, sebze ve meyve bahçelerine bakım fiyatları, akaryakıt fiyatları arttı diyorlar. Üretici bunların altından kalkamıyor diyorlar. Aracı da, satıcı da ayrı ayrı nakliye, akaryakıt masrafını bindiriyor. Tabii bunların hepsi tüketicinin sırtında 
     
Gerçek TÜFE, TEFE ne      Ayşe Teyze'nin ayşekadın fasulyesi 4 milyona, 5 milyona çıkıyor Bir kilo taze fasulye şunun şurası... kaç kişi doyar ki Domates, pırasa, lahana, ıspanak artık asalet unvanına kavuştu Bir azamet, bir afra tafra, yanlarından geçilmiyor 
     - Pekii etin kilosu kaça Bilmiyordum sordum, bir hanımefendiye 
     - Valla ne zamandır kasaba uğramıyoruz. Et biliyorsunuz kolsterol yapıyormuş, sonu da kalp malum Kendimizi koruyoruz yani 
     - Fiyatını söyleyin bari 
     - Valla unuttum, durun durun galiba kıyma bazı yerde 8 milyona, bazı yerde 10 milyon. Pirzola, bonfile ise en son aldığımda 6 ay oluyor 7 - 8'di, şimdi 13 - 14 milyon olmuş Ama sakın kırmızı et yemeyin 
     Bu ayın başında yayımlanacak olan palavra TÜFE'ler TEFE'lere boş verin siz, inanmayın Bakkala, kasaba, benzinciye, markete gidin... gerçekler orada. Bırakın geçen yılı, 6 ay öncesinin fiyatlarına göre bütün malların katlandığını göreceksiniz 







</TEXT>
</DOC>
