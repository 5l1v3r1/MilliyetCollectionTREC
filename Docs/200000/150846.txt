<DOC>
<DOCNO> 150846 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/18/son/sontur24.html </URL>
<DATE> 2003/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Tecavüz ettiği kadının eşi öldürdü 
</HEADLINE>
<TEXT>

     Adana'da Arif Bozkurt 25 , eşi Fulya Bozkurt'a 19 öğrenciyken beş yıl önce tecavüz eden, şimdi de şantajla yeniden ilişki kurmak isteyen Hakan Açin'i 18 sokak ortasında bıçaklayarak öldürdü. 
     İddiaya göre, ortaokulda Açin'le arkadaşlık yapan Bozkurt, bir süre sonra ayrıldı. Sevgilisinin terk etmesini gururuna yediremeyen Açin ise, okul çıkışı bir inşaata götürdüğü Fulya'ya tecavüz etti. 
     Yaşının küçük olduğu için beş ay cezaevinde yatan Açin, tahliye olduktan sonra bir kebapçıda çalışmaya başladı. Uzun süre tedavi gören Fulya ise, görücü usulüyle bir yıl önce oto yıkama servisinde çalışan Arif Bozkurt'la evlendi. Çiftin iki ay önce de kızları oldu. 
     Oto hırsızlığı, küçükyaşta kızı alıkoymak ve zorla ırza geçmek suçlarından sabıkalı Açin, Fulya ile yeniden birlikte olmak istedi. Eşi işte olduğu sırada Fulya'nın evine giderek "Benimle birlikte olmazsan, sana sahip olduğumu kocana anlatırım. Evliliğini bitiririm" diyerek tehdit etti. 
     Sürekli evin etrafında dolaşarak eski sevgilisine baskı yapan Açin, önceki akşam da telefon numarasının yazılı olduğu bir notu bir aracı kadınla Bozkurt'a gönderdi. Açin, yine geç saatlere kadar evin dışında beklerken, Bozkurt, olayı eşine anlatarak dışarıda bekleyen Açin'i gösterdi. Mutfaktan aldığı bıçakla dışarı çıkan Arif Bozkurt da, ara sokaklarda kovaladığı Açin'i yakaladı. 
     Tartışan iki genç bir süre sonra birbirlerine vurmaya başladı. "Karın benim oldu, senden ayrılıp yine bana gelecek" diyen Açin'i Bozkurt karnına bıçak saplayarak öldürdü. Bozkurt olaydan iki saat sonra da suç aleti bıçakla karakola teslim oldu. 
     





</TEXT>
</DOC>
