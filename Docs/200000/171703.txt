<DOC>
<DOCNO> 171703 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/26/ekonomi/eko09.html </URL>
<DATE> 2003/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Tarımda 'üçüz yasa' devrimi 
</HEADLINE>
<TEXT>

   ÖNDER YILMAZ Ankara 
   
   AKP hükümeti, yerel yönetimler öncesinde çiftçilerin desteğini kaybetmemek amacıyla devrim niteliğinde üç ayrı yasa tasarısı hazırladı. Tarım Bakanlığı'nda "üçüz yasalar" olarak tanımlanan düzenlemeler arasında çiftçiye vergisiz toprak satılması, nadas cezası, organize tarımsal üretim bölgelerinin oluşturulması yer alıyor. 
   Hükümetin, AB'ye uyum sürecindeki kriterleri de dikkate alarak hazırladığı tarım, tohumculuk ve toprak koruma ve arazi kullanımıyla ilgili yasa tasarıları çiftçilerin yaşamına radikal değişiklikler getiriyor. 2003 sonuna kadar çıkarılması beklenen üçüz yasaların getirdiği düzenlemeler özetle şöyle 
   Tarım Bakanlığı'nın bütçesi gayri safi milli hasılanın yüzde 3'ünden düşük olmayacak.Çiftçilerin talep etmeleri halinde organize tarımsal üretim bölgeleri oluşturulacak.Sertifikalı tohum yetiştirilecek ve özel üretim alanları yaratılacak.Tohumcuların haklarını korumak amacıyla Türkiye Tohumcular Birliği kurulacak. Bakanlık, topraksız ve az topraklı çiftçilere devlet arazilerini vergisiz satabilecek.Tarımsal amaçlı arazi kullanan plan projelere aykırı üretim yapanlar önce uyarılacak. Uygulama sürerse zorunlu nadas cezası verilecek. 
   
</TEXT>
</DOC>
