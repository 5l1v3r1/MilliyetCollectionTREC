<DOC>
<DOCNO> 150946 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/19/yazar/sazak.html </URL>
<DATE> 2003/04/19/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Meclis’i açık tutmak 
</HEADLINE>
<TEXT>

     CHP nerede 
     Son haftalarda CHP iki nedenle haber oldu ’ İlki araştırmacı - gazetecilik kuşağının Milliyet’teki başarılı temsilcisi Nedim Şener’in çıkardığı Albayraklar’la ilgili kurtarma operasyonu’. CHP’nin TBMM Plan Bütçe Komisyonu’nda nasılsa, atladığı’ yasa Cumhurbaşkanı Sezer’den döndü. 
     İkinci olay çarşamba günkü TBMM oturumunda yaşandı. 
     Albayraklar skandalının kahramanı CHP Grup Başkanvekili Mustafa Özyürek bu defa Turizm ve Kültür bakanlıklarının birleştirilmesiyle ilgili yasa tasarısı aleyhinde konuşurken hızını alamayıp’, 3 Kasım seçimlerinin üzerinden altı ay geçmeden Meclis’i açık tutmanın zorluğu’ndan söz etti. 
     CHP sözcüsünün gafı, Meclis’teki AKP grup sözcülerince ve medyadaki kimi yorumcular tarafından ara rejime davetiye’ olarak değerlendirilince tutanakları inceledik. 
     İnanılmaz ama gerçek AKP’nin yeni içtüzüğe göre temel yasa’ çerçevesinde Meclis’e sunduğu ve apartopar geçirmeye çalıştığı Kültür ve Turizmi birleştiren tasarıya muhalefet ederken Mustafa Özyürek neler söylemiş 
     16 Nisan günkü tutanaklardan aktaralım 
     Mustafa Özyürek Benim anlayışım, Meclis’te kavga çıkarmaya müsait değil. Ama, demokrasinin... AK Parti sıralarından Yapma yahu’ sesleri 
     Bizim buradaki bütün çabamız, bu Meclis’i açık tutmaktır. 
     Yanlış yaparsanız, bu Meclis’i ben bile açık tutamam’ demişti İsmet Paşa, hiç kimse açık tutamaz. AK Parti sıralarından sıra kapaklarına vurmalar, gürültüler 
     Başkan Nevzat Pakdil Sayın Özyürek, Türkiye Büyük Millet Meclisi’nin açık olması tamamen Türk milletinin iradesiyle seçilmiş olan milletvekillerine aittir, hiçbir şahsa ve hiçbir partiye ait değildir, bu hususta lütfen konuşmalarımıza dikkat edelim. AK Parti sıralarından alkışlar 
     Mustafa Özyürek Devamla Meclis kapansın mı dedim AK Parti sıralarından gürültüler 
     Eyüp Fatsa Ordu - AKP CHP’nin Sayın Grup Başkanvekili, rahmetli İnönü’ye atfedilen sözle aba altından sopa gösteriyor. Demek ki CHP’nin bastırılmış cüzünde Meclis’in bir şekilde kapatılması gibi bir düşünce var. Bunu üzüntüyle karşılıyorum. 
     Dünkü gazetelerde vardı, emeklilik yaşını 65’ten 61’e indiren yasa Meclis’te uygulansa CHP Politbüro’sundan Baykal dahil 31 milletvekilinin ayrılması gerekecekmiş. Özyürek sorunu şahsi meselesi’ haline getirmeyip Meclis’i topyekün emekli etmeyi düşünmüş olmalı. Şaka bir yana CHP’nin tecrübeli’ kadrosu Meclis’i kapatmayı akıllarından bile geçirmez. 
     CHP sözcüsü Meclis’i açık tutmaya’ çalıştıklarını söylerken demokrasiye bir nevi hizmet gayretini’ ifade etmiştir. Ne yapalım, seçimle gitmek için biraz sabredecekler 
     
     







</TEXT>
</DOC>
