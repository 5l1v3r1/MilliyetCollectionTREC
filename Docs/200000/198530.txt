<DOC>
<DOCNO> 198530 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/29/guncel/agun.html </URL>
<DATE> 2003/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
27 ölü, 262 yaralı 
</HEADLINE>
<TEXT>
   İstanbul'u kana bulayan terörün kare ası... 
   
   Mesut Çabuk 23 Bingöl doğumlu. 
      15 Kasım 2003 Cumartesi günü saat 09.30 sıraları... Şişli'deki Beth Israel Sinagogu'nda kullanılan bomba yüklü kırmızı renkli Isuzu marka kamyonetin içindeydi. Olay yerinde TR - L656805 seri numaralı pasaportu bulundu. 2000'de Ağrı'dan İran'a geçtiği ve ertesi yıl yine aynı yolla Türkiye'ye döndüğü saptandı. Yamaç aşiretine mensup. 
   
   Gökhan Elaltuntaş 22 Bingöl doğumlu. 
      15 Kasım 2003 Cumartesi günü saat 09.30 sıraları... Beyoğlu'ndaki Neve Şalom Sinagogu'na düzenlenen saldırıda beyaz renkli Isuzu marka kamyonetteydi. Kamyoneti temin eden ve Dubai'ye kaçtığı tahmin edilen Azad Ekinci'nin arkadaşıydı. Cesedinden alınan kan ve saç örnekleri incelendikten sonra saldırıda yer aldığı kesinleşti. 
   
   Habib Aktaş 30 Mardin doğumlu. 
      Levent'teki HSBC Genel Müdürlük binası önünde 20 Kasım 2003 Perşembe günü 10.55 sıralarında patlatılan 34 UVD 06 plakalı 1995 model beyaz renkli Hino marka kamyonette olduğu öne sürüldü. 6 çocuklu bir ailenin çocuğu. Hizbullah ifadelerinde adı geçtiği için 8 yıldır aranıyordu. Aynı zamanda asker kaçağı. 
   
   Feridun Uğurlu 31 Bingöl doğumlu. 
      Türkiye, onu Neve Şalom'da patlayan kamyoneti satın alan kişi olarak tanıdı. Kamyonet, babası Ahmet Uğurlu'nun üzerine kayıtlıydı. Azad Ekinci ile Dubai'ye kaçtığı öne sürüldü. Ancak beş gün sonra İngiltere Başkonsolosluğu önünde patlatılan kamyonette cesedi bulundu. Yamaç aşiretine mensup. 
   
   Bombacı aranıyordu    ŞEYHMUS ÇAKAN, FERİT ASLAN, ÖZGÜR CEBE, ADNAN AVUKA Mardin, DHA 
   Levent'teki bombalı saldırının zanlısı Habib Aktaş'ın Hizbullah'la bağlantısı olduğu gerekçesiyle sekiz yıldır arandığı belirlendi... 
   Levent'teki HSBC Genel Müdürlüğü'ne kamyonetle intihar saldırısı düzenlediği yolunda bulgular elde edilen Mardinli Habib Aktaş'ın 30 8 yıldır arandığı ortaya çıktı. 
   Diyarbakır DGM'nin Hizbullah sanıklarının ifadelerinde adı geçtiği için örgüt bağlantısı olabileceği gerekçesiyle 1995'ten beri peşinde olduğu Aktaş'ın, aynı zamanda asker kaçağı olduğu için de arandığı belirlendi. 
   
   Pakistan'da okudu 
   Mardin Savur Lisesi'nden 1990'da "pekiyi" dereceyle mezun olan Aktaş, 6 çocuklu bir ailenin oğlu. Aktaş'ın yükseköğrenimini Pakistan'da tamamladığı, Afganistan'da da 2 yıl silahlı eğitimden geçtiği belirtildi. Hizbullah'a yakınlığıyla bilinen Aktaş, Savur'da "Hafif" lakabıyla tanınıyordu. Bir arkadaşı, 6 Ekim 1998'de Cemile Karakoyun'la evlenen Aktaş'ın İslami kurallara göre yaptığı düğününde sadece ilahi ve dua okuttuğunu söyledi. Tanıyanlar, sürekli camiye giden Aktaş'ın kirli sakal bırakıp çevresine korku saldığını anlattılar. İlçede anlatılanlara göre, Aktaş arandığı için ailesini de alarak İstanbul'a yerleşti. Savur İlçesi Devlet Mahallesi Muhtarı Beşir Aktaş, yeğeniyle uzun süredir görüşmediğini belirterek, terör eylemlerini kimsenin tasvip edemeyeceğini söyledi. Beşir Aktaş, "Habib'in ailesi ve kardeşim, diğer çocuklarıyla İstanbul'a gitti. Onlarla pek diyaloğum yok. Bu olay beni üzdü" dedi. Habib Aktaş'ın üç gün sonra askere gitmeye hazırlanan yeğeni Şenol Yüksek de, "Dayım böyle bir eylemi yapamaz. Kimin yaptığı yakında ortaya çıkar" diye konuştu. 
   Aktaş'ın babası Savur Esnaf ve Sanatk rlar Odası Başkanı Aziz Aktaş'la kardeşleri Arif ve Ömer Aktaş, pazartesi günü gözaltına alınarak İstanbul'a getirildi. Aziz Aktaş'tan alınan kan örnekleriyle yapılan DNA testinin cesedin Aktaş'a ait olduğunu gösterdiği öne sürüldü. İngiltere Başkonsolosluğu'na yönelik intihar saldırısında kullanılan aracın ruhsatında da, Arif Aktaş'ın adının geçtiği iddia edildi. 
   
   6 kişi daha serbest bırakıldı...    İSTANBUL Milliyet 
   İstanbul'daki bombalı saldırılara ilişkin gözaltına alınanlardan 3'ü kadın 6 kişi, dün sevk edildikleri İstanbul DGM'de serbest bırakıldı. Gözaltına alınan 3'ü kadın 6 kişi, dün sorgularının tamamlanmasından sonra İstanbul DGM Savcılığı'na gönderildi. Bombalı saldırılarda dördüncü intihar eylemcisi olduğu öne sürülen Habib Aktaş'ın kardeşi Ömer Aktaş ve kamyonetleri satın aldığı iddia edilen Azad Ekinci'nin karısı Kevser Ekinci, Hamit Alımcı, Ümit Ergin, İlknur Alımcı ve Fatma Berna Saray, yaklaşık iki saat ifade verdi. Çarşaf giyen ve yüzlerini peçeyle örten 3 kadın ile 3 erkek zanlı sorgularının ardından serbest bırakıldılar. 
   
   
   
   
</TEXT>
</DOC>
