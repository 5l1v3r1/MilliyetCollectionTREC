<DOC>
<DOCNO> 153633 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/01/guncel/gun05.html </URL>
<DATE> 2003/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakanlık önünde 'Papağan' operasyonu 
</HEADLINE>
<TEXT>

     ÜMİT KOZAN Ankara DHA 

     Başbakanlık binası giriş nizamiyesi önü dün bir "papağan operasyonuna" sahne oldu. Satılmak üzere Kızılay'da bir petshop'ta bulunan "Rock" adlı papağan, kafesinden kaçarak Başbakanlık binası önündeki ağaçlara kondu. Dün saat 09.30 sıralarında Başbakanlık önünde ki bir ağaca konan 4 bin dolarlık papağanın sahibi Uğur Ertaymaz ve vatandaşlar, uğraşmalarına rağmen sonuç alamayınca, itfaiye ve polise haber verdi. Bu sırada papağan Güven Park'ta bir ağacın üzerine kondu. İtfaiye, su sıkıp kuşu yakalamaya çalışırken, hortumunun patlaması ilginç görüntüler ortaya çıkardı. Ürken papağan, ilk konduğu Başbakanlık önündeki ağaca döndü. Ankara İtfaiye Müdürü Faruk Kurutuz, papağanın Türkiye'deki 30 bin itfaiyeci adına eylem yaptığını öne sürerek, "Bu papağan itfaiyecilere destek vermek ve seslerini duyurmak için başbakanlık önüne geldi. Yoksa onlar beni yakalamayacak ben de teslim olmayacağım' diyor." dedi. İtfaiyecilerden ümidini kesen Ertaymaz, çareyi papağanın eşini getirmekte buldu. 
     


GÜNCEL 
















</TEXT>
</DOC>
