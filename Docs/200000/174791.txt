<DOC>
<DOCNO> 174791 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/10/yasam/yas05.html </URL>
<DATE> 2003/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Sigara üreticileri kızları hedefliyor 
</HEADLINE>
<TEXT>

   Araştırmalar, birçok ülkede sigara tiryakisi kadınların sayısının erkeklere çok yakın olduğunu ve sigara üreticilerinin genç kızları hedef olarak seçtiğini gösteriyor 
      
   Doğu Akdeniz ülkelerinde erkekler fazla 
   ABD Hastalıklardan Korunma ve Önleme Merkezi uzmanları, sigara tiryakisi kadınların sayısının gün geçtikçe erkeklere yaklaştığını bildirdi. Uzmanlar, ABD'de genç erkeklerin yüzde 17.8'inin, genç kızların ise 17.7'sinin sigara bağımlısı olduğunu açıkladı. 150 ülkede yapılan araştırmada, yalnızca Doğu Akdeniz ülkelerinde sigara tiryakisi genç erkeklerin sayısının, genç kızlarınkinden önemli ölçüde fazla olduğu belirlendi. 
   
   Oran her geçen gün artıyor 
   AVRUPA'DA, genç erkeklerin yüzde 33.9'u, genç kızların ise yüzde 29'u sigara içiyor. Dünya genelinde ise genç erkeklerin yüzde 15'i, genç kızların da yüzde 6.6'sı sigara bağımlısı... Dünya Sağlık Örgütü WHO verilerine göre, dünyada genel olarak erkeklerin yüzde 47'si ve kadınların yüzde 12'si sigara içiyor. 
   
   
</TEXT>
</DOC>
