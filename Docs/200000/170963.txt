<DOC>
<DOCNO> 170963 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/22/son/sonspo12.html </URL>
<DATE> 2003/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Bulgar Rangelova Eczacıbaşı'nda... 
</HEADLINE>
<TEXT>

     Bayanlar Birinci Voleybol Ligi takımlarından Eczacıbaşı, Bulgaristan Milli Takımı oyuncularından Radostina Rangelova'yı transfer etti. 
     Eczacıbaşı Kulübü'nden yapılan açıklamada, geçen sezon Kocaelispor'da forma giyen smaçör Radostina Rangelova ile sözleşmenin Sofya'da imzaladığı bildirildi. 
     Türkiye'de yapılacak 2003 Bayanlar Avrupa Voleybol Şampiyonası hazırlıkları nedeniyle Bulgaristan Milli Takımı kampında bulunan Rangelova, kendisini Eczacıbaşı renklerine bağlayan sözleşmeyi kamp sırasında Sofya'da imzaladı. 1978 Varna doğumlu, 1.88 metre boyundaki Radostina Rangelova, bugüne dek 76 kez Bulgaristan Milli Takımı formasını giydi. 
     Eczacıbaşı Bayan Voleybol Takımı Menajeri Kurtaran Mumcu, yeni transferle ilgili, ''Radostina, tanıdığımız ve kapasitesinin geçen seneye göre daha iyi olacağına inandığımız bir oyuncu. Bu sezon Radostina'nın, Eczacıbaşı Bayan Voleybol Takımı'nda iyi bir oyun grafiği sergileyeceğine inanıyoruz'' dedi. 
     
</TEXT>
</DOC>
