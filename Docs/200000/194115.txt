<DOC>
<DOCNO> 194115 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/08/ekonomi/aeko.html </URL>
<DATE> 2003/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
'Gelir uçurumu nasıl azaldı biz de şaşırdık' 
</HEADLINE>
<TEXT>

   DİE'nin, nüfusun en zengin yüzde 20'si ile en fakir yüzde 20'si arasındaki gelir farkının azaldığını açıklaması üzerine DİE Başkanı Demir, 'Sonuçlar şaşırttı' dedi 
      AHMET ERHAN ÇELİK Ankara 
   
   Krizlerin zenginleri yoksulların yanına çekerek gelir dağılımını düzelttiğini ortaya koyan 2002 Hanehalkı Bütçe Anket sonuçları Devlet İstatistik Enstitüsü DİE Başkanı Ömer Demir'i bile şaşırttı. Demir, 1994'e göre en zengin yüzde 20'lik kesimle en fakir yüzde 20'lik kesim arasındaki farkın azalmasına karşın sonuçların doğru olduğunu savundu. 
   DİE'nin dün açıkladığı 2002 hanehalkı bütçe anketi sonuçlarına göre, gelir dağılımı 1994'e göre bir miktar düzeldi. Türkiye'nin en zengin yüzde 20'lik dilimin toplam gelirden aldığı pay yüzde 54.9'dan yüzde 50.1'e gerilerken, en yoksul kesimin aldığı pay yüzde 4.9'dan yüzde 5.3'e yükseldi. En yoksul yüzde 20'lik dilimle en zengin yüzde 20 arasındaki fark da 11.3 kattan 9.5 kata düştü. 
   Konuyla ilgili olarak Milliyet'e konuşan Demir, "Çıkan sonuçlar ilk etapta bizi de şaşırttı, sürpriz geldi. Ama tekrar tekrar kontrol ettik. Tahminlerimizde hata yok" dedi. Anket sonuçlarını esprili şekilde, "Bir - iki kriz daha yaşansa gelir dağılımı daha da adaletli hale gelecek" diye yorumlayan Demir, sözlerine şöyle devam etti 
   "Sonuçları aramızda çok tartıştık. Detaylarda, krizlerde müteşebbislerin gelirlerinin azaldığı, buna karşılık özellikle kamuda çalışan sabit ücretlilerin gelirlerinin ise kayba uğramadığı görülüyor. Yolu düzleyerek de yol yapabilirsiniz, tepeyi traşlayarak da... Türkiye'de yaşanan tepenin traşlanması olmuş." 
   Bütçe anketinin 1994 bazlı olduğuna dikkat çeken Demir, harcama miktarlarına göre yorum yapmanın da doğru olmadığını kaydetti. 
   
   'Gelir saklama yok' 
   Katılımcı sayısının yeterli olduğunu, kişilerin gelirlerini saklama gibi bir eğilim içinde bulunduklarını ima edecek bir bulguya rastlanmadığını söyleyen Demir, "Biz ankete katılanlara beyanlarının ne vergi ne de başka bir konuyla ilişkilendirilmeyeceği güvencesini veriyoruz" dedi. 
   Demir eylülde açıklanan GSMH rakamlarıyla kullanılabilir gelir arasındaki 77 katrilyonluk farkı ise "Tüm dünyada böyle bir fark çıkar. Bu tolere edilebilir" diye niteledi. 
   
   Gelir payı düşen tek grup en zenginler    Yüzde 20'lik hanehalkı dilimlerinin toplam kullanılabilir gelirden aldıkları paylar Yüzde 20'lik dilimler Türkiye 1994 Türkiye 2002 Kent 1994 Kent 2002 Kır 1994 Kır 2002 
Birinci yüzde 20 4.9 5.3 4.8 5.5 5.6 5.2 İkinci yüzde 20 8.6 9.8 8.2 9.7 10.1 10.3 çüncü yüzde 20 12.6 14.0 11.9 13.9 14.8 14.7 D"rdüncü yüzde 20 19.0 20.8 17.9 20.5 21.8 21.7 Beşinci yüzde 20 54.9 50.1 57.2 50.4 47.7 48.0 Gini katsayısı 0.49 0.44 0.51 0.44 0.41 0.42 
   Gini katsayısı Gelir dağılımını "lçmek için en çok kullanılan dağılım "lçüsü. Bir toplumda gelir adaletli olarak paylaşılmışsa Gini katsayısı 0'a eşit, toplumdaki gelirleri yalnız bir kişi almışsa 1'e eşit olmakta. 
   
   DİE'ye g"re ücretli zenginleşti işveren yoksullaştı    Hanehalkı yıllık kullanılabilir gelirlerinin türlerine g"re dağılımı Gelir türleri 1994 2002 Toplam 100.0 100.0 Maaş ve ücret 23.7 35.8 Yevmiye 4.6 2.9 Toplam müteşebbis 42.4 34.5 - Tarım 39.3 38.2 - İmalat 10.4 9.7 - İnşaat 4.1 3.8 - Ticaret 33.9 28.3 - Hizmet 12.2 20.1 Mülk geliri 19.3 9.3 - Gayrimenkul 60.2 47.3 - Menkul kıymetler 39.8 52.7 Transferler 10.0 17.5 - Devletten 69.2 81.3 - Yurtdışından 14.2 5.1 - Diğer 16.5 13.6 
   
   
</TEXT>
</DOC>
