<DOC>
<DOCNO> 190087 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/21/yazar/yilmaz.html </URL>
<DATE> 2003/10/21/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Merak uçağa bindi 
</HEADLINE>
<TEXT>

   
   Ermenistan sınır kapısı kapalı olmasına karşılık, 16 Ekim'de Flyair Havayolu'nun Erivan'a yaptığı ilk Türk bayraklı seferin davetlisiydik. Bu sütunlarda yazdığım bir haberdi, o nedenle iki ülke arasında başlayan yeni döneme girmeyeceğim. Yalnızca seferi durumda önemli gördüğüm ayrıntıları paylaşmak istiyorum. 
   Flyair ekibi ile Atatürk Havalimanı'nda buluştuk. Kontuarın önünde, ev tekstil ürünleri ile yüklü bagajın sahibi Ermenistan vatandaşı bir hanım dikkatimi çekti elinde üzerinde kırmızı zemin üzerine SSCB Eski Sovyet Sosyalist Cumhuriyetler Birliği yazılı pasaport. SSCB dağıldıktan sonra hükmü kalmayan bu pasaportu, Ermenistan pasaportuna kılıf yapmış. 
   Geçtiğimiz günlerde düzenlenen "Avrasya Nereye Gidiyor" panelinde konuşan Türk - Avrasya İş Konseyi Başkanı Tuğrul Erkin'in bir sözü aklıma geldi "Duvarlar tarih yazar. Kafamızın içindeki ve sınırlardaki duvarlar." 
   
   Ak kadro Külünk 
   Pasaporttan geçtikten sonra AKP İstanbul İl Başkan Yardımcısı Metin Külünk ile oturduk. Külünk, ildeki bir diğer başkan yardımcısı Murat Yalçıntaş ile gelmişti. 
   MÜSİAD'ın ihracatçılarına akıl hocalığı yapan ve gece - gündüz yerel seçimlere hazırlanan Külünk, İnanç Dış Ticaret Hizmetleri Grubu Lideri, lider kavramını da ilk kez şirketlerde görüyorum grubun yönetim kurulu başkanı ağabeyi Ergin Külünk. 
   Amcaoğullarından Burhan Külünk AKP iktidara geldikten sonra, Türkiye Deniz İşletmeleri TDİ Genel Müdürü oldu. Kurumun eski genel müdürü Erkan Arıkan mahkeme kararı ile göreve iade edildiyse de, bu koltukta 17 gün oturabildi, yönetim kuruluna atladı. 
   Metin Külünk, 22 Ocak 2001 tarihinde, firari Orhan Aslıtürk ve hapisteki ortağı Muhammed Ciğer'e açılan, 1.7 milyar dolarlık ASCOR hayali ihracat davasında, gümrükleme işlemlerini yaptığı gerekçesiyle tutuklanmıştı beraat etti, siyasete girdi. 
   
   Matematik öğretmeni 
   Flyair kimin Doğum yeri Trabzon Akçaabat'ta matematik öğretmeni Mehmet Hasançebi'nin. Hasançebi, Hollanda'ya yerleşiyor ve orada da öğretmenlik yapıyor. 1988'de Sultan Reizen turizm acentasını kuruyor. Ahmet Özal ile Yavuz Çizmeci'nin ortak olduğu Sultan Havayolları'na bilet kesiyor. Süleyman Demirel döneminde Sultan Havayolları'nın bileti kesiliyor. 
   Hasançebi küçük ortağı Şadan Şat ile Alfa Air'i kuruyor. O sıralarda Kombassan Holding de bir havayolu şirketi kurma girişiminde bulunuyor. Etkili güçler Alfa Air'e Kombassan'ı ortak ediyor ki, göz kulak olsun. Hasançebi "Firmayı Kombassan ele geçirdi, paramızı da ödemedi" diyor. 
   Hasançebi Anatolia Air'i kuruyor, o da borçlarından dolayı Almanya üzerinden uçamıyor. 2001'de Fly air ile yola devam ediyor. 10 tane uçakları var, 4 tanesi kendilerinin. Onur Air'den sonra Türkiye'nin en büyük özel havayolu şirketi ama borçları nedeniyle problemleri sürüyor. 
   İç hat uçuş izinlerini MNG Yavuz Çizmeci şimdi burada ile birlikte alan ilk özel firma, Trabzon'dan başlayarak Anadolu'da seferler düzenleyecek. Sultan Reizen Hollanda'da büyüyor, Türkiye'den kazanıyor. Türkiye'ye yılda 1 milyon kişi taşıyor, 250 milyon dolar ciro yapıyor. 
   Bizde laf çok tabii ama yer bitti. 
   
      
   
   
</TEXT>
</DOC>
