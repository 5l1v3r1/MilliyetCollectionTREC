<DOC>
<DOCNO> 198646 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/29/son/sonspo09.html </URL>
<DATE> 2003/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Derbide ilk heyecan... 
</HEADLINE>
<TEXT>

     Fenerbahçe ile Beşiktaş takımları arasında yarın yapılacak derbi maç öncesi, her iki takımda ezeli rekabette daha önce forma giymemiş birçok futbolcu bulunuyor. 
     Ev sahibi Fenerbahçe'de, kaleciler Recep ve Volkan'ın yanı sıra, yeni transferler Luciano, Mahmut Hanefi, Tomas, Petkov, Selçuk, Aurelio ve Van Hooijdonk daha önce Beşiktaş'a karşı Fenerbahçe formasıyla mücadele etmedi. 
     Sarı-lacivertlilerde ayrıca, geçtiğimiz sezon da kadroda bulunan İsmail Güldüren ile Rebrov, bu sezon transfer edilen, ancak son dönemde maç kadrosuna dahi alınmayan Alper ile kırmızı kart cezalısı Servet de derbi heyecanını yaşamamış oyuncular olarak dikkat çekiyor. 
     Beşiktaş'ta ise, yedek kaleci Ramazan ile yeni transferler Emre, Gökhan, Ahmed Hassan, Okan, Ümit ve Sinan, daha önce Beşiktaş formasıyla Fenerbahçe'ye karşı sahaya çıkmadı. 
     
     FENERBAHÇE YENİLENDİ 
     Ezeli rakiplerin geçen sezon ligde yaptıkları son maçtan buyana özellikle Fenerbahçe, kadrosunda büyük revizyona gitti. 
     Sarı-lacivertli takımın geçen sezon 28. haftada BJK İnönü Stadı'nda Beşiktaş'a karşı forma giyen toplam 14 oyuncusundan 7'si Yüzde 50'si , yarınki maç öncesi kadroda bulunmuyor. 
     Rüştü, Beschastnykh, Mustafa Doğan, Johnson, Mirkoviç, Steviç ve Fahri, kadroya yok. 
     Beşiktaş'ta ise, son derbide forma giyen oyunculardan sadece Tolga ve Nouma yarınki maç öncesi takımda bulunmuyor. 
     
     DERBİ GOLCÜLERİ 
     Derbi maç öncesi Beşiktaş'ın kadrosundaki 6, Fenerbahçe'ninkinde ise sadece 2 oyuncu, daha önce, şimdiki takımlarının formasıyla ezeli rakibine gol atma başarısını gösterdi. 
     Beşiktaş'ta, Sergen Yalçın 4 , Tayfur Havutçu 2 , Ahmet Dursun, Ronaldo Guiaro, Yasin Sülün ve Serdar Topraktepe de 1'er kez Fenerbahçe filelerini havalandırdı. 
     Fenerbahçe'de ise Serhat Akın 3 , Yusuf Şimşek de 1 kez Beşiktaş'a gol attı. 
     
     TAYFUR'UN BAŞARISI 
     İki takım formasını da giyen Beşiktaş'ın kaptanı Tayfur Havutçu, bu zevki her iki takımında da tattı. 
     Tayfur, Fenerbahçe formasıyla Beşiktaş'a 1, Beşiktaş formasıyla da Fenerbahçe'ye 2 gol attı. 
     
</TEXT>
</DOC>
