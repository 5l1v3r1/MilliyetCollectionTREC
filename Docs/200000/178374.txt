<DOC>
<DOCNO> 178374 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/27/yasam/yas08.html </URL>
<DATE> 2003/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Aspirini başka ağrı kesiciyle almayın 
</HEADLINE>
<TEXT>

   Aspirinin başka ağrı kesici ilaçlarla kullanılması, kanın pıhtılaşma özelliğini ortadan kaldırabiliyor 
   DIŞ HABERLER SERVİSİ 
   
   HARVARD Tıp Fakültesi'nden Dr. Tobias Kurth'un, 22 bin kişi üzerinde yaptığı araştırmanın sonuçlarına göre, aspirin ve öteki ağrı kesicilerin birlikte kullanılması, sağlığı tehlikeye atıyor. Aspirinin kalp krizini önleyici etkisini yok ederken, kanın pıhtılaşma özelliğini de kalıcı olarak ortadan kaldırma riski taşıyor. 
   DR. Kurth, romatizma gibi ağrılı hastalıklara karşı kullanılan "İbuprofen", "Naproxen" ve benzeri ilaçların vücutta aspirinle rekabet ettiğini belirterek şöyle dedi "Bu tür ilaçlar, kanın pıhtılaşmasını sağlayan COX - 1 adlı enzimi bloke eder. Bu da sindirim organlarında iç kanamalara yol açabilir." 
   AMERİKALI doktor, ağrı kesici ilaçların aspirinden önce alınması halinde pıhtılaşmanın geçici olarak bloke edildiğini, tam tersi durumunda, yani aspirinin ağrı kesicilerden birkaç saat önce alınması halinde ise pıhtılaşma özelliğinin geri dönülmez şekilde ortadan kalkabileceğine işaret etti. 
   
   
   
</TEXT>
</DOC>
