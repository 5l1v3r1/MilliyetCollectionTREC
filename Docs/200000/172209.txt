<DOC>
<DOCNO> 172209 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/29/astro/index.html </URL>
<DATE> 2003/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni bir dönem 
</HEADLINE>
<TEXT>

   
   
   Sabah 9 51 gerçekleşen yeniay yeni enerjilere, yeni gelişmelere yol verecek. Geri dönen Mars ise aslında bu dönemde pek çok şeyi zorlayarak elde edeceğimizi anlatmakta. Koç'lar hevesli ve coşkun bir mizaçtalar. Duygusal ve yaratıcılar ama gereksiz risklere de girmemeliler. Boğa'lar yapıcı olmak kaydıyla çok şey başaracaklar. Ev, aile, yerleşim ve yakınlarla ilgili konularla daha fazla ilgilenmek zorundalar. Pek çok şeyde yeni temeller atacaklar. İkizler için kısa yolculuklar, eğitim ve zihinsel konularda yüksek bir hareketlilik söz konusu. Kendilerini iyi organize etmeliler. Yakınlardan da destek görebilirler. Yengeç'ler maddi alanda tutarlı olmalılar ve büyük harcamalardan kaçınmalılar. Onlara yardımcı olacak koşullar olsa bile aceleci davranmamalılar. Aslan'lar güç peşindeler. Dikkat çekebilirler ve kişisel açıdan önem taşıyan konularda yeni adımlar atabilirler. Başak'lar bugünlerde iyimser olmaya çalışmalı ve büyük beklentilerden uzak kalmalılar. Elde olmayan koşullar ya da fedakarlık etmeleri gereken işler ortaya çıkabilir. 
   Terazi'ler çok rahat ve iyimser olabilecekleri bir gündeler. Arkadaşlardan, gruplardan olumlu destek görebilecekler. Sosyal alanda çalışmak son derece verimli olabilir. Akrep'ler iş hayatında daha fazla çaba sarf etmeye hazır olmalılar. Test altındalar. Üstlerle daha iyi geçinmek gerekebilir. Yay'lar rahatlıyorlar ve yaratıcı alanda kendilerini gösterecekler. Yabancılarla ilgili konular, eğitim ve ufuk genişletici konular öne çıkmakta. Yeni kişilerle karşılaşmak ve yolculuklar da söz konusu. Oğlak'lar ortaklaşa konulardan fayda sağlayabilirler. Birikmiş borçlar ya da alacaklar gündeme gelebilir. Esnek olmaya çalışmalılar. Kova'nın hayatına yeni ilişkiler girebilir. Yapılacak anlaşmalarda gerçekçi olmak gerekiyor. Aşırı inat zarar getirebilir. Balık'lar günlük işler, sağlık ve detay gerektiren konularla ilgilenmek zorundalar. İş ortamıyla ilgili olumlu yenilikler de mümkün. Süregelen işlere konsantre olmak faydalı olacak. 
   
   
</TEXT>
</DOC>
