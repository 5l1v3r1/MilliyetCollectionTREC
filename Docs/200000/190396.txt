<DOC>
<DOCNO> 190396 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/22/son/sondun36.html </URL>
<DATE> 2003/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Gül, İzzetbegoviç'in taziye defterine şunları yazdı 
</HEADLINE>
<TEXT>

     Dışişleri Bakanı ve Başbakan Yardımcısı Abdullah Gül, eski Bosna-Hersek Cumhurbaşkanı Aliya İzzetbegoviç'in vefatı nedeniyle Bosna-Hersek Devlet Parlamentosu binasında açılan taziye defterini imzaladı. 
     Gül, deftere şunları yazdı 
     ''Büyük lider, bilge insan İzzetbegoviç'i kaybetmenin üzüntüsü içindeyiz. Türk halkı ve Türkiye Cumhuriyeti hükümeti olarak Bosna- Hersek halkına başsağlığı diliyor, büyük devlet adamına Allah'tan rahmet diliyoruz. Mekanı cennet olsun.'' Deftere, Devlet Bakanı Ali Babacan ve Maliye Bakanı Kemal Unakıtan da imza attılar. 
     Gül, burada yaptığı açıklamada, farklı bir kişiliği bulunan İzzetbegoviç'in, yalnızca büyük bir devlet adamı değil, bir filozof ve düşünür olduğunu söyledi. Gül, İzzetbegoviç'in vefatının İslam dünyası ve tüm dünya için büyük bir kayıp olduğunu belirtti. 
     
</TEXT>
</DOC>
