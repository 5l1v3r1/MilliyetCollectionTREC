<DOC>
<DOCNO> 160622 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/02/son/sontur17.html </URL>
<DATE> 2003/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Çocuklar gürültü yaptı, büyükler bıçaklarla kapıştı... 
</HEADLINE>
<TEXT>

     Bursa'nın merkez Osmangazi İlçesi'nde, evinin önünde gürültü yapan çocuklara kızan bir kişi, bu yüzden tartıştığı komşusu tarafından bıçakla yaralandı. Kanlar içindeki adamın 16 yaşındaki oğlu da, babasını yaralayan kişiyi bıçakladı. 
     , Yunuseli Mahallesi'nde oturan Ali Yaşar K, evinin önünde oynayan çocuklara gürültü yaptıkları için kızdı. Duruma tepki gösteren komşu Ali Bilal B. de, Ali Yaşar K. ile tartışmaya başladı. Kısa süre içinde alevlenen tartışmada, alkollü olduğu öğrenilen Ali Bilal B, Ali Yaşar K'yi bıçakladı. 
     Yerde kanlar içinde yatan babasını gören 16 yaşındaki G.K ise evlerinde bulunan ekmek bıçağı ile Ali Bilal B'ye saldırarak, karnından yaraladı. 
     Olay yerine gelen ''112 Acil servis'' ekipleri, Ali Yaşar K'yi Bursa Yüksek İhtisas Hastanesi'ne, Ali Bilal B'yi de Bursa Devlet Hastanesi'ne kaldırdı. 
     Jandarma tarafından gözaltına alınan G.K'nin, sorgulamasının tamamlanmasının ardından adliyeye sevk edileceği bildirildi. 

     
</TEXT>
</DOC>
