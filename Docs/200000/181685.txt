<DOC>
<DOCNO> 181685 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/11/son/soneko09.html </URL>
<DATE> 2003/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa ve AB arasındaki bütçe krizi büyüyor... 
</HEADLINE>
<TEXT>

     Fransa'nın euro para birimi için belirlenen kriterleri sürekli ihlal etmesi üzerine Paris ve Brüksel arasında ortaya çıkan kriz giderek büyüyor. 
     AB Komisyonu Başbakanı Romano Prodi, Fransa Başbakanı Jean-Pierre Raffarin'ı telefonla arayarak, Fransa'nın 2004 yılı bütçesi ile ilgili endişelerini dile getirdi. 
     AB Komisyonu'ndan yapılan açıklamaya göre, Prodi, Raffarin'dan, ''daha güvenilir ve savunulur'' bir bütçe hazırlanması talebinde bulundu. 
     Raffarin, bu görüşmede Fransa'nın bütçe açıklarının, gayri safi milli hasılaya oranını yüzde 3'e düşürmek için söz verdi, ancak bunun için bir tarih ortaya koymadı. 
     Fransa'da bütçe açıklarının yüzde 4'e ulaşması, AB Komisyonu'nun, euro kriterlerini ihlal ettiği gerekçesiyle Paris'i sürekli uyarmasına neden oluyor. 
     Raffarin'ın, geçen hafta 2004 yılı bütçesinde gelir vergilerini yüzde 3 düşüreceğini açıklaması, AB Komisyonu'nun yine tepkisine yol açmıştı. 
     
</TEXT>
</DOC>
