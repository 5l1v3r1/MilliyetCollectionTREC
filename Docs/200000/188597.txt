<DOC>
<DOCNO> 188597 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/14/son/sonspo11.html </URL>
<DATE> 2003/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor İspanyol takımlarına karşı zorlanıyor... 
</HEADLINE>
<TEXT>

     UEFA Kupası 1. Tur rövanş karşılaşmasında, yarın İspanya'nın Villarreal takımı ile karşılaşacak olan Trabzonspor, İspanyol takımları karşısında başarılı bir grafik sergileyemedi. 
     Bordo-mavililer, İspanya takımları ile bugüne dek yaptığı 7 maçta 4 yenilgi, 1 galibiyet ve 2 beraberlik elde ederken, Karadeniz ekibi, bu maçlarda yediği 13 gole karşılık 3 golle karşılık verebildi. 
     İlk olarak 1990-91 sezonunda Kupa Galipleri Kupası'nda 1. Tur'da Barcelona ile eşleşen Trabzonspor, rakibini sahasında 1-0 yenmesine karşın deplasmanda 7-2'lik farklı bir sonuçla mağlup olarak kupaya veda etmişti. 
     1992-93 sezonunda yine Kupa Galipleri Kupası'nın 2. turunda İspanya'nın Atletico Madrid takımıyla eşleşen Bordo-mavililer, sahasında rakibine 2-0 yenilirken, deplasmanda 0-0 berabere kalmış ve kupadan elenmişti. 
     En son 1995-96 sezonunda Kupa Galipleri Kupası 2. Turu'nda Deportivo'ya sahasında 1-0 yenilen Trabzonspor, deplasmanda da 3-0'lık yenilgiyle yine kupaya veda etmişti. 
     Bordo-mavililer, İspanya'nın Villarreal takımı ile 24 Eylül'de yaptığı ilk maçta ise sahadan 0-0'lık sonuçla ayrılmıştı. 

     
</TEXT>
</DOC>
