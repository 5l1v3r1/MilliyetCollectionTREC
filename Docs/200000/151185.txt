<DOC>
<DOCNO> 151185 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/20/son/soneko03.html </URL>
<DATE> 2003/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İş güvence yasası çıkmadan 10 bin işçinin işine son verildi 
</HEADLINE>
<TEXT>

     İş Güvencesi Yasası uygulanmaya başlamadan önce, 1-14 Mart 2003 tarihleri arasında Türk-İş üyesi 10 bin 327 işçinin işine son verildi. 
     Türk-İş tarafından üye sendikalar ve bölge temsilciliklerinden gelen bilgiler doğrultusunda yapılan araştırmaya göre, 1-14 Mart 2003 döneminde İş Güvencesi Yasası uygulanmaya başlanmadan önce en çok işten çıkarma tekstil, deri ile otel ve lokanta işkollarında gerçekleşti. 
     Türk-İş araştırmasında, bu yılın Şubat ve Mart aylarında sendikaların örgütlü olmadığı işyerlerinde çalışan 100 bin işçinin iş akdine İş Güvencesi Yasası uygulanmaya başlanmadan önce son verildiği belirtilerek, sendikasız bazı işyerlerinde ise işçilerden İş Güvencesi Yasası uygulanmaya başlanmadan önce istifa dilekçesi alındığı görüşü savunuldu. 
     İş Güvencesi Yasası'nın ertelenmesi ve uygulanmasında değişikliklere gidilmesi durumunda, işçi çıkarmalarda işverenlere yeni kolaylıklar sağlanacağı belirtilen araştırmada, hükümetin çalışanları mağdur edecek değişikliklere gitmemesi istendi. 
     





</TEXT>
</DOC>
