<DOC>
<DOCNO> 183919 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/22/son/soneko28.html </URL>
<DATE> 2003/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa günü iki rekorla tamamladı... 
</HEADLINE>
<TEXT>

     İstanbul Menkul Kıymetler Borsası İMKB haftanın ilk gününü 2 rekorla kapadı. 
     İMKB Bileşik Endeksi 2. seansta 252.64 puan kayıpla, 13,845.02 puanda, yılın en yüksek seviyesinde günü tamamladı. Hisse senetleri 2. seansta ortalama yüzde 1.79 oranında değer yitirdi. 
     İlk seanstaki 434.13 puanlık artış dikkate alındığında Borsa endeksi, günün tamamında 181.49 puan yükseldi. Hisse senetlerindeki günlük değer kazancı ise yüzde 1.33 oldu. 
     Seansta ayrıca 1.4 katrilyon lira ile işlem hacmi rekoru kırıldı. 
     Cuma günü 13,663.53 puandan kapanan endeks, 1. seansı 14,097.66 puandan tamamladı. 2. seansta gelen satışlarla gerileyen endeks, günü 13,845.02 puandan tamamladı. 
     Endeks, bu değeriyle, yılın en yüksek kapanış rekorunu yeniledi. Endeksin bir önceki en yüksek değeri geçtiğimiz Cuma günü 13,663.53 puan olarak belirlenmişti. 
     Borsa, yükselirken, yılın günlük işlem hacmi rekorunu da 1 katrilyon 395 trilyon 850 milyar lira ile kırdı. Daha önce en yüksek değer 15 Nisan tarihinde 1 katrilyon 244 trilyon 755 milyar lira olarak gerçekleşmişti. 
     
</TEXT>
</DOC>
