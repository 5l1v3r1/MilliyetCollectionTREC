<DOC>
<DOCNO> 197338 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/23/guncel/agun.html </URL>
<DATE> 2003/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Sanki medya yaptı 
</HEADLINE>
<TEXT>

   Başbakan ve Emniyet Müdürü, patlamanın sorumluluğunu medyaya yükleyip sorumsuz yayın yapıldığını ileri sürdü 
      İSTANBUL Milliyet 
   
   Teröristleri değil medyayı suçladı    Terör soruşturması eleştirilen İstanbul Emniyet Müdürü, Basın Yasası'nda yeni düzenleme istedi 
   Şehit polislerin töreninde konuşan İstanbul Emniyet Müdürü Celalettin Cerrah'ın, Levent ve Beyoğlu'ndaki saldırılarda 27 kişinin katledilmesinin sorumluluğunu medyaya yüklemesi dikkat çekti. Soruşturmada ihmali olduğu eleştirilerine hedef olan Cerrah, iki saldırıda da failleri çok kısa sürede belirlediklerini, uzantılarını takip ettiklerini söyledi. Basına ağır suçlamalar yönelten Cerrah, şöyle devam etti 
   "Ancak sorumsuzca davranan medya ve basınımız, maalesef failleri ve uzantılarını deklare ettiler. Eğer sorumsuzluk olmasaydı, şu anda bu şehitlerimiz burada yatmıyordu. Ancak sorumsuz yapılan bu yayınlar, özgür basın adına, maalesef 27 vatandaşımızın şehit olmasına sebep olmuştur. Yakalamak üzereydik, takip etmek üzereydik. Bunun için mutlaka Basın Yasası'nda bazı değişikliklerin olması lazım Sayın Başbakanım." 11 Eylül olaylarında ABD basınının üzerine düşen görevi yaptığını savunan Cerrah, "Ancak burada yapmış olduğumuz her şey, faile uzanmak üzereyken, 1 saat arayla ve ikinci olayın failinin de kaçmasına sebep olmuştur. Bu mudur basın Ve arkasından bazı basın mensupları, sorumsuzca benimle ilgili bazı yazılar yazmakta tereddüt göstermemişlerdir" dedi. 
   
   Erdoğan Tetikçilerin içinde Türkler de var    Başbakan Erdoğan, Türk vatandaşları arasında tetikçi ve temsilcilerinin bulunduğunu açıkladı 
   İngiltere Başkonsolosluğu'na yönelik patlamada hayatını kaybeden polis memurları Hüseyin Apaydın ve Salih Çapkın için düzenlenen törene katılan Başbakan Recep Tayyip Erdoğan ve İstanbul Emniyet Müdürü Celalettin Cerrah, patlamaların sorumluluğunu medyaya yükleyip sorumsuz yayın yapıldığını iddia ettiler. 
   Erdoğan, terör eylemlerini "ülke dışı olan insanların" gerçekleştirdiğini, Türk vatandaşları arasında tetikçi ve temsilcilerinin bulunduğunu, ancak bu kişilerin bağlantılarıyla ele geçirileceğini kaydetti. 
   İstanbul Emniyet Müdürlüğü'ndeki törende konuşan Erdoğan, şunları söyledi "Bizim özgürce yaşam mücadelemizi bu terör bitiremeyecektir, engelleyemeyecektir. Nereden gelirse gelsin, hangi inanç, düşünce grubundan olursa olsun, biz terörün her türlüsünü lanetliyoruz." Medyayı sorumsuzlukla suçlayan Erdoğan, şöyle devam ettii 
   "Dünya bir 11 Eylül yaşadı. Acaba dünya medyasının elinde iki kuleden başka bir şey var mı Yok. Bize ne oluyor ki Bu bilgi akışlarını ifşa etmenin medyaya kazandırdığı nedir İl Emniyet Müdürü'nün feryadı, bu tespitin çok acı bir tablosudur. Sizleri sorumluluğa davet ediyorum." 
   
   Erdoğan'ın danışmanından gazetecilere çirkin saldırı 
   'Magazin çalışma, dışarı atarız'    AKP İstanbul İl Başkanlığı İl Kadın Kolları Olağan Danışma Meclisi toplantısında, Erdoğan'ın yeni göreve gelen basın danışmanı Ahmet Tezcan, salondaki partili kadınları görüntüleyen gazetecilere, "Detay almayın. Magazin çalışmayın. Yoksa sizi dışarıya çıkarırım" diye tehditte bulundu. Dışarı çıkarılanlar, Erdoğan'ın konuşması sırasında tekrar içeriye çağrıldı. 
   
   Vatandaşa 'ihbarda bulunun' çağrısı    Vatandaşlara ricada bulunan Erdoğan, "Nerede en ufak bir şüphelendiğiniz hal, tabloyu görürseniz, hemen ilgili güvenlik güçlerine iletin. Bu dayanışmayı göstermemiz lazım ki, bu işlere anında müdahale ederek, takibe alarak gereğini güvenlik güçleri yerine getirsin" dedi. Törenin sonunda şehit memurların cenazeleri polis bandosu eşliğinde cenaze arabasına yüklenirken, yakınları zorlukla ayakta durabildi. 
   
   'Eşim hüngür hüngür ağlıyor'    Erdoğan, AKP İstanbul İl Başkanlığı İl Kadın Kolları Olağan Danışma Meclisi'nin Grand Cevahir Otel'deki toplantısında yaptığı konuşmada da "Bir iz sürülürken bunu faş etme, ortaya çıkarma anlayışını ben kabul edemem" dedi. Eşinin görüntüleri seyrederken yanında hüngür hüngür ağladığını, küçük çocukların bu görüntüleri hiçbir zaman unutamayacağını belirten Erdoğan, "Fakat 'Bizim Başbakan çok duygusal' diyorlar. Hayır, ben duygusal değilim, sadece insanım. Eğer Tayyip Erdoğan'ı bir taş parçası olarak kabul ediyorsanız, o değilim" diye konuştu. 
   
   İstifa tepkisi Bek ra karı boşamak kolay    Erdoğan, Cerrah'ın istifa etmesini isteyen gazetecileri ima ederek, "Bek ra karı boşamak kolay. Terör her vurduğu yerde yöneticileri istifa mı ettirdi Zaten terörün amacı budur. Biz böyle anlarda medyanın desteğinin güvenlik güçlerinin yanında olmasını istiyoruz" dedi. Toplantının ardından Erdoğan, MİT Müsteşarı Şenkal Atasagun'la yaklaşık 20 dakika görüştü. 
   
      İşte örnek medya    Başbakan Erdoğan ile soruşturma ve istihbarat konusunda ihmali tartışılan İstanbul Emniyet Müdürü Cerrah, Türk basınını ağır bir dille suçlarken, Batı medyasını örnek gösterdi. Cerrah'a göre 11 Eylül saldırılarında medya sorumlu davranmış, Erdoğan'a göre de, ikiz kule dışında akıllarda kalacak hiçbir görüntü yayımlanmamıştı. Uçakların çarpmasıyla yüzlerce derecelik ısıyla yanarak yıkılan kulelerde binlerce tonluk enkazın altında hiçbir şeyin kalmadığı unutulmuştu. Yanarak yok olmamak için ikiz kulelerden atlayan onlarca insanın "sorumlu medya" tarafından yayımlanan görüntüleri de unutulmuştu. Unutulan diğer gerçek de, Türk basınında eleştirilen görüntülerin sinagog saldırılarının ardından ve önceki gün bütün dünya basınında birinci sayfalardan verildiğiydi. 
   
   
</TEXT>
</DOC>
