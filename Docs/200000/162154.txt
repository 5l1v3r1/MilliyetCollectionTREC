<DOC>
<DOCNO> 162154 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/10/spor/bbas.html </URL>
<DATE> 2003/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Ülkerspor küplere bindi 
</HEADLINE>
<TEXT>

Efes Pilsen ile yarın oynanacak finalin son maçına hakem Mehmet Keseratar’ın atanması ortalığı karıştırdı 
     Arıboğan öfkeli 
     BASKETBOLDA yarın Ülkerspor ile Efes Pilsen arasında oynanacak final serisinin son maçına hakem olarak Mehmet Keseratar ile Tolga Şahin’in atanması Turuncu - Yeşilli kulüpte büyük tepkiye yol açtı. Genel Menajer Lütfi Arıboğan, Efes ile ligin ilk yarısında ve geçen sene oynanan final serisinde Keseratar’ın yönettiği tüm maçları kaybettiklerini belirterek, "Biz, ne umuyorsak aksini yaptılar" dedi. 
     
     17.30’a alındı 
     ARIBOĞAN, Keseratar’ın, oyunun kritik anlarında çaldığı düdüklerin sürekli aleyhlerine olduğunu ifade ederek, "Bu konudaki hassasiyetimizi dile getirmiştik. Buna karşın Keseratar’ın yine atanması anlaşılır gibi değil. Bunun altında art niyet aramak istemiyorum. Ancak tüm olan bitenler bizi endişeye itiyor" diye konuştu. Ahmet Cömert Salonu’ndaki final maçı 18.30’dan 17.30’a alındı. 
     

</TEXT>
</DOC>
