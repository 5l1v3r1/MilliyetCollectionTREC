<DOC>
<DOCNO> 151128 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/20/spor/spo10.html </URL>
<DATE> 2003/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Inter'e hayat öpücüğü 
</HEADLINE>
<TEXT>

İtalyan Ligi'nde şampiyonluk kovalayan Mavi-Siyahlılar, Crespo'nun uzatma dakikalarında attığı golle Brescia'yı deplasmanda devirdi 
     Emre 11'de oynadı 
     İTALYA Ligi'nde şampiyonluk kovalayan Inter, dokuz kişi kaldığı maçta Brescia deplasmanında Crespo'nun 93. dakikada attığı golle hayat buldu, tek gollü galibiyetle üç haftalık galibiyet hasretine son verdi. Emre'nin ilk onbirde sahaya çıktığı ve 90 dakika mücadele verdiği, Okan'ın ise yedek beklediği maçın 33. dakikasında faul sonrası hakeme itiraz eden C.Zanetti, çift sarı karttan oyun dışı kaldı. 
     
     Milan da yenildi 
     İKİNCİ yarıda Batistuta'nın yerine oyuna giren Vieri, 63'te Bilica ile kavga edince iki futbolcu da kırmızı kart gördü. Inter dokuz kişi kalmasına rağmen ataklarını sürdürürken, 80'de oyuna giren Crespo, kayıp sürenin son saniyelerinde ceza alanı içinde yaşanan karambolde topa dokunarak takımını galibiyete taşıdı. Milan'ın evinde Empoli'ye 1 - 0 yenilmesiyle avantaj sağlayan Inter, lider Juventus'u takibini sürdürdü. 
     


SPOR 


































</TEXT>
</DOC>
