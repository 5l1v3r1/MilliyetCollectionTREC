<DOC>
<DOCNO> 182180 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/14/ekonomi/eko05.html </URL>
<DATE> 2003/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Vatan, tamamen unutmuş 
</HEADLINE>
<TEXT>

   
   Önceki gün Halkbank'ın batık krediler lisetisinde 63 milyon dolarla ikinci sırada yer alması gereken Medya Holding'i görmezden gelen Vatan gazetesi dün de Emlakbank kredilerinde aynı şeyi yaptı. 
   Vatan gazetesini çıkartan Zafer Bilgin ve başyazar Güngör Mengi'nin geçmişte yönetiminde yer aldıkları Sabah gazetesinin bağlı olduğu Medya Holding'in borçlarının İki gün üst üste yayınlanan tablolarda yer almaması dikkat çekti. 
   Vatan'ın dün yayımladığı Emlakbank'ın batık krediler listesinde Medya Holding'in 37.5 milyon dolarla yedinci sırada yer alması gerekiyordu. Ancak 26 firmanın borçlarına yer verilen listede 9 milyon marklık borçlar bile gösterilirken Medya Holding'in 37.5 milyon dolarlık borcu görmezden gelindi. 
   BDDK'nın kararıyla 9 Temmuz 2001'de bankacılık yapma yetkisi kaldırılarak Ziraat Bankası'na devredilen Emlakbank'ın takipteki toplam kredi alacağı 1 katrilyon 279 trilyon lira. 
   
   
</TEXT>
</DOC>
