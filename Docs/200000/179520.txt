<DOC>
<DOCNO> 179520 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/01/son/soneko02.html </URL>
<DATE> 2003/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
1930 ile 2003 fiyatlarını karşılaştırmaya ne dersiniz 
</HEADLINE>
<TEXT>

     Ankara Ticaret Borsası ATB , bazı ürünlerin 1930 ile 2003 yılları arasında geçen 73 yıllık süre içerisindeki fiyatlarını karşılaştırdı. 
     Buna göre, günümüzde 9.5 milyon lira ödenerek satın alınan bir kilo koyun eti 1930 yılında 50 kuruşa, bugün 10 milyon liradan satılan dana eti de 32 kuruşa alınabiliyordu. Bu hesaba göre, 2003 yılı fiyatlarıyla 1930 yılında 19 milyon kilo koyun, 41 milyon 250 kilo da sığır eti alınabilecekti. 
     ATB'nin yayın organı Borsavizyon'un son sayısında ''Paramız Nasıl Pul Oldu'' başlığı ile Türkiye'de bazı ürünlerin 73 yıllık fiyat serüveni gözler önüne serildi. 
     ATB'nin tespitlerine göre günümüzde fiyat rekoru kıran beyaz peynir 1930'lu yıllarda kilosu 47.5 kuruşa, kaşar peyniri 91 kuruşa, tereyağı 116.5 kuruşa ve kahve 90 kuruşa satın alınabiliyordu. Yine 1930 yılında bulgurun kilosu 18, fasulyenin 13, mercimek ve nohudun 9 kuruş iken, bir adet yumurta 2.3, bir adet ekmek 8 kuruşdan satılıyordu. 
     73 yıl önce zeytinyağının kilosu 43, zeytinin 23.5, sabunun 33.5, şekerin 41.5, pirincin 27.5, makarnanın 24, tuzun 8, bir kilo odunun 1.5, kömürün kilosu da de 2.5 kuruşa alınabiliyordu. 
     Buna göre, 1930 ile 2003 yılı fiyatları karşılaştırıldığında günümüzde ortalama 85 bin lira olan bir orta boy yumurtanın fiyatı ile 1930 yılında kilosu 50 kuruş olan koyun etinden 170 bin kilo almak mümkün olabilecekti. 
     2003 yılında bir kilogram fasulyenin fiyatıyla 1930 yılında 15 milyon 384 bin 615 kilo fasulye, 2003 yılında bir kilo nohudun bedeliyle 1930 yılında 10 milyon kilo nohut, 2003 yılında bir kilogram kahvenin bedeliyle 1930 yılında 10 milyon kilo kahve almak mümkündü. 
     ATB, 1930 yılı ile günümüzde yenen bir öğün yemek fiyatını da karşılaştırdı. 
     Buna göre, bir kase çorba, bir porsiyon et yemeği salata ile bir porsiyon tatlıdan oluşan yemeğin birinci sınıf bir lokantada 1930 yılında 95 kuruşa yenilebileceği hesaplanırken, 2003'de aynı yemek için ödenmesi gereken para 9 milyon 500 bin lira olarak tespit edildi. Bu hesaba göre günümüzde birinci sınıf lokantada bir öğün yemeğe ödenecek para ile 1930 yılında 10 milyon öğün yemek almak mümkündü. 
     
Ürün 1930 fiyatı kuruş 2003 fiyatı TL 1930 fiyatıyla ne kadar alınır Bulgur 18.0 800.000 4.444.444 Fasulye 13.0 2.000.000 15.384.615 Mercimek 9.0 900.000 10.000.000 Nohut 9.0 900.000 10.000.000 Yumurta tane 2.3 85.000 3.695.652 Tane Zeytinyağı 43.0 6.000.000 13.9.488 Zeytin 23.5 4.500.000 19.148.936 Sabun 33.5 4.000.000 11.940.298 Beyaz Peynir 47.5 3.000.000 6.315.789 Kaşar Peyniri 91.0 5.500.000 6.043.956 Şeker 41.5 1.800.000 4.337.349 Tereyağı 116.5 6.000.000 5.150.214 Pirinç 27.5 1.500.000 5.454.545 Makarna 24.0 1.000.000 4.166.666 Tuz 8.0 800.000 10.000.000 Ekmek Tane 8.0 400.000 5.000.000 Tane Kahve 90.0 9.000.000 10.000.000 Koyun Eti 50.0 9.500.000 19.000.000 Dana Eti 32.0 10.000.000 31.250.000 Klüp Rakı Şişe 140.0 15.000.000 10.714.285 Şişe Altınbaş Rakı Şişe 210.0 16.000.000 7.619.047 Şişe Yeni Rakı Şişe 105.0 12.500.000 11.904.761 Kanyak Şişe 140.0 11.000.000 7.857.142 Şişe Votka 126.0 10.000.000 7.936.507 Şişe Şarap 50.0 8.000.000 16.000.000 Şişe Odun 1.5 230.000 15.333.333 Kömür 2.5 250.000 10.000.000 
     
     
</TEXT>
</DOC>
