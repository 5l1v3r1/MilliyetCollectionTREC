<DOC>
<DOCNO> 170363 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/19/spor/spo15.html </URL>
<DATE> 2003/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

Gençler olaylık      GENÇLERBİRLİĞİ'NİN Belçika kampında tatsızlık yaşadı. Otobüse futbolcuları kramponla sokmayan ve klimayı açmayan şoföre, Bülent Akın, Deniz, Ali Cansun ve menajer Cem Onuk saldırdı. Olayın polise intikal etmesi nedeniyle oyuncular ifade verdi. Bu arada Gençlerbirliği Belçika 1. Ligi takımlarından Gent ile 2-2 berabere kaldı. 
     
Hakemlere ceza      PFDK, Süper Lig yardımcı klasman hakemi Zeki Çakal ile İstanbul il hakemi Metin Seval'e toplam 9 ay hak mahrumiyeti cezası verdi. Çakal'ın hakemliğe yakışmayan tutumlar sergilediği, Seval'in ise izinsiz beyanat verip, teşkilat arkadaşlarını küçük düşürdüğü iddia edildi. 
     
Hoşgeldin Haliç      BİR dönemler kirliliği yüzünden yanına bile yaklaşılmayan Haliç bugünlerde plaj voleybolunun heyecanını yaşıyor. 24 erkek, 16 bayan takımının katılımıyla gerçekleştirilen turnuva dün start aldı. Açılışı yapan Büyükşehir Belediye Başkanı Ali Müfit Gürtuna, "Haliç aramıza döndü" dedi. n AHMET DEMİRTAŞ 
     
Hoşgeldin Haliç      BİR dönemler kirliliği yüzünden yanına bile yaklaşılmayan Haliç bugünlerde plaj voleybolunun heyecanını yaşıyor. 24 erkek, 16 bayan takımının katılımıyla gerçekleştirilen turnuva dün start aldı. Açılışı yapan Büyükşehir Belediye Başkanı Ali Müfit Gürtuna, "Haliç aramıza döndü" dedi. n AHMET DEMİRTAŞ 
     
Süper start      İSPANYA'NIN başkenti Madrid'te düzenlenen 17. Avrupa Yıldız Erkekler Basketbol Şampiyonası'nda Türkiye ilk maçında Bulgaristan'ı 78-54 yendi. Yıldız bayanlar ise Nevşehir'de Hırvatistan'ı 63-60 mağlup etti. 
     
Blair kaldı      ÜLKERSPOR, ABD'li oyuncusu Joseph Blair ile nikah tazeledi. Genel Müdür Lütfi Arıboğan, Blair'in 2 yıl daha Ülker formasını giyeceğini belirterek, "Önümüzdeki sezon Avrupa ve ligde zirve kovalayacağız" diye konuştu. Bu arada Mustafa Abi de Beşiktaş'la iki yıllık sözleşme imzaladı. 
     
Ankaragücü yenildi      HAZIRLIKLARINI Hollanda'da sürdüren Ankaragücü, ikinci lig ekiplerinden Rovv'a 1-0 mağlup oldu. Yılmaz, Levent ve Hakan Keleş'in birer şutu direkten dönerken ev sahibi takımı galibiyete taşıyan golü 25'te Huntelear attı. 33'de ise Yılmaz kırmızı kart gördü. 
     
Taşfırın ligi      HACETTEPE Üniversitesi amatör 138 futbolcu arasında "Toplumsal cinsiyet" anketi yaptı. Yüzde 80'lik oran, namus sözkonusu olunca şiddeti onayladı. Erkeklerin evlilik öncesi ilişkiye girmesine yüzde 94.9 oranında "Evet" yanıtı çıkarken, yüzde 50'lik bir oran kadınlara böyle bir fırsat tanımadı. 
     
Birol'dan tepki      MİLLİ amigo Birol Ertan, İstanbul Eminönü'de yer alan büfesinin yeni düzenlenme gerekçesiyle kaldırılmasına isyan etti. Amigo Birol, "Yeni bir yer gösterileceği söylenmesine karşın, hiçbir girişimde bulunulmadı" dedi. 
     

</TEXT>
</DOC>
