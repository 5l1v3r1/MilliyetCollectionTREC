<DOC>
<DOCNO> 158574 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/24/ekonomi/eko03.html </URL>
<DATE> 2003/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez sanal müdahale etti faiz üç-beş puan inse iyi olur 
</HEADLINE>
<TEXT>

Merkez Bankası'nın 450 milyon dolarlık döviz alımını "sanal müdahale" olarak tanımlayan Başbakan Erdoğan, "Faiz 3 - 5 puan aşağıya alınabilirse kur biraz daha dengelenecektir" dedi 
     EKONOMİ SERVİSİ 

     Başbakan Tayyip Erdoğan , İstanbul Ticaret Odası'nın İTO Meclis toplantısında yaptığı konuşmasında çarşamba günü yapılan müdahaleyi kast ederek, "Merkez Bankası'nın 450 milyon dolarlık döviz alımı oldu. Tabii bu bir yerde sanal bir müdahale oldu" dedi. 
     Erdoğan, şöyle konuştu "Tabii olay geliyor biraz da faize dayanıyor. Eğer faiz burada şöyle 3 - 5 puan aşağıya alınabilirse, inanıyorum ki biraz daha dengelenecektir. Bu konunun hassasiyetle üzerindeyiz. İş dünyasının duyduğu ızdırabı bizler de duyuyoruz. Endişeniz olmasın. İnşallah Merkez Bankası Başkanı ve ekibi de bu konudaki hassasiyeti duyuyorlar. Onlar da gerekli düzenlemeleri yapacaktır diye düşünüyorum. Döviz noktasında böyle bir müdahale oldu. Faiz konusunda da temennim odur ki böyle bir müdahale olursa - bu da benim kendi bakış açım - sanıyorum daha farklı bir gelişme olur." 
     
     Rüşveti ihbar edin iması 
     Erdoğan işadamlarına da 'rüvet'i ima ederek, ihbarda bulunmalarını önererek şunları söyledi "Bürokratik oligarşi h l gücünü korumakta. Bir bürokrat sizin evrakınızı geri gönderiyorsa bu bürokrat sizden birşey talep ediyor. Yani parayı istiyor. Bunu bize ihbar etmek de sizin göreviniz." 
     
     Üçüncü köprü, Rumeli Hisarı ile Anadolu Kavağı arasında 
     Erdoğan, İTO Başkanı Mehmet Yıldırım'ın konuşmasında değindiği üçüncü köprü konusunda şöyle konuştu "İki köprünün arasından bir üçüncüsü yanlış olur. Anadolu Kavağı ile Rumeli Hisarı arasında yapalım ve Tekirdağ Limanı'ndan Karadeniz sahiline çıkalım, kömür ocaklarının olduğu bölgelerden Kilyos, o civarlardan gelelim ve Anadolu Kavağı'nın ordan çıkıp da Kandıra'dan bunu TEM'le birleştirelim ve tüm ağır vasıtaları hepsini, üçüncü köprüye, kuzeye atalım. Bu konuda Japonlarlarla İtalyanlarla görüştüm ve onların projelerini bekliyoruz." 
     
     'Eşe dosta söyleyin, eski orman arazilerinin satışını desteklesinler' 
     Başbakan Erdoğan İTO'da yaptığı konuşmada, orman vasfını kaybetmiş arazilerin satışından gelecek 25 milyar dolarla 'faiz belasından kurtulunabileceğini' belirterek şunları söyledi "Orman arazileri ikinci defa Meclis'e gelecek. Eşe dosta söyleyin bu yasanın geçmesi destek versinler. Aksi takdirde referandum olacak, 30 - 40 trilyon harcanacak. IMF'ten 600 - 700 milyon dolar alabilmek için 50 dereden 50 su getiriyoruz. Milleti bu zillete düşürmeyin." Erdoğan, konuşmasında kişi başı milli geliri bin 500 doların altındaki illerde uygulanacak teşvikten yabancıların da yararlanacağını da belirtirken, benzer bir teşvik mekanizmasının önümüzdeki yıl da ilçeler için düşünüldüğünü anlattı. 
     

</TEXT>
</DOC>
