<DOC>
<DOCNO> 152320 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/25/son/sondun39.html </URL>
<DATE> 2003/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Blair'in Irak savaşına verdiği desteğin "içerden" öyküsü... 
</HEADLINE>
<TEXT>

     İngiltere Başbakanı Tony Blair'ın Irak savaşına verdiği desteğin ''içerdeki'' öyküsünü anlatan bir kitap yayınlanacak. 
     HarperCollins yayınevi, Blair'ın, savaşın başlamasından önceki haftadan Saddam Hüseyin rejiminin devrilmesine kadar geçen bir aylık süredeki faaliyetlerini anlatan kitabın temmuzda piyasaya çıkacağını açıkladı. 
     ''Otuz Gün Dünyanın Merkezindeki Tony Blair'' adlı kitap, İngiliz gazeteci Peter Stothard tarafından yazıldı. 
     Times Literary Supplement'in editörü Stothard, ''30 yıllık gazetecilik hayatımda, böyle 30 gün görmedim'' dedi. 
     İngiliz halkı ve birçok ülke savaşa karşı çıkarken, Irak krizi öncesi ve sonrasında sadık bir şekilde ABD'nin yanında yer alan Blair, siyasi kariyerini tehlikeye atmıştı. 
     





</TEXT>
</DOC>
