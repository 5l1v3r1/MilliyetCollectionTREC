<DOC>
<DOCNO> 167630 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/06/son/sondun16.html </URL>
<DATE> 2003/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail'den Filistinlilerin serbest bırakılmasına yeşil ışık 
</HEADLINE>
<TEXT>

     İsrail hükümetinin, 300'den fazla Filistinli mahkumun serbest bırakılmasını kabul ettiği bildirildi. 
     İsrail Başbakanlığı'ndan verilen bilgiye göre, iç güvenlik servisi Şin Bet'in hazırladığı listeyi temel alan ve 300'den fazla Filistinli mahkumun salıverilmesine olanak tanıyan önerge, kabine toplantısında 8'e karşı 13 oyla kabul edildi. 
     Bu önergeyi destekleyen Başbakan Ariel Şaron, Şin Bet'in başkanına ülke güvenliğine zarar vermeyecek şekilde serbest bırakılabilecek Filistinlilerin listesini hazırlama talimatını vermişti. 
     Şaron, Filistinlilerin tüm Filistinli mahkumların serbest bırakılması talebine karşın, mahkemeye çıkarılmadan süresiz gözaltında tutulanları salıvermeye hazır olduklarını ve bir bölümünü salıvereceklerini belirtmişti. 
     
</TEXT>
</DOC>
