<DOC>
<DOCNO> 190714 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/23/son/soneko12.html </URL>
<DATE> 2003/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
JCR, Türkiye'nin kredi notuyla ilgili bir değişiklik düşünmüyor 
</HEADLINE>
<TEXT>

     Japon kredi derecelendirme kuruluşu JCR'ye göre, şu anda, Türkiye'nin kredi notuna ilişkin bir değişiklik ihtimali düşük bulunuyor. 
     JCR Kıdemli Analisti Yoshihiko Tamura, yaptığı değerlendirmede, Türkiye ekonomisine ilişkin gelişmelerin beklendiği gibi gerçekleştiğini söyledi. 
     Yoshihiko Tamura, şu aşamada bir değişiklik ihtimalinin zayıf olmasına karşın, gelecek yıl başlarında, Türkiye'nin kredi notunu, olumlu yönde yeniden gözden geçirebileceklerini vurguladı. 
     Japon kredi derecelendirme kuruluşu JCR, enson eylül ayında, Türkiye'nin kredi notu görünümünü ''negatiften durağana'' çevirerek, Türkiye'yi negatif izlemeden çıkarmıştı. 
     JCR, Türkiye'nin B artı olan kredi notunda ise bir değişikliğe gitmemişti. 
     JCR'nin verdiği kredi notu, Türkiye'nin, Japonya'daki Samurai piyasasına tahvil ihracı açısından önem taşıyor. 
     
</TEXT>
</DOC>
