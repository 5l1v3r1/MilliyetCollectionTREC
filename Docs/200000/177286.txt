<DOC>
<DOCNO> 177286 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/21/son/sontur27.html </URL>
<DATE> 2003/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Polise extacy satmaya kalktılar 
</HEADLINE>
<TEXT>

     Uyuşturucu hap sattığı belirlenen 3 kişi polis tarafından suçüstü yakalandı. 
     Bir istihbaratı değerlendiren Ankara Emniyet Müdürlüğü Narkotik Büro görevlileri, üniversite öğrencilerine Tunalı Hilmi caddesinde extacy hap satıldığını tespit ettiler. 
     Narkotik görevlileri uyuşturucu hap sattığı tespit edilen Barış Acar adlı kişiyle alıcı gibi davranarak bağlantı kurdular. Yapılan alışverişin ardından çevrede önlem alan narkotik görevlileri, Barış Acar'ı uyuşturucu haplarla beraber gözaltına aldılar. Acar'ın emniyette yapılan sorgusunun ardından Acar'la birlikte uyuşturucu hap sattığı tespit edilen Kenan Deniz Uğurlu ve Günay Karakülah adlı kişiler de yakalandı. 
     Emniyette sorgulandıktan sonra, mahkemece tutuklanan 3 kişi cezaevine gönderildi. 
     
</TEXT>
</DOC>
