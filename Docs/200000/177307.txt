<DOC>
<DOCNO> 177307 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/22/astro/index.html </URL>
<DATE> 2003/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Grup çalışmaları faydalı 
</HEADLINE>
<TEXT>

   
   
   Verimli bir gündeyiz. Özellikle günün ikinci yarısında isteklerimizi daha kolay ve akıcı biçimde gerçekleştirebiliriz. Ortaklaşa konular, iletişim ve hareket çok olumlu sonuçlar getirebilir. Değerlendirmeye bakalım. Koç'lar bugün daha rahatlar. Kendi görüşlerini daha iyi aktarabilecekler. Bu arada haftanın ilk gününde grup çalışmaları da yapabilirler. Boğa'lar için hafta sonu parasal konularda hızlı bir tempo ile başlıyor. Kendilerine yeni kazanç yolları yaratabilirler. Yeni girişimlerden de para gelebilir. İkizler bugün dikkat çekiyor. Ay sayesinde isteklerini net biçimde ifade ediyorlar. Aileleri ile de daha fazla ilgilenebilirler. Yengeç'ler biraz daha tedirgin ve duygusal ve bu yüzden başkalarının desteğine de ihtiyacı var. Olaylara daha objektif bakmaya çalışmalılar. Aslan'lar bugün rahat edecekler. şans onlardan yana olacak. Ortaklaşa konular ve grup çalışmalarında yapıcı ilerlemeler var. Şimdi arkadaşlarından destek alabilirler. 
   Başak'lar hafta sonuna aşırı bir çalışma temposu ile başlıyorlar. Dikkat çekecekleri çok şey var. Yeni sorumluluklar alabilirler. Terazi'ler ise hafta sonuna daha gevşek ve iyimser bir mizaçla girebilirler. Duygusal konularda kendilerini daha iyi ifade edebilirler. Akrep'ler bugün duygusal konularda daha hareketliler. Sabırsız davranışları nedeniyle yanlış anlamalara da neden olabilirler. Yay'lar daha kontrollü ve her zamanki gibi sabırlı olması gerekmekte. Bazı eleştirilere karşı daha soğukkanlı olmaları gerekiyor. Oğlak'lar bugün yanlış anlamalardan şikayet edebilir. İstediklerini hemen elde edemeyen Oğlaklar daha düzenli olmak zorunda. Bu arada sağlığına da özen göstermeli. Kova'ların keyfi yerinde. Diğerlerinin aksine bugün daha iyimser ve canlılar. Bu arada zevklerde aşırıya kaçmak çok kolay. Balık'lar kritik bir gündeler. Eldeki işlerini bitirmeleri gerekiyor. Bununla birlikte harcamalarını dengede tutmalılar. Biraz çabayla çok şey başarabilirler. 
   
   
</TEXT>
</DOC>
