<DOC>
<DOCNO> 193641 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/06/magazin/mag02.html </URL>
<DATE> 2003/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Baran'a polis 'vız' geliyor .. 
</HEADLINE>
<TEXT>

      Denİz AltuntaŞ 
   
   Ortaköy'de, Porsche marka spor aracıyla tehlikeli şekilde hız yaptığı gerekçesiyle trafik polislerince durdurulan, aynı zamanda alkollü çıkınca da ehliyetine el konulan Baran Süzer, dün yine 'yollardaydı'. 
   Ehliyetine el konulan Süzer, önceki akşam sevgilisi Helin Avşar'la birlikte Mayadrom'daydı. Bir süre Avşar'la alışveriş yapan Süzer, daha sonra sevgilisini taksiye bindirip evine gönderdi. 
   
   'İhbar kabul ederiz' 
   Fotoğrafının çekilmesinden rahatsız olan Süzer, arabasıyla hızla Mayadrom'un önünden uzaklaştı. Trafikten Sorumlu Emniyet Müdür Yardımcısı Ayhan Pamuk ise, Süzer'in ehliyetinin geçen ay alındığını kaydederek, "Ehliyeti h l bizde. Geri verilmeyecek" dedi. 
   B Bölgesi Ekipler Müdürü Muzaffer Bölücü de "Ehliyeti alındığı halde trafiğe çıktığını ispatlayacak bir resim, belge olursa ihbar kabul ederiz" açıklamasını yaptı. 
   
   
</TEXT>
</DOC>
