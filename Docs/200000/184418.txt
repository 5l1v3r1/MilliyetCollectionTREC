<DOC>
<DOCNO> 184418 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/24/son/sontur25.html </URL>
<DATE> 2003/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Sarıyer'de kuaförü dükkanının önünde vurdular 
</HEADLINE>
<TEXT>

     Sarıyer'de kuaförlük yapan bir kişi, tabancayla vurularak ağır şekilde yaralandı. 
     Tarabya Arabayolu Caddesi 29 numaradaki ''Klas Erkek Kuaförü''nde kalfa olarak çalışan Engin Altun 25 , işyerinin önünde silahlı saldırıya uğradı. 
     Başına 2, omuzuna da 1 kurşun isabet ederek ağır şekilde yaralanan Altun, İstinye Devlet Hastanesi'ne kaldırıldı. 
     Burada yapılan ilk müdahalenin ardından Şişli Etfal Eğitim ve Araştırma Hastanesi'ne sevk edilen Altun, Yoğun Bakım Servisi'nde tedavi altına alındı. 
     Altun'u yaralayan ve 4 kişi oldukları belirtilen saldırganlar ise olayın ardından kaçtı. 
     Polis yetkilileri, Altun hakkında evli bir kadınla ilişkisi olduğu yönünde iddialar bulunduğunu belirterek, saldırının bu nedenle gerçekleştirilmiş olabileceğini bildirdiler. 
     
</TEXT>
</DOC>
