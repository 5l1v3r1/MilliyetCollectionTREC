<DOC>
<DOCNO> 176931 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/20/son/sondun07.html </URL>
<DATE> 2003/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail, Filistin topraklarını yeniden ablukaya aldı 
</HEADLINE>
<TEXT>

     İsrail askeri radyosu, dün Kudüs'te düzenlenen intihar saldırısının ardından, İsrail'in Filistin topraklarının yeniden ablukaya aldığını duyurdu. 
     İsrail askeri radyosunun haberine göre, İsrail Savunma Bakanı Şaul Mofaz, Gazze Şeridi ve Batı Şeria'nın ''tam ablukaya'' alınması, ayrıca Filistin kentlerine giriş çıkışların durdurulması yönünde emir verdi. 
     İsrailli bir askeri sözcü ise AFP'ye yaptığı açıklamada, ''Ordunun Filistin topraklarını yeniden ablukaya almayı düşündüğünü'' söyledi. 
     İsrail, Filistin topraklarına uyguladığı ablukayı, Ürdün'deki Akabe zirvesinin ardından hafifletmiş, 8 Haziran'da saldırı alarmının ardından ağırlaştırmış, sonra yeniden hafifletmişti. 
     
</TEXT>
</DOC>
