<DOC>
<DOCNO> 197315 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/22/son/sontur23.html </URL>
<DATE> 2003/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Şüpheli paket fünye ile patlatıldı... 
</HEADLINE>
<TEXT>

     Kennedy Caddesi'ndeki BDDK ile Çağdaş Sanatlar Merkezi'nin yakınına bırakılan şüpheli paket fünye ile patlatıldı. 
     BDDK ile Çağdaş Sanatlar Merkezi'nin bulunduğu Kennedy Caddesi'nin Atatürk Bulvarı'na çıkan kavşak kısmına bırakılan şüpheli paket polisi alarma geçirdi. 
     Olay yerine gelen polis, Kennedy Caddesi'ni trafiğe kapatırken, çevrede güvenlik önlemi aldı. Şüpheli paket, koruyucu elbise giyen bomba uzmanı tarafından fünye kullanılarak patlatıldı. Paketten boş soğan çuvalı çıktı. 
     Şüpheli paketin patlatılması sırasında trafiğe kapatılan Atatürk Bulvarı daha sonra trafiğe açıldı. 
     Bu arada, Seyranbağları'ndaki Seyran taksi durağının karşısına bırakılan şüpheli paket ihbarı da asılsız çıktı. 
     
</TEXT>
</DOC>
