<DOC>
<DOCNO> 188935 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/16/spor/spo07.html </URL>
<DATE> 2003/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Malatya'ya büyük acı 1-2 
</HEADLINE>
<TEXT>

   UEFA Kupası'na ilk kez katılan Sarı - Kırmızılılar, ilk maçtaki 2-0'lık yenilginin acısını çekti, Basel karşısında galip gelmesine rağmen turu rakibe hediye etti 
      
   Gümüş golle gittiler 
   MALATYASPOR, ilk UEFA Kupası mücadelesinden boynu bükük ayrıldı. Sahasındaki ilk maçta 2 - 0 mağlup olan Sarı - Kırmızılılar, dün Basel deplasmanında galip geldi, ama 2 - 1'lik skor tur için yeterli olmadı. Celalettin'in 64 ve 85. dakikada attığı gollerle normal süreyi 2 - 0 önde tamamlayan Malatya, uzatmanın ilk devresinde Marco Streller'in golüne engel olamadı. Ekibimiz kalan sürede tur için gereken bir golü daha atamadığı için, gümüş gol kuralı gereği ikinci yarı oynanmadan tura veda etti. Ancak aldığı galibiyetle ülke puanına katkıda bulundu. 
   
   Maçın karnesi 
   HAKEMLER Juhos Attila, Gyarmati Tibor, Tumo György Macaristan 
   BASEL Zuberbühler 4 - M.Zwyssig 5 , Benjamin 5 Barberis Dk.76 4 , Hakan 6 - Tum 5 , Murat 5 , Cantaluppi 5 , Filip 6 , Atouba 5 - Chipperfield 6 , Rossi 4 M.Streller Dk.71 6 
   YEDEKLER Alexandre, Antonio, Gregory, Eric, David 
   MALATYASPOR Fevzi 8 - Tolga 7 , İnanç 7 , Serkan 7 - Junior 6 , Mert 7 , Celaleddin 8 , Ayman 6 Ümit Dk.102 , Hanifi 7 - Atilla 6 Turan Dk.71 5 , Fazlı 6 
   YEDEKLER Serkan, Mithat, Hakan, Murat Duman, 
   GOLLER Celalettin Dk.64, 85 , Marco Streller Dk.95 
   
   'Tecrübe'den yoksunduk'    BASEL'E turu veren Malatyaspor'un Teknik Direktörü Ziya Doğan, galibiyete sevinemedi. İlk kez Avrupa kulvarında mücadele veren takımının tecrübesizliğin kurbanı olduğunu vurgulayan Doğan, "İlk maçta da pozisyon bulmuş, ancak bireysel hatalar yüzünden kaybetmiştik. Deplasmanda daha üstün bir futbol sergiledik" dedi. Kaleci Fevzi'nin mükemmel oynadığını belirten Ziya Doğan, Basel'e bundan sonraki maçları için başarılar diledi. 
   
   
</TEXT>
</DOC>
