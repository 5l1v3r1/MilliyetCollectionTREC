<DOC>
<DOCNO> 174091 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/06/son/sontur59.html </URL>
<DATE> 2003/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Tacizde bulunan adamın boğazını kesti 
</HEADLINE>
<TEXT>

     Bursa'nın Karacabey İlçesi'ne bağlı Hotanlı Köyü'nde çobanlık yapan bir kadın, kendisine tacizde bulunduğu iddiasıyla bir kişinin boğazını kesti. 
     Alınan bilgiye göre, Hotanlı Köyü'nde çobanlık yapan evli ve 2 çocuk annesi Havva C. 27 , hayvanları otlattığı sırada kendisine tacizde bulunduğunu iddia ettiği meslektaşı Necdet Katmış'ın 25 boğazını kesti. Ağır yaralı olarak kaldırıldığı Uludağ Üniversitesi Tıp Fakültesi'nde tedavi altına alınan Necdet Katmış'ın sağlık durumunun ciddiyetini koruduğu bildirildi. 
     Olayın ardından yakalanan Havva C, jandarmaya verdiği ifadesinde, Necdet Katmış'ın uzun süredir kendisini taciz ettiğini belirtti. Havva C, son olarak dere kenarında hayvanlarını otlattığı sırada Necdet Katmış'ın gelerek, kendisiyle zorla ilişkiye girmek istemesine dayanamadığı söyledi. Havva C, ''Necdet Katmış ile boğuşmaya başladık, kurtulamayacağımı anlayınca bende yanımdaki bıçak ile boğazını kestim'' dedi. 
     Jandarma olayla ilgili soruşturmaya devam ediyor. 
     
</TEXT>
</DOC>
