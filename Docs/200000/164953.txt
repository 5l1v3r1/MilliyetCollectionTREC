<DOC>
<DOCNO> 164953 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/23/son/soneko36.html </URL>
<DATE> 2003/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa yerinde saydı... 
</HEADLINE>
<TEXT>

     İMKB Bileşik Endeksi, 2. seansta 1.47 puan artarak 10,747.50 puandan kapandı. 
     Hisse senetleri, ikinci seansta ortalama yüzde 0.01 oranında değer kazandı. 
     İlk seanstaki 37.88 puanlık düşüş dikkate alındığında, borsa endeksi günün tamamında 36.41 puan geriledi. Hisse senetlerindeki günlük kayıp ise yüzde 0.34 oldu. 
     Seansa 26.64 puan düşüşle 10,719.39 puandan başlayan endeks, ilk yarıyı 10,766.64 puandan geçti. Endeks, en düşük 10,683.87, en yüksek 10,793.03 puanı gördü. 
     Kapanışta mali endeks 15.07 puan artışla 12,845.29 puana, hizmetler endeksi 31.94 puan artışla 6,967.72 puana yükseldi. Sanayi endeksi ise 28.31 puan kayıpla 11,005.73 puana geriledi. 
     Böylece ilk seansa göre mali grup hisseler ortalama yüzde 0.12, hizmetler grubu hisseler ise ortalama yüzde 0.40 oranında değer kazanırken, sanayi grubu hisseler ortalama yüzde 0.26 değer yitirdi. 
     2. seansta işlem gören toplam 292 hisse senedinden 124'ü değer kaybetti, 81'i değer kazandı, 87'sinin fiyatında değişiklik olmadı. 
     Seansta, 110 trilyon 847 milyar 770 milyon liralık işlem hacmi kaydedildi. İki seanstaki toplam işlem hacmi 199 trilyon 577 milyar 719 milyon lira olarak gerçekleşti. 
     2. seansta, Tüpraş, Garanti Bankası, İş Bankası C, Escort Computer ve Sabancı Holding en yoğun işlem gören hisse senetleri olarak belirlendi. 
     
</TEXT>
</DOC>
