<DOC>
<DOCNO> 176675 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/19/son/sondun01.html </URL>
<DATE> 2003/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Ücret karşılığı 3 yıldızlı hapishane.. 
</HEADLINE>
<TEXT>

     Ukrayna'nın doğusunda bulunan Dnipropetrovsk'ta bir cezaevinin, günlük 20 dolar ödeyecek mahkumlarına 3 yıldızlı konfor sunacak olan hücreler tahsis edeceği bildirildi. 
     İçişleri Bakanı Yuri Smirnov, yetkililer tarafından yenilenme işlemi tamamlanan bu cezaevindeki tutukluların, günlük 20 dolarlık ücreti ödeme şartıyla, 3 yıldızlı bir otelin sunduğu konfora eşdeğer olan hücrelerden yararlanacaklarını açıkladı. 
     İçişleri Bakanlığının Dnipropetrovsk'taki bürosunun başkanı Vitaly Glukhoveria da, duş ve tuvaleti içinde olan bu hücrelerde, 2 yatak, buzdolabı ve televizyon bulunduğunu kaydetti. 
     Yetkililer, 198 binden fazla mahkumun bulunduğu ülkede, bu sistem sayesinde elde edilecek gelirin, aşırı kalabalık olan hapishanelerdeki şartların iyileştirilmesinde kullanılacağını belirtti. 
     
</TEXT>
</DOC>
