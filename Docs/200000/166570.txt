<DOC>
<DOCNO> 166570 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/01/son/sondun04.html </URL>
<DATE> 2003/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Promosyonun böylesi... İçecek kapağına CD koydular... 
</HEADLINE>
<TEXT>

     Adı şimdiye kadar pek duyulmamış Amerikalı pop şarkıcısı Rachel Farris, şarkılarını tanıtmak için bunları küçük çaplı CD'lere bastırdı ve CD'leri ABD'de çok satılan alkolsüz içki bardaklarının kapaklarına taktırmaya başladı. 
     Sinemalardan eğlence parklarına kadar her yerde içecek satın alanlara verilen CD'lerin büyük ilgi gördüğü belirtiliyor. CD'nin ortasındaki deliğin ise bardağa daldırılan plastik kamışın geçmesi için kullanıldığı belirtildi. 
     Farris'in CD'lerinde sadece şarkıların yer almadığı, CD bilgisayara takıldığında görüntü de elde edildiği bildiriliyor. 
     Yetkililer milyonlarca dolara malolan ve bir ay sürecek olan kampanya boyunca yaklaşık 4.8 milyon CD'nin ücretsiz dağıtılacağını söylediler. 
     Farris'in plaklarının halen ABD'nin 36 eyaletindeki 0 sinema ile Universal Stüdyoları'nın eğlence parklarında dağıtıldığı öğrenildi. Bu arada sinemalarda, film başlamadan önce Farris'in 3 dakikalık videosu ekrana geliyor. 
     Farris'in kampanyasını organize eden ''Disc Marketing'' adlı şirketin yöneticisi Tena Clark, ''Eski ve yeni birçok şarkıcının kampanyayla ilgilendiğini, ancak Farris dışında henüz kimseyle anlaşma imzalamadıklarını'' ifade etti. 
     
</TEXT>
</DOC>
