<DOC>
<DOCNO> 154280 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/03/son/sontur20.html </URL>
<DATE> 2003/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Garip bir dava... Kocasına tecavüz ettirdi 
</HEADLINE>
<TEXT>

     Gazete ilanıyla işe aldığı G.G.'yi 25 , otel odasında kocasına tecavüz ettirmekle suçlanan Muhnise Hersekli 41 ve eşi Cüneyt Hersekli 35 , hakkında 15 yıl hapis cezası istendi. Tecavüze uğrayan sekreter G.G., "Muhnise elimi tuttu, kocası tecavüz etti. Bunların amacı beni kirletip, erkeklere para karşılığı pazarlamaktı'' iddiasında bulundu. 
     Bursa'da, kadın pazarlamak suçundan sabıkası bulunan Muhnise Hersekli ve kocası Cüneyt Hersekli, gazete ilanıyla yanlarında çalıştırdıkları G.G.'ye tecavüz etmek ve tecavüze yardım etmek suçlamasıyla Bursa 5'inci Ağır Ceza Mahkemesi'nde tutuklu yargılanıyorlar. Duruşmaya, Muhnise ve Cüneyt Hersekli çiftiyle tecavüze uğradığı ileri sürülen G.G. katıldı. Duruşmada, Cüneyt Hersekli'nin eşinin yardımıyla kendisine tecavüz ettiğini iddia eden G.G., "Olay günü beni bıçak zoruyla bir otele getirdiler. Muhnise Hersekli beni zorla otel odasına çıkarttı. Burada kendisi ellerimi tuttu, kocası ise tecavüz etti. Olayın şokundan uzun süre kurtulamadım. Daha sonra kendilerinden şikayetçi oldum. Amaçları beni kirletip, para karşılığı erkeklere satmaktı'' dedi. 
     Suçlamaları kabul etmeyen Muhnise Hersekli, "Bu deli saçması'' derken, Cüneyt Hersekli ise G.G. ile kendi isteğiyle otel odasında birlikte olduklarını açıkladı. Mahkeme heyeti, duruşmayı erteledi ve sanıkların tahliye istemini de reddetti. 
     




</TEXT>
</DOC>
