<DOC>
<DOCNO> 169941 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/17/yazar/cemal.html </URL>
<DATE> 2003/07/17/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Ulaştırma Bakanı'yla oğlu... 
</HEADLINE>
<TEXT>

     Nedeni 
     Japonlardan hediye saat kabul etmek... İddia ediliyor ki, her biri 135 dolar değerindeki üç saat karşılığında bir Japon dergisi için Başkan'ın eşiyle röportaj ayarlanmış... 
     Yer Bonn, yıl 1994. 
     Başbakan Kohl'ün Ekonomi Bakanı Möllemann istifa etmek zorunda kalıyor. 
     Nedeni 
     Bakan Bey, bir şirkete özel bir mektup gönderiyor. Mektubunu 'Ekonomi Bakanlığı' antetli kağıda yazıyor. 
     Ve diyor ki 
     "Bir akrabamın fabrikası var, malları çok kaliteli..." 
     Mektup Alman basınında çıktığı gün bakanlık koltuğundan istifa etmek zorunda kalıyor Bakan Bey... 
     Yer Washington, yıl 1991. 
     Başkan Bush'tan sonra Beyaz Saray'ın iki numarası olan Sununu istifa etmek zorunda kalıyor. 
     Nedeni 
     Bir iki eş dostunun devlete ait uçaklarla uçmasını sağlamak... 
     Yer Washington, yıl 1993. 
     Başkan Clinton'ın Adalet Bakanlığı için gösterdiği aday Zoe Baid. Bu makama Amerikan tarihinde gösterilen ilk kadın aday. Ancak Clinton bir süre sonra adayını geri çekiyor. 
     Nedeni 
     Bayan Baid, Perulu bir karı koca çifti evinde kaçak olarak çalıştırmış... 
     Ortaya çıkınca, sigorta ve vergi borçlarını gecikmeli ödemiş. Ama bu yetmiyor. Kabaran kamuoyu baskısı yüzünden Başkan Clinton adayından vazgeçiyor. 
     Yer Paris, yıl 1993. 
     Başkan Mitterrand'ın Başbakanı Beregovoy. Fransız Sosyalist Partisi'nin önde gelenlerinden. 
     İntihar ediyor. 
     Nedeni 
     Arkadaşı olan bir işadamına 1 milyon Fransız frangı borçlanıyor. Bununla kendisine bir kat satın alıyor. Borcunun yarısını ödemişken işadamı arkadaşı ölüyor. Beregovoy, borcunun geri kalan yarısını da evindeki tablo ve antikaları vererek kapatıyor. İddialar basında patlıyor 
     Avanta borçlanma, faizsiz kredi... 
     Beregovoy intihar ediyor. 
     Yer Washington, yıl 1997. 
     Başkan Clinton'ın eski Tarım Bakanı, hediye kabul etmekten 100, yalan söylemekten 10 yıl hapis cezasıyla karşı karşıya. 
     Nedeni 
     Parasını devletin ödediği otoyu kişisel işlerinde kullanmış... 35 bin dolarlık hediye kabul etmiş... Bir futbol maçına gitmek için kendisi ve kız arkadaşı için 1000 dolarlık uçak biletini hediye olarak almış... 
     Üstelik hediyeleri resmi bildirim formlarında göstermemiş... 
     Bir başka deyişle 
     Devlete yalan söylemiş... 
     Daha ilginci 
     Amerikan devleti, eski Tarım Bakanı'nın bu olayını soruşturmak için 8.6 milyon dolar harcamış... 
     
     Neden mi bu örnekler 
     Vatan gazetesi günlerdir Ulaştırma Bakanı Binali Yıldırım'la 24 yaşındaki oğlunun ulaştırma sektöründeki, denizcilik alanındaki iş ilişkilerini yazıyor. 
     Belge üstüne belge açıklıyor. 
     İngilizcesi conflict of interest olan, Batı demokrasilerinde suç olarak da yasalarda yer alan 'çıkar çatışması'nı sergileyen örnekleri yayımlıyor. 
     Ama Sayın Bakan oralı değil. 
     Belki yukarıdaki örnekleri okuyunca, biraz kımıldar umuduyla ve temiz politika özlemiyle yazdım bu yazıyı... 
     
     

</TEXT>
</DOC>
