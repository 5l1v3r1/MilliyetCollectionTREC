<DOC>
<DOCNO> 180487 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/05/son/sondun18.html </URL>
<DATE> 2003/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye, araba sayısında AB ülkeleri arasında sonuncu... 
</HEADLINE>
<TEXT>

     AB istatistik kurumu Eurostat, Avrupa'da kişi başına düşen özel araba sayısının en düşük olduğu ülkenin Türkiye, en yüksek olduğu ülkenin ise Lüksemburg olarak belirlendiğini bildirdi. 
     Eurostat, 1991-2002 dönemi istatistik ve verilerini içeren ''2003 Yıllık Raporu''nu bugün satışa sundu. 
     Bu raporda yer alan bir tabloya göre, 2000 yılının son verileri, Türkiye'de bin kişiye 67 araba düştüğünü gösteriyor. Bu rakam, 1996'da olarak belirlenmişti. 
     Eurostat verilerine göre, AB ülkelerinde bin kişiye düşen özel araba sayısı şöyle 
     Lüksemburg 623, İtalya 563, Almanya 521, Avusturya 506, Fransa 463, Belçika 458, İsveç 451, İspanya 442, İngiltere 419, Finlandiya 413, Hollanda 411, Portekiz 350, Danimarka 347, İrlanda 343, Yunanistan 304. 
     Bu rakamlar, AB'ye aday ülkelerdeyse şöyle 
     Malta 483, Slovenya 436, Kıbrıs Rum kesimi 3, Estonya 340, Çek Cumhuriyeti 335, Litvanya 317, Polonya 259, Bulgaristan 245, Macaristan ve Slovakya 236, Letonya 235, Romanya 139, Türkiye 67. 
     Verilere göre, AB'de bin kişiye ortalama 469 özel araba düşüyor. Aday ülkeler arasında sadece Malta bu rakamı aşabiliyor. 
     
</TEXT>
</DOC>
