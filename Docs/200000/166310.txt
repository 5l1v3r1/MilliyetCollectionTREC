<DOC>
<DOCNO> 166310 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/30/tv/ekran.html </URL>
<DATE> 2003/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Reina'dan canlı 
</HEADLINE>
<TEXT>

Tarkan'ın yeni albümü "Dudu"nun tanıtım konseri Kanal D ve Dream TV'de yayınlanıyor 
     Tarkan'ın yeni albümü yarın piyasaya çıkıyor. Beş yeni parça ve üç remix'ten oluşan "Dudu", Reine'da bir partiyle tanıtılacak. "Karma"yı Laila'da tanıtan Tarkan bu kez Reina'yı seçti. Davete icabet eden "şanslı" Tarkan hayranları arasında olmayanlar, Kanal D ve Dream TV'de geceye katılabilecekler. Yönetmenliğini Oğuz Koloğlu'nun yapacağı canlı yayında, yedi kamera kullanılacak. Sanatçı yeni imajıyla hayranlarının karşısına çıkacak. 
     KANAL D 22.00 


Terim'le "Teke Tek"      Galatasaray Teknik Direktörü Fatih Terim, kaçan şampiyonluğun ardından kendisine yöneltilen eleştiriler karşısındaki suskunluğunu Fatih Altaylı'nın programında bozuyor. Canlı yayınlanacak "Teke Tek"te Altaylı soracak, Terim yanıtlayacak. Konular arasında geçen sezon yapılan hatalar, transferler, bu yılki hedefler ve yönetimin fair play anlayışı da var. 
     KANAL D 23.45 



"Manşet"te Kıbrıs      Mehmet Ali Birand, üç gün boyunca Kıbrıs'ı mercek altına alan "Kıbrıs Geleceğini Arıyor"u ekrana taşıyacak. Bugün Birand'ın Kıbrıs Rum Kesimi Cumhurbaşkanı Tasos Papadopulos'la yaptığı özel röportaj izlenebilir. 
     CNN TÜRK 17.00 


Sezonun son programı      Kenan Işık'ın sunduğu "Kim 500 Milyar İster" bu akşam sezonun son programıyla ekrana geliyor. Bugünkü yarışmacılar İstanbul'dan Atilla Duman ile Yalova'dan Baykal Tuğrul Soylu... 
     KANAL D 20.30 



KISA... KISA...      Ekmek Teknesi Nişan günü gelip çatıyor. Nişanda herkesi büyük sürprizler bekliyor... ATV 20.30 
     Eğitim ve Kariyer Bugün ilk kez ekrana gelecek programı Gülhan Şen hazırlayıp sunuyor. İki meslek sahibi ünlülerin ağırlanacağı yapımın ilkine mimar - müzisyen Erol Evgin katılacak. CNN TÜRK 21.00 
     Fatih Erkoç'la Yankılar TRT 2'de ilgiyle izlenen program bundan böyle TRT 1'de. Erkoç'un konuğu İlhan Şeşen. TRT 1 23.05 
     

</TEXT>
</DOC>
