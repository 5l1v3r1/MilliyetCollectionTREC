<DOC>
<DOCNO> 150371 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/17/yasam/yas05.html </URL>
<DATE> 2003/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapkaççı memur çıktı 
</HEADLINE>
<TEXT>

     ELVAN EZBER İstanbul 

     Avcılar'da, kapkaçta kullanılan çalıntı bir otomobili kovalayan polis, ikisi kadın beş kişiyi gözaltına aldı. Zanlılardan Mehmet Çakar'ın 28 bir okulda memur olduğu ortaya çıktı. Deniz Köşkler Mahallesi Mehtap Sokak'ta, Sevim Filizoğlu'nun içinde 290 milyon lira bulunan çantası 54 DL 525 plakalı otomobilde bulunan kapkaççılar tarafından çalındı. Filizoğlu'nun çığlık atması üzerine çevrede bulunan vatandaşlar durumu hemen polise bildirdi. Bahçelievler'den çalındığı belirlenen otomobilin peşine düşen polis, uzun süren kovalamaca sonunda Mehmet Çakar, Duran Çoban, Enver Çakmak, Aynur Öner ve Çiğdem Aktepe'yi Firuzköy'de gözaltına alındı. 
     
     Sahte kimlik gösterdiler 
     Enver Çakmak ve Duran Çoban'ın polise Ahmet Kayabaş ile Murat Tekçi sahte kimliklerini gösterdikleri, ancak parmak izi araştırmasında gerçek kimliklerinin belirlediği kaydedildi. Fatih'teki İşitme Engellileri Okulu'nda memur olan Çakar'ın, daha önce de Bağcılar Nüfus Müdürlüğü'nde göre yaptığı belirtildi. 
     Yankesicilik ve Dolandırıcılık Büro Amirliği'nde sorgulanan Çakar'ın, "Devlet memuruyum benim kapkaçla ilgim yok, ne olur beni bırakın" dediği kaydedildi. 
     Tekstil atölyesinde çalışan Filizoğlu, zanlıları teşhis etmesi için emniyete getirildi. Filizoğlu, Çakar'ın otomobilden uzanarak çantasını alan kapkaççı olduğunu belirtti. 
     


YAŞAM 

























</TEXT>
</DOC>
