<DOC>
<DOCNO> 152335 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/25/son/soneko04.html </URL>
<DATE> 2003/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüzmen İran'dan ithalatımız 100 milyon doları bile bulmuyor 
</HEADLINE>
<TEXT>

     Çevre Bakanı Kürşad Tüzmen, Türkiye'nin İran'dan doğalgaz dışı ithalatının 100 milyon doları bile bulmadığını belirterek, iki ülke arasındaki ticaret hacminde Türkiye aleyhine 1 milyar dolarlık bir açık olduğunu bildirdi. 
     Çevre Bakanı Tüzmen, Dış Ticaret Müsteşarlığı'nda yapılan Türkiye-İran Karma Ekonomik Komisyonu KEK toplantısının ardından gazetecilerin sorularını yanıtladı. 
     Tüzmen, Türkiye'nin doğalgaz dışında İran'dan ithalatının 100 milyon doları bulmadığına dikkat çekerek, ''onlar da onu söylüyorlar. Bu bize Allah vergisidir'' dedi. 
     Kürşad Tüzmen, Türk tarafı olarak kendileriyle ilgili konuları dile getirdiklerini ifade ederek doğalgaz alımına ilişkin bir soruya karşılık şunları kaydetti 
     ''Bu kolay bir şey değil. 1996'da yapılmış biliyorsunuz. Tek taraflı. Elimizden geldiği kadar lehimize düzeltmeye çalışıyoruz. 
     Şu anda 900 milyon dolarlık bir ithalatımız var. Ticaret hacmi 1 milyar dolara yakın bir açık veriyor. Tabi doğalgaz bu şekilde devam ettiği sürece daha da artacak.'' Tüzmen, görüşmelerin müteahhitlik hizmetleri, otomotiv gibi konularda yürütüldüğünü de söyledi. 
     





</TEXT>
</DOC>
