<DOC>
<DOCNO> 177616 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/23/yasam/yas04.html </URL>
<DATE> 2003/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Ucuz pil yine 'cep' patlattı 
</HEADLINE>
<TEXT>

   Patlayan cep telefonunun yaraladığı Hollandalı kadının orijinal olmayan bir pilin kurbanı olduğu ortaya çıktı 
      
   Hollanda'nın Amsterdam kentinde 33 yaşındaki bir kadın, konuşurken aniden patlayan cep telefonu yüzünden kulağından, yüzünden ve boynundan yaralandı. Çevrede bulunanlar tarafından çağrılan ambulansla derhal en yakın hastaneye götürülen kadın, ayakta tedavi gördükten sonra taburcu edildi. 
   Olay duyulduktan sonra, patlayıp alev alan cep telefonunu üreten şirket hemen bir araştırma yaptırarak, kamuoyuna talihsiz olayın sebebini açıkladı. 
   
   Daha ucuzlar ama.. 
   Amsterdam'daki Nokia şirketi yetkilileri, patlamaya, orijinal olmayan cep telefonu pilinin yol açtığını belirterek, piyasada sahte cep telefonu pillerinin orijinallerinden çok daha ucuza satıldığını ve bunların patlama riskinin yüksek olduğunu belirttiler. 
   
   
</TEXT>
</DOC>
