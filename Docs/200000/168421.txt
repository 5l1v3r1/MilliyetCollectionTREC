<DOC>
<DOCNO> 168421 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/10/spor/spo15.html </URL>
<DATE> 2003/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

Bursa farklı      SEZON öncesi hazırlık çalışmalarını Hollanda'da sürdüren Bursaspor, dün oynadığı ikinci hazırlık karşılaşmasında amatör küme takımlarından Walkensuard'ı 8-0 yendi. Yeşil - Beyazlılar'ın gollerini Mehmet Al 2 , Nedim 2 , Fatih penaltıdan , Zafer, Emre ve Fransianu kaydetti. 
     
Kiteboard İstanbul'da      EXTREME sporların en popüler dalı olarak gösterilen "Kiteboard"un Dünya Kupası serisinin İstanbul ayağı Jim Beam sponsorluğunda Gümüşdere Burc Beach'te yapılacak. 14-20 Temmuz arasındaki şampiyonaya 2'si Türk olmak üzere 60 sporcu katılacak. Windsurf benzeri, uçurtma - paraşüt benzeri bir ekipmanla yapılan kiteboard'ta dereceye giren sporcular toplam 10 bin dolar kazanacak. 
     
Boykot desteği      AMERİKAN askerlerinin Irak'ta Türkler'i gözaltına almasının kabul edilemez olduğunu belirten Halter Federasyonu Başkanı Kenan Nuhut, bunu boykot etmek istiyor. Dünyanın en iyi haltercilerinin çağırıldığı New York Grand Prix'sine katılıp katılmama konusunda devletin kararına uyacaklarını belirten Nuhut, "Şahsi kanaatim gitmemekten yana" ifadesini kullandı. 
     

</TEXT>
</DOC>
