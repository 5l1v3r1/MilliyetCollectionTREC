<DOC>
<DOCNO> 159338 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/28/astro/index.html </URL>
<DATE> 2003/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Yapıcı bir gündeyiz 
</HEADLINE>
<TEXT>

     Boğa burcundaki Ay belki yavaşlamamıza neden oluyor ama şimdi eldeki işlere konsantre olmak ve yapıcı düşünmek çok daha kolay olacak. Koç'lar harcamalarını dengeye oturtmanı yolunu aramalılar. Artan borçları ve ödemeleri daha ciddi düşünmek gerekebilir. Gerçekçi davranmak gerekiyor. Boğa'lar bugün hareketli bir gündeler. Yeni planlar yapmak olası. Yapıcı olmak hiç de zor değil. İkizler ise kafasına göre hareket etmekten kaçınmalı. Evdeki hesap çarşıya uymayabilir. Özellikle iş hayatındaki dikkatsizlikler ya da gözü kapalı hareket yüzünden bazı sorunlar yaşayabilirler. Yengeç'ler verimli bir gündeler. Duygusal açıdan mutlu olabilirler ve endişelerini kontrol edebilirler. Bu arada sosyal konulardan da kazanç sağlayabilirler. Aslan'lar şimdi işe ve sorumluluklara daha fazla kulak kabartmak durumundalar. Artan işler ya da tamamlanması gereken konuları sakin biçimde ele almalılar. Başak'lar son birkaç günün gerginliğinden sıyrılabilecekler. Bu birkaç gün içinde keyif ve yaratıcılık getiren faaliyetler söz konusu olabilir. 
     Terazi'nin günlük işlere ve detaylara önem vermesi gerekiyor. Tembelce durmaktansa eldeki işlere konsantre olmalılar. Yaratıcı güçlerini verimli kullanabilecekleri fırsatlar var. Akrep'ler ortaklaşa konularda ılımlı olmalılar. Karşı tarafı iyi dinlememek yüzünden yanlış yargılara varabilirler. Biraz sağduyu çok şey tatlıya bağlanabilir. Yay'lar detaylara dikkat etmeleri gereken bir gündeler. Son günlerdeki dağınıklıklarına son vermeliler. Duygusal konularda karmaşa yaşayabilirler. Oğlak'lar yaptıkları işlerden keyif duyacaklar. Belki çok çalışma söz konusu ama yaratıcı konularda aktif bir gün olabilir. Kova'nın sabırlı olması ve elindeki kaynakları iyi değerlendirmesi gerekiyor. Duygusal alandaki gerginlikler eve yansıyabilir ya da evle ilgili aciliyet gerektiren konular gündeme gelebilir. Balık'lar bugün rahat edecekler. Duygularını iyi ifade edebilecekleri bir gündeler. Kardeşlerle ilgili konular da gündeme gelebilir. 
     
     

</TEXT>
</DOC>
