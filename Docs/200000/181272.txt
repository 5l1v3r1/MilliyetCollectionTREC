<DOC>
<DOCNO> 181272 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/09/son/soneko17.html </URL>
<DATE> 2003/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Havaların soğuması sebze fiyatlarını vurdu... 
</HEADLINE>
<TEXT>

     Havaların aniden soğuması üzerine bazı sebze fiyatlarında artışlar oldu. Domates ve biber fiyatları geçen haftaya göre 50-200 bin lira arasında yükseldi. 
     Antalya Büyükşehir Belediyesi Toptancı Hal Şube Müdürlüğü'nden alınan bilgiye göre, havaların soğumaya başlaması ve tarla yayla ürününün azalması nedeniyle, domates ve biber fiyatlarında artış oldu. 
     Yayla ürünü sivri biber geçen haftaya göre 100 bin lira artışla 900 bin, dolmalık biber 150 bin lira artışla 850 bin, Kaliforniya biberi de 500 bin lira artarak 2.5 milyon liradan işlem gördü. Kapya biberi de 100 bin lira yükselerek 1 milyon liradan alıcı buldu. 
     Ankon cinsi domates 50, yayla ürünü domates 150 ve yayla 144 cinsi domatesin fiyatı ise 200 bin lira arttı. Birinci kalite domates ise kalitesine göre 450-600 ve 700 bin lira arasında satıldı. 
     Yayla ürünü taze fasulye 500 bin lira artarak 1.5 milyon liradan işlem gördü. Beyaz barbunya 200 bin lira artışla 1 milyon 400 bin liradan alıcı buldu. 
     Kabak 200 bin lira artışxla 700 bin liradan, ithal kuru sarımsak da 500 bin lira yükselişle 4.5 milyon liradan işlem gördü. 
     Antalya Toptancı Hali yetkilileri, 15 Ekim den sonra da turfanda sebzenin piyasaya giriş yapacağını bildirdiler. 
     
</TEXT>
</DOC>
