<DOC>
<DOCNO> 189326 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/17/son/sonspo04.html </URL>
<DATE> 2003/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş-Diyarbakır 15. randevuya çıkıyor... 
</HEADLINE>
<TEXT>

     Beşiktaş ile Diyarbakırspor, yarın yapacakları maçla birlikte Birinci Süper Futbol Ligi'nde 15 kez karşılaşmış olacak. 
     Bugüne dek yapılan 14 maçın 7'sini siyah-beyazlılar, 4'ünü ise kırmızı-yeşilliler kazanırken, 3 maç da berabere sonuçlandı. 
     Beşiktaş'ın ligdeki toplam 22 golüne, Diyarbakırspor 13 golle karşılık verdi. 
     2 takım arasında geçen sezon yapılan maçlarda Beşiktaş İstanbul'da 2-0 kazanırken, Diyarbakır'daki erteleme maçında gülen taraf 1-0'lık sonuçla ev sahibi ekip oldu. 
     
     BEŞİKTAŞ, İSTANBUL'DA YİTİRMİYOR 
     Rakibi karşısında Diyarbakır'da yapılan maçlarda oldukça zorlanan Beşiktaş, İstanbul'da ise henüz maç yitirmedi. 
     İstanbul'daki 7 maçın 6'sını kazanan, 1'inde de berabere kalan ''Kara Kartallar'', yenilgi yüzü görmezken, 18 gol atıp, 5 gol yedi. 
     Diyarbakırspor, 1981-82 sezonundaki 1-1'lik eşitliğin ardından İstanbul'da yaptığı son 3 maçı da yitirdi. 
     
     LUCESCULU BEŞİKTAŞ'I YENEN TEK TAKIM 
     Diyarbakırspor, Teknik Direktör Mircea Lucescu yönetimindeki Beşiktaş'ı ligde şimdiye dek yenebilme başarısını gösteren tek takım unvanını elinde bulunduruyor. 
     Diyarbakır Atatürk Stadı'nda geçen sezon 16 Nisan 2003 tarihinde yapılan erteleme maçını 31. dakikada Saffet'in golüyle 1-0 kazanan yeşil-kırmızılı ekip, Rumen teknik adamın göreve gelmesinin ardından Beşiktaş'ı ligde yenebilen tek takım oldu. 
     Siyah-beyazlılar, Lucescu yönetiminde ligde şimdiye dek yaptığı 42 maçta tek yenilgiyi Diyarbakır'da aldı. 
     
     İSTANBUL'DAKİ MAÇLAR 
     İki takım arasında İstanbul'da yapılan lig maçlarında alınan sonuçlar şöyle 
     1977-1978 3 - 2. 
     1978-1979 2 - 0. 
     1979-1980 2 - 1. 
     1981-1982 1 - 1. 
     1986-1987 4 - 1. 
     2001-2002 4 - 0. 
     2002-2003 2 - 0. 
     
</TEXT>
</DOC>
