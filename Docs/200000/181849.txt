<DOC>
<DOCNO> 181849 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/12/yasam/yas11.html </URL>
<DATE> 2003/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizli'de başhekimliğe saldırı 
</HEADLINE>
<TEXT>

   HABER MERKEZİ 
   
   Antalya Devlet Hastanesi'nde bağımlıların çıkardığı olayların ardından Denizli Devlet Hastanesi de son bir hafta içinde başhekimlik dahil üç kez saldırıya uğradı. Denizli Tabip Odası'ndan yapılan açıklamada daha önce de saldırıya uğrayan hekimlerin zor şartlarda görev yaptıkları belirtildi. Açıklamada, şik yetlerini Denizli Tabip Odası Başkanı Dr. Halil Mıhçı'ya ilettiklerini kaydeden hekimler "Son saldırılardan iki ay önce Acil Servis çalışanlarının güvenlik problemleri yaşadığı yetkililere iletilmiş ancak hiçbir iyileştirme yapılmamıştır. Son olayda başhekimlik dahil tüm hastane saldırıya uğramıştır. Sorunların çözümünde beklemeye sabrımız yok. Eğer samimi adımlar atılmazsa iş bırakacağız" dediler. 
   
   
</TEXT>
</DOC>
