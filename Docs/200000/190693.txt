<DOC>
<DOCNO> 190693 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/23/son/sondun49.html </URL>
<DATE> 2003/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerika, taktiğini değiştiriyor 
</HEADLINE>
<TEXT>

     Irak'taki Amerikan askerlerinin, saldırıları durdurma amacına yönelik olarak, eski rejimin ülkenin kuzey ve batısındaki kalelerini ''içeriden yok etmeye'' karar verdiği bildirildi. 
     Amerikalı sözcü Yarbay George Krivo, Amerikan kuvvetlerinin ''daha saldırgan bir zihniyete sahip olduğunu ve ülkedeki terörist faaliyetlerin görüldüğü yerlerdeki barınakları temizleyeceğini'' söyledi. 
     Amerikan ordusunun, ülkenin ''Sünni üçgeni'' olarak adlandırılan kuzeyi ile batısındaki operasyonlarını yoğunlaştırdığını belirten sözcü, ''Ülkenin bu coğrafyasındaki durumu kavrama tarzımız 30-60 günden bu yana değişti. Askerler, Baas üçgeni olarak adlandırılan bu bölgede savaşı düşmanın içine taşıdı'' dedi. 
     ''Şimdi saldırıların geldiği bölgelere gireceğiz ve saldırıları kaynağından kurutmayı deneyeceğiz'' diyen sözcü, eski rejimin bazı unsurlarının bölgedeki sorunların kaynağı olduğunu belirterek, bunları Amerikan askerlerine yönelik saldırılardan sorumlu tuttu. 
     
</TEXT>
</DOC>
