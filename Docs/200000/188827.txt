<DOC>
<DOCNO> 188827 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/15/son/sonspo07.html </URL>
<DATE> 2003/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Taksi şoförü 1. lig takımına teknik direktör olarak getirildi 
</HEADLINE>
<TEXT>

     Belçika Birinci Futbol Ligi takımlarından Royal Anwers'te teknik direktörlük görevine, Rene Desayere'nin yerine, taksi şoförlüğü yapan Sırp Dojcin Peraziç geçti. 
     Yugoslayva Milli Takımı'nın eski futbolcularından olan 57 yaşındaki Dojcin Peraziç, teknik direktörlük kariyerine, Belçika'da başladı ve bazı küçük başarılar elde etti. Tienen takımını 3., Stade Leuven takımını da 2. lige çıkaran Peraziç, 3 aydır çalıştırıcılık görevini yapamıyordu. Peraziç, bu süre içinde taksi şoförlüğü yaparak geçimini sağladı. 
     Peraziç, ''De Morgen'' gazetesine yaptığı açıklamada, birinci ligde başarılı olacağını söyledi. 
     1960'ların sonunda ve 1970'lerin başında Kızılyıldız ve Vojvodina Novi Sad takımlarında oynayan Peraziç, daha sonra Hollanda'nın ADO Den Haag takımına transfer oldu. Peraziç'li ADO Den Haag, Hollanda Kupası'nı alarak Avrupa Kupa Galipleri Kupası'nda çeyrek finale dek yükseldi. 
     Royal Anwers, 18 takımlı Belçika Birinci Futbol Ligi'nde, 8 maç sonunda 7 puanla 14. sırada bulunuyor. 
     3 ay önce takımın başına getirilen eski teknik direktör Rene Desayere'nin görevine, alınan kötü sonuçlar nedeniyle pazar günü son verildi. 

     
</TEXT>
</DOC>
