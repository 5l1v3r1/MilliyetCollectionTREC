<DOC>
<DOCNO> 169385 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/14/son/sontur24.html </URL>
<DATE> 2003/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye-ABD ortak komisyonu çalışmalarını tamamladı... 
</HEADLINE>
<TEXT>

     Türkiye ile ABD arasında Süleymaniye'de 11 Türk askerinin gözaltına alınmasını soruşturmak amacıyla oluşturulan ortak komisyon, bugün yapılan 4. toplantının ardından çalışmalarını tamamladı. 
     Edinilen bilgiye göre, dün ve bugünkü görüşmelerin ardından yapılması beklenen ortak açıklamaya son şekli verildi. 
     Diplomatik kaynaklar, ABD tarafının açıklamanın taslağıyla ilgili olarak Washington'dan onay beklediğini söylediler. Türk tarafının da, taslağı Başbakan Recep Tayyip Erdoğan'ın bilgisine sunacağı öğrenildi. 
     Yapılacak açıklamada, gözaltına alma olayının ''üzücü'' olduğunun belirtilmesi, ikili ilişkiler ve diyalogun geliştirilmesi öneminin vurgulanması bekleniyor. 
     Komisyonun dün yapılan üçüncü toplantısında, Amerikan heyetine başkanlık NATO Müttefik Kuvvetler Komutan Yardımcısı Korgeneral John Silvester, bölgedeki izlenimlerini aktarmış ve görüşmeler sonunda suikast iddialarının geçersiz olduğu görüşüne varılmıştı. 
     
</TEXT>
</DOC>
