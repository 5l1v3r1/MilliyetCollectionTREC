<DOC>
<DOCNO> 176680 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/19/son/sondun06.html </URL>
<DATE> 2003/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Yazın seks yerinde sayıyor 
</HEADLINE>
<TEXT>

     MEHMET ÇİFTÇİ İspanya DHA 

Prezervatif firması Durex, İspanya'nın tatil bölgelerinde yaptığı bir araştırmada "yaz aylarında cinsel ilişki artar" inancının doğru olmadığını ortaya çıkardı. Durex firmasının İspanya temsilcisi Alicia Ortega, bu tezini ülkenin birçok bölgesinde kurdukları prezervatif satış noktalarında yapılan tüketime bağlıyor. Araştırmanın tüm tatil bölgelerinde yapıldığına dikkat çeken Ortega, "İnsanların temmuz ve ağustos aylarında tükettiği prezervatif satışının, kış aylarında da aynı olması iki görüşü akla getiriyor. Gençler ya gün geçtikçe daha az seks yapıyor, ya da güneş, cinsel istekte söylendiği kadar çok etkili değil" dedi. 
     
</TEXT>
</DOC>
