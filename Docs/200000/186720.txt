<DOC>
<DOCNO> 186720 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/06/yasam/yas02.html </URL>
<DATE> 2003/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Yemekteki müzik hesabı etkiliyor 
</HEADLINE>
<TEXT>

   İngiltere'de yapılan bir araştırmaya göre, klasik müzik çalınan restoranlarda insanlar daha pahalı yemekleri tercih ediyor 
      NEVSAL ELEVLİ Londra 
   
   İNGİLTERE'DE, Leicester ve Surrey üniversitelerinin ortak araştırmasının sonuçlarına göre, restoranlarda çalan müzik, müşterilerin ödediği hesabı etkiliyor. Klasik müzik çalınan restoranlarda insanlar daha pahalı yemekleri tercih ediyor. Psikolog Adrian North'a göre klasik müzik kültürü, eğitimli, ince zevkli ve zengin olmakla bağdaştığından, daha fazla para harcatıyor. 
   
   Klasik müzikle fatura 2 - 3 misline çıktı 
   MARKET Harborough kasabasındaki bir restoranda, 18 gece boyunca bir gece klasik, bir gece pop müzik çalındı. Üç gecede bir ise müzik çalınmadı. Müziksiz gecelerde restoranda iki kişinin, şarapla birlikte yemek için ödedikleri fatura 50 - 60 pound 140 milyon lira olurken, klasik müzik çalınan gecelerde fatura iki - üç misline çıktı. 
   
   5. Senfoni ve Dört Mevsim en etkilisi 
   ÖZELLİKLE Beethoven'in 5. Senfonisi ve Vivaldi'nin "Dört Mevsim"i çaldığında müşteriler en pahalı içkileri, en lüks yiyecekleri ısmarladı. Pop müziğin çaldığı gecelerdeki müşteriler ise sıradan yiyeceklerle yetindi. Araştırmada, beklerken düşük tempolu müzik dinleyen kişilerin bekleme süresini daha kısa olarak algıladığı da ortaya çıktı. 
   
   
</TEXT>
</DOC>
