<DOC>
<DOCNO> 183493 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/20/ekonomi/eko08.html </URL>
<DATE> 2003/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Turkcell murabaha sendikasyonuna çıktı 
</HEADLINE>
<TEXT>

   EKONOMİ SERVİSİ 
   
   Turkcell toplam 100 milyon dolar tutarında, İslami ilkelere dayanan "bir tür vadeli mal alım finansman metodu olan murabaha sendikasyonu temini" için HSBC Türkiye ve İslam Kalkınma Bankası'na yetki verdi. Şirketten yapılan açıklamada, sözleşme tarihinden itibaren 180 gün içerisinde kullanmak kaydı ile bir yıl anapara ödemesiz, iki yıl vadeli bu teminatsız finansmanın, 2003 ve 2004'teki ekipman alımları için kullanılacağı belirtildi. 
   Daha çok faizsiz bankacılık yapan özel finans kuruluşlarının kullandırdığı bir tür kredi olan murahabada, bir ticari malın alımına finansman sağlanıyor. Mal, müşteri için peşin para ile alınıp, müşteriye veresiye taksitli satılıyor. Bankacılıkta belirli bir faiz uygulanarak tahsilat yapılırken, murabahada k r payı ile satış yapılıyor. Malın mülkiyeti ödemeler bitene kadar finansman kuruluşunda kalıyor. 
   
   Işık TV satılmadı 
   Öte yandan, Işık TV'nin Çukurova Grubu'na ya da bir başkasına satılmadığı bildirildi. Medyatava internet sitesinde yer alan bilgiyi, Milliyet de bu kaynaktan alarak haber yapmıştı. 
   
   
</TEXT>
</DOC>
