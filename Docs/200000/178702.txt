<DOC>
<DOCNO> 178702 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/28/son/soneko18.html </URL>
<DATE> 2003/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'ı Türkiye aydınlatacak... Elektrik anlaşması tamam... 
</HEADLINE>
<TEXT>

     Türkiye'den Irak'a elektrik satılmasına ilişkin görüşmelerde anlaşma sağlandığı ve anlaşmanın Eylül ayında imzalanacağı bildirildi. 
     Enerji ve Tabii Kaynaklar Bakanlığı'ndan yapılan yazılı açıklamada, Amerika'nın Irak harekatının ardından Irak'ın yeniden yapılandırılması konusunda Türkiye tarafından başlatılan girişimlerin ilki sonuç verdi. 
     Açıklamaya göre, Enerji ve Tabii Kaynaklar Bakanlığı, Irak'a 50 megavattan başlamak ve 200 megavata kadar kademeli olarak artacak şekilde elektrik satışı konusunda prensip anlaşmasına vardı. 
     Irak ve Türkiye arasındaki bu anlaşmaya ilişkin protokol, Eylül ayı başında Ankara'da tarafların katılımı ile düzenlenecek törenle imzalanacak. 
     Açıklamada Enerji ve Tabii Kaynaklar Bakanı Hilmi Güler, Türkiye'nin Irak'ta uygulanabilecek projeler kapsamında Bakanlı olarak çalışmaların sürdüğünü, önümüzdeki günlerde yeni projelerin hayata geçirileceğini bildirdi. 
     
</TEXT>
</DOC>
