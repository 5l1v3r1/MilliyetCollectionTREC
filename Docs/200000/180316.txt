<DOC>
<DOCNO> 180316 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/04/son/sonspo24.html </URL>
<DATE> 2003/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Fatih Terim 50 yaşında... 
</HEADLINE>
<TEXT>

     Galatasaray'ın başarılı teknik direktörü Fatih Terim, 50. yaşına bastı. 
     Sarı-kırmızılı kulübün resmi internet sitesi ''www.galatasaray.org''da yapılan açıklamada, Terim'in doğum günü kutlandı. 
     Terim'e övgüler yağdırılan kutlamada, şöyle denildi 
     ''Türk futbolunun son 10 yılda gösterdiği büyük sıçramanın başlıca mimarlarından, Galatasaray futbol takımının eski kaptanı, ülkemize ilk Avrupa Kupası getiren Galatasaray takımının teknik direktörü, Türkiye Ligleri'nin kırılması zor rekorlarından olan üst üste 4 kez lig şampiyonluğunu kazanan tek takım olan Galatasaray'ın hocası, İtalya'da takım çalıştırma başarısını gösteren ilk Türk teknik adamı, Milan gibi dünya futboluna damgasını vuran bir kulübü çalıştıran ilk Türk teknik direktör, Galatasarayımız'ın tarihine adını şimdiden silinmez harflerle yazdırmış hocamız, taraftarlarımızın taktığı lakabıyla İmparator Fatih Terim'i, 50. yaş gününde tüm sevenleri adına kutluyor ve uzun ömürler diliyoruz.'' 
     
</TEXT>
</DOC>
