<DOC>
<DOCNO> 157247 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/17/yazar/civaoglu.html </URL>
<DATE> 2003/05/17/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Baba racon kesiyor 
</HEADLINE>
<TEXT>

     "Neden hala oradalar " sorusundan önce "Neden oraya gitmişlerdi " sorusunun cevabı verilmelidir. 
     
     Peşmerge başına 60 dolar 
     Yıl 1996... Barzani ve Talabani güçleri çatışıyorlar. 
     Ateşkes yaptıklarında, güvence olarak TSK'dan birlikler istiyorlar. 
     Bir çatışmayı önleyecek, gereğinde barış gücü görevini yapacak olan o TSK güçlerinden, Kuzey Irak'ta hala bir tank taburunun bulunduğu söylenebilir. 
     Bu tabur 50 kilometre derinliği olan bölgede, önemli yolları ve kavşakları tutmuştur. 
     Kuzey Irak'ın besin, teknoloji ve diğer tüm ihtiyaçlarını karşılayan TIR'ların ve Kuzey Irak'tan mazot taşıyan tankerlerin, bir yere kadar boru hattının güvenliği, bu silahlı gücün sorumluluğunda. 
     Yörede, 5 bin PKK'lı varken, bunların Saddam'dan kalan bazı ağır silahlara da sahip oldukları bilinirken, TSK birliklerini nasıl geri çeker 
     ABD, Halkın Mücahitleri örgütüne yaptığı gibi PKK'yı da silahtan arındırmış, bu örgütü dağıtmış mıdır 
     Türkiye PKK tehdidini kaldırabilmiş midir 
     Öte yandan... 
     Kuzey Irak'ta, özellikle Barzani güçlerine Türkiye, yıllardır, - belirli sayıya kadar - peşmerge başına 60 dolar maaş ödemiştir. 
     Hem Barzani, hem Talabani'nin bölgelerinde yıllardır, Türkiye'nin özel birlikleri bulunmaktadır. 
     Büroları bile olan sivil giysili bu birimler, KDP ve KYP merkezlerine zaman zaman gitmekte, PKK'ya karşı ortak tavırları görüşmektedir. 
     Varlıklarının nedeni olan PKK tehdidi ortadan kalkmış mıdır ki, çekilsinler . 
     
     Genelkurmay rahatsızlığı 
     Büyükelçi Pearson'un ikinci mesajı, Genelkurmay'dan duyulan rahatsızlık. Örneğin "Kerkük yerel yönetiminin nasıl yapılanması gerektiği" yolunda Irak'taki ABD komutanlığına yazıldığı öne sürülen mektup... Ve "Kuzey Irak'taki Türk askerinin faaliyetleriyle kuşku yarattığı..." 
     Mektubu bilemiyoruz ancak Türkiye'nin, Musul ve Kerkük'teki oluşumlarda, Türkmenlerin, diğer etnik ve dini grupların ağırlıklı oranlarla temsilini istemesi doğaldır. Ayrıca yöredeki özel birlikler de Türkmenlerle sürekli iletişimdeler. 
     Ama... 
     ABD'ye göre "Türkmen cephesi demek, TC Genelkurmayı demek..." 
     Barzani ve Talabani doğrultusunda Kuzey Irak'ı yeniden yapılandırırken, gül bahçesinde diken bırakmak istemiyor. 
     Türkmenlerin, Türkiye'den güç almalarından ABD kuşkulu... 
     Alınan izlenimlere göre, ABD, Irak savaşı öncesinden bu yana, Genelkurmay'dan beklediği desteği göremediği inancında. 
     "Irak'ı işgal eden biziz. Burası bizden sorulur" havasında. 
     Bir de dokundurma yapıyor "TSK Kuzey Irak'a girememişse bunun nedeni ABD değildir..." 
     Yani "Biz o kadar çağrı yaptık. Ayak sürüdünüz. Tezkere geçmedi" demek istiyor. 
     
     Gül gelmesin 
     Büyükelçi Pearson'un üçüncü mesajı ise Hükümete "Washington'a bir öncü heyet göndermeniz daha iyi olur. Washington'daki hava Dışişleri Bakanı düzeyinde bir ziyaret için henüz hazır değil..." 
     Müsteşar Ziyal'in "Her kafadan bir ses çıkıyor. Örneğin, Milli Savunma Bakan Yardımcınızın ve Dışişleri Bakan Yardımcınızın sözleri... Washington'a bir ziyaret yapılsa, sorunlar, masanın üzerine yatırılsa, ilişkiler onarılsa" önerisi üzerine Büyükelçi'nin verdiği cevap işte bu... 
     Yani... 
     ABD - Türkiye ilişkileri sadece Kuzey Irak bağlamında politik sancıları değil, son aylarda Türkiye için duyulan hayal kırıklığını ve duygusallığı da yansıtıyor. 
     "Baba " raconuna karşı gelmeye tepki... 
     Zor süreç... 
     .... 
     1 Barçın Yinanç'ın CNN TÜRK'te yayımlanan haberi. 
     
     

</TEXT>
</DOC>
