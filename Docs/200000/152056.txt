<DOC>
<DOCNO> 152056 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/24/son/sondun22.html </URL>
<DATE> 2003/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Mandela'nın eski eşi hırsızlıktan suçlu bulundu 
</HEADLINE>
<TEXT>

     Güney Afrika'nın eski Devlet Başkanı Nelson Mandela'nın eski eşi Winnie Madikizela-Mandela, hırsızlık ve dolandırıcılıktan suçlu bulundu. 
     Pretoria sulh mahkemesi yargıcı Peet Johnson, 66 yaşındaki Bayan Mandela'ya yönelik banka kredisi skandalıyla ilgili suçlamaların kanıtlarının yeterli bulunduğunu bildirdi. 
     Mandela'nın komisyoncusu Addy Moolman da, Bayan Mandela gibi hırsızlık ve dolandırıcılıktan suçlu bulundu. 
     Bayan Mandela ve Moolman, Afrika Ulusal Kongresi Kadın Birliği çalışanları adına sahte belgelerle bankadan kredi almakla suçlanıyorlardı. 
     İki sanığın 15 yıla kadar hapis cezası almaları bekleniyor. Cezaların daha sonra açıklanması bekleniyor. 
     Savunma avukatları, Bayan Mandela'nın bilmeden bu yolsuzluğa sokulduğunu iddia etmişti. 
     





</TEXT>
</DOC>
