<DOC>
<DOCNO> 154375 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/04/spor/spo15.html </URL>
<DATE> 2003/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

Kocaelispor'a prim dopingi      DENİZLİSPOR galibiyetinin ardından bugün Malatyaspor'u da yenip, kümede kalma umudunu devam ettirmek isteyen Kocaelispor'da yönetim prim dopingi yaptı. Futbolculara, Denizli galibiyeti priminin yarısı olan 50 milyar lirayı veren Yeşil - Siyahlılar, Malatya karşılaşmasının kazanılması durumunda oyunculara toplam 150 milyar lira daha ödeyeceğini açıkladı. 
     
Doğan Bize yakışmaz      GAZİANTEPSPOR'UN bugün yapılması gereken olağanüstü genel kurulu, çoğunluk sağlanamadığı gerekçesiyle 10 Mayıs Cumartesi gününe ertelendi. Başkan Celal Doğan, teknik direktörlük için ortaya atılan Rıza Çalımbay iddialarına da açıklık getirdi. Doğan, "Çalımbay'ı severim. Denizlispor'u başarıya taşıyan isimdir. Ancak şu anda bizim bir teknik direktörümüz var. Başka bir Türk hocaya teklif götürmemiz hem bize yakışmaz, hem de hocamıza saygısızlık olur" dedi. 
     
Atalay'ın hedefi      GENÇLİK Spor Genel Müdürü GSGM Mehmet Atalay, en kısa zamanda sponsorluk yasasını hayata geçirmeyi planladıklarını açıkladı. Atalay, 70 milyonluk ülkede 10 milyon lisanlı sporcunun bulunması gerektiğini söyledi. 
     
Saygıner elendi      60. Avrupa 3 Bant Bilardo Şampiyonası'nda Türk sporcuları elendi. Semih Saygıner, Belçikalı Merkch 3 - 0 , Tayfun Taşdemir Hollandalı Jaspers'a 3 - 0 ve Özcan Yılmaz da Alman Horn'a 3 - 2 yenilerek, şampiyonaya veda etti. 
     
Stada tam not      ATATÜRK Olimpiyat Stadı'nda 21 - 22 Haziran'da yapılacak Avrupa Milletler Kupası öncesi, Avrupa Atletizm Birliği Teknik Delegesi Anny Schmitz, statta incelemelerde bulundu. Federasyon yetkilileriyle stadı gezen Schmitz, tesislere tam not verdi. 12 ülkenin katılacağı şampiyonada, Süreyya Ayhan da Ay - Yıldızlı takımda koşacak. 
     

</TEXT>
</DOC>
