<DOC>
<DOCNO> 198653 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/29/son/sonspo16.html </URL>
<DATE> 2003/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Akçaabat Sebat 1 - Çaykur Rize 0 
</HEADLINE>
<TEXT>

     Birinci Süper Lig'de Akçaabat Sebatspor, Çaykur Rizespor'u 1-0 yendi. 
     Karşılaşmayı yaklaşık 4 bin 500 Akçaabat Sebatsporlu, 300 de Çaykur Rizesporlu taraftar izledi. 
     Her iki takım da savunma güvenliğini önplanda tutarak maça başladı. Akçaabat Sebatspor, rakibine oranla daha atak bir futbol sergilese de istediği golü ilk yarıda bulamadı. 
     14. dakikada Muzaffer'in Çaykur Rizespor savunması arkasına gönderdiği topla buluşarak ceza alanına giren Orhan'ın vuruşunda, meşin yuvarlak auta gitti. 
     21. dakikada Semavi'nin ceza alanı dışı sol çaprazından kullandığı faul atışında, penaltı noktası üzerindeki Orhan'ın kafayla vurduğu top, kaleci Murat'ta kaldı. 
     35. dakikada Koray'ın pasında, kaleci Metin ceza alanına hareketlenen Zafer'den önce çıkarak topa sahip oldu. 
     36. dakikada Muzaffer'in ceza alanı ön çizgisine paralel gönderdiği pasta, Orhan'ın vuruşunda top auta gitti. 
     38. dakikada Muzaffer'in pasında ceza alanına giren Orhan'ın uygun pozisyondaki vuruşunda, top kale direğinin üstünden auta gitti. 
     42. dakikada Marek'in ortasında İbrahim, topu kafayla ceza alanı ön çizgisi üzerinde uygun pozisyondaki Erman'a gönderdi. Bu futbolcunun vuruşunda, top üstten auta gitti. 
     45. dakikada Orhan'ın kafayla ceza alanına gönderdiği pasta, uygun pozisyondaki Muzaffer'in vuruşunda, top kale direğinin üsünden auta gitti ve ilk yarı golsüz sona erdi. 
     
     İKİNCİ YARI 

     50. dakikada Semavi'nin ceza alanı dışı sol çaprazından şutunda, top yan ağlarda kaldı. 
     52. dakikada Muzaffer'in pasında topla buluşan Selahattin'in ceza alanına girdikten sonra şutunda, top az farkla kale direğinin yanından auta gitti. 
     55. dakikada Gürol'un sağdan ceza alanına gönderdiği pasta, penaltı noktası üzerinde topla buluşan Sedlak'ın vuruşunda, kaleci Metin Aktaş 2 hamlede topun sahibi oldu. 
     61. dakikada Selahattin'in ceza alanı dışı sağ taraftan gönderdiği pasta, penaltı noktası üzerinde topla buluşan Muzaffer'in vuruşunda, meşin yuvarlak kaleci Murat'ın sağından filelere gitti 1-0. 
     72. dakikada Raphael'in çapraz pozisyonda ceza alanı sağ çizgisi üzerinden çektiği şutta, top kaleci Metin Aktaş'ta kaldı. 
     82. dakikada Orhan, sağdan Çaykur Rizesporlu savunma oyuncularını çalımlayarak ceza alanına girdi. Çapraz pozisyonda kaleci Murat ile karşı karşıya kalan bu futbolcunun vuruşunda, top kaleciye çarparak kornere gitti. 
     83. dakikada Selahattin'in pasında, ceza alanı yayı üzerinde topla buluşan Erman'ın kaleci Murat'ın üzerinden yaptığı aşırtma vuruşta, top auta gitti. 
     Karşılaşmanın bundan sonraki dakikalarında başka gol olmadı ve maç Akçaabat Sebatspor'un 1-0 üstünlüğüyle sona erdi. 
     MAÇIN KARNESİ 
     

AKÇAABAT SEBATSPOR 1 - ÇAYKUR RİZESPOR 0 Stat Fatih Hakemler Metin Tokat xxx, Cengiz Akyüz xxx, Hakan Yavuz xxx Akçaabat Sebatspor Metin xxx, Hamza xx, Mehmet xx, Sedat xx, Abdurrahman xx, Marek x, Semavi xx, Muzaffer xxx Dk. 70 Erman Ergin xx , Erman xx Dk. 89 Muhammed , Orhan xxx, İbrahim x Dk. 46 Selahattin xxx Çaykur Rizespor Murat x, Ahmet xx, Koray x, Evren x Dk. 71 Raphael x , Gürol x, Şener x, Sedlak xx Dk. 83 Fahri , Victoria xx, Murat Sözkesen x, Okan x, Zafer x Dk. 57 Uğurtan x Sarı Kartlar Dk. 45 Orhan, Dk. 59 Abdurrahman, Dk. 85 Erman Ergin Akçaabat Sebatspor , Dk. 45 Victoria Çaykur Rizespor      
</TEXT>
</DOC>
