<DOC>
<DOCNO> 190288 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/22/guncel/gun20.html </URL>
<DATE> 2003/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

   
   Özelleştirme protestosu    Tek Gıda İş Sendikası'na üye 200 kişilik bir grup, Tekel'in özelleştirme kapsamına alınmasına tepki gösterek AKP İstanbul İl Başkanlığı önünde protesto gösterisi düzenledi. Polis, eyleme katılacakları taşıyan20 otobüsü Kavacık'ta durdurdu. Polisin müdahale etmediği eylem olaysız sona erdi. 
   
   
   Generaller tam kadro 'Gar'da    Cumhuriyetin 80. yıl kutlamaları çerçevesinde ilk kez "Cumhuriyet Döneminde Askeri Müzik ve Gelişimi" konulu sempozyum düzenlenecek. 23 25 Ekim'de Bilkent Konser Salonu'nda gerçekleşecek sempozyumda, "Cumhuriyet Treni" Ankara Garı'nda karşılanacak. Ankara Garnizonu'nda görevli generaller karşılamada tam kadro hazır bulunacak. Atatürk'ün emriyle İstanbul'dan Ankara'ya getirilen ve çoksesli müziğin kurumsallaşmasında temel sayılan Muzikai Hümayun'un trenle gelişinin canlandırılacağı 23 Ekim saat 14.30'daki karşılamanın ardından, kortej eşliğinde Anıtkabir'e geçilecek. 
   
   Çiftehavuzlar davasında olay var    İstanbul Çiftehavuzlar'da 1992'de yasadışı Dev - Sol'un hücreevine yapılan operasyonda üç militanı "kasten öldürdükleri" iddiasıyla yargılanan ve beraat kararı Yargıtay tarafından usul yönünden bozulan 21 polis 2. yargılamada da beraat etti. İbrahim Şahin ve Ayhan Çarkın'ın da sanık polisler arasında bulunduğu dava, Dursun Karataş'ın eşi Sabahat Karataş, Taşkın Usta ve Eda Yüksel'in öldürülmesi nedeniyle açılmıştı. Duruşmayı izleyen grup, pankart açmak isteyince polis, müdahale etti. 
   
   
   
</TEXT>
</DOC>
