<DOC>
<DOCNO> 199440 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/03/yasam/yas04.html </URL>
<DATE> 2003/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Müteahhide aşk tuzağı 
</HEADLINE>
<TEXT>

   İki kadınla kaçamak yaptığı sırada silahlı kişilerce bürosu basılıp soyulan müteahhit, bir oyuna geldiğini anlayınca hemen polise koştu 
      Elvan Ezber 
   
   İstanbul K ğıthane'de, 'aşk tuzağı' kurdukları müteahhit İdris Baydilli'yi tehdit ederek para ve kıymetli eşyalarını aldıkları öne sürülen yedi kişi yakalandı. 
   Müteahhit Baydilli'nin Asayiş Şube Müdürlüğü'ne başvurmasıyla ortaya çıkan olay, iddiaya göre şöyle gelişti 
   Gültepe Talatpaşa Caddesi 310 nolu işyerine yaklaşık iki ay önce silahlı dört kişinin yaptığı baskında, Baydilli hayat kadını olduğu öne sürülen Vesile Akbilek ve Arife Turgut'la eğlenirken yakalandı. Baydilli'ye silahlarını doğrultan bu kişiler, "Bunlar bizim kız kardeşlerimiz. Siz burda ne yapıyorsunuz " diyerek tehditler savurdu. 
   
   Akraba değiller 
   Korkuya kapılan ve kaçamağın başkaları tarafından duyulmasını istemeyen Baydilli, silahlı kişilere kasadaki 400 milyon lira ile 5.5 milyar değerindeki senet ve üzerindeki değerli eşyaları verdi. Polise gitmemesi konusunda Baydilli'yi uyaran dört kişi, iki kadınla birlikte bürodan ayrıldı. 
   Bu olayın ardından kendisini tehdit eden kişileri araştıran Baydilli, Turgut ve Akbilek'in zanlılarla bir yakınlığının bulunmadığını ve oyuna getirildiğini öğrendi. 
   Baydilli'nin şik yeti üzerine polisin başlattığı çalışmada, ilk olarak Vesile Akbilek gözaltına alındı. Sorgusunda suçunu itiraf ettiği öne sürülen Akbilek'in ifadesi doğrultusunda Sarıyer, K ğıthane ve Şişli'de belirlenen adreslere baskın düzenlendi. Olaya karıştığı öne sürülen Seyfettin Gencer, Sultan Ahmet Bayraktar, Harun Calban, Barış Küçükyıldız, Ayhan Yetimoğlu ve Mustafa Yetimoğlu gözaltına alındı. 
   Gasp sırasında silahların kurusıkı olduğunu tespit eden polis yetkilileri, olayı planladığı iddia edilen Arife Turgut'un arandığını bildirildi. 
   
   
   
   
   
</TEXT>
</DOC>
