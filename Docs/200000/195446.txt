<DOC>
<DOCNO> 195446 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/14/yasam/yas02.html </URL>
<DATE> 2003/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
200 yıllık BBG'yi Türk aile kazandı 
</HEADLINE>
<TEXT>

   Almanya'da yaşayan İsmail Boro, Alman eşi Marienne ve üç çocuğuyla, TV programı için 100 gün boyunca, 1800'lü yılların şartlarında yaşamayı başardı 
      İHSAN DÖRTKARDEŞ DHA 
   
   ARD'de yayımlandı 
   ALMANYA'DA yaşayan İsmail Boro, Alman eşi Marienne ile kızları Reya, Sera ve oğulları Akay, bir TV programı için bir dağ evinde, 100 gün boyunca modern çağın hiçbir cihazını kullanmadan, 1800'lü yıllardaki gibi bir yaşam sürdürdü. Boro ailesi, kameraların kendilerini görüntülemesini kabul etti. Programa başvuran çok sayıda aile arasından seçilen Boro ailesinin doğayla mücadeleleri Alman devlet kanalı ARD'de üç hafta süreyle yayımlandı. 
   
   Hiç kolay olmadı 
   200 yıl öncesinin elbiselerini giyen, elektrik, motorlu araç ve su dahil hiçbir kolaylığın olmadığı evde, tarım ve hayvancılık yaparak yaşayan Boro çifti, çocuklarıyla birlikte tüm zorlukları aşmayı başardı. Elde ettikleri hayvansal ve bitkisel ürünleri saatlerce yürüyerek en yakın kasabadaki pazarda satarak para kazanan aileye ödül olarak, modern ahşap bir ev verildi. 
   
   
</TEXT>
</DOC>
