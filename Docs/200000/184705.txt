<DOC>
<DOCNO> 184705 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/26/spor/bvol.html </URL>
<DATE> 2003/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Hediyemiz olsun 2-3 
</HEADLINE>
<TEXT>

   Voleybol Milli Takımımız, grup birinciliği maçında şanssız bir şekilde tie break setinde Almanya'ya boyun eğdi, ancak altın umudunu devam ettirdi. Bayanlarımız yarın Hollanda karşısında final arayacak 
      
   Elden kaçırdık 
   BAYAN Voleybol Milli Takımımız, final grubunu garantilemenin rahatlığı ile çıktığı Almanya'ya teslim oldu. İlk iki sette tutuk bir maç çıkaran mililerimiz, savunmada ve hücumda oldukça aksadı. Üçüncü sette taraftarın da desteğini alarak, ayağa kalkan bayanlarımız, özellikle Neslihan, Aysun ve Natalia ile arka arkaya sayı buldu. Dördüncü sette adeta rakibini dağıtan ekibimiz, tie break setine önde başlamasına rağmen, savunmada yaptığı basit hatalar ve hakemin yanlış kararları nedeniyle ikincilikle yetindi. 
   
   Maçın karnesi 
   AYŞE YEŞİN 

   HAKEMLER Karin Zahorcovac Çek Cumhuriyeti , Patrick Rechardf Fransa 
   TÜRKİYE Bahar 7 , Natalia 8 , Özlem 7 , Neslihan 8 , Esra 7 , Aysun 9 , Gülden Libero 6 , Seda 6 , Pelin 6 , Mesude 6 
   ALMANYA Kulakova 8 , Hart 8 , Grün 9 , Radzuweit 6 , Sylvester 8 , Bouagaa 7 , Tzscherlich Libero 8 , Fürst 7 , Dumler 6 , Benecke 6 
   SETLER 16 - 25, 16 - 25, 25 - 22, 25 - 12, 10 - 15 
   
   Kritik    Aldırma sen    RAGIP TEKİN 

   Böyle sonuçlanmamalıydı Ay - Yıldızlı bayanlarımız bu grupta birinciliği hak etmişti. Ama olmadı. Yine de sizleri canı gönülden kutluyoruz. Gücünüzü final grubuna sakladığınızı düşünüyoruz, bizi mahçup etmeyeceğinize inanıyoruz. Reşat Yazıcıoğulları'nın, Almanya'nın Dünyaca ünlü Koreli antrenörü Lee Ho Wan'ın taktik hamlelerini savuşturma konusundaki başarısını da taktir ediyoruz. 
   İlk iki sete bakarsak, defanstan top çıkaramadık, bloklarda rakibi durduramadık. Neslihan ve Natalia'nın köşelerden yaptığı cılız hücumlarla yetinmek zorunda kaldık. Pasör Hart, köşelerden Çek asıllı Kulakova ile Tacikistan doğumlu Grün'ü iyi yönlendirdi. Ortadan da Kazakistan asıllı Bouagaa'nın etkili oyunu skoru bir anda 2 - 0'a taşıdı. Üçüncü sette kendine gelen bayanlarımız oyuna hızlı başladı. Almanlar'ın silahı Grün'ü ikili blokta durdurup, Neslihan'ın rizikolu ama etkili smaç servisleriyle rakibi dağıttılar. Natalia dörtten, Aysun ikiden başarılı hücumlarla sayı üretti. Almanya, Kulakova ile buna karşılık vermeye çalıştı. Dördüncü sette ise rakibi adeta sahaya gömdük. Libero Gülden'in manşetleri, Neslihan, Aysun ve Natalia'nın köşelerden çok üstün hücumu seti açık arayla kazanmamızı sağladı. 
   Tie break setini, Neslihan ile Özlem'in çabasıyla önde götürdük. Fakat Grün ve Sylvester'ın üstün gayretleri 9 - 9'luk eşitlikten sonra sonucu değiştirdi. Bu güzel maçın en kötüleri hakemlerdi. İnanılmaz hatalar yaptılar. 
   Millilerimizin, Hollanda'yı yenerek, finale çıkacağına inanıyoruz. Finaldeki muhtemel Almanya randevusunda, rövanşı vermemeyi umut ediyoruz. 
   
   
   Almanya-Polonya    GRUP maçları sonunda eşleşmeler de belli oldu. 1. Grup'ta ilk sırayı alan Almanya, Antalya grubu ikincisi Polonya ile eşleşti. Bu maç yarın 16.30'da, millilerimizin Hollanda mücadelesi de 19.00'da yapılacak. İtalya-Romanya, Bulgaristan-Rusya ise klasman mücadelesi verecek. 
   
   1. Grup Puan Cetveli ANKARA Takım O G M AS VS P 1. Almanya 5 5 0 15 2 10 2. TÜRKİYE 5 4 1 14 3 9 3. Rusya 5 3 2 9 7 8 4. Romanya 5 2 3 6 12 7 5. Sır.Karadağ 5 1 4 5 12 6 6. Slovakya 5 0 5 2 15 5 
   TOPLU SONUÇLAR Rusya - Romanya 3 - 0, Sırbistan Karadağ - Slovakya 3 - 0 
   
   2. Grup Puan Cetveli ANTALYA Takım O G M AS VS P 1. Hollanda 5 4 1 14 6 9 2. Polonya 5 4 1 13 9 9 3. İtalya 5 3 2 11 7 8 4. Bulgaristan 5 2 3 10 11 7 5. Ukrayna 5 2 3 7 12 7 6. Çek Cum. 5 0 5 5 15 5 
   TOPLU SONUÇLAR İtalya - Bulgaristan 2 - 3, Hollanda - Ukrayna 3 - 0, Polonya - Çek Cumhuriyeti 3 - 1 
   
   'Hakemler en zayıf halka'    ALMANYA karşısında ilk yenilgisini alan Bayan Voleybol Milli Takımımız'da hakeme büyük tepki gösteriliyor. Antrenör Reşat Yazıcıoğulları, "Final için çok büyük tecrübe kazandık. İlk iki sette kötüydük. Ama dördüncü sette onları sahadan sildik. Sahanın en zayıfı hakemlerdi. Beş çok önemli hata yaptılar" dedi. 
   YAZICIOĞULLARI, Hollanda önünde yılmadan savaşıp, finale kalmayı hedeflediklerini de ifade etti. TRT 2'de maçı yorumlayan Kurtaran Mumcu'nun, canlı yayında hakem için "Allah belanı versin" çıkışı tepki çekti. Bu arada Bahçelievler Belediye Başkanı Saffet Bulut, şampiyon olunması halinde kupa anıtı sözü verdi. 
   
   Yıldırım aşk    Rus asıllı milli oyuncu Natalia'yı kampta ziyaret eden eşi Hakan, "Görür görmez birbirimize tutulmuştuk"dedi 
      
   Çifte mutluluk 
   AY - Yıldızlı ekibimizin Rus asıllı oyuncusu Natalia, Türkiye'de aşkı ve mutluluğu bir arada yakaladığını söyledi. Beş yıl önce transfer teklifi aldığında gitmeyi düşünmediğini vurgulayan Natalia, "Ancak kulübüm ısrar edince, Kocaelispor'a geldim. Kalmaya karar vermemdeki en önemli etken tabii ki eşim Hakan'dı" dedi. 
   
   'Kenetlendik' 
   MİLLİ oyuncu, Avrupa şampiyonu olarak, Türkiye'ye en güzel hediyeyi vermeyi istediklerini sözlerine ekledi. Ortak arkadaşlarının bir gün kendisini maça davet etmesiyle Natalia ile karşılaştıklarını belirten Hakan Hanikoğlu ise, "O anda bir dakika kadar birbirimize tutulmuştuk. Yani bizimki ilk görüşte aşk" açıklamasını yaptı. 
   
   
</TEXT>
</DOC>
