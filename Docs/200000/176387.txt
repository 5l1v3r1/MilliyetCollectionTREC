<DOC>
<DOCNO> 176387 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/18/magazin/mag02.html </URL>
<DATE> 2003/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Ben kimim Ya da bu Türkiye, ne ... 
</HEADLINE>
<TEXT>

   Habermas'a bile bu yapıldı ya... Felsefe artık çok moda... Özcan Deniz'e duygusal şantaj... Şevval Sam ile Nejat İşler beraber... Sinan Çetin yine motor diyor 
      KAYNAMA NOKTASI AHMET SALİH 
   
   Felsefe, filozofun 'Ben kimim ' sorusuyla başlar. Ama İstanbul'daki Dünya Felsefe Kongresi'ne katılan ecnebi filozoflar geçen haftaki gazeteleri gördülerse artık yeni bir soru sormaktadırlar kendilerine 'Ben neyim ' 'Ben neyim ki, bu reng renk gazetelerin hepsinde, hem de birinci sayfadan boy boy resimlerim yayımlanıyor, köşe fotoğrafından neşeli bir şeyler yazdığı anlaşılan bu bıyıklı adamın yazısında adım geçiyor ' 
   Sahiden de bundan bir hafta önce biri bana Selahattin Duman'ın, Jürgen Habermas üzerine bir yazı yazacağını söylese, ya onun ya da Duman'ın abarttığını düşünürdüm. Çünkü Habermas öyle böyle bir adam değildir. Zaten kongredeki konuşmasını dinleyenler anlayamamaktan yakındılar çokça. Onun terminolojisine v kıf olmak, felsefesine nüfuz etmek yıllar sürecek bir emek gerektirir çünkü. Ama Türkiye de bir popülarizasyon makinesi işte. Bir sulama kanalı handiyse. Ülkemizin sulandıramayacağı, suyla inceltemeyeceği bir kıvam tutturmak çok zor. Habermas bile olsan. 
   Felsefe, dünyaya bir içerik katma uğraşıdır nihayetinde. O 'Ben kimim ' sorusuyla başlar bu uğraş. 
   
   Felsefe hocası Deniz 
   Geçmişiyle bağı neredeyse bir asır önce tepeden bir kararla kesildiği ve yukarıdan aşağıya dayatılan biçimsel değişikliklerle şekillendiği için Türkiye toplumu içerikle pek meşgul olmaz. Bu yüzden de felsefe yapmaz. İşte, şimdi de bir asır sonra inkılapların yerini uyum paketleri almış, bu kez de Avrupa Birliği'nin talebi üzerine biçimsel değişiklikler yapılıyor Türkiye'de. Ama felsefesi yapılmadan ve bu yüzden uygulamada sorun çıkacağını bile bile. 
   Halbuki işte tam da o Habermas'ın önerdiği radikal demokrasi, tartışmanın felsefesi, bir felesefe olarak tartışma üzerine kuruludur. 
   'Bu sayfada bu kadar felsefenin işi ne ' diyeceklere alışmalarını tavsiye ederim, çünkü gazetemizin cumartesi günkü sayfasında da Deniz Akkaya'nın 'Eğreti Gelin' projesinin iptal edildiği, acilen yeni bir proje oluşturulup kendisine bir felsefe öğretmeni rolü yazıldığının haberi veriliyordu. Felsefe 'çok trendy' yani. 
   
   Ve şimdi haberler 
   Ebru Destan, Özcan Deniz'e çağdaş psikolojide 'emotional blackmailing' denilen şeyi yapıyormuş, Türkçeye 'duygusal şantaj' olarak çevireceğiz bunu. Mesela Deniz'in son Harbiye açık hava konserine 'intihar edeceği' tehdidiyle davet ettirmiş kendisini. Deniz'in annesine 'anneciğim' diye hitap ederek de, stratejik hedefine doğru taktik bir adım daha atmış o gece.'Gülbeyaz' dizisinin iki başrol oyuncusu Nejat İşler ve Şevval Sam beraber yaşamaya başlamışlar. Yani ev arkadaşı olmuşlar.Nişantaşı'nın ünlü tasarımcısı Halide D. Çebi, dükkanını Çukurcuma'ya taşıyor. Tuttuğu binada tadilat bitmek üzere. Yani Cihangir ve Çukurcuma civarının popülarizasyonu sürüyor.Sinan Çetin, bir, 1.5 yıl kadar önce tatil ettiği 'Banka' filmini tamamlamak için bu ay tekrar motor diyor. 
   
   
</TEXT>
</DOC>
