<DOC>
<DOCNO> 186995 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/07/son/sondun24.html </URL>
<DATE> 2003/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Kim Jong'un eşi trafik kazasında yaralandı... Veliaht kim olacak 
</HEADLINE>
<TEXT>

     Kuzey Kore lideri Kim Jong İl'in eşinin geçen ay bir trafik kazasında başından ağır yaralandığı ve durumunun kritik olduğu ileri sürüldü. 
     Japonya gazetesi The Sankei Shimbun'un, bugün ''Kore yarımadası kaynaklarına'' dayanarak verdiği haberde, bayan Ko Yong Hi'nin 50 durumu ve kazanın ayrıntıları konusunda başka bilgi verilmedi. Kuzey Kore'ye karşı sert tutumuyla tanın gazete, Kuzey Kore yönetiminin Ko'nun popülaritesini artırmaya çalıştığını ileri sürdü. Bu haberler, Ko'nun iki oğlundan birinin lider Kim'in veliahdı olarak seçilebileceği söylentilerini destekliyor. 
     Seul'deki Dış İlişkiler ve Ulusal Güvenlik Enstitüsü'nden Yu Suk-ryul, Kim'in Ko'dan başka en az iki eşi daha olduğunu ve K. Kore liderinin ailesiyle ilgili her şeyin bir giz perdesi arkasında tutulduğunu söyledi. 
     Ko hakkında Japonya'da bir Koreli ailenin çocuğu olarak dünyaya geldiği ve 1960'lı yılların başında Kore'ye göçtüğünden başka çok az şey biliniyor. 
     Ko'nun bir zamanlar K. Kore'nin başkenti Pyongyang'da bir dans grubunun üyesi olduğu da söyleniyor. 
     Japonya'daki bazı haberlerde Ko'ya son zamanlarda ''sevgili anne'' diye hitap edildiği, bunun da iki oğlundan birinin Kim'in yerine geçecek kişi olarak seçildiği söylentilerine güç kazandırdığı belirtildi. 
     Kuzey Kore uzmanları, seçilen çocuğun İsviçre'de eğitim gören 20'li yaşlarının başındaki büyük oğul Kim Jong Chul olduğunu belirtiyor. 
     Kim'in başka bir eşten olma oğlu Kim Jong Nam, daha önce veliaht olarak görülüyordu. Ancak, Nam, iki yıl önce sahte bir Dominik Cumhuriyeti pasaportu ile Tokyo'daki Disneyland'ı ziyaret etmek amacıyla Japonya'ya gizlice girmeye çalışırken yakalanmasından sonra şansını yitirdiği ileri sürüldü. 
     
</TEXT>
</DOC>
