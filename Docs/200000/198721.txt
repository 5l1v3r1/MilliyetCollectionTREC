<DOC>
<DOCNO> 198721 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/30/ekonomi/eko01.html </URL>
<DATE> 2003/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu projeleri ne yapacağım 
</HEADLINE>
<TEXT>

   Bayındırlık Bakanı Ergezen 714 milyon dolar usulsüzlük yapılan 24 projeye devam edilip edilmeyeceğini Danıştay'a sordu. Ergezen, yanıta göre karar verecek 
      ÖNDER YILMAZ Ankara 
   
   Bayındırlık ve İskan Bakanlığı, usulsüz keşif artışı ile 714 milyon dolar yolsuzluk yapılan 24 projeye devam edip etmemek için Danıştay'a başvurdu. Bayındırlık Bakanı Zeki Ergezen, Danıştay'dan gelecek yanıt doğrultusunda projelerin iptaline veya devamına karar verecek. 
   Geçmiş hükümetlerin yasal olmayan keşif artışları yaptığını savunan Ergezen, "24 projede 714 milyon dolar yolsuzluk var. Keşif artışlarının bir kısmı ödenmedi. Soruşturma dosyalarını mahkemelere gönderdik. Bir taraftan da işlerin yürümeli. Bu projeleri ne yapacağız. Danıştay'a 'Projelere devam edelim mi diye' görüş sorduk. 191 proje inceleniyor" dedi. 
   Danıştay'a gönderilen dosyada Bayındırlık Bakanlığı Teftiş Kurulu raporlarına yer verilirken toplam 24 ihaleye onay veren MHP'li Bayındırlık Bakanları Koray Aydın ile Abdülkadir Akcan'ın kusurlu bulunduğu ifadeleri yer aldı. 
   
   
   
   
</TEXT>
</DOC>
