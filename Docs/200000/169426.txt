<DOC>
<DOCNO> 169426 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/15/guncel/gun07.html </URL>
<DATE> 2003/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Olmayan protezin parasını aldılar 
</HEADLINE>
<TEXT>

TCDD'den emek olan Latife Çalışkan'ın damak tıkanıklığı nedeniyle 1.5 yıl önce sağ kolu kesildi. Ev işlerini yapamayınca protez takılması için hastaneye başvuran Çalışkan'a 'Zaten proteziniz var' yanıtı verildi 
     EYÜP KELEBEK Eskişehir DHA 

     Osmangazi Üniversitesi Sağlık Meslek Yüksekokulu Ortez - Protez Bölümü, 1.5 yıl önce sağ kolu dirseğinden kesilen Latife Çalışkan'a protez kol takılmış gibi göstererek Emekli Sandığı'ndan 1 milyar 577 milyon lira tahsil etti. Olayın ortaya çıkması üzerine üniversite, "Tahakkuk servisi parayı yanlışlıkla tahsil etmiş. Hasta isterse kol yaparız, istemezse parayı iade ederiz" dedi. Devlet Demiryolları'ndan TCDD emekli, eşini kaybettikten sonra geçimini emekli maaşıyla sürdüren Çalışkan'ın 75 sağ kolu, damar tıkanıklığı nedeniyle 1.5 yıl önce Osmangazi Üniversitesi Tıp Fakültesi Hastanesi'nde dirseğinden kesildi. Taburcu edildikten sonra yalnız yaşadığı evine dönen, ancak tek koluyla ev işlerini yapamadığı için ayda 150 milyon liraya bakıcı tutan Çalışkan, geçen ay protez takılması için Eskişehir Devlet Hastanesi'ne başvurdu. 
     
     Emekli Sandığı'nın yanıtı şoke etti 
     Çalışkan'ın Devlet Hastanesi raporuyla gittiği ORSA firması, Emekli Sandığı'na "protez hakkı olup olmadığı"na ilişkin bir yazı gönderdi. Ancak Emekli Sandığı'ndan gelen yanıtta, "İlgilinin protez hakkı yoktur. Ödeme yapılmıştır" denilmesi, Çalışkan'ı şoke etti. Çalışkan, "Madem protezin parası ödenmiş, o zaman kolumu istiyorum" diye konuştu. 
     
     
     
     

</TEXT>
</DOC>
