<DOC>
<DOCNO> 158653 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/24/yazar/theper.html </URL>
<DATE> 2003/05/24/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Ben affetmiyorum 
</HEADLINE>
<TEXT>

     Özgürlüğün anlamı bizde suç işleme özgürlüğü oldu, bu mudur devlet yönetimi Ben kendi hesabıma bıktım usandım, suçu teşvik, suçluyu kayırma, suçluyu haklı bulmak adına bir isim uyduruldu "sosyal barış". 
     Sosyal barış istiyorsan geçimine yetecek asgari ücret, insan gibi yaşayacak emekli maaşı, sosyal kurumlarda adam gibi tedavi, dünya standardında eğitim gibi kavramlar var. Suçu teşvikin adı dünyanın hiçbir yerinde sosyal barış veya kamu düzeni değildir. Bana karşı işlenmiş suçu senin affetmen de büyüklük değildir. Ben affedersem, bunun adı aftır, benim yerime bir başkası affederse bunun adı beni enayi yerine koymaktır. Yetti artık bu kadar enayi yerine konmak, ben affetmiyorum, o kadar. 
     
     

</TEXT>
</DOC>
