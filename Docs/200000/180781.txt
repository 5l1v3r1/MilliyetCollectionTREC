<DOC>
<DOCNO> 180781 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/07/ekonomi/eko01.html </URL>
<DATE> 2003/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
'Enflasyon düştükçe cezalandırılıyoruz' 
</HEADLINE>
<TEXT>

   Merkez Bankası Başkanı Serdengeçti, enflasyon konusunda başarılı olmasına rağmen bazı kesimlerin üzerine geldiğini söyledi 
      ANKARA Milliyet 
   
   Merkez Bankası Başkanı Süreyya Serdengeçti, Ortadoğu Üniversitesi OTDÜ 7. Uluslararası Ekonomi Kongresi'nde yaptığı konuşmada, enflasyonun düşürülmesinde iyi bir performans gösterdiklerini belirtirken, "Buna rağmen h l bazı kesimler üzerimize geliyor" diye konuştu. 
   Kongrede, Yeni Zelanda'da yüksek enflasyona ceza verildiğinin söylenmesi üzerine Serdengeçti, "Biz, enflasyon konusunda başarısız olduğumuzda değil, başarılı olunca cezalandırılıyoruz" dedi. 
   Enflasyonun düşürülmesinde iyi bir performans gösterdiklerini buna rağmen h l bazı kesimlerin üzerlerine geldiğini dile getiren Serdengeçti, enflasyonu düşürmenin sadece kendi görevleri olmadığını ifade etti. Serdengeçti, "Düşük enflasyon hem Merkez Bankası'nın, hem de hükümetin görevidir" dedi. 
   
   Faizde geleceği bakıyoruz 
   Gerçekleşen enflasyonun yılsonu enflasyon hedefine uygun bir seyir izlediğini belirten Serdengeçti, "Irak'taki savaş nedeniyle döviz kurları ve petrol fiyatlarındaki artış ile gıda ve tarım fiyatlarındaki yükselmelere rağmen şu ana kadar enflasyon yılsonu hedefine uygun gidiyor" diye konuştu. 
   ODTÜ'deki kongre de yaptığı konuşmanın ardından faiz konusundaki soruları da yanıtlayan Serdengeçti, faiz indiriminin gerçekleşmesinin temelinde ekonomik beklentilerin iyiye gitmesi gerekliliğinin yattığını söyledi. 
   Merkez Bankası Başkanı Serdengeçti, "Faiz indirimini gelecekteki enflasyona bakıp doğru tahmin etmeye çalışıyoruz. Onu görebilmek için de her türlü bilgiyi değerlendiriyoruz. Kararlarımızı ona göre veriyoruz" dedi. Şu anda faiz indirimi konusunda değişen bir şey olmadığını belirten Serdengeçti, indirim yapılırsa zaten bunun da izah edildiğini kaydetti. Serdengeçti, enflasyon ve döviz kuru arasındaki ilişki konusunda da iki kavram arasında teorik olarak bir ilişkinin bulunduğunu ama Türkiye'de dolara eğilimin azalmasının enflasyon üzerinde etkili olacağını söyledi. 
   
   'Malezya ile Türkiye kıyaslanamaz'    Malezya'nın ekonomik krizini IMF'siz atlattığının sorulması üzerine Serdengeçti, şunları söyledi 
   "Ülkeleri kıyaslarken, entellektüellerimiz bile aynı hataya düşüyor. Her ülkenin ekonomik yapısı farklıdır. 1997 Asya Krizi'nde Malezya'nın ekonomik yapısına baktığımızda, iki husus dikkati çekmektedir. Bunlardan birincisi enflasyon gibi bir sorunları, ikincisi borç sorunları yoktu. Malezya'nın borçlarının, gayri safi milli hasılaya oranı düşüktü." 
   
   
</TEXT>
</DOC>
