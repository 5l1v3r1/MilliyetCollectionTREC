<DOC>
<DOCNO> 153671 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/01/yasam/yas09.html </URL>
<DATE> 2003/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa, Çakıcı'ya yargı izni verdi 
</HEADLINE>
<TEXT>

     ESRA ALUS İstanbul 

     Fransız Adalet Bakanlığı, Türkiye'ye şartlı iade edilen Alaattin Çakıcı'nın borsacı Adil Öngen'e yönelik silahlı saldırıya ilişkin davada yargılanması için izin verdi. Prosedür gereği adliyeye gelerek yazıyı alan Çakıcı, azmettirici olduğu iddiasıyla 9 yıl 8 aya kadar hapis cezası istemiyle yargılanacak. Prosedür gereğince, Çakıcı'nın bizzat adliyeye çağırılarak tebligatın yapıldığı, karara dört ay içinde itiraz etme hakkı bulunduğu bildirildi. 
     Yazıda, Türkiye'de barış zamanında idam cezasının kaldırılması ve fiillerin siyasi bir niteliğinin olmamasından iadenin genişletilmesine karar verildiği anlatıldı. Öngen'in yara almadan atlattığı silahlı saldırıya ilişkin davada Çakıcı'nın dosyası ayrılmıştı. Çakıcı'yı Türkiye'ye iade eden Fransa, Çakıcı'nın bu dava kapsamında yargılanması için izin vermemişti. 
     


YAŞAM 
















</TEXT>
</DOC>
