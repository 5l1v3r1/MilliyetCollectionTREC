<DOC>
<DOCNO> 175460 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/13/son/soneko07.html </URL>
<DATE> 2003/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Temmuz'da 2 bin 598 yeni firma kuruldu... 
</HEADLINE>
<TEXT>

     Devlet İstatistik Enstitüsü DİE , bu yılın Temmuz ayında, toplam sermayesi 245 trilyon 316 milyar 321 milyon lira olan 2 bin 759 yeni şirket ile 2 bin 598 yeni firma kurulduğunu, 855 firmanın ise kapandığını açıkladı. 
     DİE'den yapılan açıklamaya göre, Temmuz'da 3 bin 381 şirket, toplam 1 katrilyon 913 trilyon 131 milyar 723 milyon liralık sermaye artırımında bulunurken, sermayesi 500 milyar lira olan 1 şirket sermaye azalttı. Söz konusu ay, 21 şirket statü değiştirirken, 872 milyar 440 milyon lira toplam sermayeli 467 şirket ticaret hayatına veda etti. 
     Temmuz'da açılan yeni şirketlerin 808'i toptan ve perakende ticaret, motosiklet ve motorlu araçlar ile kişisel eşyalar ve ev eşyalarının onarımı, 289'u inşaat, 256'sı gayrimenkul, kiralama ve iş faaliyetleri, 263'ü ulaştırma, depolama ve haberleşme, 68'i otel ve lokantalar, 58'i sağlık işleri ve sosyal hizmetler, 72'si mali-aracı kuruluş faaliyetleri, 51'i eğitim, 34'ü diğer sosyal toplumsal ve kişisel hizmet faaliyetleri, 41'i madencilik ve taşocakçılığı, 34'ü tarım, avcılık ve ormancılık, 14'ü elektrik, gaz ve su, 1'i balıkçılık ve 1'i kamu yönetimi ve savunma, zorunlu sosyal güvenlik sektöründe bulunuyor. 
     Ayrıca bu yılın Temmuz ayında, geçen yılın aynı ayına göre, yeni açılan şirket ve kooperatif sayısı yüzde 14.9 oranında arttı. 
     
</TEXT>
</DOC>
