<DOC>
<DOCNO> 175367 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/13/siyaset/siy03.html </URL>
<DATE> 2003/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Sığınma evindeki kadınlar 'Allah'tan kork Melİh' 
</HEADLINE>
<TEXT>

      KEREM PULGAT Konya DHA 

   
   Ankara Büyükşehir Belediye Başkanı Melih Gökçek'in katıldığı bir resepsiyonda, "Sığınma evleri açıldıktan sonra neye dönüştü biliyor musunuz Bunun ne olduğunu burada açıklayamam, çünkü hanımlar var" sözlerine Konya Sığınma Evi'nde kalan kadınlar tepki gösterdi. Şevkat Derneği'ne bağlı sığınma evinde kalan 23 kadın, çocuklarıyla birlikte düzenledikleri basın toplantısında Gökçek'i mahkemeye vereceklerini söyledi. Gökçek'in namuslarıyla oynadığını belirten kadınlar, "Gökçek, sığınmacı kadınlarla fuhuş mu yaptınız ", "Allah'tan kork Melih" yazılı pankartlar açtı. Ankara'da sığınma evi olmamasının belediyenin ayıbı olduğunu belirten Şevkat Derneği Genel Başkanı Hayrettin Bulan, "Gökçek'te hiç Allah korkusu yok mu " dedi. Beş çocuğuyla eve sığınan Fatma Çırak 36 da, "Günlerce çocuklarımla sokaklarda kaldım. Önce namusum, sonra da çocuklarım için buraya sığındım. Kimsenin bizi bu şekilde itham etmeye hakkı yok" diye konuştu. 
   
   
</TEXT>
</DOC>
