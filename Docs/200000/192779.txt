<DOC>
<DOCNO> 192779 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/02/yasam/ayas.html </URL>
<DATE> 2003/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
'Çocuklarım beni emlakçı sanıyor' 
</HEADLINE>
<TEXT>

   T.K. 45 yaşında, 4 çocuk annesi onu bu sayfaya taşıyan özelliği ise çok konuşulan 'seyyar genelev'in mucidi-patroniçesi olması... 
      ELİF KORAP İstanbul 
   
   Kuşkusuz haftanın en çok ilgi çeken haberlerinden biriydi 'mobil genelev'in basılması... Polis, E-5'te hizmet veren, müşterilerini duraktan alan ve yine aldığı durağa bırakan bir 'otobüs genelev' basmıştı bu kez. Bu 'yaratıcı' fikrin ve de tabii otobüsün sahibi 45 yaşında bir kadındı... Otobüsü almış, içine dört kabin ve bir duş yaptırarak Türk erkeklerinin hizmetine sunmuştu Otobüs bileti ise 35 milyon liraydı 
   Herkes fuhuştan çok, kadının yaratıcılığını konuştu. Ve herkes bu kadını merak etti. T.K., bütün hafta ortaya çıkmadı. Ama sonunda zor da olsa konuşmaya ikna oldu ve hem bu çarpıcı projesini, hem de 'bu işlere nasıl bulaştığını' anlattı 
   
   "Kartvizit de bastırdık" 
   Fuhuştan çok, girişiminizin 'yaratıcılığı'nın konuşulmasına ne diyorsunuz    Herkese çok enteresan geldi... Çalıştırdığım evleri polis bastı. Aklıma bu fikir geldi. Dedim ki, sürekli dolaşırsak polis daha zor bulur. Önce bir minibüsle başladım. Sonra 40 milyar liraya bu otobüsü aldım. 
   
   Kartvizit de mi bastırdınız    Kartal'da üzerine havayolları, emlak işi filan yazdırıp kartvizit bastırıyordum. Mesela "Çalışkan Emlak" yazdırdım bir tanesine. Müşteriler cepten arıyordu. Biz de gidip duraktan alıyorduk. 
   
   Fuhuş işine nasıl bulaştınız    Kendim de çalıştım. Ama 12-13 yıldır sadece ev işletiyorum. Kocam hiç çalışmıyordu, açtık. Çocuğum bir yaşındaydı, tepem attı. Bir arkadaşımla karar verdik. Otostop yaptık ve böylece bu işe başladık. Kocamdan gizli başladım ama sonra anladı. Ayrıldık. 
   
   "Acıların Çocuğu'nda oynamıştım" 
   Başka bir iş de deneyebilirdiniz..    Genç kızken sekreterlik yaptım, konfeksiyonda çalıştım. Her ikisinde de cinsel tacize uğradım. Patron odasına çağırıp para teklif etmişti. O zaman tutucuydum, işten ayrıldım. Şimdiki aklım olsaydı, belki kabul ederdim. Birkaç film ve televizyon dizisinde figüranlık yaptım. Küçük Emrah'ın "Acıların Çocuğu" filminde, "Bereketli Topraklar" diye bir filmde genelevdeki hayat kadınlarından birini canlandırmıştım. Demek ki kaderimde varmış. 
   
   Patroniçeliğe nasıl geçtiniz    Bir müşterime şık oldum. Onunla yaşamaya başladık. Sonra evin kirasını ödeyemeyecek duruma geldik. Bir ev kiraladım. Bu işi yapan kızları çağırdım. 
   
   Ne kadar müşteriniz var    Evime günde 200 kişinin girdiği oluyordu. Otobüste ise bazen günde 100 kişi alıyorduk. Kişi başına 35 milyon istiyorduk. Ama bunun içinde kızın, mazotun, şoförün, verdiğimiz prezervatifin parası var. Üç dört kız vardı. Kızlara 10 milyonunu veriyordum. Binen en fazla beş dakika kalıyordu zaten. 
   
   "Günde 1 milyar kazanıyordum" 
   Ayda ne kadar para kazanıyorsunuz    Günde 800 milyon, 1 milyar lira kazanıyorum. Otobüsü ve evimi de bu paralarla aldım zaten. 
   
   Çocuklarınız da var galiba    21, 12, 11 ve 5 yaşlarında iki kız, iki oğlan çocuğum var. Oğlum üniversitede okuyor. Onlar emlakçılık yapıyorum zannediyorlar. 
   
   Bundan sonra ne yapacaksınız    Otobüsü alınca yine otobana çıkıp çalıştıracağım. Hem biz olmasak, tecavüz olaylarında patlama olur. Türk erkekleri sekse aç. Ben istiyorum ki, devlet bize bir yer versin, vergimizi de ödeyelim. 
   
   Başka bir iş bulsanız vazgeçer miydiniz    Şimdi ben 500-600 milyona çalışamam. En az 1.5 milyar almam lazım. Benim giderlerimi karşılamaz. Bakıcı bile tutsam 500 milyon vermem gerek. 
   
   
</TEXT>
</DOC>
