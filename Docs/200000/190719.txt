<DOC>
<DOCNO> 190719 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/23/son/soneko17.html </URL>
<DATE> 2003/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'nin fuel-oil stoklarındaki artış, petrol fiyatlarını düşürdü... 
</HEADLINE>
<TEXT>

     ABD'nin fuel-oil ve ısınma amaçlı diğer akaryakıt stoklarındaki artış haberinin, tüketicilerin kış mevsiminde yakıt sıkıntısı çekeceği endişelerini yatıştırması üzerine, petrol fiyatları düştü. 
     Londra borsasının dün akşamki kapanışında Brent ham petrolünün varil fiyatı 26 sent düşüşle 28 dolar 37 sente, New York borsasında da Batı Teksas petrolünün varil fiyatı 32 sent düşüşle 30 dolara indi. 
     ABD'nin ısıtma amaçlı akaryakıtları dahil, rafine akaryakıt stokları geçen hafta 2.6 milyon varil yüzde 2 arttı. 
     Petrol fiyatları böylece bir haftadan kısa sürede yüzde 9 civarında düştü. 
     Bu arada, Petrol İhraç Eden Ülkeler Teşkilatı OPEC Genel Sekreteri Alvaro Silva, önceki günkü açıklamasında, fiyat düşüşleri karşısında, OPEC'in dünya piyasalarınca daha fazla petrol akıtması mekanizmasının işletilmesini beklemediğini bildirdi. 
     Petrol piyasalarının iyi beslendiğini, arzın iyi durumda olduğunu belirten Silva, ham petrolün ortalama varil fiyatının 28 doların altına doğru yöneldiğini de kaydetti. 
     
</TEXT>
</DOC>
