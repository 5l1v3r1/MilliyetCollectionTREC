<DOC>
<DOCNO> 169296 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/14/son/sondun31.html </URL>
<DATE> 2003/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Yanlışlıkla sivil polisleri döven polislere hapis cezası.. 
</HEADLINE>
<TEXT>

     Almanya'nın Hamburg kentinde yanlışlıkla sivil polisleri döven 3 Erfurt'lu polis, Hamburg Sulh Mahkemesi tarafından 1'er yıl tecilli hapis cezasına çarptırıldı. 
     Polislerin, geçen yıl Kasım ayında Hamburg'taki bir gösteri sırasında sivil polisleri copla dövdükleri bildirildi. Olaydan sonra haklarında dava açılan polisler, görevlerinden de alındılar. 
     Öte yandan, Thüringen eyaletinde bir polis, eşine saldırdığı gerekçesiyle tutuklu bulunduğu sırada kendisini astı. 
     Thüringen Eyaleti Adalet Bakanlığı tarafından Erfurt kentinde yapılan açıklamada, polisin, sabahları yapılan kontrol sırasında ölü bulunduğu bildirildi. 
     Polisin, daha önce alınan mahkeme kararıyla Gera cezaevinde tek kişilik hücreye konulduğu belirtildi. 
     
</TEXT>
</DOC>
