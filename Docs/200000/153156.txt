<DOC>
<DOCNO> 153156 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/29/spor/ydemirkol.html </URL>
<DATE> 2003/04/29/ </DATE>
<TIME>  </TIME>
<AUTHOR> Mehmet DEMİRKOL  </AUTHOR>
<HEADLINE>
Bari Tamer Güney'i dinleyin 
</HEADLINE>
<TEXT>

     Tamer Güney'in geçen hafta Beşiktaş maçından sonra ortaya koyduğu "Fenerbahçe'nin puan alabileceği maçlar" tanımlamasıyla anlatmaya çalıştığı duruma, bu açıdan bakmak gerekiyor. "Yoksa Fenerbahçe'nin teknik direktörü nasıl böyle bir açıklama yapar " eleştirisini ortaya atmak kolaydır. Çok kolay bir duygu sömürüsüdür. İsyana davettir. Ama bir düşünürsek anlaşılacak ki, asıl isyan, Tamer Güney'in söylediklerinde aranmalı. Burada isyan eden aslında Tamer Güney'dir. Eline Fenerbahçe kadrosu diye verilen topluluğa gerçekçi bir bakış. Dikkate alınacak isyan bu olmalıdır. 
     Fenerbahçe'nin sezon başından bu yana kaybettiği işgücü, listeler halinde veriliyor spor sayfalarında. Öyle ki, bir seferde ezberden sayılamayacak kadar külliyatlı bir kadro var önümüzde. Bu külliyat, nitelik ve nicelik açısından neredeyse şampiyonluğa oynayacak bir kadro kadardır. Ve bir de kalana bakın... Samsunspor maçında Fenerbahçe'nin açık ara en çok şey beklenen oyuncusu Tuncay, tribünden en fazla alkış alan oyuncu... İkinci ligden gelmiş, gelecek vaat eden yıldız adayı. Müthiş yetenek olduğuna kuşku yok. Ama daha altı ay önce onu ilk 11'e yazan kaç futbol otoritesi vardı Ve bu yükselişinde ve geldiği konumda en az onun performansı kadar, kadrodaki erimenin payı yok mu 
     Fenerbahçe bugün bu yılki 3. teknik sorumlusuyla yolunu ayırmak üzere. Üç kaptanını kendi elleriyle dışarıda bıraktı. 10'u aşkın oyuncu sezon başından bu yana takımdan ayrıldı. Şu anda takımda olan oyunculardan 8'i ayrılmak için sezon sonunu bekliyor. Yabancıların hepsi gidiyor. Rüştü, Ümit Özat, Mustafa Doğan kapıda. Bunlar bir kenara, Fenerbahçe'de duran topların başına Ümit Özat gidiyor, Samsun maçında bazı kornerleri Fatih Akyel attı. Tamer Güney'in anlatmaya çalıştıklarında bunları görmek bu kadar zor mu 
     Eğer Tamer Güney'e sezon başında bu kadro verilmiş olsa bunları söylemeye hakkı olmazdı. O zaman eleştirilebilirdi. Ama bugün bu şartlarla söyledikleri ve bizim kolay yola kaçarak, uzatıp lastik ettiğimiz sözler aslında bugüne kadar yapılmış en şık ve aynı zamanda en ağır eleştiridir. 
     Böyle bakmak ve artık uyanmak bu kadar zor mu 
     
     


SPOR 


























</TEXT>
</DOC>
