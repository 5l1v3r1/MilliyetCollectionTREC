<DOC>
<DOCNO> 188873 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/15/son/sontur24.html </URL>
<DATE> 2003/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk dostu Alman şarkıcı yoğun bakımda... 
</HEADLINE>
<TEXT>

     Antalya'nın Alanya İlçesi'nde, kısa aralıklarla 6 yıl kalan ve çevresinde ''Türk dostu'' olarak tanınan Alman Şarkıcı Rainer Helbig'in, ilik kanseri teşhisi ile Hamburg kentindeki bir hastanede tedavi altına alındığı bildirildi. 
     Hürriyetçi Türk-Alman Dostluk Derneği Alanya Şube Başkanı Fahri Yiğit, çıkardığı ''Türkiye ben seni candan seviyorum'' CD'si ile gönüllerde taht kuran Reiner Helbig'in 57 ilik kanseri teşhisi ile Hamburg'ta bir hastanede yoğun bakım altında tutulduğunu belirtti. 
     Alanya'daki yazlık evinde tatilini geçiren Helbig'in, çıkardığı ''Türkiye ben seni candan seviyorum'' CD'sinde 4 parçasını Türkçe olarak seslendirdiğini anlatan Yiğit, sanatçının CD'den elde ettiği geliri Türkiye'deki sokak çocuklarına bağışladığını hatırlattı. 
     
</TEXT>
</DOC>
