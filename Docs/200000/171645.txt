<DOC>
<DOCNO> 171645 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/25/son/sonspo16.html </URL>
<DATE> 2003/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Serhat Af bekliyorum ve herkesten özür diliyorum.. 
</HEADLINE>
<TEXT>

     Fenerbahçeli futbolcu Serhat, bugün yapılan sabah antrenmanından sonra kamp yaptıkları otelde düzenlediği basın toplantısında, ''Affımın çıkmasını bekliyorum ve herkesten özür diliyorum'' dedi. 
     Geçmişte bir hata yaptığını belirten Serhat, ''Artık ileriye bakıyorum. Fenerbahçe ile şampiyonluk yaşamak istiyorum'' diye konuştu. 
     Serhat, Galatasaray ile görüşüp görüşmediği ile ilgili bir soruya da, ''O da geçmişte kaldı. Benim yerim orası değil, Fenerbahçe'dir'' cevabını verdi. 
     Para için Fenerbahçe'yi bırakmayacağını vurgulayan Serhat, sorununun başka bir konu olduğunu ifade ederek, şöyle konuştu 
     ''Eskisinden daha hırslıyım. Sakatlığımın uzun sürme nedeni de kemik büyümesi. Sakatlığım, ameliyatla değil eritme yoluyla tedavi edildiği için uzun sürdü.'' Fenerbahçe, bugün Dortmund kentinin Huckarde semtinde topla çalışma yaparken, Rebrov, Yusuf, Serhat, Mahmut Hanefi, Van Hooijdonk, laktak testinden geçti. 
     
</TEXT>
</DOC>
