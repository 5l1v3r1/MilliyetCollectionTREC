<DOC>
<DOCNO> 171409 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/24/son/soneko26.html </URL>
<DATE> 2003/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Petrol Ofisi Tüpraş için ÖİB'ye başvurdu... 
</HEADLINE>
<TEXT>

     Tüpraş'ın özelleştirilmesi ihalesi şartnamesini alan Petrol Ofisi, Tüpraş Bilgi Odasına girmek, şirket yöneticileriyle görüşmek ve şirket ziyaretlerinde bulunmak üzere Özelleştirme İdaresi Başkanlığı'na ÖİB başvurdu. 
     Petrol Ofisi A.Ş.'den Borsa'ya gönderilen açıklamada, Özelleştirme İdaresi Başkanlığı tarafından 11 Haziran 2003 tarihinde satışına başlanan Tüpraş Tanıtım Dokümanı ve İhalesi Şartnamesi'nin bedeli mukabilinde daha önce satın alındığı kaydedildi. 
     Açıklamada, ''İhale şartnamesinde yer alan hüküm uyarınca Tüpraş Bilgi Odasına girmek, şirket yöneticileriyle görüşmek ve şirket ziyaretlerinde bulunmak üzere şirketimizce Özelleştirme İdaresi Başkanlığı'na başvuruda bulunulmuştur'' denildi. 
     
</TEXT>
</DOC>
