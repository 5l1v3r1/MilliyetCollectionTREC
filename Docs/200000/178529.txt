<DOC>
<DOCNO> 178529 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/27/son/sontur26.html </URL>
<DATE> 2003/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
İki farklı tabela... Kuşadası'nın nüfusu kaç 
</HEADLINE>
<TEXT>

     Aydın'ın Kuşadası İlçesi'nin nüfusunun, Söke yolundaki tabelada 47 bin 700, Kirazlı yolundaki tabelasında ise 37 bin 100 olarak yazıldığı tespit edilirken, Karayolları Aydın Şube Müdürlüğü yetkilileri, ''Kirazlı yolu bizim sorumluluk alanımız dışımızda''dedi Kuşadası'na, Söke ve Selçuk yolu istikametinden gelişte, ilçe girişinde bulunan 2 ayrı tabelada nüfus 47 bin 700 olarak görülüyor. 
     Kuşadası'na Çamlık mevkii, Kirazlı yolu üzerinden gelişte ise nüfus 37 bin 100 olarak belirtiliyor. 
     Karayolları 21. Şube Müdürlüğü yetkilileri, Karayollarındaki işaret levhalarının korunması ve montajından kendilerinin sorumlu olduğunu belirterek, şu açıklamayı yaptılar 
     ''Nüfus oranlarını gösteren levhaları da biz asıyoruz. Ancak biz sadece levhaları asmakla sorumluyuz. Nüfus bilgileri bize Aydın Valiliği, Nüfus Müdürlüğü ile ilgili belediye başkanlıklarından resmi yazı ile gönderiliyor. Bize ulaşan bilgiler doğrultusunda belirlenen noktaya levhaları asıyoruz. Bizim sorumluluk alanımızda böyle bir hata yok. Kirazlı yolu ise Ödemiş Karayolları ekiplerinin sorumluluğunda. Bu yüzden bir şey yapamayız.'' Ödemiş Karayolları Şube Müdürlüğü yetkilileri ise Kirazlı yolundaki tabelada yazılı olan Kuşadası nüfusunun yanlış olduğunu bilmediklerini, konuyu araştırıp en kısa sürede doğrusunu yazacaklarını belirtiler. 
     Kuşadası Belediye Başkanı Fuat Akdoğan, konunun ''ihmalden'' kaynaklanmış olabileceğini belediye olarak gerekli yere nüfusun düzeltilmesi için başvuru yapacaklarını ifade etti. 
     Akdoğan, Kuşadası'nın nüfusunun 1999 yılında yapılan sayımlarda 47 bin 700 olarak tespit edildiğini, resmi kayıtlara da bu şekilde geçtiğini bildirdi. 
     
</TEXT>
</DOC>
