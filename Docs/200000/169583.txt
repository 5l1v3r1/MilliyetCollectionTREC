<DOC>
<DOCNO> 169583 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/15/son/sonspo15.html </URL>
<DATE> 2003/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Real Madrid Çinli yıldızların karşısında... 
</HEADLINE>
<TEXT>

     İspanya'nın Real Madrid takımı, Çin'in yıldız futbolcularından oluşan bir takımla, gelecek ay başkent Pekin'de özel maç yapacak. 
     Çin takımının kadrosunda, 31 milli takım oyuncusundan Wei Feng, Yang Chen, Qi Hong ve Shen Si, Real Madrid'de ise henüz kesin olmamakla birlikte Luis Figo, Zinedine Zidan ve Ronaldo da bulunacak. 
     Harika bir maç olacağını söyleyen Pekin Spor Bürosu Başkanı Sun Kanglin, ''Bizim gollerimiz, Çin Halk Cumhuriyeti takımlarının dünyanın en iyi futbol takımlarından biri olduğunun kanıtı'' dedi. 
     2 Ağustos'ta yapılacak maçın, SARS nedeniyle zor günler geçiren Pekin'de yılın en önemli futbol olayı olacağını belirten Sun, ''Bu karşılaşma Pekin'in adını dünyaya duyurmasında çok yardımcı olacak, özellikle SARS salgınından sonra'' diye konuştu. 
     Geçen ay yaklaşık 40 milyon dolara Manchester United'dan İngiliz Beckham'ı transfer eden Real Madrid, 5 Ağustos'ta Tokyo'da FC Tokyo, 10 Ağustos'ta ise Kuala Lumpur'da Malezya ile karşılaşacak. 
     
</TEXT>
</DOC>
