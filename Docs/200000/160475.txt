<DOC>
<DOCNO> 160475 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/02/yasam/yas06.html </URL>
<DATE> 2003/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Tinerciler 'parti' bastı 
</HEADLINE>
<TEXT>

Umut Evi'ndeki doğum günü partisinde kavga çıkaran tinerci çocuklar, iki polisi yaralayıp ekip otosunu taşladı. Umut Evi de darmadağın oldu 
     SONER KOCAER DHA 

     Antalya Kent Konseyi tarafından kiralanan ve Sokak Çocukları Derneği'nin rehabilitasyon eğitimi verdiği Umut Evi'nde barınan 20 çocuk, önceki gece arkadaşları Ali'nin 15 doğum gününü kutlarken, partiye sokaklarda yaşayan altı genç daha katıldı. 
     Kutlama sırasında gençlerden biri tiner ve bali koklayıp kavga çıkarınca, Umut Evi bir anda savaş alanına döndü. Dernek görevlileri, binanın camları ve Umut Evi'ne ait aracın camlarının kırılması üzerine polis çağırdı. 
     Polisi görünce vücutlarını jiletleyen tinerci gençler, polis otosuna da taşlarla saldırdı. Araçta bulunan iki polis hafif yaralanırken, bölgeye gelen takviye ekipler Umut Evi'nde kalan yaralı beş genci hastaneye kaldırdı. 
     Dışardan gelip olay çıkaran madde bağımlısı altı genç kaçarak izlerini kaybettirirken, beş genç de gözaltına alındı. 
     

</TEXT>
</DOC>
