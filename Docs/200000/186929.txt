<DOC>
<DOCNO> 186929 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/07/spor/spo01.html </URL>
<DATE> 2003/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Yüreğine indi 
</HEADLINE>
<TEXT>

   Beşiktaş'ın hocası Lucescu, Elazığ maçının devre arasında oyuncuları azarladı, "Böyle bir düşüş bekliyordum. Ama abarttınız" diye konuştu 
      ORHAN YILDIRIM 

   
   MIRCEA Lucescu, Elazığspor deplasmanında rakibin maçın başındaki baskısı ve bulduğu golden sonra endişeye kapıldı. İlhan Mansız'ın attığı iki golle biraz olsun rahatlayan Rumen hoca, soyunma odasında oyuncularını eleştirdi ve "Chelsea maçından sonra böyle bir düşüş bekliyordum. Ancak biraz abarttınız. Biz rakiplerimizden daha iyi olmak zorundayız ki, ligi zirvede tamamlayalım" açıklamasını yaptı. 
   KENDİLERİNİ zorlu bir yarışın beklediğinin altını çizen Lucescu, maçtan sonra ise farklı galibiyet nedeniyle oyuncularını kutladı. Yine de Siyah-Beyazlılar'ı uyarmayı ihmal etmeyen Lucescu, "Artık bundan sonra yeni bir döneme giriyoruz. Lig ve Avrupa'da üst üste final havası taşıyacak maçlar oynayacağız. Bunlar hata kaldırmaz. Gevşemememiz lazım. Bunu aklınızdan çıkarmayın" ifadelerini kullandı. 
   
   Ahmed Hassan'ın sabrı kalmadı    LUCESCU'NUN ikinci yarıda şans vermesine rağmen 7 golle Beşiktaş'ın en fazla fileleri havalandıran ismi olan Ahmed Hassan buruk bir mutluluk yaşıyor. İlk on birde oynamadığı için moralsiz olan Mısırlı oyuncu, "Oynamanın hakkım olduğunu düşünüyorum. Niye h l yedekte kaldığımı bilmiyorum. Görev aldığım her maçta üstüme düşeni yaptım" dedi. 
   
   Kaleci Ramazan'a moral takviyesi    KALECİ antrenörleri Datcu ve Erdinç Şehit, Elazığ'da hatalı gol yiyen Ramazan'a moral verdiler. Datcu, "Çok yetenekli bir kaleci. Bu tür hatalar olacak. Bunları oynayarak aşacak" diye konuştu. Erdinç Şehit de, "Herkes hata yapıyor. Ramazan bu yükü rahatlıkla kaldırır" dedi. Genç eldiven, kendisine yakışmayan bir gol yediğini, eksiklerini gidereceğini söyledi. 
   
   Engin Bize yetişemezler    MENAJER Sinan Engin, şampiyonluk yarışında kimsenin kendilerini yakalayamayacağını ileri sürdü. Engin, "Daum, Fener'e yeni bir kimlik kazandırdı. Galatasaray da düzelir. Ancak aramızda kalite farkı var. Kimi alırlarsa alsınlar bu açığı kapatamazlar. Namağlup açık ara şampiyon oluruz. Biz ligi değil, Şampiyonlar Ligi'ni düşünüyoruz. Asıl hedef Avrupa" dedi. 
   
   İlhan Mansız'ın aklı Chelsea'de    YILDIZ futbolcu, gollerin sevincini doyasıya yaşayamıyor. H l Chelsea maçını düşünen İlhan, "Kırmızı kartı unutamıyorum" dedi. Öte yandan Lucescu'nun, rakipten çekindiği için yorgun olmalarına rağmen Tayfur, İlhan ve Sergen'i on birde sahaya sürdüğü öğrenildi. İlk yarıda fark bekleyen Lucescu, hesap tutmayınca, üç futbolcuyu ikinci devrede oyundan aldı. 
   
   
</TEXT>
</DOC>
