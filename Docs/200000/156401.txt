<DOC>
<DOCNO> 156401 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/13/son/soneko27.html </URL>
<DATE> 2003/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Marco De Benedetti Aycell birleşmesiyle tüm problemler çözüldü 
</HEADLINE>
<TEXT>

     Cep telefonu operatörü Aria'nın İtalyan ortağı Telecom İtalia Mobile'nin TİM İcra Komitesi Başkanı CEO Marco De Benedetti, Aycell ile birleşmeleriyle tüm problemlerinin sona erdiğini belirtti. 
     Milano'daki bir konferanstaki konuşmasında, Türkiye'de Aria ile Aycell'in birleşmesi için imzalanan ön anlaşmadan duyduğu memnuniyeti sık sık dile getiren De Benedetti, ''bu operasyon ile Türkiye'deki mevcudiyetimizdeki problemlerimizi yasal yollarla değil, kökten çözdük'' dedi. 
     De Benedetti, Aria ile Roaming'den ulusal dolaşım hakkı kaynaklanan yapısal sorunlardan dolayı Paris'teki Uluslararası Ticaret Odası Tahkim Kurulu'na açtıkları tazminat davasının da, Aycell-Aria birleşmesiyle geçersiz olduğunu dile getirdi. 
     De Benedetti ''Aria ile Aycell'in birleşmesinde mali yükümlülük Türk Telekom'a ait olacak'' derken, bu ifadenin ne anlama geldiğine ilişkin soru üzerine ilgililer, mali yükümlülüklere ilişkin ayrıntıların önümüzdeki günlerde netleşeceğini söylediler. 
     TİM'in CEO'su, yurtdışındaki mevcudiyetleriyle ilgili Türkiye ve Brezilya'yı kastederek ''Uluslararası alan, stratejimizde oldukça önemli bir unsur. Yeni pazarı ve potansiyeliyle büyümeye açık iki büyük ülke belirledik. Brezilya'da geçen Ekim ayından beri GSM operatörlerinde tekiz. Sonuçlar, öngördüğümüzden daha iyi" değerlendirmesini yaptı. 
     
</TEXT>
</DOC>
