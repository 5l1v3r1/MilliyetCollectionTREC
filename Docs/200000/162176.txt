<DOC>
<DOCNO> 162176 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/10/yasam/yas08.html </URL>
<DATE> 2003/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölürken bile ders’ verdi 
</HEADLINE>
<TEXT>

     MURAT EĞİLMEZ İzmir DHA 

     İzmir Bornova’daki Yüzüncüyıl İlköğretim Okulu Müdürü Nurettin Pişkin 60 , geçen cuma günü derste fenalaştı. Kalp krizi geçiren Pişkin, hastaneye kaldırıldı ama kurtarılamadı ve beyin ölümü gerçekleşti. 
     Pişkin sağlığında organ bağışı yaptığı için, hastane yetkilileri, yakınları ile bağlantı kurdu. Antakya Kırıkhan Mehmet Akif Ersoy İlköğretim Okulu’nda görev yapan oğlu Muhittin Pişkin, babasının organlarının alınmasında sakınca görmediğini belirterek, bağışa onay verdi. 
     
     Onun yaşadığını hissediyoruz’ 
     Bunun üzerine İzmir’e çağrılan hastalardan, Diyarbakır Olay gazetesi sahibi Ramazan Çimen’e 36 karaciğer, Hidayet İnce 47 ve Sakine Seven’e 23 de böbrek nakli yapıldı. Pişkin’in İlahiyat Fakültesi mezunu öğretmen oğlu Muhittin Pişkin, duygularını, "Babamın bir organının başka vücutta hayat bulması bizim için önemliydi. Halen yaşadığını hissediyoruz" diyerek özetledi. 
     

</TEXT>
</DOC>
