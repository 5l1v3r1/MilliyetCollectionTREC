<DOC>
<DOCNO> 164192 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/19/son/sonspo28.html </URL>
<DATE> 2003/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Göztepe Federasyona şikayet eden futbolculara para yok 
</HEADLINE>
<TEXT>

     Birinci Süper Futbol Ligi'nden düşen Göztepe'nin profesyonel şube yöneticisi Atilla Kısmetli, sarı-kırmızılılardan alacaklarını tahsil edemediğini öne sürerek Futbol Federasyonu'na başvuran oyuncuların, paralarını alamayacaklarını ileri sürdü. 
     Atilla Kısmetli, Göztepe A.Ş. yönetiminin futbolcuların geçmiş alacaklarını ödemeleri konusunda çaba sarf edeceklerini söyledi. 
     Bazı futbolcuların alacaklarına ilişkin Futbol Federasyonu'na başvurduklarını doğrulayan Kısmetli, sözlerini şöyle sürdürdü 
     ''Bu oyuncuların Futbol Federasyonu'na başvurmaları bizi bağlamıyor. Bu futbolcular, federasyona başvurmakta acele ettiler. Öncelikle şunu söyleyeyim ki, bizi federasyona şikayet eden futbolcular paralarını alamayacaklar. Şikayetlerini geri almalarını isteyeceğiz.'' Kısmetli, ''Göztepe, eski futbolcularına para ödemediği halde, yeni transferlere lisans çıkartabilecek mi '' şeklindeki soruya, ''Bizim de bildiğimiz yöntemler var. Bu konuyu aşacağız'' karşılığını verdi. 
     
</TEXT>
</DOC>
