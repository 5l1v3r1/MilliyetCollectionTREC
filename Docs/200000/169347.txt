<DOC>
<DOCNO> 169347 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/14/son/sonspo20.html </URL>
<DATE> 2003/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbol Ligi Galatasaray-Fenerbahçe derbisiyle başlıyor... 
</HEADLINE>
<TEXT>

     Türkiye Basketbol Ligi 2003-2004 sezonu fikstürü, İstanbul'da çekildi. 
     Federasyon yetkililerinin yanı sıra kulüp temsilcilerinin de hazır bulunduğu fikstür çekimi, Abdi İpekçi Spor Salonu Basın Toplantı Salonu'nda gerçekleştirildi. 
     Fikstür çekimi sonunda, ligin ilk haftasında ezeli rakipler Galatasaray ile Fenerbahçe birbirleriyle eşleşti. Ligde ilk hafta maçları şöyle 
     
     
Ülkerspor - Oyak Renault Darüşşafaka - Büyük Kolej İTÜ - İstanbul Tekel Spor Galatasaray - Fenerbahçe Tuborg Pilsener - Pınar Karşıyaka Türk Telekom Spor - Beşiktaş TOFAŞ - Efes Pilsen 
     
     LİG 11 EKİM'DE BAŞLIYOR 
     Türkiye Basketbol Ligi'nin 11 Ekim'de başlayacağı, 4 Ocak'da oynanacak maçların ardından 1 hafta devre arası verileceği, 11 Nisan'da da normal ligin sona ereceği bildirildi. Ligde play-off maçlarının ise 21 Nisan'da başlayacağı kaydedildi. 
     Bu arada Efes Pilsen ile Ülkerspor arasındaki Cumhurbaşkanlığı Kupası maçının da 1 Ekim'de yapılacağı açıklandı. 
     Türkiye Kupası ilk tur maçlarının 4 grup halinde, daha sonra belirlenecek 4 ilde 3-4-5 Ekim'de, dörtlü finalin ise 16-17 ve 18 Nisan tarihlerinde gerçekleştirileceği bildirildi. 
     
</TEXT>
</DOC>
