<DOC>
<DOCNO> 174216 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/07/son/sondun27.html </URL>
<DATE> 2003/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD ve İngiltere Irak'ta 20 bin yaralı ile ilgilenmiyor 
</HEADLINE>
<TEXT>

     İngiliz ve Amerikalı üniversite öğretim üyeleriyle barış girişimcilerinin ortak kurduğu ''Irak Sayım Örgütü IBC '', Irak'ta işgalci ABD ordusuyla İngiliz ordusunu yöneten hükümetlerin, 20 martta başlatılan savaşta yaraladığı 20 bin Iraklının çektiği acılarla ilgilenmediklerini bildirdi. 
     IBC, bugün yayımladığı haberde ''Iraklı yaralılar çöp gibi hasır altı edilmişlerdir'' dedi. 
     İngiliz Reuters ajansının, IBC örgütünün www.iraqbodycount.net internet sitesinden naklettiği duyurusu, şu sert eleştiriyle sürüyor 
     ''ABD'nin ve İngiltere'nin kurduğu Amerikalı Paul Bremer yönetimindeki Irak geçici sivil yönetimi, yaralılar için kapsamlı programlar kurmaya ve yaralılara tazminat ödemeye yanaşmamıştır. Iraklı ailelerin önemli bir bölümü, bilinmeyen kısmı görmesek de, bir bireyini savaşta yitirmiş veya bir bireylerinin yaşamı ABD veya İngiliz kuvvetlerinin müdahalesiyle karşılaşmıştır. 
     Amerikan ve İngiliz güçleri, sırf kendi menfaatlerini düşünseler dahi, kalpleri ve gönülleri kazanmak istiyorlarsa savaştan zarar gören tüm Iraklıların acılarına ve sıkıntılarına ilk önceliği vermek zorundadır.'' ABD ve İngiltere'nin, Irak'ın 2 Ağustos 1990'da Kuveyt'i işgali üzerine BM katında uygulattığı ambargo da, Irak'ta çok sayıda çocuğun ölümüne ve hastanelerin yetersizliği yüzünden halkın acı çekmesine neden oldu. 
     
     ''YARALIYA KAYITSIZLIK'' 
     IBC örgütünün kaydına göre, ''Yaralıya Kayıtsızlık'' başlığını taşıyan haberinde, 20 marttan beri Irak'ta sivil yaralıların sayısı asgari 16 bin 439, azami 19 bin 733. 
     IBC, ABD tüm kayıp rakamlarını tam vermediğinden azami sivil kayıp sayısının gerçeğe en yakın olması gerektiğini belirtiyor. 
     Örgütün topladığı sayılar basın-yayın kuruluşlarıyla bağımsız araştırma örgütlerine dayanıyor. 
     Irak'ta sivil halktan savaşta ölü sayısı 6,086 ila 7,797. 
     IBC, ABD ve İngiltere hükümetlerinin Iraklı yaralı sayısını açıklamak istemeyişinin, ''mazeret kabul eder bir husus olmadığını'' vurguluyor. 
     ''Her ölüm kayda geçmeyebilir. Ancak yaralanma tıbbi, resmi kayıtla nedeni ve niteliğiyle belirtilmesi mümkün vakadır'' diyen IBC, ''Yaralılara gerektiği gibi ulaşılır, gerektiği gibi müdahale edilirse, acılar hafifletilebilir. Bu durum, soruşturma ve değerlendirmesiyle bütünüyle acildir'' diye hatırlatıyor. 
     
     İNGİLTERE SAVUNMA BAKANLIĞI ÖNEMSEMİYOR 
     İngiltere Savunma Bakanlığı, IBC'nin tahminlerinin doğrulanmasının imkansız olduğunu bildirdi, ''tazminat meselesinin Irak geçici hükümetince ele alınması gerektiğini'' söyledi. 
     ''Harap Irak hastanelerine girmek isteyen yardım kuruluşlarının ABD ordusunun engeliyle karşılaştığını'' belirten IBC, ''20 bin Iraklı yaralıya ödenecek 10'ar bin dolar 200 milyon dolar eder. Bu para da işgalci Amerikan ordusunun iki günlük masrafı'' dedi. 
     IBC, şu görüşle haberi noktaladı 
     ''ABD, Irak'ta ve dünyanın büyük kısmında kaybettiği 'iyi niyetini ve saygınlığını' yeniden kazanmak için, yaraladığı ve son derece muhtaç duruma düşürdüğü insanlara doğrudan yardım elini uzatmaktan uzak durmayı hangi özre dayandırabilecektir '' 
     
</TEXT>
</DOC>
