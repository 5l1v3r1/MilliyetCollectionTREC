<DOC>
<DOCNO> 180571 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/05/son/sontur20.html </URL>
<DATE> 2003/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte İstanbul'un burs listesi... Üniversite öğrencileri dikkat 
</HEADLINE>
<TEXT>

     Maddi imkanı yetersiz, başarılı üniversite öğrencilerine destek olmak amacıyla bu yıl da birçok vakıf, dernek ve kuruluş burs verecek. 
     İstanbul Büyükşehir Belediyesi'nin 1994 yılında başlattığı ve aralıksız sürdürdüğü eğitim yardımları kapsamında bu yıl İstanbul'da ilköğretim okulu ve liselerde öğrenim gören şehit çocuğu, öksüz ve yetim 15 bin öğrenci ile devlet üniversitelerinde okuyan ve maddi imkanları kısıtlı yaklaşık 35 bin üniversite öğrencisine, yaklaşık 17 trilyon lira kaynak ayrıldı. 
     Büyükşehir Belediyesi Personel ve Eğitim Daire Başkanlığı'na bağlı Eğitim Müdürlüğü'ne yapılacak burs başvuruları, Ekim ayında başlayacak ve koşulları uyan öğrencilere yardımlar Kasım ayından itibaren 3 taksitte ödenecek. Başvurular, 212 514 08 15-16-17 numaralı telefonlara yapılabilecek. 
     Yurt içinde Atatürk ilke ve inkılaplarına bağlı, maddi desteğe ihtiyacı olan başarılı, teknik ve endüstri meslek lisesi, meslek yüksek okulu, üniversite, mastır ve doktora öğrencilerine burs veren Türk Eğitim Vakfı TEV , 36 yılda 121 bin 86 öğrenciye destek oldu. 
     Vakıf, geçen yıl öğrencilere 6.3 trilyon Lira ödeme yaparken, 2003-2004 yılında burs vereceği toplam öğrenci sayısını ise 7 bin olarak belirledi. TEV, 2003 yılında üniversite öğrencilerine aylık 130 milyon Lira burs verecek. Bilgi almak isteyenler 212 217 58 58 numaralı telefonu arayabilecekler. 
     
     DİĞER VAKIF VE DERNEKLER 
     21. Yüzyıl Eğitim ve Kültür Vakfı Kırsal kesimden İstanbul'da bir üniversiteyi kazanan, eğitimlerini sürdürürken zorlanan özel yeteneğe sahip fakir 600 öğrenciye aylık 50'şer milyon Lira burs verecek. Başvurmak isteyenler, 212 274 15 02 nolu telefondan bilgi alabilecekler. 
     İstanbul Ticaret Odası İTO Vakfı İstanbul ili sınırları içerisindeki devlet üniversitelerinin ekonomi bölümlerinde eğitim gören başarılı öğrencilere 1952 yılından bu yana 15 binin üzerinde öğrenciye karşılıksız burs verdi. Vakfın bu yıl burs vereceği öğrenci sayısı ise 450. Tlf 212 455 60 00. 
     Hacı Ömer Sabancı Vakfı VAKSA Her ay yaklaşık 1000 öğrenciye burs veren VAKSA, bu yıl da başvuranlar arasında yapılacak değerlendirme sonucunda üniversite öğrencilerine burs verecek, ayrıca öğrenci seçme ve yerleştirme merkezi tarafından özür ve başarı durumuna göre tespit edilecek 15 özürlü öğrenciyle, kalkınmada öncelikli iller çapında yerleştirme puanı itibariyle il birincisi olan 14 öğrenciyi de karşılıksız burs programına alacak. Öğrencilere verilecek burs miktarı ise 155 milyon lira. Tel 322 363 09 88 Pbx . 
     Vehbi Koç Vakfı Maddi gücü yetersiz ama yetenekli gençlere eğitimde fırsat eşitliği yaratmayı hedefleyen vakıf, bu nedenle okumaya hevesli gençleri 1969 yılından bu yana verdiği eğitim burslarıyla destekliyor. Vakıf bu yıl üniversiteler aracılığıyla 328 öğrenciye burs vermeyi planlıyor. Tlf 216 1 00 00 Bu vakıf ve kuruluşların dışında, fakir ve başarılı öğrencilere Başbakanlık Sosyal Yardımlaşma ve Dayanışma Teşvik Fonu Tlf 312 419 1393 , Milli Eğitim Vakfı Tlf 312 418 64 00 , Milli Eğitim Bakanlığı Tlf 312 417 50 70 , Çağdaş Yaşamı Destekleme Derneği Tlf 212 252 44 33 ve İstanbul'da bulunan çeşitli illerin sosyal yardımlaşma ve dayanışma vakıf ve dernekleri de öğrencilere değişik rakamlarda burs imkanı sağlayacak. 
     Birçok vakıf ve derneğe yapılacak burs başvuruları, Eylül ayı sonu ve Ekim ayında başlayacak. 
     
</TEXT>
</DOC>
