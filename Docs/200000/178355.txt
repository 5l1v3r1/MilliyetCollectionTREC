<DOC>
<DOCNO> 178355 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/27/spor/spo05.html </URL>
<DATE> 2003/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Paris'te Dünya rekoru kırarım 
</HEADLINE>
<TEXT>

   Altın kızımız Süreyya Ayhan, Dünya ve Olimpiyat şampiyonlukları sonrası rekor düşündüğünü söyledi, "Ancak Yücel Kop isterse, şimdi de rekora koşarım" dedi 
      MURAT AĞCA 

   
   Futbol geride kaldı 
   DÜNYA Şampiyonası'nda zirveye giden yolda ilk sınavını bugün verecek olan Süreyya Ayhan, Türkiye'nin bugüne kadar futbolda yaşadığı sokaklara taşan mutlulukları artık kendisiyle tadacağını söyledi. Ayhan, bir terslik yaşanmadığı takdirde Paris'te altın madalyayı boynuna takacağını belirterek, "O gün benim için de, Türkiye için de bayram olacak. Halkımızı ellerinde bayraklarla sokaklara dökmek istiyorum. Çok heyecanlı ama bomba gibiyim. İkinciliği düşünmüyorum bile" diye konuştu. 
   
   'Destek istiyorum' 
   PARİS'TE herkesten ve özellikte Fransa'da yaşayan vatandaşlardan tribün desteği beklediğini vurgulayan Ayhan, "Berlin'de bile çok az Türk vardı" dedi. Kendisine en büyük desteği verenlerden birinin de Cumhurbaşkanı Necdet Sezer olduğunu açıklayan milli atlet, "Sayın Cumhurbaşkanımız beni takip ediyor ve her yarıştan sonra kutluyor. Bu bana büyük moral veriyor. Paris'teki finale gelme ihtimali olduğunu duydum. Eğer Cumhurbaşkanımız da gelirse, bu büyük jest derecemi kesinlikle etkiler" dedi. 
   
   'Çok acı çektim' 
   HERKESİN kendisine rekoru ne zaman kıracağını sorduğunu belirten Ayhan, "Dünya ve olimpiyat şampiyonluğu sonrası o da hedeflerimiz içinde. Bunu başaracağıma inanıyorum. Ancak antrenörüm Yücel Kop, eğer Paris'te bu rekoru kıracaksın derse ben burada da kırarım" dedi. Üç yıldır acı çekerek ve ağır bir programla bugünlere hazırlandığını söyleyen rekortmen atlet, "Ama Türkiye için bunların hepsine değer. Paris sonrası bir süre dinleneceğim. Artık tatili hakettim" ifadelerini kullandı. 
   
   Süreyya pistte    DÜNYA Atletizm Şampiyonası'ndaki altın madalya umudumuz Süreyya Ayhan, 1500 metre elemeleri için piste çıkıyor. 32 atletin 3 seride mücadele edeceği seçmelerin birinci serisinde yarışacak olan Ayhan, ABD'li Regina Jacobs, İspanyol Nuria Fernandez, Rus Yelena Zadovozhnaya ve Kenya'lı Naomi Mugo gibi bu mesafenin iddalı isimleri ile start alacak. TSİ 22.15'de başlayacak olan yarışta serilerinde ilk altı sıraya girecek atletler yarı finale yükselecek. Bayanlar 1500 metrenin yarı final müsabakası 29 Ağustos cuma günü TSİ 22.35'de koşulacak. 
   
   Göğüsno Adı Soyadı Ülke En iyi derecesi Bu sezon derecesi 295 Nuria Fernandez İspanya 4 03.57 4 03.57 597 Mardrea Hyman Jameika 4 05.25 4 06.36 221 Gabriela Trana Hırvatistan 4 34.05 4 34 05 407 Joanne Pavey İngiltere 4 02.03 4 02.03 327 Meskeran Iegesse Etyopya 4 03.96 4 03.96 958 Yelana Zadorozhnaya Rusya 3 59.94 4 01.45 1078 SÜREYYA AYHAN TÜRKİYE 3.55.60 3.55.60 1094 İryna Lishchynska Ukrayna 4 02.60 4 02.60 1138 Regina Jacop ABD 4 0035 4 0163 266 Roda Ali Waiss Djibouti 5 13.00 5 13.00 657 Naomi Mugo Kenya 3 58.12 4 05.82 
   
      Bravo Elvan    9. Dünya Atletizm Şampiyonası'nda piste çıkan ilk atletimiz Elvan Abeylegesse, 5 bin metre seçmelerinde ikinci seride 14.54.95 ile kariyerinin en iyi derecesini koşarak birinci oldu ve finale kaldı. Abeylegesse, yarışın favorilerinden olan ancak altıncı sırayı alarak finale kalmayı son anda başaran Macar Gabriela Szabo'yu, 1500 metrede geçen Süreyya Ayhan'dan sonra geride bırakan ikinci Türk oldu. Abeylegesse, 5 bin metre finalini 30 Ağustos'ta saat 20.00'de koşacak. 
   DÜNKÜ final müsabakalarında bayanlar 800 metrede Mozambikli Maria Mutola 1.59.89 , üç adım atlamada Rus Tatyana Lebedeva 15.18 , erkekler disk atmada Litvanyalı Virgilijus Alekna 69.69 , 3 bin metrede Katarlı Saif Saaeed Shaheen 8.04.39 , 400 metrede ABD'li Jerome Young 44.50 ile altın madalyanın sahibi oldular. Erkekler 100 metre finalinde hatalı çıkış yaptıktan sonra pistten ayrılmayarak büyük tepki toplayan ABD'li sprinter Jon Drummond, 4 x 100 metre yarışından çekildi. 
   
   Küçük Christie    DÜNYA Atletizm Şampiyonası'nda erkekler 100 metrede 10.07'lik derecesiyle altın madalyanın sahibi olan St. Kitts and Nevis'li Kim Collins, kendisini yetiştiren eski Dünya rekortmeni İngiliz sprinter Linford Christie'ye övgüler yağdırdı. Christie'nin, başarısında en büyük pay sahibi olduğuna değinen Collins, "Yıllardır onunla birlikte çalışıyorum. Onun gibi büyük bir atletin antrenörüm olması en büyük şansım" dedi. 
   KARAYİPLER'DEKİ St. Kitts and Nevis isimli küçük bir adadan Dünya şampiyonluğuna uzanan Collins, geçtiğimiz yıl geçirdiği astım hastalığı nedeniyle kullandığı ilaçlar yüzünden dopingli çıkmış, rahatsızlığı ispatlanınca affedilmişti. Collins, "Bu, ülkem için, bağımsızlığını ilan etmesinden bu yana yaşanan en önemli şey. Aslında ben çok tembel biriyim. Eğer canım isterse antrenmana bile çıkmam" diye konuştu. 
   
   Azmin kızı Azimi Türkiye aşığı    Takdir toplamıştı 
   TALİBAN rejimi sonrası Dünya'ya yeniden açılan Afganistan'ın, Paris'teki Dünya Atletizm Şampiyonası'na gönderdiği ilk ve tek bayan sporcu Lima Azimi, MİLLİYET'e konuştu. Atletizme sadece üç ay önce başlayan ve çivili ayakkabıyı ilk kez giydiği Stade de France'da 100 metreyi 18.37'de koşmasına rağmen azmi ve cesaretiyle herkesin takdirini toplayan Azimi, Türkiye'ye ve Türkler'e büyük sevgi beslediğini söyledi. 
   
   Süreyya'ya hayran 
   KABİL'DE üniversite eğitimi gören Afgan atlet, "Türkiye'nin Taliban rejimi sonrası bize yardım etmesi, ISTAF Barış Gücü'ne katılması beni çok mutlu etti. Türkiye'ye master yapmak en büyük hayalim" diye konuştu. Süreyya Ayhan'ı televizyonda izlerken bir müslüman olarak gurur duyduğunu da belirten Azimi, "O benim için örnek bir atlet. Ben elendim ama Süreyya'yı alkışlamak için stada gideceğim" dedi. 
   
   Günün programı 08.50 50 km yürüyüş Erkekler Final 11.00 110 m engelli Dekatlon 11.30 Gülle atma Bayanlar Eleme 11.40 200 metre Erkekler Seçme 11.55 Disk atma Dekatlon A 13.25 Disk atma Dekatlon B 15.00 Sırıkla atlama Dekatlon 18.35 Cirit atma Dekatlon A 19.25 Uzun atlama Erkekler Eleme 19.50 200 metre Görme Eng. B. Final 19.55 Gülle atma Bayanlar Final 20.00 400 metre Görme Eng. E. Final 20.25 100 m engelli Bayanlar Final 20.30 Cirit atma Dekatlon B 20.40 200 metre Bayanlar Yarı final 21.00 200 metre Erkekler Çeyrek final 21.30 400 m engelli Erkekler Yarı final 22.00 1500 metre Erkekler Final 22.15 1500 metre Bayanlar Seçme 23.00 400 metre Bayanlar Final 23.15 1500 metre Dekatlon 
   
</TEXT>
</DOC>
