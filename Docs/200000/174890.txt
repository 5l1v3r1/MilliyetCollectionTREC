<DOC>
<DOCNO> 174890 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/10/son/sontur30.html </URL>
<DATE> 2003/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Belediye başkanının oğluna silahlı saldırı... 
</HEADLINE>
<TEXT>

     Batman'da, Siirt'in Kurtalan İlçesi'ne bağlı Gözpınar Belde Belediye Başkanı Mehmet Soysal'ın oğlu İzzet Soysal, silahlı saldırı sonucu yaralandı. 
     Edinilen bilgiye göre, İzzet Soysal 30 , Bahçelievler Mahallesi'nde otomobilinde seyir halindeyken, başka bir otomobilden kimliği belirlenemeyen kişilerin silahlı saldırısı sonucu yaralandı. 
     Kolundan ve omzundan yaralanan Sosyal, Batman Devlet Hastanesi'nde ilk müdahalenin ardından, Diyarbakır Dicle Üniversitesi Tıp Fakültesi'ne sevk edilerek tedavi altına alındı. 
     Olaydan sonra kaçan kişilerin yakalanmasına çalışıldığı, soruşturmanın sürdüğü öğrenildi. 
     
</TEXT>
</DOC>
