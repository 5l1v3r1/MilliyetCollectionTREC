<DOC>
<DOCNO> 189502 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/18/son/sondun11.html </URL>
<DATE> 2003/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunanistan hükümet sözcüsünden Org. Özök'n demecine yanıt 
</HEADLINE>
<TEXT>

     Yunanistan hükümet sözcüsü Hristos Protopapas, Türkiye'nin Kıbrıs sorununun çözüm çabalarına ''şu an katkıda bulunabileceğine'' inandığını söyledi. 
     Protopapas, yaptığı yazılı açıklamada, Genelkurmay Başkanı Orgeneral Hilmi Özkök'ün Elefterotipiya gazetesine verdiği demeçte yer alan açıklamalarına değindi. 
     Yunanistan hükümet sözcüsü, ''Eğer her şey Sayın Özkök'ün söylediği derecede kolaysa, Türkiye'nin şu an Kıbrıs sorununun çözümü çabalarına katkıda bulunabileceği kanısındayım. Türkiye bu şekilde Avrupa perspektifi açısından da yarar sağlamış olacaktır'' dedi. 
     Orgeneral Özkök, demecinde, ''Türkiye'nin AB üyeliği konusunda ilerleme kaydedilmesi halinde, Ege ve diğer sorunların bir hafta içinde çözülebileceği kanısında olduğunu'' belirtmişti. 
     
</TEXT>
</DOC>
