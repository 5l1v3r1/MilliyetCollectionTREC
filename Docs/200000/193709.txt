<DOC>
<DOCNO> 193709 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/06/son/sondun08.html </URL>
<DATE> 2003/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere Irak temsilcisi ''Bizi zor bir kış bekliyor'' 
</HEADLINE>
<TEXT>

     İngiltere'nin Irak özel temsilcisi Jeremy Greenstock, Irak'taki koalisyon kuvvetlerini zor günlerin beklediği uyarısında bulundu. 
     Londra'da yayımlanan Times gazetesine demeç veren Greenstock, Bağdat'ta karışıklık yaratmaya çalışan direnişçilerin, koalisyon kuvvetlerinin çalışmalarını sekteye uğratmak istediğini söyledi. 
     İngiliz askerlerinin 2005 yılında da Irak'ta kalabileceklerini belirten Greenstock, ''Bizi zor bir kışın beklediğine inanıyorum'' dedi. 
     Greenstock, Irak'a yabancı savaşçıların ve El Kaide üyelerinin sızmasını engellemedikleri gerekçesiyle Suriye, İran ve Suudi Arabistan'ı eleştirdi. 
     ABD Başkanı George Bush'un, ana muharebenin sona erdiğini açıkladığı 1 Mayıs tarihinden bu yana Irak'ta en az 138 Amerikan askeri öldürüldü. 
     
</TEXT>
</DOC>
