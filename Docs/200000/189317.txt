<DOC>
<DOCNO> 189317 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/17/son/soneko30.html </URL>
<DATE> 2003/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan Şener İşsizliğin 1 yılda ortadan kalkması mümkün değil 
</HEADLINE>
<TEXT>

     Devlet Bakanı ve Başbakan Yardımcısı Abdüllatif Şener, ülkenin en büyük sorunun işsizlik olduğunu belirterek, ''İşsizliğin bir yılda, birkaç yılda ortadan kalkması mümkün değil. İşsizliğin ortadan kalkması için yatırım çok önemli'' dedi. 
     Kentteki incelemeleri çerçevesinde Yıldızeli İlçesi'nde belediye tarafından yaptırılan 6 kilometrelik yolun açılış törenine katılan Şener, göreve yeni başlayan Kaymakam Mehmet Geyim'i de makamında ziyaret ederek, çalışmaları hakkında bilgi aldı. 
     Yıldızeli Belediye binasından vatandaşlara seslenen Şener, ülkenin en büyük derdinin işsizlik olduğunu söyledi. 
     Şener, şöyle konuştu 
     ''İşsizliğin bir yılda birkaç yılda ortadan kalkması mümkün değil. İşsizliğin ortadan kalkması için yatırım çok önemli. Yatırımların yapılabilmesi için de ulaşım imkanlarının iyi olması lazım. Bunu sağlamak için bugün Sivas'a uçak seferleri başladı.'' Daha sonra il merkezine geçen Şener, Milli Eğitim Müdürlüğü tarafından yapımı tamamlanan 80. Yıl Güzel Sanatlar Lisesi ve 80. Yıl İlköğretim Okulu ile 100 öğrenci kapasiteli Nene Hatun Anaokulu'nun açılışını yaptı. 
     
     ''HERKÜL DEĞİLİM'' 
     Sivas Ticaret ve Sanayi Odası'nda Sivaslı sanayici ve işadamlarıyla da biraraya gelen Şener, Sivas Demir Çelik İşletmeleri'ni 6 ay içerisinde çalıştıracaklarını belirterek, ''Ben üzerime düşeni yerine getireceğim. Herkül değilim. Siz de üzerinize düşeni yapmak zorundasınız'' dedi. 
     Şener, şunları söyledi 
     ''Demir-Çelik İşletmeleri'nin ağır sorunları var. Çözümü güç noktaları var. Bu fabrikayı şimdiki hesaplarıma göre 6 ay içinde çalıştıracağız. Mülkiyeti kimde kalır bilmiyorum, ama demir-çelik çalışmaya başlayınca çok sayıda kişi iş sahibi olacak, başka yan sektörlerde orta çıkacak.'' Şener'e incelemeleri sırasında AK Parti Milletvekilleri Selami Uzun, Osman Kılıç, Orhan Taş, Ömer Kulaksız ile Sivas Valisi Hasan Canpolat, Belediye Başkanı Osman Seçilmiş ve İl Jandarma Alay Komutanı Kıdemli Albay Feyzi Kuvvetli de eşlik etti. 
     
</TEXT>
</DOC>
