<DOC>
<DOCNO> 194437 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/09/son/sontur11.html </URL>
<DATE> 2003/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Kızılay, Irak'a 3. yardım konvoyunu gönderdi... 
</HEADLINE>
<TEXT>

     Kızılay'ın Irak'a insani yardım malzemesi taşıyan 4 TIR'dan oluşan üçüncü konvoyu, yola çıktı. 
     Kızılay Etimesgut Merkez Depo ve Atölyeler Müdürlüğü'nde, konvoyu uğurlamak üzere tören düzenlendi. 
     Törende konuşan Kızılay Genel Başkanı Ertan Gönen, Irak Sağlık Bakanlığı ve Kızılayı'nın isteği üzerine, Iraklı ailelere ulaştırılmak üzere 5 bin battaniye, 2 bin şilte, 500 gaz sobası, 500 hijyen seti, 500 gıda paketi gönderildiğini bildirdi. 
     Gönen, 4 TIR, bir haberleşme aracı ve 14 personelden oluşan yardım konvoyundaki malzemelerin Irak Kızılayı'nca belirlenen bölgelerde dağıtılacağını belirtti. 
     Malzemelerin Musul ve Daho'da Türk ve Irak Kızılayı'nca dağıtılacağını söyleyen Gönen, Türk insanının dostu Irak'a vefa borcunu yerine getirdiğini, Irak'a bugünkü konvoyla birlikte 3 parti yardım gittiğini, 2 kez daha yardım gönderileceğini kaydetti. 
     Ertan Gönen, Irak'ta göçmen durumunda olan 30 bin aileye daha yardım yapmak amacıyla Birleşmiş Milletler Mülteciler Yüksek Komiserliği ile görüşmeler yaptıklarını dile getirerek, görüşmelerin ardından yardımların yapılacağını bildirdi. 
     Irak'a yardım götüren konvoy, Gönen ve yetkililerin yanı sıra ekipte görev yapacak personelin aileleri ve çalışma arkadaşlarınca uğurlandı. 
     
</TEXT>
</DOC>
