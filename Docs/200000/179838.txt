<DOC>
<DOCNO> 179838 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/02/son/sontur14.html </URL>
<DATE> 2003/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
''Kadın kıyafetli saldırgan''... İzmir'de kabus dolu günler... 
</HEADLINE>
<TEXT>

     İzmir'in Kiraz İlçesi'nde, kahvehane önünde bir kişiyi av tüfeğiyle öldüren kadın kıyafetli saldırgan, av tüfeğiyle giysilerini olay yerinin yakınında bırakarak kaçtı. 
     İstiklal Mahallesi Fatih Caddesi'ndeki Zirve Kahvehanesi'nin önüne gelen ve kimliği belirlenemeyen kadın kıyafetli bir kişi, Mustafa Kazak 46 ve Kadir Opan'a 63 av tüfeğiyle ateş etti. Silahlı saldırgan, plakasız motosikletle olay yerinden uzaklaşırken, Kiraz Devlet Hastanesi'ne kaldırılan yaralılardan Kazak kurtarılamadı. 
     Görgü tanıkları, silahlı saldırganın erkek olduğunu ve kadın kıyafeti giydiğini söylerken, polis ekipleri geniş çaplı operasyon başlattı. Olay yeri çevresinde yapılan aramalar sonucu, silahlı saldırganın giydiği kadın kıyafeti, av tüfeği ve plakasız motosiklet, Sepetçi Tahir Sokak'ta bulundu. 
     Katil zanlısının yakalanmasına çalışılıyor. 

     
</TEXT>
</DOC>
