<DOC>
<DOCNO> 155571 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/09/son/sondun27.html </URL>
<DATE> 2003/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Romanya Irak'a asker gönderiyor 
</HEADLINE>
<TEXT>

     Romanya, ABD'nin talebine olumlu yanıt vererek, Irak'a asker göndereceğini açıkladı. 
     Savunma Bakan Yardımcısı George Maior, bir tabur asker ile askeri polis ve mühendisler göndermeye karar verdiklerini bildirdi. 
     Askerlerinin, Irak'ın İngiltere'nin idaresindeki bölümünde faaliyet göstereceğini belirten Maior, Romanya Yüksek Savunma Konseyi'nin gelecek haftaki toplantısının ardından bu konuda daha fazla ayrıntının açıklanacağını söyledi. 
     Amerikan yönetimi Romanya'dan, savaştan sonra Irak'ta istikrarın sağlanmasına yardımcı olmak üzere asker göndermesini istemişti. 
     Maior, ABD'nin talebinin ardından yaptığı açıklamada, sağlık, mühendislik ve askeri polis personelinin de aralarında bulunduğu 278 askerin, Irak'ta çeşitli barış gücü operasyonlarında kullanılabileceğini söylemişti. 
     ABD'nin Irak savaşına destek veren ülkelerden Romanya, kitle imha silahları alanında eğitilen 60 askeri Kuveyt'te konuşlandırmıştı. 
     
</TEXT>
</DOC>
