<DOC>
<DOCNO> 158395 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/23/yasam/yas05a.html </URL>
<DATE> 2003/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Şırıngalı sapık h l sokaklarda 
</HEADLINE>
<TEXT>

Konya'da kadınlara şırıngayla saldırıp yaralayan sapığın kurbanlarından Gamze Selin Sulbi, "Rahat gezemiyoruz. Korku içindeyiz" dedi 
     ALİYE ÇETİNKAYA, ÖZLEM DOĞAN Konya DHA 

     Konya'da özellikle kadınları hedef seçen ve son bir haftada dört ayrı kişiye şırıngayla saldırarak korkuya yol açan sapık h l yakalanamadı. Kız arkadaşı ile birlikte gezerken sapığın saldırısına uğrayan Selçuk Üniversitesi Hukuk Fakültesi öğrencisi Gamze Selin Sulbi 20 ise, "Yolda sol kalçama şırınga batırıp kaçtı. Korku içindeyiz, sapık bir an önce yakalansın" dedi. 
     Kız arkadaşı Neslihan Töre ile önceki gece eve giderken sapığın saldırısına uğrayan Sulbi, olayın şokunu üzerinden atamadı. Sapığın bisikletle yanlarına yaklaştığını belirten Sulbi, olayı şöyle anlattı 
     "Şırıngayı birden sol kalçama batırdı. Ne olduğunu anlayamadım. Arkadaşımla arkasından koştuk. 'Şırıngada ne var' diye sorduk bize 'Zehir var' diye bağırdı. Numune Hastanesi'ne gittik. Umarım başkalarının canı yanmaz. Şimdi korku içindeyiz." 
     Emniyet Müdürlüğü'nde sapıkla ilgili bilgi verdiklerini belirten Töre de, "Umarım yakalanır" dedi. 
     Zayıf, esmer tenli ve 1.70 boylarında olduğu belirtilen sapık, 15 Mayıs'ta da İmam Hatip Lisesi öğrencisi Rukiye Top'a 14 saldırdı. Sapığın almadan kaçtığı şırınga ve içindeki sarı renkli madde yetkililerce incelenmek üzere Ankara Hıfsısıhha Enstitüsü'ne gönderildi. Önceki gece de önce Dilek Mandal 35 , birkaç saat sonra da Sulbi sapığın hedefi oldu. 
     

</TEXT>
</DOC>
