<DOC>
<DOCNO> 152551 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/26/son/sondun12.html </URL>
<DATE> 2003/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağdat'taki cephanelik patlamasında ölü sayısı 40'a ulaştı... 
</HEADLINE>
<TEXT>

     Irak'ın başkenti Bağdat'ın dış mahallelerinde, Amerikan askerlerinin kullandığı cephanelikte meydana gelen patlamalarda ABD'nin açıklamasına göre 6 kişi öldü, 4 kişi yaralandı. 
     
     ABD ASKERLERİNE ATEŞ AÇILDI 

     Olay yerine gelen Amerikan askerlerini taşla karşılayan kızgın semt sakinlerinin Amerikan askerlerine ateş açtıkları belirtildi. 
     Bölgedeki bir Amerikan askeri, geri çekilmeleri için Iraklıların üzerlerine ateş açtığını, bazı askerlerin yaralandığını kaydetti. 
     
     PATLAMALARLA İLGİLİ SORUŞTURMA 

     Zeferaniye semtinde meydana gelen patlamalarla ilgili olarak ABD'nin soruşturma başlattığı bildirildi. 
     Katar'daki Amerikan Merkez Komutanlığı'ndan Yüzbaşı Josh Rushing, yaptığı açıklamada, patlamadaki kayıplar hakkında bir bilgisi olmadığını, olayla ilgili soruşturmanın medya haberlerine dayandırıldığını söyledi. 
     Zaafaraniye'deki kızgın semt sakinleri, olay yerine araştırma için gelen Amerikan askerlerine taş attı. 
     Bir Amerikan subayı, patlamaların kimliği belirsiz saldırganlar tarafından fırlatılan fişek nedeniyle meydana geldiğini belirterek, ''Burada çok kötü bir manzara var. Sokaklarda elleri ve bacakları kanayan insanlar var. Yaralılara yardım etmek için askerler gönderildi, ancak taş fırlatan kızgın kalabalık tarafından karşılandılar'' dedi. 
     

     
</TEXT>
</DOC>
