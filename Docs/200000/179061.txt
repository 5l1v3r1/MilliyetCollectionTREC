<DOC>
<DOCNO> 179061 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/30/ekonomi/eko10.html </URL>
<DATE> 2003/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
'Mobil santrallar Irak'a taşınacak' 
</HEADLINE>
<TEXT>

   ANKARA Milliyet 
   
   Enerji ve Tabii Kaynaklar Bakanı Hilmi Güler, Irak'ın noktasal enerji ihtiyacının karşılanması amacıyla, Türkiye'deki bazı mobil santralların Irak'a taşınacağını bildirdi. 
   Güler, yaptığı yazılı açıklamada, Irak'ın yeniden yapılandırılması kapsamında elektrik enerjisi ihtiyacının karşılanması amacıyla, bu ülkeyle yürütülen görüşmelerde ön anlaşmanın sağlandığını belirtti. Enerji Bakanlığı yetkililerinin konu üzerinde çalışmalarını tamamladığını kaydeden Güler, Irak'ın noktasal elektrik enerjisinin karşılanması amacıyla 500 megawattlık bir paketin hazır hale getirildiğini dile getirdi. 
   Güler, bakanlığı ile Iraklı yetkililerin yeni projeler üzerinde de çalışmalarını sürdürdüğünü vurguladı. 
   
   
</TEXT>
</DOC>
