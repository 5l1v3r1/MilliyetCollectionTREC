<DOC>
<DOCNO> 156795 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/15/yazar/yilmaz.html </URL>
<DATE> 2003/05/15/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Erdoğan Ben asıl Garih ile görüşürdüm 
</HEADLINE>
<TEXT>

     Yorumlardan biri Erdoğan'ın Alarko Holding Başkanı İshak Alaton'un rahle -i tedrisinden geçerek, "sekter ve dinci" kimliğinde değişime uğradığı öbürü de merkeze doğru siyasi açılımını sağlayan danışmanı Cüneyt Zapsu'nun, küçük kızlarının bile bir zamanlar elini sıkmadığıydı. 
     
ABD'de lobi atağı      İtalya Başbakanı Silvio Berlusconi ile Erdoğan'ın katıldığı Dış Ekonomik İlişkiler Kurulu DEİK yemeğinde oturduğum masayı, New York Times muhabiri Deborah Sontag'a söz konusu yazıya konu olan röportajı sağlayan Siirt milletvekili Egemen Bağış ile paylaşıyordum ve doğal olarak yorumları kendisine sordum. 
     Bağış, "Herkes kendine göre anlatmış" derken, aynı yazıda bahsi geçen Zapsu'nun kızları ile tokalaşmama meselesine de "abartma" olarak baktı. Bu arada AKP'nin aldığı bir kararla Bağış'ın Washington'a lobi yapmak üzere hareket ettiğini de vurgulamam lazım. 
     Bakalım Bağış'ın lobisi, TÜSİAD'ın önümüzdeki aya ertelenen gezisine kadar ilişkilerde yumuşama sağlar mı 
     
Müslümanlığın felsefesi      İşadamı Sedat Aloğlu'nun deyimi ile "Türk - İtalyan" düğünü havasında geçen yemekte Berlusconi ile masaları dolaşan Erdoğan'a, "İshak Alaton'dan etkilendiniz mi" diye sordum. 
     Erdoğan sorumu belki bir fırsat kabul edip, etrafındaki kalabalığa rağmen içinden geçenleri söyledi "Asıl Üzeyir Garih Alaton'un ortağı ile görüşürdüm." 
     Evet, hatırladım... Eyüp Mezarlığı'na yaptığı bir ziyaret sırasında yaşamını aldığı bıçak darbeleri ile yitiren Garih'in taziyesine ilk giden Erdoğan'dı. 
     Felsefi olarak kendini Müslümanlığa yakın hisseden Garih'in Müslüman mezarlığında öldürülmesinin üzerindeki sis bulutu duruyor... Ancak Eroğan'ın belediye başkanlığı döneminde tanıdığı ve herkese söyleyecek sözü bulunan 'eğitimci' işadamı Garih ile sohbetleri şaşkınlık yaratmıyor. 
     
Adres, Yahudi lobisi      Değişim meselesine gelince Bunu Alaton'un kendinden bilmesi mümkün değil. Sontag'ın yazısında yer verdiği Alaton'un "Şans tanımak lazım" ifadelerinin bugün de geçerliliğini koruduğunu söyleyebilirim. Erdoğan'da bir değişimden söz edilecekse, bunun büyük oranda aktörleri Cüneyt Zapsu ve Korkut Özal'dan başkası değil.. 
     Zapsu, Erdoğan'ı belediye başkanlığı döneminden itibaren TÜSİAD çevresine tanıştıran isim. Bu amaçla düzenlenen iki iş dünyası yemeğine de Alaton katıldı. Bu yemeklerde Alaton, o dönemde gündemde olan Ermeni soykırım iddiaları karşısında, Türkiye'nin yanında yer alan ABD'deki "Yahudi lobisi" ile ittifak önerilerini iletti. 
     Alaton ile Erdoğan'ın yolları başka nerede kesişti diye ararsak, bir de 3 Kasım seçimleri öncesinde TV'de Deniz Baykal ile karşılaşmaya çıkmadan önce Alaton'un kendisine yaptığı "Aman sakin olun" uyarısını da sayabiliriz... 
     
Alarko ile demiryolu      Erdoğan, İspanya Fahri Konsolosu Zeynel Abidin Erdem'in hatırlatması üzerine, İspanya Başbakanı Aznar'ı Türkiye'ye davet ettiğini söyledi. Aznar'a kendisinin uygun göreceği 5 veya 8 Haziran tarihli davet gitti. Aznar, Türkiye'ye geldiğinde Alarko ile İspanya şirketi Guinovart Obras'ın oluşturduğu konsorsiyuma ihale edilen Ankara - Eskişehir tren yolunun temelini atacak. 
     430 milyon euroya mal olacak demiryolunun kredisini de İspanya veriyor. İspanya'nın vereceği kredinin koşulları neredeyse "hediye" gibi yüzde 0.2 faizli, 37 yılı ödemesiz, 13 yıl vadeli... 
     Kemal Derviş'in, bir türlü imzalamadığı sözleşme, Erdoğan'ın gayretleri ile Ocak 2003'te onaylandı. 
     Ankara - Eskişehir'den sonra, İstanbul'a da uzanması planlanan demiryolu, mevcut demiryolu hattının iyileştirilmesini ve sürenin kısaltılmasını hedefliyor. 
     
Berlusconi iyi de...      Büyük Avrupa sınırlarına, Türkiye'den başlayarak Rusya'yı da dahil eden Berlusconi'nin Türkiye'nin AB'ye tam üyeliğine destek veren sözlerini duyan Dışişleri bürokratları şüphesiz içlerinden, "Keşke bu konuşan Almanya veya Fransa başbakanı olsaydı, o zaman her şey değişirdi" diye geçirdiler. AB içinde etkinlik sıralamasında İtalya'nın ilk sıraları aldığı söylenemez. Ancak önemli bir AB ülkesinin, Akdeniz çoğrafyasında Türkiye'ye kucak açması yabana atılır gibi de değil. 
     Yemekte bir bürokrat şu yorumu yapıyor Büyük ülkeler AB'ye girer, diğerleri alınır. Romanya, Bulgaristan alınacak, Türkiye girecek 
     
İtalya Davos'u      Düğün havasında geçen İtalya ile buluşmanın devamı 5 - 7 Eylül tarihleri arasında gerçekleşecek. İtalya Davos'u olarak bilinen Amrozotti'ye davet edilen Erdoğan, beraberinde işadamlarını da götürebilecek. İtalya'nın KOBİ'leri de önümüzdeki günlerde Türkiye'yi ziyaret edecekler. 
     
     

</TEXT>
</DOC>
