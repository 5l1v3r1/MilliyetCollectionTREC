<DOC>
<DOCNO> 189099 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/16/son/sonspo27.html </URL>
<DATE> 2003/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
90 Newcastle taraftarına kupa yasağı gelebilir 
</HEADLINE>
<TEXT>

     UEFA Kupası'nda Newcastle United İngiltere -NAC Breda Hollanda takımları arasında dün gece yapılan öncesinde tutuklanan 90 taraftarın UEFA Kupası'nda bundan sonra yapılacak maçları izlemekten men edilme tehlikesiyle karşı karşıya olduğu bildirildi. 
     Hollandalı yetkililer, Newcastle United'ın NAC Breda'yı dün 1-0 yenerek 2. tura yükseldiği maçın öncesinde, tutukladıkları 95 kişinin 87'sinin İngiliz olduğunu ve bu taraftarların bugün serbest kaldıklarını bildirdi. 
     Hollanda Polisi Sözcüsü Rien Van Kuik, İngiliz taraftarların tutuklanma nedeninin polisin, taraftarların Breda'yı terketmesi yönündeki uyarılarının dikkate alınmaması olduğunu söyledi. 
     Van Kuik, öğleden sonra saat 17.00'ye kadar Hollandalı ve İngiliz taraftarların birlikte olduğu güzel bir ortamın bulunduğunu ama bilet tartışması sırasında başlayan tartışmalarla olayların boyutunun büyüdüğünü kaydetti. 
     
</TEXT>
</DOC>
