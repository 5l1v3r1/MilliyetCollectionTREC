<DOC>
<DOCNO> 152423 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/25/son/sontur05.html </URL>
<DATE> 2003/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
İşsiz kalan baba içki içip iki küçük oğlunu hastanelik etti 
</HEADLINE>
<TEXT>

     Antalya'da piyanist Bülent Gezici, işsiz kalınca içki içip biri 9 aylık, diğeri 5 yaşında iki oğlunu hastanelik edene kadar dövdü. Minik Levent'in sol gözü çürük içinde kalırken, yine sol gözü ve yüzü moraran ağabeyi Sefa'nın bir bacağı da kırıldı. 
     Gazinolarda piyanistlik yapan 25 yaşındaki Bülent Gezici, 3 ay önce işsiz kaldı. 22 yaşındaki eşi Yıldız Gezici, evlerde temizlik yaparak kazandığı parayla ailenin geçimini sağlamaya başladı. Bülent Gezici, dün Mehmet Akif Ersoy Mahallesi ndeki evinde aşırı derecede alkol aldı. Önce büyük oğlu Sefa'ya, küçük kardeşine bakmadığı gerekçesiyle kızan vicdansız baba, ortalığı birbirine kattı. Döve döve Sefa nın sol bacağını kıran, sol gözünü ve yüzünü morartan baba, hızını alamayıp minik Levent'e de vurmaya başladı. Sol gözü morarıp çürükler içinde kalan Levent ile ağabeyin feryatlarına komşuları yetişti. Yakında oturan babanne Yurdagül ve dedeleri Sefa Gezici ye haber veren komşular çocukları Antalya Devlet Hastanesi'ne götürdü. 
     Olayı, işten eve geldikten sonra öğrenen anne Yıldız Gezici, sinir krizleri geçirdi. Yıldız Gezici, Olay sırasında çalışıyordum. Zaten beni ve çocukları sürekli dövüyordu'' dedi. Gözaltına alınan baba Bülent Gezici, ifade vermek için karakola götürülürken, babası ve annesi de torunlarını dövdüğü için oğullarından şikayetçi oldu. 
     





</TEXT>
</DOC>
