<DOC>
<DOCNO> 153533 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/30/son/sonspo06.html </URL>
<DATE> 2003/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor-Galatasaray maçı bilet fiyatları... 
</HEADLINE>
<TEXT>

     Birinci Süper Futbol Ligi'nde 4 Mayıs Pazar günü Trabzonspor ile Galatasaray arasında yapılacak maçın bilet fiyatları belli oldu. 
     Yönetim kurulu, dün akşam yaptığı haftalık toplantısında, maraton tribün biletlerini 10 milyon, kapalı tribün biletlerini 20 milyon, protokol tribün biletlerini ise 100 milyon liradan satışa çıkarma kararı aldı. 
     Biletler, Trabzonspor İrtibat Bürosu'ndan yarın satışa sunulmaya başlanacak. 
     
     PRİM BELİRLENMEDİ 
     Bu arada, bordo-mavili kulübün yönetim kurulunun Türkiye Kupası primini dünkü toplantıda belirlemediği bildirildi. 
     Yönetim kurulunun futbolculara daha iyi bir prim imkanı oluşturmak için bazı çalışmalar gerçekleştirdiği kaydedildi. 
     
     GALATASARAY TARAFTARI 
     Öte yandan, Galatasaray'ın, Trabzonspor kulübünden şu ana dek taraftarlarına yer konusunda bir talebinin olmadığı bildirildi. 
     Bordo-mavili takım taraftarlarının, ligin ilk yarısında Ali Sami Yen Stadı'ndan dışarı atılmasından dolayı, iki takım taraftarları arasında bir olay yaşanabileceği düşünülerek bu konuya olumsuz bakıldığı öğrenildi. 
     




</TEXT>
</DOC>
