<DOC>
<DOCNO> 178432 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/27/son/sondun35.html </URL>
<DATE> 2003/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kerkük'teki olaylar hakkında soruşturma komisyonu kuruluyor... 
</HEADLINE>
<TEXT>

     Irak Kürdistan Yurtseverler Birliği IKYB ile Irak İslam Devrimi Yüksek Konseyi IİDYK arasında, Kerkük'teki olayların aydınlatılması için soruşturma komisyonu kurulması konusunda anlaşmaya varıldığı bildirildi. 
     IKYB ve IİDYK tarafından yayımlanan bildiride, liderliğini Celal Talabani'nin yaptığı IKYB ile lideri Muhammed Bekir Hekim olan IİDYK'nın ''olaylara açıklık getirilmesi ve suçluların yargılanması için soruşturma komisyonu kurulması konusunda anlaşmaya vardığı'' ifade edildi. 
     Bildiride, her ikisi de Irak Geçici Hükümet Konseyi'nde temsil edilen IKYB ve IİDYK'nın, olayın kurbanlarının ailelerine tazminat ödenmesine, yaralıların tedavi edilmesine, yeniden etnik ve dini çatışmalara yol açabilecek olayların engellenmesine karar verdiği de belirtildi. 
     Kerkük kenti ve Tuzhurmatı beldesinde meydana gelen olaylarda 10 Türkmen hayatını kaybetmişti. 
     
</TEXT>
</DOC>
