<DOC>
<DOCNO> 154158 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/03/spor/spo01.html </URL>
<DATE> 2003/05/03/ </DATE>
<TIME>  </TIME>
<AUTHOR> BİTTİ  </AUTHOR>
<HEADLINE>
ENDİŞE VE TESELLİ 
</HEADLINE>
<TEXT>

Altay maçında İlhan'ın oynamaması, Pancu'daki belirsizlik Beşiktaş'ta panik yarattı. İdmanları yarıda bırakan Sergen'in iyileşmesi ve Tümer'in düzelmesi yüzleri güldürdü 
     İlhan yok 
     SÜPER Lig'de şampiyonluğa koşan Beşiktaş'ta, Altay maçı öncesinde kadro bilmecesi yaşandı. Milli maçta sakatlanan İlhan'ın bugün takımdaki yerini alamayacak olması teknik kadroyu paniğe soktu. Bu gelişmenin ardından gözler Pancu'ya çevrildi. Romanya Milli maçında oynayamayan Pancu'nun adalesindeki sorunun sürdüğü tespit edildi. Kamp kadrosuna alınan yıldız oyuncunun durumunun maç saatinde belli olacağı bildirildi. 
     
     Sergen oynuyor 
     SON üç gündür ayağındaki ağrılar nedeniyle antrenmanları bırakan Sergen Yalçın, doktor kontrolünden geçirildi. Yıldız futbolcunun durumunun iyi olduğu ve Altay karşısında ilk on birde forma giyeceği açıklandı. Bu gelişme Lucescu'yu rahatlattı. A - 2 Milli Takımı'nda sakatlanarak oyundan çıkan Tümer'in durumunun da iyi olduğu ve maça yetişeceği dile getirildi. 
     
Yasaklar listesi      GALATASARAYLI taraftarların, Altay maçına gelip, Beşiktaş tribünlerinden sahaya yabancı madde atma iddiası, emniyeti de alarma geçirdi. Emniyet güçlerinin bugün İnönü Stadı'na gelecek olan taraftarları üç ayrı noktada aramadan geçireceği açıklandı. Tribün kapılarında bozuk para, çakmak, bayrak sopası ve su şişelerinin polisler tarafından toplanacağı açıklandı. 
     
Sınırdaki yıldızlar      SON haftalarda sakat ve cezalı futbolcular nedeniyle kadro kurmakta sıkıntı yaşayan Beşiktaş'ta sarı kart sınırındaki futbolcuların fazlalığı teknik heyeti endişelendiriyor. Bugünkü Altay karşılaşmasında Zago, Ahmet Dursun, İbrahim Üzülmez, Ahmet Yıldırım ve Tayfur, sarı kart görürlerse cezalı duruma düşecekler ve haftaya Adana deplasmanında forma giyemeyecekler. 
     
Dereli'nin ilk sınavı      BEŞİKTAŞ - Altay maçının hakemi Selçuk Dereli, 2002 - 2003 sezonunda ilk kez İnönü Stadı'nda düdük çalacak. Dereli bu sezon Siyah - Beyazlı takımın, deplasmanda oynadığı üç karşılaşmada görev yapmıştı. Bu maçlarda Beşiktaş, Ankaragücü 1 - 0 ve Kocaeli'ni 5 - 0 yenerken, Gaziantepspor ile 1 - 1 berabere kalmıştı. Dereli, Antep maçında Yasin'e kırmızı kart göstermişti. 
     


SPOR 





























</TEXT>
</DOC>
