<DOC>
<DOCNO> 151643 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/22/son/sonspo04.html </URL>
<DATE> 2003/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
BOTAŞ Spor finali Adana'ya taşıma peşinde... 
</HEADLINE>
<TEXT>

     Türkiye Bayanlar Basketbol Birinci Ligi Play-Off Grubu Yarı Finali 3. karşılamasında yarın Fenerbahçe ile karşılaşacak olan BOTAŞ Spor kafilesi, İstanbul'a gitti. 
     BOTAŞ Spor Basın Sözcüsü Halim Kılınç, Adana'da Fenerbahçe'yi 62-50 yenerek gerçek güçlerini kanıtladıklarını söyledi. 
     Kılınç, karşılaşmanın hemen başlarında Arzu'nun sakatlanması nedeniyle savunma ve hücum ribauntlarında sıkıntı yaşadıklarını, ancak yine de kazanmasını bildiklerini belirterek, şunları kaydetti 
     ''Yarı finalin ilk maçında İstanbul'da Fenerbahçe'ye hakemin yanlış kararları sonucu 84-83 yenilmiştik. Rakibimizi Adana'da 12 sayı farkla yenerek, İstanbul'da haksızlığa uğradığımızı ve gerçek gücümüzü gösterdik. 
     Şimdi tüm hedefimiz, Fenerbahçeyi ikinci kez yenerek seride durumu 2-2 yapıp finali Adana'ya taşımaktır. Cumhurbaşkanlığı ve Türkiye Kupası'ndan sonra şimdi de lig şampiyonluğu kupasını da Adana'ya getirmek istiyoruz.'' Kılınç, Arzu'nun MR'ının çekildiğini ve tedavisinin sürdüğünü ifade ederek, ''Arzu da Fenerbahçe karşısında oynamak istiyor. Elbette buna antrenörümüz Ceyhun Yıldızoğlu karar verecektir'' dedi. 
     





</TEXT>
</DOC>
