<DOC>
<DOCNO> 155002 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/07/spor/spo15.html </URL>
<DATE> 2003/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

Milli Takım Yerlikaya'sız      GREKOROMEN Güreş Milli Takımımız yıllar sonra Hamza Yerlikaya olmadan Avrupa Şampiyonası'na katılacak. Mayıs ayı sonunda Sırbistan - Karadağ'da yapılacak şampiyonada güreşmeyecek olan Olimpiyat, Dünya ve Avrupa Şampiyonu Yerlikaya'nın yerine 84 kiloda Nazmi Avluca mücadele edecek. Yerlikaya ise dünya şampiyonasında mayo giyecek. 
     
Blackburn Alpay'ı alıyor      ASTON Villa forması giyen Alpay'ın, Tugay ile Hakan Şükür'ün takımı Blackburn Rovers yolunda olduğu bildirildi. Aston Villa Teknik Direktörü Graham Taylor'un Başkan Doug Ellis ile görüşüp, "Alpay, Angel, Kachloul ve Balaban'ı gelecek sezon kadroda görmek istemiyorum. Bunları gönderin. Onların bize faydadan çok zararları var. Bu oyuncuları bırakmazsanız ben giderim" dediği öğrenildi. Bu gelişme üzerine harekete geçen Blackburn Rovers'ın Alpay'ın işini bitirdiği belirtildi. 
     
Şamil Sam için değişiklik      PROFESYONEL boksta Avrupa Şampiyonu olan Sinan Şamil Sam için ödül yönetmeliğini değiştirilecek. Şampiyon boksörü dün kabul eden Gençlik ve Spor Genel Müdür Vekili Mehmet Atalay, "Kendisinin hiçbir talebi olmadı. Ancak profesyonel takımların ödül yönetmeliğinde yer aldığı bu dönemde profesyonel ferdi sporcuların olmaması bir eksik. Daha önce böyle bir başarı olmadığı için gerek duyulmamış. Gerekli değişikliği yaparız" dedi. 
     
En pahalısı Beckham      FRANCE Football, dünyanın en pahalı futbolcular sıralamasını yayınladı. Beckham, 15 milyon Euro ile ilk sırayı alırken, bu futbolcuyu 14 milyon Euro ile Real Madrid'den Zidane ve 11.7 milyon Euro ile yine Real Madrid'den Ronaldo takip etti. 
     

</TEXT>
</DOC>
