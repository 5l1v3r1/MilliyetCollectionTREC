<DOC>
<DOCNO> 179591 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/01/son/sontur03.html </URL>
<DATE> 2003/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Polis merkezine silahlı saldırı... 1 şehit... 
</HEADLINE>
<TEXT>

     Silvan'daki polis merkezine teröristlerce düzenlenen saldırıda bir polis memuru şehit oldu, iki polis memuru yaralandı, bir terörist de ölü ele geçirildi. 
     Bahçelievler mahallesindeki polis merkezine bu akşam saat 21.30 sıralarında terör örgütü PKK-KADEK mensuplarınca uzun namlulu silahlarla saldırıda bulunuldu. Polis merkezindeki güvenlik güçlerinin karşılık vermesi üzerine çıkan çatışmada, bir polis memuru şehit olurken, iki polis memuru da yaralandı. Yaralılar Diyarbakır Askeri hastanesinde tedavi altına alındı. 
     Güvenlik güçlerinin açtığı ateş sonucu bir terörist de ölü ele geçirildi. Gece karanlığından faydalanarak kaçan teröristlerin yakalanması için polis ve jandarma ekiplerince geniş çaplı operasyon başlatıldı. 
     Öte yandan, Diyarbakır Emniyet Müdürü Atilla Çınar da olay yerine gelerek inceleme yaptı. 
     
</TEXT>
</DOC>
