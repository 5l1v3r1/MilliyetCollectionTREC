<DOC>
<DOCNO> 153317 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/29/son/sontur02.html </URL>
<DATE> 2003/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Unkapanı'nda otomobilin altında kalan ana-oğul öldü... 
</HEADLINE>
<TEXT>

     Eminönü'nde bir otomobilin çarptığı genç kadın ile oğlu öldü. 
     Unkapanı Atatürk Bulvarı'nda İMÇ blokları önünde meydana gelen trafik kazasında, alt geçidin kapalı olması nedeniyle caddeden karşıya geçmeye çalışan bir aileye otomobil çarptı. 
     Hızla gelen otomobil Fatma Giresun 24 ile kucağındaki 8 aylık oğluna çarpıp kaçtı. 
     Kazada ağır yaralanan Fatma Giresun, kaldırıldığı Taksim Eğitim ve Araştırma Hastanesi'nde, oğlu ise Balat Ermeni Hastanesi'nde öldü. Annesinin elinden tutan 3 yaşındaki Hasan kurtuldu ancak kazadan saatler sonra bile üzerindeki korku ve şaşkınlığı atamadı. 
     Polis yetkilileri, Fatma Giresun'un olay sırasında yanında bulunan eşinin kazanın ardından şok geçirdiğini ve henüz ifadesinin alınamadığını kaydettiler. 
     Yetkililer, anne-oğulun ölümüne neden olan otomobilin yakalanmasına çalışıldığını belirttiler. 
     




</TEXT>
</DOC>
