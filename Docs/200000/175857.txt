<DOC>
<DOCNO> 175857 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/15/yazar/akyol.html </URL>
<DATE> 2003/08/15/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Hukuk anlayışı 
</HEADLINE>
<TEXT>

   
   CUMHURBAŞKANI Sayın Ahmet Necdet Sezer, özel okullara devlet bursuyla öğrenci gönderilmesine ilişkin yasayı veto etti. "Tarikat okulları" gerekçesinden daha önemli mesele, vetonun hukuki gerekçesidir. 
   Sayın Sezer'e göre, hükümetin veya Meclis'in herhangi bir işleminin hukuka uygun sayılabilmesi için, "Anayasa'da olanak sağlayan bir düzenleme" olması gerekir 
   Hayır Çağdaş hukukta, bir işlemin Anayasa'ya aykırı olması için Anayasa'da açıkça "yasak" hükmü olmalıdır "olanak sağlayan düzenlemenin olmaması" Anayasa'ya aykırılık sebebi sayılamaz 
   Sayın Sezer'in vetosundaki cümle şöyle 
   "Anayasa'da, devletin önemli temel görevleri arasında yer alan eğitim hizmetini, özel eğitim kurumlarından hizmet satın alarak yürütmesine olanak sağlayan bir düzenleme yoktur." 'Devlet, eğitim, sağlık gibi hizmetleri satın alıp vatandaşa sunamaz' diye bir "yasak var mı " Çağdaş hukuk, böyle bakmayı gerektirir. 
   
   SAYIN Sezer'in hukuk anlayışı, 'devletçi'dir. Hakim sıfatıyla mesela özelleştirme hakkındaki iptal kararlarında da aynı anlayış egemendi. 
   Halbuki doğru olan, Sayın Sezer'in Anayasa Mahkemesi Başkanı iken başka bir bağlamda ifade ettiği şu genel ilkedir 
   "Anayasal denetime Anayasa'da olmayan sınırlar getirilirse, denetim amacından uzaklaşır ve anlamsız kalır..." 
   Bu doğru ilke sebebiyledir ki, "Anayasa'da veya yasalarda olanak sağlayan bir düzenleme yok" diye Meclis'in yasama, hükümetin yürütme yetkilerine ve vatandaşların özgürlüklerine "sınırlar" getirilemez. 
   Bir yasa cumhuriyet, laiklik, hukuk devleti, eşitlik gibi genel ilkelere aykırı bulanarak iptal edilebilir özgürlükler sınırlandırılabilir. Çünkü bunların ihlali "yasak"tır. 
   Öyle bir durumda bu kavramlara otoriter mi, liberal mi anlam verildiği tartışılır ama hukuki prensibin doğruluğu tartışma dışıdır. 
   
   HUKUK sistemimizde Sezer'in bu vetosundaki gibi, "Anayasa'da olanak sağlayan düzenleme yok" gerekçesi yaygınlaştırılırsa, Medresenin "kitapta yeri yok" çıkmazına girebiliriz. 
   Konu o kadar önemlidir ki, Türkiye Tanzimat'la birlikte hukukta bir laikleşme süreci yaşadığı halde, İran'da bunun mümkün olmamasının bir sebebi, İran ulemasında "kitapta açıkça izin yoksa, yasaktır" görüşü ağır basarken, Osmanlı'da "kitapta açık yasak yoksa, devlet yetkilidir" görüşünün gelişmiş olmasıdır. R. Savory, Studies on History of Safavid Iran, bölüm IX, sf. 201 
   Sezer'in bu gerekçesinin 'konuya özel' olduğunu, yaygınlaşmayacağını düşünüyorum. 
   "Tarikat okulları" gerekçesine gelince... Bu okullar 28 Şubat'tan beri en sıkı denetimlerden geçiyor. Rejime aykırı ise kapatın. Hukuken kapatamıyorsanız, ayırım yapmak "eşitliğe" aykırıdır. 
   Öte yandan, mesela İstanbul'da en yüksek sayıda burslu öğrenciyi en laik özel okullar grubu istemiş. Kaldı ki, eğitimin vereceği somut bilgiler, insanı değiştirir. İran'da teokratik rejime karşı çıkanların başını niye öğrenciler, okumuşlar çekiyor 
   
   EMİN ÇÖLAŞAN'LA İLGİLİ NOT Çölaşan'a gönderdiğim açıklama, dün Hürriyet'teki köşesinde yayımlandı. Çölaşan "aynen yayımlıyorum" diye yazıyordu. Bu yazdığı da gerçeği yansıtmıyordu gönderdiğim açıklamadaki bazı kısımları sansürlemişti Açıklamamdan sansürlediği kısımlar şöyledir 
   "Çölaşan bu bilgileri 'yurtdışından' aldığını yazıyor. Böyle bir kamuoyu oluşması için, belli ki, 'yurtdışı'ndan birileri onu kullanmış " 
   .............. 
   "Keskin sirke Çölaşan, 'PKK'nın Almanya'daki internet sitesinden' aktarmalar yaparak da PKK'nın propagandasına alet oluyor. 'PKK'nın internet sitesi' Apo'nun ve bölücülüğün propagandasını yapmayacak da gerçekleri mi yazacaktı " 
   
      
   
</TEXT>
</DOC>
