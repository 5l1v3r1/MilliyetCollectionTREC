<DOC>
<DOCNO> 191623 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/27/son/sonspo11.html </URL>
<DATE> 2003/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kanarya'da Karadeniz haftaları başlıyor... 
</HEADLINE>
<TEXT>

     Fenerbahçe, Birinci Süper Lig'de üst üste 3 hafta Karadeniz temsilcileriyle karşı karşıya gelecek. 
     Önümüzdeki hafta Akçaabat Sebatspor ile deplasmanda karşılaşıp, bir sonraki hafta kendi sahasında Çaykur Rizespor'u ağırlayacak sarı-lacivertli takım, son olarak deplasmanda Samsunspor ile karşı karşıya gelecek. 
     Karadeniz'in diğer temsilcisi Trabzonspor ile ligin 2. haftasında deplasmanda yaptığı zorlu maçı 1-0 kazanarak 3 puan almasını bilen sarı-lacivertli ekip, peş peşe üç zorlu karşılaşmayı da kayıpsız tamamlamaya çalışacak. 
     Fenerbahçe, ligde 10. haftanın ardından puan cetvelinde son sırada bulunan Akçaabat Sebatspor ile birinci lig tarihinde ilk kez karşı karşıya gelecek. 
     
     RİZE VE SAMSUN'DAKİ SON MAÇLARDA KAZANDI 
     Sarı-lacivertli ekip, Akçaabat Sebatspor maçının ardından karşılaşacağı Çaykur Rizespor ve Samsunspor ile deplasmanda yaptığı son maçları kazandı. 
     Geçen sezon Samsunspor'u kendi evinde 3-1 yenen Fenerbahçe, Çaykur Rizespor ile 2001-2002 sezonunda Rize'de yaptığı son maçtan da 2-1'lik skorla galip ayrılmıştı. 
     
     KEMAL VE VAN HOOİJDONK KART SINIRINDA 
     Fenerbahçe'de, Akçaabat Sebatspor maçı öncesi Kemal ve Van Hooijdonk sarı kart sınırında. 
     İki futbolcu bu maçta birer sarı kart daha görmesi durumunda, ligin 12. haftasındaki Çaykur Rizespor maçında cezalı duruma düşecekler. 
     Bu arada, sarı-lacivertli takım, Akçaabat Sebatspor, Çaykur Rizespor ve Samsunspor maçlarının ardından ligin 14. haftasında Beşiktaş ile derbi maçta karşı karşıya gelecek. 
     
</TEXT>
</DOC>
