<DOC>
<DOCNO> 172658 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/31/guncel/agun.html </URL>
<DATE> 2003/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu kitabı 'çeviren' yandı 
</HEADLINE>
<TEXT>

   Evrim kuramını anlatan ve bin adet basılan kitabı çevirenlerin, ölüm tehdidinden aile dramlarına, bombalı saldırıdan, ateistlik suçlamasına kadar başlarına gelmedik kalmadı... 
      ÖNAY YILMAZ İstanbul 

   
   Amerikan Ulusal Bilimler Akademisi'nin evrim kuramını anlatan "Bilim ve Yaratışçılık" adlı kitabını 2002'de Türkçeye çeviren bilim adamlarının başına gelmedik bela kalmadı. Türkiye Bilimler Akademisi TÜBA tarafından bin adet basılan kitabı çevirenler ve çeviriye öncülük edenler, ölüm tehdidinden aile dramlarına, bombalı saldırıdan ateistliğe kadar çeşitli suçlamalara maruz kaldı. 
   Bu kişilerden bazıları, h l ölüm tehditleri alırken, Prof. Dr. Engin Bermek ve Prof. Dr. Şevket Ruacan, bir gazetede yine hedef gösterildi. 
   
   BOMBALI SALDIRI 
   Kitabın basım aşamasında TÜBA Başkanı Prof. Dr. Engin Bermek, Kızıltoprak'taki evinde bombalı saldırıya uğradı. Oğlu yaralandı. Olayın faili meçhul olarak kaldığını belirten Bermek, "Biz önemli bir akademinin kitabını Türkçeye çevirdik. Birtakım tehditk r yazıları dikkate almıyoruz ve hemen emniyete bildiriyoruz. Yolumuza devam ediyoruz ve bu tarz saldırıları da ciddiye almıyoruz" dedi. 
   Nörolog Yrd. Doç. Dr. Ümit Sayın, ABD'deki Wisconsin Üniversitesi'nde kitapla ilgili çeviri çalışmaları yaptığı sırada, şeriatçı diye nitelediği bazı grupların hem sözlü, hem fiziksel saldırısına uğradı. Sayın, bunların eşini etki altına aldıklarını savunarak, şöyle dedi 
   "Eşim de bana boşanma ve tazminat davası açtı. Web siteme virüslü 35 bin mail atıldı. H l imzasız iğrenç şekilde yazılmış ölüm tehditleri almaya devam ediyorum." 
   Çevirmen editörlerden TÜBA, TÜBİTAK Bilim Kurulu ve YÖK üyesi Prof. Dr. Şevket Ruacan, çevirdikleri kitabın Amerikan Ulusal Bilimler Akademisi'ne ait olduğunu belirterek, şöyle konuştu 
   "Uzmanlara yazdırılmış evrimi destekleyen bir kitap. Evrim kuramına kilise çevrelerinden çok kuvvetli bir tepki var. Kilisenin görüşleri Bilim Araştırma Vakfı aracılığıyla Türkiye'ye ithal edildi. Kiliselerin görüşünü, kendileri yazmış gibi, kitapları çevirerek Türkiye'ye taşıdılar. Evrimle uğraşan ve evrime bulaşan herkese de müthiş çamur atıyorlar, iftira kampanyalarıyla sindirmeye çalışıyorlar." 
   Çevirmen ODTÜ Biyoloji Bölümü'nden Prof. Dr. Aykut Kence ile Ankara Üniversitesi Tıp Fakültesi'nden Prof. Dr. Işık Bökesoy da, çeşitli tehditlere, karalama kampanyalarına maruz kaldıklarını, konunun ünlü Science dergisinde de yer aldığını belirtti. 
   
   
</TEXT>
</DOC>
