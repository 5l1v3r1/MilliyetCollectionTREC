<DOC>
<DOCNO> 195668 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/15/yasam/yas03.html </URL>
<DATE> 2003/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir kişide 2 DNA 
</HEADLINE>
<TEXT>

   Tıp dünyası altüst oldu. Amerika'da bir kadında iki değişik DNA ortaya çıkarıldı. Üstelik kadın, 3 oğlunun ikisinin biyolojik annesi de değil... 
      NEVSAL ELEVLİ Londra 
   
   ABD'de "Jane" takma adı verilen bir kadında iki değişik DNA'nın ortaya çıkması, tıp dünyasını hayrete düşürdü. Kendisinin doğurduğu 3 oğlundan ikisinin de biyolojik anneleri olmadığı ortaya çıktı. 
   Tıp dünyasının "Jane" olarak tanıttığı kadın, annesinin rahminde cinsel organları teşekkül ettikten sonra, aynı yumurta ikizinden olmayan kız kardeşiyle birleşerek tek bir bebek olarak doğdu ve iki değişik DNA'lı oldu. Jane'in kanı ve bazı organları kendisinden, bir diğer organları ise doğmamış kardeşinden oluşuyor. 
   
   Testlerde ortaya çıktı 
   Yani Jane'in yarısı kendi DNA'sı, diğer yarısı ise doğmamış kız kardeşinin. Üç oğlundan ikisi kız kardeşinin hücrelerinden gelen yumurtaların aşılanması ile oluştukları için Jane'in DNA'sını taşımıyor, kız kardeşininkileri taşıyor. Böylece Jane onların biyolojik annesi de olmuyor. 
   Tıp'ta "Chimera" olarak bilinen bu durum, bir insanın iki farklı DNA yapısından oluşması anlamına geliyor ve bu türden dünyada bilinen 30 vaka var. Jane'in durumu, yapılan kan testlerinde ortaya çıktı. 
   
   İşte mucize    1- Jane'in annesi ayrı yumurta ikizlerine hamile kaldı. Her iki yumurtada aynı baba tarafından döllenmişti. 
   2- Hamileliğin ilk safhasında iki embriyo birbirleriyle birleşerek tek embriyo haline geldi. 
   3- Embriyo sağlıklı bir şekilde gelişti ve bebek Jane meydana geldi. 
   4- Jane büyüdü ve üç oğlan çocuğu doğurdu. 
   5- Jane'in üç oğlunun ikisinin anne Jane ile farklı DNA'ları olduğu saptandı. Yani iki oğlanın biyolojik anneleri Jane değildi. Yalnız üçüncü oğul anne Jane'in genetik yapısına sahipti. 
   6- Araştırmalar Jane'in anne karnında birleşen iki ayrı embriyonun DNA'sını taşıdığını ortaya çıkardı. 
   7-Araştırma Jane'in iki oğlunun "ölen ikizinin" embriyosunun DNA'sına sahip olduğunu, bu yüzden anneleri Jane ile aynı DNA'ya sahip olmadığını belirledi. 
   
   
</TEXT>
</DOC>
