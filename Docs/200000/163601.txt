<DOC>
<DOCNO> 163601 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/17/siyaset/siy03.html </URL>
<DATE> 2003/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Pakistan'da bu soru sorulur mu 
</HEADLINE>
<TEXT>

Başbakan Erdoğan "Kadınlar nerede Göremiyorum" dedi Pakistan Ulusal Meclis Başkanı Akıllılar, sıcakta dolaşmıyorlar 
     ABDULLAH KARAKUŞ İslamabad 

     Başbakan Recep Tayyip Erdoğan'ın Pakistan gezisine "olmayan kadınlar" damga vurdu. Erdoğan, dünkü görüşmede "Kadınlarınız nerede Göremiyorum" diye sorduğu Pakistan Ulusal Meclis Başkanı Çavduri Emir Hüseyin'den "Onlar akıllıdır, sıcakta dolaşmıyor" yanıtını aldı. Önceki akşam Başbakan Mir Rafarullah Han Cemali'nin Erdoğan onuruna verdiği yemekte de sadece erkekler vardı. Erdoğan'ın Pakistan'a gelişinde düzenlenen resmi karşılama töreninde Cemali, Emine Erdoğan'ın elini sıkmadı. Erdoğan da Cemali'nin eşinin elini sıkmayarak aynı geleneği uyguladı. 
     
     Erkek erkeğe yemek 
     Cemali önceki akşam Türk heyetine bir akşam yemeği verdi. Tek bir kadının katılmadığı gecede yemek erkek erkeğe yendi. Erdoğan'ın Hüseyin ile görüşmesinde de kadınların siyaset ve günlük yaşamdaki yeri tartışıldı. Erdoğan Hüseyin'e sokaklarda kadınları göremediğini iletti. Hüseyin de Erdoğan'a, "Kadınlarımız akıllıdır. Sıcakta dolaşmıyorlar" yanıtı verdi. 
     
     Bırakalım, eşit yarışsınlar 
     Parlamentoların yapısı tartışılırken de Hüseyin, "Bizim meclisimizde yüzde 33 kadın kotası uygulanıyor" dedi. Erdoğan bu kotaya karşı çıkarak Hüseyin'e, "Biz bunu uygulamıyoruz. Eşit yarış olması lazım. Öyle bir kota koymak haksızlık diye düşünüyorum. Bırakalım onlar da eşit yarışsın" karşılığını verdi. Bunun üzerine Hüseyin "Biz de kaldırmayı düşünüyoruz" diye konuştu. 
     
     Yine KKTC teklifi 
     Erdoğan, Malezya'dan sonra Pakistan'da da, KKTC'nin İslam Konferansı Örgütü'ne İKÖ tam üye yapılması isteğinde bulundu. Müşerref de olumlu bir yaklaşımla, "Bu konuyu bir değerlendirelim. Kıbrıs konusunda Türkiye'nin yanındayız" dedi. 
     

</TEXT>
</DOC>
