<DOC>
<DOCNO> 192857 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/02/son/sonspo29.html </URL>
<DATE> 2003/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
F.Bahçeli taraftarların otobüsünde balta ve satırlar bulundu .. 
</HEADLINE>
<TEXT>

     Birinci Süper Lig'de Akçaabat Sebatspor ile Fenerbahçe arasında bu akşam yapılacak karşılaşmayı izlemek üzere Trabzon'a gelen Fenerbahçeli taraftarları taşıyan otobüslerde yapılan aramada, çok sayıda kesici alet ele geçirildi. 
     Akçaabat Sebatspor-Fenerbahçe karşılaşmasını izlemek için İstanbul'dan hareket eden yaklaşık 250 Fenerbahçe taraftarını taşıyan 5 otobüs, Trabzon Emniyet Müdürlüğü ve Trabzon İl Jandarma Komutanlığı'na bağlı ekipler tarafından Giresun-Trabzon il sınırında durduruldu. 
     Otobüslerde yapılan aramada 3 balta, 5 satır, 2 pala, çok sayıda bıçak ve sopa ele geçirildi. 
     Kimliksiz oldukları belirlenen 23 sarı-lacivertli taraftar önlem amaçlı gözaltına alındı. 
     Fenerbahçeli 23 taraftarların maç süresince gözaltında tutulacağı, maçın ardından da kafileyle geri gönderileceği öğrenildi. 
     
</TEXT>
</DOC>
