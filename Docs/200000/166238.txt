<DOC>
<DOCNO> 166238 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/29/son/sontur09.html </URL>
<DATE> 2003/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Bilgisayar kullanırken ekrana değil, klavyeye bakın 
</HEADLINE>
<TEXT>

     Selçuk Üniversitesi Teknik Bilimler Meslek Yüksek Okulu Müdürü Prof. Dr. Hüseyin Öğüt, bilgisayarda yazı yazarken gözlerin monitörden ayrılmamasının, gözün bozukluk derecesini artırdığını söyledi. 
     Öğüt, yaptığı açıklamada, ülkemizde 10-30 yaş gurubunda, bilgisayarla tanışmamış kişi sayısının yok denecek kadar az olduğunu ancak, aynı grup içinde eğitimli bilgisayar kullanıcı sayısının son derece az olduğunu söyledi. 
     Bilgisayarda, profesyonel olarak 10 parmak yazı yazma stilinin, birçok kişi tarafından yanlış uygulandığını ifade eden Öğüt, ''10 Parmak yazı yazma sevdası, göz sağlığı açısından büyük sakıncalar doğurmaktadır. Bilgisayarda yazı yazarken gözlerin ekrandan ayrılmaması, göz bozukluk derecesini artırır'' dedi. 
     Kitap ya da tez gibi belli kaynaklar aktarılırken bilgisayarda hızlı, doğru ve sağlıklı yazı yazabilmek için bilgisayar klavyesine değil, yazı materyaline bakılmasının doğru olacağını vurgulayan Prof. Dr. Öğüt, şunları kaydetti 
     ''Bilgileri bir başka kaynaktan bakarak değil, doğaçlama olarak yazıyorsanız, klavyeye bakmak daha doğrudur. Alışkanlık nedeniyle sürekli değil, aralıklı olarak ekrana bakın. Bir cümle veya paragraf yazıldıktan sonra ekrana bakılması en doğru olanıdır. Sürekli bilgisayar kaynaklı göz bozukluklarında en yüksek risk grubunu ise bilgisayar operatörleri ve sekreterler oluşturuyor.'' 
     
</TEXT>
</DOC>
