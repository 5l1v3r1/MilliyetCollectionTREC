<DOC>
<DOCNO> 161455 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/06/son/soneko03.html </URL>
<DATE> 2003/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Görevli gazetecilerden yurt dışına çıkış harcı alınmayacak... 
</HEADLINE>
<TEXT>

     Basın Yayın Enformasyon Genel Müdürlüğü'nce verilen sarı basın kartı sahibi gazeteciler ile Kültür ve Turizm Bakanlığı'ndan alınmış turizm yatırım veya işletme belgesi sahibi konaklama, işletme temsilcilerinin yurt dışına çıkışlarında, 70 milyon TL'lik harç alınmayacak. 
     Resim Gazete'nin bugünkü sayısında yayımlanan Bakanlar Kurulu Kararına göre, konaklama işletmesi temsilcisi olarak, her işletme için iki kişiye bu imkan tanınacak. 
     Gazetecilerden, bu harcın alınmaması için yurtdışına çıkışlarda basın kartı ile birlikte bağlı olduğu işyerinin görevlendirme yazısı, konaklama işletmesi temsilcileri için ise Türkiye Otelciler Birliği'nce ya da bağlı oldukları birliklerce verilmiş belge istenecek. 
     
</TEXT>
</DOC>
