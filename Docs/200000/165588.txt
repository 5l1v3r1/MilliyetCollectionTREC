<DOC>
<DOCNO> 165588 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/26/son/soneko08.html </URL>
<DATE> 2003/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İnşaat metrekare maliyeti 281.4 milyon liraya yükseldi... 
</HEADLINE>
<TEXT>

     Arsa payı hariç bina inşaat metrekare maliyeti, bu yılın 3 ayında, geçen yılın aynı dönemine göre yüzde 29.7 artarak, 281.4 milyon liraya yükseldi. 
     Geçen yılın 3 ayında, söz konusu metrekare maliyeti 216.9 milyon lira olarak hesaplanmıştı. 
     Devlet İstatistik Enstitüsü'nün DİE yaptığı açıklamaya göre, bu yılın Ocak-Mart döneminde belediyelerce 5.8 milyon metrekarelik alana sahip 9 bin 606 adet binaya, yapı kullanma izin belgesi verildi. 
     Bu yapıların toplam değeri ise 1 katrilyon 640 trilyon 636.7 milyar lira olarak belirlendi. 
     Geçen yılın aynı döneminde ise 6.5 milyon metrekarelik alanda 10 bin 641 adet binaya yapı kullanma izni verilmiş, bunların toplam değeri ise 1 katrilyon 417 trilyon 300.2 milyar lira olarak gerçekleşmişti. 
     Buna göre, geçen yılın aynı dönemine göre yapı kullanma izin belgesi verilen yapı sayısında yüzde 9.7, metrekarede de yüzde 10.7 oranında gerileme görüldü. 
     Bu arada, 3 aylık dönemde 5.2 milyon metrekarelik alanda 6 bin 426 adet yapıya inşaata başlanmasına dönük yapı ruhsatı verildi. 
     Söz konusu yapıların toplam değeri de, 1 katrilyon 502.8 trilyon lira olarak hesaplandı. 
     
</TEXT>
</DOC>
