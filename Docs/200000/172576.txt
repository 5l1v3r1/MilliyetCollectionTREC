<DOC>
<DOCNO> 172576 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/30/son/sonspo01.html </URL>
<DATE> 2003/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Milan zirvede, Beşiktaş 34. sırada... 
</HEADLINE>
<TEXT>

     Uluslararası Futbol Tarihi ve İstatistikleri Federasyonu'nun IFFHS temmuz ayı dünya sıralamasında Beşiktaş 34. sırada yer alırken, ilk 100 içinde bulunan tek Türk takımı oldu. 
     Siyah-beyazlılar, son 1 yıl içinde takımların yaptığı ulusal ve uluslararası maçlar gözönüne alınarak yapılan değerlendirmede 177.5 puan toplarken, geçen aya oranla 2 basamak gerileyerek 34. sıraya yerleşti. 
     Dünyanın en iyi takımları sıralamasında 2000 yılında ilk sıraya dek yükselen Galatasaray ise hızlı düşüşünü sürdürüyor. 
     Geçen ay 101. sırada bulunan sarı-kırmızılılar, 4 basamak daha gerileyerek, temmuz ayını Çek Cumhuriyeti'nin Viktoria Zizkov ve Belçika'nın Genk takımlarıyla birlikte 109.5 puanla 105. kapadı. 
     
     FENERBAHÇE 179. 

     IFFHS'nin temmuz ayı değerlendirmesinde 10 sıra birden gerileyen Fenerbahçe ise 85 puanla 179. oldu. 
     Geçen sezonun flaş takımı Gençlerbirliği, 106.5 puanla 109, Trabzonspor 105 puanla 113, Denizlispor 98 puanla 132, Malatyaspor ise 76.5 puanla 221. sırada yer aldılar. 
     
     CSKA SOFYA 125. 

     Galatasaray'ın Avrupa Şampiyonlar Ligi 3. ön eleme turundaki muhtemel rakibi Bulgar CSKA Sofya, değerlendirmede 101 puanla 125. oldu. 
     Sarı-kırmızılıların diğer muhtemel rakibi Ermenistan'ın Pyunik takımı ise açıklanan ilk 300 takım arasına giremedi. 
     
     MILAN, ZİRVEDEKİ YERİNİ KORUDU 

     Dünya sıralamasının üst sıralarında İspanyol, İngiliz ve İtalyan takımlarının büyük ağırlığı hissediliyor. 
     Geçen sezonun Avrupa Şampiyonlar Ligi Şampiyonu İtalya'nın AC Milan takımı, temmuz ayında da zirvedeki yerini korumayı başardı. 
     
     İLK 10 TAKIM VE TÜRK EKİPLERİ 

     IFFHS'nin temmuz ayı değerlendirmesine göre zirvedeki ilk 10 takım ve Türk ekiplerinin sıralaması şöyle oluştu 
     

SIRA TAKIM ÜLKE PUAN 1 Milan İtalya 324 2 Real Madrid İspanya 299 3 Manchester United İngiltere 277 4 Barcelona İspanya 276 5 Arsenal İngiltere 273 6 Porto Portekiz 262.5 7 Juventus İtalya 260 8 Inter İtalya 2 9 Celtic İskoçya 251 10 Boca Juniors Arjantin 248 34 Beşiktaş Türkiye 177,5 105 Galatasaray Türkiye 109,5 109 Gençlerbirliği Türkiye 106,5 113 Trabzonspor Türkiye 105 132 Denizlispor Türkiye 98 179 Fenerbahçe Türkiye 85 221 Malatyaspor Türkiye 76,5      

     
</TEXT>
</DOC>
