<DOC>
<DOCNO> 152142 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/24/son/sonspo18.html </URL>
<DATE> 2003/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakırspor, yarın Ankara'ya gidiyor... 
</HEADLINE>
<TEXT>

     Ankaragücü maçı hazırlıklarını bugün yapacağı son çalışmayla tamamlayacak olan Diyarbakırspor, yarın Ankara'ya gidecek. 
     Kulüp Asbaşkanı Ahmet Göksu, yaptığı açıklamada, Ankaragücü maçının hazırlıklarını öğleden sonra yapacakları antremanla tamamlayacaklarını belirterek, ''Ankaragücü ile yapacağımız maçın dostça geçmesini istiyoruz'' dedi. 
     Göksu, yarın karayoluyla Batman'a geçeceklerini ve buradan da aynı gün uçakla Ankara'ya gideceklerini kaydederek, şöyle konuştu 
     ''Ankara'da yarın yapacağımız bir idmanın ardından maç gününü bekleyeceğiz. Zevkli bir maç olacağı inancındayım. Ankara'daki tüm Diyarbakırspor taraftarlarını bu maça bekliyoruz. Taraftarlarımızın desteğiyle bu maçtanda puan veya puanlarla dönerek, çıkışımızı sürdürmek amacındayız. Son maçlardaki başarımızı devam ettireceğiz.'' 
     





</TEXT>
</DOC>
