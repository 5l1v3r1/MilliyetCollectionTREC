<DOC>
<DOCNO> 199792 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/04/son/sonspo06.html </URL>
<DATE> 2003/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Rivaldo’ya aylık 1 milyon dolar 
</HEADLINE>
<TEXT>

     Milan’dan ayrıldıktan sonra birçok transfer teklifi alan Rivaldo’ya Katar’dan aylık 1 milyon dolar önerildi. Liverpool’un ve Chelsea’nin de almak istediği Brezilyalı karar aşamasında. 
     
     Para mı, kariyer mi 

     2000 yılında FIFA Yılın Futbolcusuö ödülünü alan, 2002 Dünya Kupası’nda Brezilya formasıyla Dünya Kupası’nı kaldıran Rivaldo’nun talihi açıldı. Milan’da bu sezon sadece 26 dakika şans bulan Brezilyalı yıldıza İngiltere’den Chelsea, Liverpool ve Middlesbrough’nun talip olduğu ayrıca Katar’dan da aylık bir milyon dolarlık teklif aldığı öğrenildi. Daha önce futbol hayatını Ada’da sürdürmek istediğini dile getiren golcü oyuncu, Katar’dan gelen bu inanılmaz öneriyle tam anlamıyla ikileme düştü. 
     
     Kararı o verecek’ 

     Konuyla ilgili bir açıklama yapan Rivaldo’nun menaceri Jorge Gama, yıldız oyuncunun Brezilya’da tatilde olduğunu ve sadece gelen teklifleri düşündüğünü söyledi. Gama sözlerine şöyle devam etti Telefonum bir an olsun susmuyor. Gelen bütün önerilerin ona iletiyorum. Kariyeri hakkındaki en doğru kararı tabii ki Rivaldo verecek. Milan’dan ayrılması bir şey değiştirmez. Hiçbir antrenmanını aksatmıyor, yine Brezilya Milli Takımı’ndaki yerini alacakö. 
     
</TEXT>
</DOC>
