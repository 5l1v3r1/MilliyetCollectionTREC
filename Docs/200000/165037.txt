<DOC>
<DOCNO> 165037 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/24/ekonomi/eko05.html </URL>
<DATE> 2003/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'li Advent teklifi yükseltti 
</HEADLINE>
<TEXT>

ABD'li Advent, Bulgar BTC'nin yüzde 65'i için teklifini 20 milyon euro artıracak 
     Koç Holding - Türk Telekom konsorsiyumunun en iyi ikinci teklifi verdiği Bulgar telekom şirketi BTC ihalesindeki diğer şirket olan ABD'li Advent, BTC'nin yüzde 65'i için verdiği 210 milyon euroluk teklifi 20 milyon euro daha artırmaya hazır olduğunu bildirdi. BTC'nin sermayesini 50 milyon euro artırma taahhüdünde bulunan Advent, Bulgaristan'ın 8 milyonluk nüfusunun yüzde 38'ine hizmet veren bu operatörü modernize etmek için 700 milyon euroluk yatırım yapacağını açıkladı. Advent yetkilileri, "Sürecin hızla tamamlanmasını bekliyoruz. Çünkü gecikmesi BTC'nin geleceği için son derece olumsuz olabilir" dedi. 
     BTC'nin yüzde 65'i için ilk önce 185 milyon euro öneren ancak Advent'ten daha az personel çıkarmayı planlayan Koç Holding - T. Telekom konsorsiyumu da BTC için teklifini yükseltmiş ancak herhangi bir rakam belirtmemişti. Geçen ay BTC'nin Advent'e satışını iptal edilmişti. Advent bu kararı temyize götürdü ve Bulgar üst mahkemesi Advent lehine karar verdi. 
     

</TEXT>
</DOC>
