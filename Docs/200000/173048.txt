<DOC>
<DOCNO> 173048 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/01/son/sontur03.html </URL>
<DATE> 2003/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Utancından evlenmek istiyor 
</HEADLINE>
<TEXT>

     İsmail AKDUMAN SAMSUN, DHA 
     

SAMSUN'da evine çağırdığı erkek arkadaşının tecavüze uğrayan 14 yaşındaki H.S., olaydan sonra köy halkına rezil olduğunu söyleyerek, "Bu utançla yaşayamam. O yüzden onunla evlenmek istiyorum'' dedi. Sanık Ramazan Könez de evlenmeyi kabul etmesi üzerine tahliye edildi. 
     Kavak'ın Kaya köyünde 3 ay önce meydana gelen olayda, H.S. telefonla tanışıp arkadaş oldukları 27 yaşındaki Ramazan Könez'i evine davet etmiş ve evinde sanığın tecavüze uğramıştı. 2'nci Ağır Ceza Mahkemesi'nde ikinci kez yargı önüne çıkan Ramazan Könez, genç kızla ilişkiye girdiğini kabul ederek, "Kendisinin isteğiyle birlikte olduk. Zorla hiç bir şey yapmadım. Yaşının ise küçük olduğunu bilmiyordum. 14 yaşından büyük gösteriyor. Yaşının doktor tarafından tespit edilmesini talep ediyorum. Kendiside kabul ederse onunla evlenmek istiyorum'' dedi. Genç kız da gerçek yaşının 14'den büyük olduğunu, bu nedenle yaş tespitinin yapılarak sanıkla evlenmek istediğini söyledi. H.S., "Bu olaydan sonra köy halkına rezil oldum. İnsan içine çıkamaz hale geldim. Onunla evlenmekten başka çarem yok. Yaşımın tespit edilmesini ve onunla evlenmeyi istiyorum'' dedi. Mahkeme heyeti, genç kızın yaşının tespit edilmesi için H.S.'yi Adli Tıp Kurumuna gönderirken, tutuklu olarak yargılanan Ramazan Könez'in ise tahliyesine karar verdi. 
     Uzman hukukçular ise, genç kızın evlenmesi için AB uyum yasalarına göre 16 yaşını bitirmiş olması gerektiğini söyledi. 
     
</TEXT>
</DOC>
