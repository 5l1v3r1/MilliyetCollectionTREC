<DOC>
<DOCNO> 187661 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/10/siyaset/siy13.html </URL>
<DATE> 2003/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Ege'de Türk-Yunan baharı 
</HEADLINE>
<TEXT>

   Doğu Akdeniz'de Türkiye'nin Toros ve Barbaros Yunanistan'ın Toksadis ve Nikiforos tatbikatlarından Barbaros ve Toksadis bu yıl yapılmayacak 
      KADİR ZENGİN Antalya DHA 

   
   Yunanistan Dışişleri Bakanı Yorgo Papandreu ile Dışişleri Bakanı Abdullah Gül, iki ülkenin düzenli olarak yaptığı ikişer tatbikattan birinin karşılıklı kaldırıldığını açıkladı. Antalya'da düzenlenen Akdeniz Forumu 10. Dışişleri Bakanları toplantısına katılan Gül ile Papandreu, baş başa görüşmelerinin ardından çeşitli konuları ele aldıklarını söyledi. Gül şöyle konuştu 
   "Benim 21 Ekim'de Yunanistan'a yapacağım olimpiyatla ilgili ziyareti görüştük. Askeri münasebetlerde gelişmeler var. Doğu Akdeniz'de yaptığımız Toros ve Barbaros tatbikatları vardı. Yunanistan'da ise Toksadis ve Nikiforos tatbikatları yapılıyordu. Bu yıl karşılıklı olarak Barbaros ve Toksadis tatbikatları yapılmayacak. Olimpiyat meselelerini görüşmek için de 21 Ekim'de Atina'ya gideceğim. Olimpiyat meşalesi İstanbul'dan da geçecek." Gül ve Papandreu toplantı salonuna geçerken, gazetecilere soru sordurulmadı. 
   
</TEXT>
</DOC>
