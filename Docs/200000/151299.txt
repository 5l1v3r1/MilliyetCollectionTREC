<DOC>
<DOCNO> 151299 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/21/son/sondun05.html </URL>
<DATE> 2003/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Monica Lewinsky şovu bu gece başlıyor 
</HEADLINE>
<TEXT>

     Eski başkan Clinton ile 'la yaşadığı seks skandalıyla ünlenen ve son olarak FOX televizyonuna sunucu olan Beyaz Saray stajyeri Monica Lewinsky'nin hazırladığı şov, ilk kez bu gece ekrana gelecek. 
     ''Mr. Personality'' Bay Kişilik adlı şova katılacak 20 erkek, yüzlerini bir maskeyle örterek yarışmanın hedefi olan genç ve güzel bir kıza kendilerini sadece kişilikleriyle beğendirmeye çalışacaklar. Söz konusu kadının Atlanta doğumlu 26 yaşındaki Hayley olduğu bildirildi. Hayley yarışmaya katılırken ''gerçek aşkı aradığını'' belirtmişti. 
     Monica Lewinsky'nin yarışmacı kadına yapacağı tercihlerde yardımcı olacağı bildiriliyor. ''Monica'yı bir takdimciden çok bir abla ve bir sırdaş gibi gördüğünü'' söyleyen Hayley, gazetecilere ''Monica'ya özel hayatı hakkında soru sormadığını, onun da bir şey anlatmadığını'' anlattı. 
     
     NEDEN MONİCA 
     FOX televizyonu yapımcılarından Brian Gadinsky, program için neden Monica'yı seçtiklerini şöyle açıkladı 
     ''Birincisi halkın ilgisi. Monica'nın, programa olan ilgiyi artıracağını düşündük. Bunda da haklı çıktık. Şimdi herkes şovdan sözediyor. İkincisi, kişilik. Monica'nın gercekten mükemmel bir kişiliği var ve çok arkadaş canlısı.'' 
     





</TEXT>
</DOC>
