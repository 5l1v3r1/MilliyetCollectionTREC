<DOC>
<DOCNO> 178872 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/29/spor/spo07.html </URL>
<DATE> 2003/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölümsüz yıldızlar 
</HEADLINE>
<TEXT>

   Ülkemize büyük başarılar getiren ünlü sporcuların heykelleri, 2 Eylül'de açılışı yapılacak olan Sporcular Parkı'na dikilecek 
   BİLAL MEŞE 

      
   Dev rölyef 
   DÜNYA Kupası Finalleri'nde üçüncü olarak tarihi başarıya imza atan A Milli Takım kadrosunun heykelleri önümüzdeki hafta açılışı yapılacak "Sporcular Parkı"na yerleştirilecek. Yalova'da yaklaşık bir yıldır heykeltıraşlar tarafından yapımı sürdürülen rölyefin son rötuşlarını tamamlandı. Dev Rölyefte Haluk Ulusoy, Şenol Güneş, Ünal Karaman, Mehmet Kulaksızoğlu ve menajer Can Çobanoğlu da bulunuyor. 
   
   Şampiyonlar parkı 
   BEŞİKTAŞ Belediyesi tarafından Ulus semtinde 20 bin metrekarelik alana inşaa edilen Sporcular Parkı'nda Ay - Yıldızlı ekibin yanı sıra, atletizmdeki gururumuz Süreyya Ayhan, halterin cep herkülü Naim Süleymanoğlu ve şampiyon karatecilerimizden Haldun Alagaş'ın da heykelleri yer alacak. 2 Eylül tarihinde açılışı Ay - Yıldızlı ekibimiz yapacak. Sporcular Parkı'nda ayrıca Dünya ve Olimpiyat şampiyonlarının da isimleri yer alacak. 
   
   Bir trilyon harcandı 
   Beşiktaş Belediyesi Başkanı Yusuf Namoğlu tarafından yaptırılan Sporcular Parkı'nın toplam bir trilyona mal olduğu açıklandı. Yoğun işlerine karşın parkı her gün denetleyen Başkan Yusuf Namoğlu, harcanan paranın büyük bir bölümünün sponsorlar tarafından karşılandığını söyledi. Başkan Namoğlu, "Tarihi başarılara imza atan sporcularımız bu parkta ölümsüzleşecek" dedi 
   
   
</TEXT>
</DOC>
