<DOC>
<DOCNO> 178565 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/28/ekonomi/eko07.html </URL>
<DATE> 2003/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Başarmak için IMF'yi beklemeyin 
</HEADLINE>
<TEXT>

   Ekonomik başarının Türkiye'nin kendi elinde olduğunu belirten Prof. Thurow, 'IMF'den ne yapmanız gerektiğini söylemesinin beklemeyin' dedi 
   EKONOMİ SERVİSİ 
   
   Küresel dünyada ekonominin değişen kuralarını irdelediği ve krizlere karşı çözüm önerileri getirdiği yayınlarıyla tanınan Prof. Lester Thurow Türkiye'nin ekonomik anlamda başarılı olabilmesi için kararlı olması ve kendi adımlarıyla hareket etmesi gerektiğini söyledi. 
   Massachusetts Institute of Technology Sloan School öğretim üyesi olan Thurow, Boğaziçi Üniversitesi tarafından düzenlenen konferansta yaptığı konuşmada, "IMF'nin size neler yapmanız gerektiğini söylemesini beklemek yerine kendi başarınıza kendiniz imza atın" dedi. 
   
   'Irak, Türkiye'yi etkilemez' 
   Irak'ta yeni yönetimin Türkiye'yi ekonomik anlamda hiçbir şekilde etkilemeyeceğini de belirten Thurow "Saddam yönetimindeki Irak küçük bir ekonomiydi. Çin'de ne olduğu Irak'ta ne olduğundan daha önemli. Irak'taki durumun sizinle hiç ilgisi yok. Durum tamamen siyasi, size ekonomik hiçbir etkisi olmaz" diye konuştu. 
   Thurow, İmar Bankası ve Uzan olayı hakkında sorulan sorulara ise "Türk bankacılık sisteminde bir sorun varsa bu sizin sorununuz. Bunu IMF ya da Dünya Bankası değil, kendinizin düzeltmesi lazım" diye yanıtladı. 
   
   Türkiye'ye üç öneri 
   Türkiye'nin başarısı için üç öneri getiren Thurow, AB'ye girmekle işin bitmediğini sonrası için de strateji oluşturmak gerektiğini belirterek, Yunanistan'ın bunu yapmadığı için h l AB'nin en fakir ülkesi olduğunu anlattı. Türkiye'nin nerede olduğuna kesin karar vermesi gerektiğini de kaydeden Thurow'un üçüncü önerisi ise Türkiye'nin, Mısır'daki ucuz işgücünden yararlanabileceği oldu. 
   
   
</TEXT>
</DOC>
