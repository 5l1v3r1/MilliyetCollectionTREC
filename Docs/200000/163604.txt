<DOC>
<DOCNO> 163604 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/17/siyaset/siy10.html </URL>
<DATE> 2003/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
'Hanım kardeşlerimiz davamızın motoru' 
</HEADLINE>
<TEXT>

     TAHSİN AKSU İstanbul 

     SP Genel Başkanı Necmettin Erbakan, Eminönü Kültür Merkezi'nde yapılan SP İstanbul İl Kadın Kolları'nın aylık divan toplantısında, çarşaflı ve türbanlı kadınlar tarafından sloganlarla karşılandı. Kadınlar, Erbakan'ın başına konfetiler attılar. Erbakan AKP'nin Amerika tarafından iktidara getirildiğini öne sürdü. Kadınların çalışmalarının erkeklerden daha sonuç verici olduğunu söyleyen Erbakan, "Hanım kardeşlerimiz bugüne kadar davamızın motoru oldular. Ülkenin her yerinde hanımların milli görüş şuuru ve inancına sahip olup gayretle çalıştıkları zaman onların beyleri de rahat bir şekilde çalışmaktadır. Bunu bir iltifat olarak söylemiyorum" dedi. 
</TEXT>
</DOC>
