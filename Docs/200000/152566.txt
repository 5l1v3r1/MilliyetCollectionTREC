<DOC>
<DOCNO> 152566 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/26/son/soneko01.html </URL>
<DATE> 2003/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Tasfiyelik kamu taşıtları satışta... 
</HEADLINE>
<TEXT>

     Maliye Bakanlığı TASİŞ Genel Müdürlüğü İzmir İşletme Bölge Müdürlüğü, Gümrük Mevzuatı uyarınca tasfiyelik hale gelen muhtelif cins ve miktardaki araçları satmak üzere ihale açtı. 
     İzmir İşletme Bölge Müdürlüğü'nce, satışa esas bedeli en az 56 milyon 485 bin lira, en çok 59 milyar 858 milyon lira arasında değişen araçlar, ''açık artırma usulü'' ile satılacak. 
     İhale, 8 Mayıs 2003 tarihinde saat 9.30'da Dalyan Düğün Salonu'nda yapılacak. 
     Alıcı çıkmadığı veya satış gerçekleşmediği takdirde ikinci artırma, 15 Mayıs 2003 tarihinde aynı yer ve saatte tekrar edilecek. 
     İstekliler teknik şartnameyi bedeli mukabili, Bölge Müdürlüğü ve İşletme Bölge Müdürlüklerinden temin edebilecekler. 
     Söz konusu araçlar Bandırma TCDD, Dalaman, Fethiye, Susurluk GM. Müdürlükleri, Susurluk Jandarma Kom. yanı, Tasiş Bursa, Denizli, Gaziemir, Manisa, TCDD Alsancak ve TCDD Liman otaparkında bulunuyor. 
     





</TEXT>
</DOC>
