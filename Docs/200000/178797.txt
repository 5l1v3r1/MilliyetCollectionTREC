<DOC>
<DOCNO> 178797 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/28/son/sontur40.html </URL>
<DATE> 2003/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD açıkladı Kredi için asker şartı yok.. 
</HEADLINE>
<TEXT>

     ABD'nin Ankara Büyükelçiliği, Türkiye'nin izlediği politikaların, ABD Kongresi'nde onaylanan ekonomik yardım paketinin koşulları için uygun olduğunu bildirdi. 
     ABD Hazine Bakan Yardımcısı John Taylor'ın açıklamalarının ardından ortaya çıkan yanlış anlamaları gidermek için konuya açıklık getiren ABD Büyükelçiliği yetkilisi, yardım paketinin iki koşulu bulunduğunu ve bunların ''Irak konusunda işbirliği ve ekonomik reformların devamı'' olduğunu kaydetti. 
     ABD'li yetkili, bu çerçevede Türkiye'nin her iki koşulu da yerine getirmekte olduğunu belirterek, Türkiye'nin izlediği politikaların 8.5 milyar dolar krediye çevrilebilir 1 milyar dolarlık hibe yardımı koşullarına ''uygun'' olduğunu ifade etti. 
     Taylor'un açıklaması, ABD'den gelmesi beklenen 8.5 milyar dolar kredi ile Türk askerinin Irak gönderilmesi kararı arasında bağlantı olduğu değerlendirmelerine yol açmıştı. 
     
</TEXT>
</DOC>
