<DOC>
<DOCNO> 177580 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/23/siyaset/siy02.html </URL>
<DATE> 2003/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD ile 'Güven krizi' aşılıyor 
</HEADLINE>
<TEXT>

   BARKIN ŞIK Ankara 

   
   Türk askerlerinin başlarına çuval geçirilerek gözaltına alındığı Süleymaniye baskınının ardından Florida Tampa'daki irtibat heyetini çeken Genelkurmay Başkanlığı, bu kararg ha yeniden irtibat heyeti atadı. Heyetin başında Hava Kuvvetleri Komutanlığı Eğitim Daire Başkanı Tuğgeneral Rıdvan Ulugürer bulunuyor. 
   Tampa'daki ABD Merkez Kararg hı'na CENTCOM başlarında bir generalin bulunduğu irtibat heyeti atayan Genelkurmay, Irak'a ilişkin gelişmeleri buradaki personeli aracılığıyla izleyecek. CENTCOM ve Genelkurmay arasında koordinasyonu sağlayacak irtibat heyetinin başında Ulugürer bulunuyor. Ulugürer, Türkiye'nin istikrar gücüne destek vermeye karar vermesi durumunda Türk ve ABD askeri makamları arasındaki kilit isim olacak. Ulugürer, teknik görüşmelerle Türk askerinin Irak'ta bulunduğu süre boyunca makamlar arasındaki koordinasyonu sağlayacak. 
   
</TEXT>
</DOC>
