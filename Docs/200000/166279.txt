<DOC>
<DOCNO> 166279 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/30/magazin/mag02.html </URL>
<DATE> 2003/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
'Yarışmacıyı yanlış yönlendirmedim' 
</HEADLINE>
<TEXT>

Kenan Işık, 'Kim 500 Milyar İster'de yarışmacıyı yanlış yönlendirdiği iddialarını yanıtladı Cevabı ben de bilmiyordum ki, nasıl yanıltayım 
     BİRSEN ALTUNTAŞ 

     Kanal D'nin reyting rekortmeni yarışması "Kim 500 Milyar İster"in sunucusu Kenan Işık, verdiği yanlış cevap ile 250 milyarı kaçıran yarışmacı Fırat Zengin'i yanlış yönlendirdiğini iddia eden Hıncal Uluç'a tepki gösterdi. 
     Önceki gün köşe yazısında Işık'a ve Kanal D'ye karşı Fırat Zengin'in dava açması gerektiğini ifade eden Uluç'un haksızlık ettiğini belirten Işık, şöyle konuştu 
     "Bir insanı yanlış yönlendirecek ne gücüm ne de sihrim var. Bir insan bir şeyi biliyorsa, bildiğinden asla vazgeçmez. İkincisi, yarışmanın İngiliz patent şirketinin anlaşmasına göre sunucunun kesinlikle soruları ve cevaplarını yarışmacı ile birlikte görmesi şartı var. Cevabını bilmediğim bir soruda yarışmacıyı nasıl yanlış yönlendirebilirim ki 35 dakika Fırat Zengin 'Gramofon' yanıtında ısrar etti, hatta benim 'Telefonu neden düşünmüyorsunuz ' şeklindeki uyarımla bir ara telefon deyip sonra vazgeçti" 
     
     Yarışma tekrar yayımlanacak 
     'Kim 500 Milyar İster'in yapımcısı Fatih Aksoy ise önümüzdeki çarşamba yarışmanın tekrar yayımlanacağını belirterek şunları söyledi "Hıncal Bey, programı tam olarak seyretmeden, sadece bir 5 dakikasını izleyerek bu akıllara ziyan yazıyı yazdı sanırım. Kenan'ın yarışmacıyı yönlendirebilmesi için soruyu ve cevabını önceden bilmesi gerekir ama böyle bir durum söz konusu değil. Nitekim, bu yarışmayı seyirciye haksızlık olmasın diye reklamla kesmeden bir kez daha yayımlayacağız. O zaman herkes gerçeği bir kez daha görecek." 
     

</TEXT>
</DOC>
