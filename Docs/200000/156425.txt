<DOC>
<DOCNO> 156425 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/13/son/sonspo11.html </URL>
<DATE> 2003/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya'da Vatanspor 25. yılını kutluyor... 
</HEADLINE>
<TEXT>

     Almanya'nın Bremen kentindeki KS Vatanspor, 25. Gümüş Yılı'nı kutladı. 
     Bremen Maritim Hotel'de düzenlenen 25. yıl kutlamasına Bremen Eyaleti Başbakanı Dr. Henning Scherf SPD , Hannover Başkonsolosu Birgen Keşoğlu, Muavin Konsolos Özlem Kural, Türkiye'nin Bremen Fahri Konsolosu Karl H. Grabbe, siyasi parti temsilcileri ve Vatanspor taraftarları katıldı. 
     Vatanspor'un 10 yıldır başkanlığını yapan işadamı Hasan Aktaş, takımın Bremen'nin Gröpelingen semtinde 25 yıl önce kurulduğunu belirterek, kulüp olarak futbolun yanı sıra sosyal faaliyetlerde de bulunduklarını kaydetti. 
     Davul zurna eşliğinde halay çeken Eyalet Başbakanı Henning Scherf de ''Yıllardır Vatanspor'un başarılarına şahit oldum ve bu başarıların devamını diliyorum'' dedi. 
     Türk Sanat Müziği sanatçısı Yılmaz Morgül'ün de katıldığı gecede, Vatanspor Folklor ekibi çeşitli gösterilerde bulundu. 
     
</TEXT>
</DOC>
