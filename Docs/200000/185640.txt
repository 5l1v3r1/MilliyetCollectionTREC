<DOC>
<DOCNO> 185640 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/01/dunya/adun.html </URL>
<DATE> 2003/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
AB liste verdi 
</HEADLINE>
<TEXT>

   AB Komiseri Günter Verheugen, Dışişleri Bakanı Abdullah Gül ile görüşmesinde, 'İyi yoldasınız ama uygulamadaki eksikleri giderin' mesajı vererek, isteklerini bir bir sıraladı 
      GÜVEN ÖZALP Brüksel 

   
   Brüksel - Ankara hattında esen sıcak rüzg ra karşın Avrupa Birliği AB uygulama konusunda toz pembe bir hava çizmekten hayli uzak. Türk yetkililerin "AB ile gelinen en ileri nokta", Birlik yetkililerinin de "Son derece umut verici" olarak niteledikleri ilişkilere gölge düşmesini engellemek için yapılması gerekenler, önceki gün Dışişleri Bakanı Abdullah Gül ile AB Komisyonu'nun Genişlemeden Sorumlu Üyesi Günter Verheugen arasında gerçekleştirilen görüşmede net bir şekilde ortaya kondu. Brüksel'in verdiği mesaj, "İyi yoldasınız ama uygulamadaki eksikler giderilmezse işiniz zorlaşır" oldu. 
   AB, her şeyden önce dört yönetmeliğin hayata geçirilip uygulanması konusunda bastırıyor. Bu yönetmelikler şunlar 
   KÜRTÇE YAYIN GÖRELİM Birlik, bir an önce RTÜK yönetmeliğinin, özellikle de Türkçe dışındaki dillerde yayın yapılabilmesine olanak veren kısmının uygulamaya sokulmasını istiyor. RTÜK konusunda yapılan yasa değişikliklerinden memnun olan AB, bir an önce Kürtçe yayın görmek istiyor. Bu AB açısından önemli bir uygulama unsuru olarak algılanıyor. 
   KÜRTÇE KURSLAR AÇILSIN AB'nin Milli Eğitim Bakanlığı'ndan en büyük beklentisini Türkçe dışında kullanılan, Kürtçe ve diğer dillerin öğrenilebilmesine olanak tanıyacak kursların hayata geçirilmesine ilişkin düzenlemeler oluşturuyor. 
   MGK YÖNETMELİĞİ ÇIKSIN Bundan önceki her İlerleme Raporu'nun değişmez unsuru olan Milli Güvenlik Kurulu'na MGK ilişkin olarak yapılan yasa değişikliği, AB'nin takdirini topladı ancak Birlik şimdi yapının değişmesini sağlayacak ve MGK'nın işleyişini etkileyecek yönetmeliği bekliyor. 
   VAKIFLARA AB UYUMU Özellikle son dönemdeki AB belgelerinde sıkça karşımıza çıkan vakıflara ilişkin düzenleme de AB'nin uygulama konusundaki öncelikleri arasında yer alıyor. 
   
   Bu yönetmeliklerin yanı sıra AB'nin üzerine dikkatle eğildiği ve önceki günkü görüşmede gündeme getirilen diğer konular ise şu şekilde belirginleşti 
   YARGI SÜREÇLERİ HIZLANSIN AB, öncelikle hukuk sisteminin çabuklaştırılmasını talep ediyor. Bu noktada ilk hedef ceza mahkemeleri olarak göze çarpıyor. 
   DGM'LER İHTİSAS MAHKEMESİ OLSUN Yine hukuk sistemiyle ilgili olarak, İlerleme Raporları'nda en çok eleştiriyi toplayan konuların başını çeken DGM'lerin yapısının biraz daha değiştirilmesi AB'nin listesinde. AB, h l bu mahkemeleri "normal" olarak değerlendirmiyor ve bu mahkemelerin ihtisas mahkemelerine dönüştürülmesini istiyor. 
   DERNEKLERE AB STANDARDI Dernekleşme ve toplantı yapma gibi konularda AB, Türkiye'nin henüz AB standartlarını yakalayamadığı görüşünde. Bu standartların yakalanmasını istiyor. 
   
   Sonunda geliyor    Avrupa Birliği AB Komisyonu Başkanı Romano Prodi tarafından ziyaret edilmeyen tek aday ülke olma unvanına sahip olan Türkiye, bu unvanından kurtuluyor. Prodi'nin Türkiye'yi 2004 yılı başında ziyaret edeceği öğrenildi. "Ziyaret müjdesi", AB Komisyonu'nun Genişlemeden Sorumlu Üyesi Günter Verheugen tarafından, önceki gün gerçekleştirdikleri görüşmede Dışişleri Bakanı Abdullah Gül'e iletildi. 
   Komisyon Başkanı olarak göreve geldiği 1999'dan bu yana her aday ülkeyi ziyaret eden hatta bazılarına birden fazla ziyarette bulunan Prodi'nin, Türkiye'nin yazılı başvurusunu dikkate alarak 2004 yılı başında Türkiye'yi ziyaret kararı aldığı belirtildi. 
   Ziyaretin bir türlü gerçekleşmemesi Ankara'da rahatsızlık yaratıyordu. 
   
   İspanyol Bakan'ın Türkiye kaygısı    İspanya Dışişleri Bakanı Ana Palacio ve Polonyalı muadili Wlodzimiers Cimoszewich'in dün sabah Madrid'de gerçekleştirdikleri ikili görüşmenin ardından yapılan ortak açıklamada, Polonya, İspanya ve diğer Avrupa Birliği AB üyesi ülkelerin, AB'nin karar organı Konsey'de, Konvansiyon tarafından önerilen oylama sistemini kabul edemeyecekleri belirtildi. 
   AA'nın Brüksel kaynaklı haberine göre, İspanyol Bakan, karar mekanizmasında oy hakkının, üye ülkelerin nüfuslarına göre belirlenmesinin kabul edilemeyeceğini söyledi. Palacio, Türkiye konusunda alınan kararlara saygı gösterilmesi halinde bu ülkenin de AB'ye katılacağını ve oluşturulmak istenen sisteme göre, nüfusu nedeniyle karar mekanizmasında en ağırlıklı üye olacağını hatırlatarak, "Böyle bir durumun ortaya çıkmasını cidden istiyor muyuz " diye sordu. 
   
   'Zana'yı serbest bırakın'    AB'nin Leyla Zana ve arkadaşlarının yeniden yargılanma sürecine ilişkin en yumuşak telkinini, "En azından tutuksuz yargılayın" yaklaşımı oluşturuyor. 
   
   AB'nin asıl isteği 
   Zana ve arkadaşlarının serbest bırakılması. Bu konuda olumlu gelişme olmazsa Türkiye'nin başının ağrıyacağı Ankara'ya açıkça söyleniyor. 
   
   
</TEXT>
</DOC>
