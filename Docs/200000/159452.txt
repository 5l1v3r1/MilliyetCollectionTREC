<DOC>
<DOCNO> 159452 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/28/son/sondun29.html </URL>
<DATE> 2003/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalyan seksi yıldız Monica Belluci'nin "Kleopatra" kostümü çalındı 
</HEADLINE>
<TEXT>

     İtalyan seksi yıldız Monica Bellucci'nin ''Kleopatra'' kostümü, Cannes'da kaldığı otel odasından çalındı. 
     Polisin verdiği bilgiye göre, 2003 yılının en seksi kadını seçilen Bellucci'nin, 261 milyar Türk Lirası 180 bin dolar değerindeki kostümünün, kız arkadaşlarını imrendirmek isteyen bir otel görevlisi tarafından çalındı. Ancak yakayı dün ele veren hırsız, polise ''elbiseyi saatler önce tanıştığı 2 kıza hediye etmek için çaldığını'' itiraf etti. 
     Elbisenin, sahibi olan kostüm firmasına teslim edildiği kaydedildi. 
     Otel çalışanının ve kız arkadaşlarının, hırsızlık yapmak suçundan yargılanacağı belirtildi. 
     Tüm dünyada aynı anda gösterime giren ve gişe rekorları kıran ''Matrix Reloaded'' filminde de oynayan Bellucci, altın iplikle dokunmuş ve türünün tek örneği olan kostümü, 2002 Fransız yapımı ''Asterix Obelix Mission Cleopatra'' filminde giymişti. 
     Bellucci, Cannes Film Festivali sırasında gösterilen ''Irreversible'' Dönüş Yok filminde, yoğun eleştirilere hedef olan, şiddet içeren 10 dakikalık bir seks sahnesinde oynamıştı. 
     

     
</TEXT>
</DOC>
