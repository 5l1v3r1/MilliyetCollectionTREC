<DOC>
<DOCNO> 171219 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/23/son/sontur06.html </URL>
<DATE> 2003/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Müdüre internet şoku 
</HEADLINE>
<TEXT>

     Ali ÖZKAYA İZMİR, DHA 
     

İNTERNETİN'in son kurbanı İzmir'in Bornova İlçesi'ndeki Zirai Mücadele Araştırma Enstitüsü Müdürü 42 yaşındaki Ahmet Uludağ ile eşi adına web sitesi açtığı ileri sürülen ancak bilgisayar kullanmayı bile bilmeyen 37 yaşındaki evkadını Hanife Uludağ oldu. Hanife Uludağ'ın ağzından hazırlanan ahmetuludag.8m.net' sitesinde Ahmet Uludağ, eşini chat'le tanıştığı kadınlarla aldatan koca olarak teşhir edildi. Erotik chat kayıtlarının da yer aldığı site, birlikte tatil yapan çifti şoke ederken Hanife Uludağ, "Ben internetin i 'sinden anlamam'' dedi. 
     Zirai Mücadele Araştırma Enstitüsü Müdürü Ahmet Uludağ, internette adına açılan bir sitede, eşini aldatıp sürekli başka kadınlarla birlikte olmakla suçlandı. Ahmet Uludağ, hakkında bir süre önce ahmetuludag.8m.net' adıyla bir site oluşturuldu. Hanife Uludağ'ın ağzından hazırlanan sitede, Ahmet Uludağ'ın birçok kadınla chat'le tanışıp cinsel ilişkiye girdiği iddialarına yer verildi. Hatta cinsel fantezilerle dolu chat kayıtları da yayınlandı. Ahmet Uludağ'ın bir fotoğrafının da konulduğu sitede, özgeçmişi, çalıştığı kurumun adresi ve telefonları da verildi. Bununla da yetinilmeyip Uludağ hakkındaki iddialar tanıyan kurum, kuruluş ve arkadaşlarına da elektronik postayla gönderildi. 
     
     EŞİM YANIMDA 

     Siteyi öğrenen Ahmet Uludağ neye uğradığını şaşırdı. Sitenin internetten kaldırılması için girişimler de bulunduysa da başarılı olamayan Ahmet Uludağ, bir gazetenin Aldatan kocasını internette teşhir etti' diye haber yapıp fotoğraflarını da yayımlamasıyla ikinci şoku yaşadı. 
     Halen İzmir dışında eşiyle tatilde olan Ahmet Uludağ, DHA'ya açıklama yaparak iddiaların asılsız olduğunu öne sürdü. Her telefon açana dert anlatmaktan yorulduğunu belirten Ahmet Uludağ, "Bu site kesinlikle eşim tarafından hazırlanmadı. Kendisi gördüğünüz gibi yanımda. Evimizde internete bağlı olmayan bir bilgisayarımız var. Eşim lise mezunu ve ev hanımı. Ne bilgisayardan anlar ne de kullanır. Benim eşimi aldatmam da sözkonusu değil. Biz zaten birlikte tatil yapıyoruz. Birbirimize güvenimiz de tam. Bugüne kadar da hiç birbirimize ihanet etmedik'' dedi. 
     
     DAVA AÇIYOR 

     Böyle bir siteden haberdar olduğunda, sistem yöneticilerine kişilik haklarına saldırıda bulunulduğu ve konunun gerçekdışı olduğunu bildirerek yayınının durdurulmasını istediğini anlatan müdür Uludağ, "İlk yayınlamaya başladıkları adres kapatıldı. Ardından yeni bir site oluşturulmuş. Son olarak da bizimle hiçbir bağlantı kurulmadan konu gazeteye yansıtıldı. Avukatımızla görüştük. Eşimle birlikte bunu yapanlara karşı yasal yollara başvuracağız. Kimin yapabileceği konusunda da bir fikrim yok ama bunu yapanlara karşı mücadelemizi sürdüreceğiz'' dedi. 
     İnternete aktarılan fotoğrafının nereden bulunduğunu bilmediğini, ancak özgeçmişiyle ilgili verilen bilgilerin çalıştığı kurumun internet sitesindekilerden alındığının anlaşıldığını söyleyen ziraatçi Uludağ, kimin yaptığı konusunda da bir fikrinin bulunmadığını belirtti. 
     
     EŞİNİN ADI KULLANILMIŞ 

     İnternet kurbanı Ahmet Uludağ'la 15 yıl önce evlenen iki çocuk annesi Hanife Uludağ da "Birisi benim adımı kullanıp bu siteyi hazırlamış. Hem eşimi hem de beni zor durumda bırakmaya çalıştıklarını düşünüyorum. Ancak ben eşime güveniyorum. Beni aldatacağına da ihtimal vermiyorum. Böyle bir şeyin olmadığına da eminim. Bize zarar vermeye çalışıyorlar. Benim bilgisayarla ilgim bile yok. Tatilimize devam edeceğiz. Hukuki mücadele başlatacağız'' diyerek eşinin arkasında olduğunu söyledi. 
     SİTEDEN ALINTILAR 
     Ahmet Uludağ'dan kahramanımız' diye söz eden sitede, şöyle deniliyor 
     "Aynı anda birden çok kadını idare etmeye kalktı ve bunu beceremedi. Bütün kabahati bu belki de. Ahmet eşine vermediğini, veremediğini başkalarına teklif etti. Başkalarıyla yaşamaya kalktı. Bazı insanları aldatamazsınız. Her kadın aldatılmaz. Eğer aldattıysanız sonucuna da katlanmak gerekir. İşte Ahmet'in başına gelen bu. Kiminle dansettiğine bakmadı. Aldatılmaması gereken kadını aldattı. Adama sorarlar sen eşinin ihtiyaçlarını fazlasıyla karşıladın da fazlasını mı başka kadınlara sunuyorsun. Yoksa eşinden esirgediğini mi başkalarına sunuyorsun Senin cinsel eksikliğini kimseye söylemeyen eşini aldatarak mı cezalandırdın Ahmet Şimdi mutlu musun Yani cinsel yetersizliğini eşin değil de sen yaydın cihana. Aynı kadın seninle iki kez birlikte olmuyor. Bunun nedenini sen de iyi biliyorsun. Başına gelenlerden HANİFE ULUDAĞ olarak hiç suçum yoktur. Sevginin cinsellikten üstün olduğuna inandırdım kendimi. iki oğlumla avuttum. Sen mesaideyim' dedin, yıllardır bizi ihmal ettin. İş iş dedin. Oysa şimdi geceyarıları internette nelerle meşgulsün. Kimbilir kaç sevgilin bir kerelik muhteşem seksini denediler.'' 
     
</TEXT>
</DOC>
