<DOC>
<DOCNO> 181656 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/11/son/sondun12.html </URL>
<DATE> 2003/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İsveç Dışişleri Bakanı'nın ölümünü Başbakan açıkladı... 
</HEADLINE>
<TEXT>

     İsveç Dışişleri Bakanı Anna Lindh'in ölümü, İsveç Başbakanı Göran Persson tarafından açıklandı. 
     Persson, düzenlediği basın toplantısında, ''İsveç Dışişleri Bakanı Anna Lindh'in bu sabah 05 29'da TSİ 06 20 ölümünü üzüntüyle öğrendim'' dedi. 
     Lindh'in uğradığı saldırıdan sonra kaldırıldığı ve ameliyata alındığı Karolinska Hastanesi'nden yapılan açıklamada da, Lindh'in ölümüne, karaciğere ve karın bölgesindeki yerlere isabet eden bıçak darbelerinin yol açtığı şiddetli iç kanamanın neden olduğu bildirildi. 
     Sağlık yetkilileri, dün akşam bıçaklandıktan sonra ameliyata alınan Lindh'in ilk ameliyatının 8 saat sürdüğünü, sabaha karşı tekrar ameliyata alınan Lindh'in kurtarılamadığını belirtiyorlar. 
     Alışveriş merkezinde karnından defalarca bıçaklanan Lindh'in ağır iç kanama geçirdiği, 8 saat süren ameliyat sırasında kanamanın durdurulması ve iç organlarda meydana gelen hasarların giderilmesi için büyük çaba gösterildiği bildirildi. 
     Anna Lindh'in yattığı Karolinska Hastanesi yetkilileri, Dışişleri Bakanı'nın göğüs ve kolundan da bıçak yaraları aldığını belirtti. 
     
</TEXT>
</DOC>
