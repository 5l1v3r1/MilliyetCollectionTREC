<DOC>
<DOCNO> 161886 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/09/dunya/dun03.html </URL>
<DATE> 2003/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'den dosya itirafı 
</HEADLINE>
<TEXT>

     DIŞ HABERLER SERVİSİ 

     Irak'ı haksız yere suçlayarak savaşa gerekçe uydurmakla eleştirilen İngiliz hükümetinin, geçtiğimiz Şubat'ta yayınladığı Irak'ın kitle imha silahlarıyla ilgili ikinci dosyanın sağlam bilgiler içermediğini kabul ettiği ortaya çıktı. 
     İngiliz Yayın Kurumu'nun BBC haberine göre, Başbakan Tony Blair'in sözcüsü Alastair Campbell, dosyayı hazırlayan istihbarat ve güvenlik birimlerini daha dikkatli olmaları yolunda uyardıklarını söyledi. Campbell, istihbarat ve güvenlik birimlerinden, bu tür dosyaları hazırlarken söz konusu kuruluşların itibarına zarar vermeyecek bir titizlik gösterilmesini istediklerini kaydetti. 
     Şubat dosyası açıklandığında, içindeki bilgilerin büyük oranda Amerikalı bir öğrencinin geçen yıl Eylül ayında yayınladığı bir dosyadan alındığı gözlerden kaçmamıştı. 
     

</TEXT>
</DOC>
