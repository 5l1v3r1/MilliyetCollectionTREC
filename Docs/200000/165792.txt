<DOC>
<DOCNO> 165792 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/27/yazar/sazak.html </URL>
<DATE> 2003/06/27/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
15 bin imam 
</HEADLINE>
<TEXT>

     Hoş geldin 'Tayyip Erbakan ' 
     Sağcı iktidarların 'dini siyasallaştırması' ve camileri oy deposu haline dönüştürmesinin Türkiye'yi bugün getirdiği duruma bakın 
     9 milyon kişinin ilköğretim olanaklarından yoksun olduğu ülkede Milli Eğitim'e kadro bulamayan, sağlık hizmetlerinden kısan AKP iktidarı 75 bin camideki açık için Diyanet'e 15 bin kadro tahsis etmenin peşinde. Üstelik bu tercih IMF'nin kamudaki yeni kadro sayısını 35 binle kısıtladığı bir dönemde yapılıyor 
     35 bin kadronun 20 bini milli eğitim, 3 bin 200'ü sağlık, 3 bin 200'ü üniversiteler, 1590'ı adalet, 5 bin 200'ü Emniyet Genel Müdürlüğü için ayrılmış. 
     Diyanet için öngörülen imam kadrosu 1600 kişiyken TBMM Bütçe Komisyonu'nda AKP'li üyelerce verilen önergeyle ek kadro 15 bine çıkarılıyor. Adeta 'imam ordusu' kuruluyor Bu artışın bütçeye aylık yükü 8 trilyon olarak hesaplanmış. 
     İşçiye 'sıfır' zam veren hükümet, AKP'nin 'arka bahçesi' imam hatiplere kadro açabilmek için çalışanlardan esirgenen kaynakları 'partizanca' dağıtabilmektedir. 
     Askerlik süresini kısaltarak 250 trilyon lira tasarruf sağlayan Genelkurmay'ın jestiyle Diyanet'in 'imam ordusu' kurma uğruna yaptığı savurganlık arasındaki sorumluluk farkı hükümete duyulan güveni sarsmaktadır. 
     AKP en olmadık zamanda, 'takiyeci' niyetleri dışa vuruyor. 
     'Nereden çıktı bu 15 bin kadro ' diyen çevreler AKP yönetiminin düşünsel arka planındaki 'siyasal İslamcılığı' sorgulamaktadır. Zaten kadrolaşma konusunda 'sabıkalı' olan AKP hükümeti, imam kadrolarıyla tam da AB ve sivilleşme yolunda ilerlediği bir sırada Cumhuriyet'in geleceğiyle ilgili kuşkuları pekiştirmektedir. 
     Salt rejimle ilgili değil, ekonomik sıkıntı içinde kıvranan ülkenin öncelikleri açısından da 'imam ordusu' kurmanın sırası değil. 
     Türkiye'de en büyük sorun istihdam. Her yıl on binlerce öğrenci üniversitelerden mezun oluyor, birkaç yabancı dil bilen, yetenekli gençler iş bekliyor. Yurtdışı programlarına kadrosuzluk nedeniyle vize verilmiyor. 
     Öncelik ne olmalı 
     Hocasız camileri tarikatların, radikal dincilerin elinden kurtarmaya çalışmak da bir yol ancak bu ülkenin aydınlık geleceği için iyi yetişmiş genç kuşakları bir an önce iş yaşamına yönlendirmek gerekmiyor mu 
     Teknoloji ve bilgisayar donanımlı binlerce işsiz gencine gelecek vaat edemeyen bir ülke 2 bin dolar ulusal gelirle AB liginde nasıl oynar 
     İran'da da molladan geçilmiyor ama otuz yıllık Humeyni rejiminin bugünkü durumu ortada. İmam hatipli başbakan 'seçmene selam' gönderecek diye imam enflasyonu yaratılamaz 
     
     

</TEXT>
</DOC>
