<DOC>
<DOCNO> 165115 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/24/son/sondun01.html </URL>
<DATE> 2003/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Şili'de bir kadın eski diktatör Pinochet'i tokatlamaya çalıştı 
</HEADLINE>
<TEXT>

     Şili'de bir kadın, ülkenin kuzeyinde tatilini geçirmekte olan eski diktatör Augusto Pinochet'ye tokat atmaya çalıştı. 
     Görgü tanıkları, Iquique kentinde kendini Pinoche'nin bir hayranıymış gibi tanıtarak 87 yaşındaki eski diktatörün yanına yaklaşan kadının, Pinochet'ye tokat atma girişiminde bulunduğunu, ancak Pinochet'nin koruma görevlilerince engellendiğini belirttiler. 
     Polis görevlilerinin sürükleyerek olay yerinden uzaklaştırdıkları kadının, 1973 yılında kardeşinin öldürülmesini emretmekle suçladığı Pinochet'ye ''Katil'' diye bağırdığı ve küfürler savurduğu kaydedildi. 
     Şili mahkemelerinin geçen yıl sağlık durumu nedeniyle mahkemeye çıkarılmamasına karar verdiği Pinochet'nin Iquique kentinde 12 gündür tatil yaptığı ifade edildi. 
     
</TEXT>
</DOC>
