<DOC>
<DOCNO> 153245 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/29/son/soneko14.html </URL>
<DATE> 2003/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD, firmalara Irak'ta liyakata göre iş verecek 
</HEADLINE>
<TEXT>

     Irak'ın yeniden yapılandırılmasından sorumlu ABD geçiçi yönetiminin, Irak'ta çalışmaya istekli taşeron firmalara, milliyetine göre değil, liyakata göre iş vereceği bildirildi. 
     Avustralyalı işadamları heyetine başkanlık yaparak, Washington, Houston ve Dallas'ta lobi faaliyetlerinde bulunan Ticaret Bakanı Mark Vaile, Irak'taki işin ana yüklenicisinin ABD olacağını, fakat gerek mal tedarik, gerekse yabancı taşeron firmaların seçiminde, ABD'nin, liyakat dışında başka bir sınırlama aramayacağı izlenimi edindiğini kaydetti. 
     Irak'taki yüzmilyonlarca sözleşmeden sorumlu ABD Uluslararası Kalkınma Ajansı USAID , gerekse, Irak'ta, 680 milyon dolarlık altyapı projesini alan Bechtel firmasıyla görüşen Vaile, ABD'nin, Irak'taki taşeronluk işlerinin yalnızca yüzde 50'sinin yabancı firmalara verileceği şeklindeki haberlerin de doğru olmadığını ifade etti. 
     
     ABD'DEN DANİMARKA'YA DAVET... 
     Bu arada, Danimarka'nın, en büyük petrol ve petrol taşıma gurubu A.P. Moeller, Irak'ın yeniden yapılanmasında rol alacak. 
     Firma, ABD yönetiminin resmi olarak, Irak'ın yeniden yapılanmasında çalışmaya davet ettiğini bildirdi. 
     




</TEXT>
</DOC>
