<DOC>
<DOCNO> 152373 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/25/son/sonspo05.html </URL>
<DATE> 2003/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Yimpaş Yozgatspor'un mazereti yok... 
</HEADLINE>
<TEXT>

     İkinci Futbol Ligi A Kategorisi takımlarından Yimpaş Yozgatspor, 27 Nisan Pazar günü sahasında yapacağı Çanakkale Dardanelspor maçını bekliyor. 
     Antrenör Hayrettin Gümüşdağ, takımda 7 eksiğin bulunduğunu hatırlatarak, ''Eksiğimizin olmasını mazeret olarak görmüyoruz. Genç bir kadroya sahibiz. Pazar günü görev vereceğimiz genç arkadaşlarımız, şanslarını en iyi biçimde değerlendirecet ve 90 dakika sonunda sahadan galibiyetle ayrılan taraf biz olacağız'' dedi. 
     Çanakkale Dardanelspor maçının son hazırlıklarını yapan kırmızı- siyahlı ekip, yarınki şut idmanının ardından tesislerinde kampa alınacak. 
     Altyapıdan A takım kadrosuna çağrılan 5 futbolcudan en az 2'sine görev verebileceğini belirten antrenör Gümüşdağ, futbolcularından kalan maçlarda kendilerini göstermelerini istedi. 
     Gümüşdağ, ''Genç bir kadromuz var. Hepsi de istikbal vaat ediyor. Birçok futbolcumuz Birinci Süper lig takımları tarafından yakından izleniyor. Takım olarak çok rahat bir konumdayız. Bu rahat konumu futbolcu arkadaşlarım çok iyi değerlendirmeli, ciddiyetlerini ve oyun disiplinlerini bozmadan mücadele etmeleri kendi gelecekleri açısından da çok önemli'' diye konuştu. 
     





</TEXT>
</DOC>
