<DOC>
<DOCNO> 163951 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/18/son/sonspo08.html </URL>
<DATE> 2003/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Adana Demirspor-Adanaspor gerginliği tırmanıyor 
</HEADLINE>
<TEXT>

     Adanaspor ile Adana Demirspor arasında stat kiralama nedeniyle çıkan gerginlik tırmanıyor. 
     Adana Demirspor Kulübü Başkanı Mustafa Tuncel, yaptığı yazılı açıklamada, geçen günlerde basın toplantısı düzenleyen ve Adana Demirspor'u suçlayıcı açıklamalarda bulunan Adanaspor Kulübü Başkanı Çağdaş Ergin'e tepki göstererek, ''Daha seviyeli açıklamalarda bulunulmasını beklerdik'' dedi. 
     Adanaspor'un, yeni sezonda TSYD Kupası'nda kendileriyle oynamak istemediğini savunan Tuncel, şu açıklamayı yaptı 
     ''Adanaspor Başkanı Çağdaş Ergin, stat kiralamayı bahane ederek, bizlerin huzursuzluk çıkardığını iddia ediyor. Sayın Ergin, açıklama yaparken daha dikkatli ve seviyeli konuşsun. Şayet bildiği bir şey varsa açıklasın. Biz yok yere neden kavga çıkaralım. Ayrıca Çağdaş Ergin, TSYD Kupası'nı tek maç üzerinden bizimle oynamamak istemiş. Elbette bu doğaldır. Çünkü, geçen yıl yedikleri 5 golden sonra oynamaktan kaçınmaları gayet normaldir.'' 
     
</TEXT>
</DOC>
