<DOC>
<DOCNO> 154309 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/03/son/sontur49.html </URL>
<DATE> 2003/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Gazetemiz Milliyet'in 53. yaş günü kutlandı... 
</HEADLINE>
<TEXT>

     ''2002 Milliyet Ödülleri'' düzenlenen törenle sahiplerini bulurken, aynı törende gazetenin . kuruluş yıldönümü de kutlandı. 
     Doğan Medya Center'daki törende konuşan Milliyet Ödülleri Yönetmeni Nail Güreli, ödüllerin 1986 yılından bu yana 5 dalda düzenli olarak verildiğini söyledi. 
     Güreli, ''Amacımız bilim, sanat, kültür ve iletişim alanındaki çalışmalara katkıda bulunmak, çalışma sahiplerini özendirmek ve ödüllendirmek'' dedi. 
     Ödüllerin ülke gündemiyle örtüştüğünü ve ışık tuttuğunu anlatan Güreli, bugüne kadar ödül verilen 51 konudan örnekler sundu. 
     Geçen yılın konusunun ''Cumhuriyet nasıl korunmalı ve geliştirilmeli'' olduğunu hatırlatan Güreli, ''Türkiye'yi izlemek için Milliyet Ödülleri'ni izlemek gerekiyor'' diye konuştu. 
     
     ÖDÜLLER 

     Ardından, 5 dalda ödül alanlara, seçici kurul başkanları tarafından ödülleri verildi. 
     Gazetecilik dalında verilen ''Abdi İpekçi Dostluk ve Barış Ödülü''nü, Gezi dergisinde yayınlanan ''Hüznün Rengi Kayaköy'' röportajını yazan Ayça Demet Atay ile aynı röportajın fotoğraflarını çeken Faruk Akbaş kazandı. 
     Ebediyat dalında ''Haldun Taner Öykü Ödülü''nü, ''O Zaman Kim Söyleyecek Şarkıları'' kitabına adını veren öyküsüyle Yiğit Okur alırken, Onur Caymaz da ''Nokta'' adlı öyküsüyle ikinci oldu. 
     Türkiye'nin Sorunları dalında ''Örsan Öymen Ödülü''nde birincilik ödülü verilmezken, ikincilik ödülü Yrd. Doç. Dr. Adem Erdem Erbaş ile Yrd. Doç. Dr. Hüseyin Günerhan ve peyzaj mimarı Sibel Ağı'nın ortak çalışması olan ''Türkiye'nin Enerji Sorunu'' başlıklı yapıta verildi. Üçüncülük ödülünü ise Turhan Bulad, Can Gülten ve Timuçin Tunç'un ''Enerjimiz Geleceğimiz'' adlı ortak çalışması kazandı. 
     Sosyal Bilimler dalında birincilik ödülüne Yrd. Doç. Dr Birol Akgün'ün ''11 Eylül Değişen Dünya Dengeleri ve Türkiye-Fırsatlar, Riskler ve Tehditler'' başlıklı yapıtı layık görülürken, ikincilik ödülünü Yrd. Doç. Dr. Yılmaz Çolak'ın ''11 Eylül'ün Mirası-Medeniyet ve Türk Modeli'' adlı çalışması değer bulundu. Üçüncülük ödülü ise Mehmet Serhat Tütüncüoğlu ile Naci Tikici'nin 11 Eylül'e ilişkin yapıtları arasında bölüştürüldü. 
     Ekonomi dalında da ihracatın geliştirilmesi konusundaki yapıtlarıyla birincilik ödülünü Yrd. Doç. Dr. Murat Ali Dulupçu, ikincilik ödülünü Yrd. Doç. Dr. Nurhan Papatya ile Yrd. Doç. Dr. Gürcan Papatya, üçüncülüğü de Selçuk Arı kazandı. 
     Ayrıca, Gazetecilik dalında Nuray Kaya ile Nurdan Akıner'in çalışmaları ayrı ayrı övgüye değer bulundu. Övgüye değer bulunan diğer çalışmalar ise Kezban Arslan, Merve Gül Kışla, Sevim Büyüktaş'ın ortak çalışması ile Emre Ergül ve Soner Sağlam'ın ortak çalışması... 
     Türkiye'nin Sorunları dalında da Serhat İzmirlioğlu övgüye değer görüldü. 
     
     MİLLİYET YAŞINDA 

     Ödüllerin dağıtılmasının ardından, Milliyet'in 'üncü kuruluş yıldönümünün kutlanmasına geçildi. Burada bir konuşma yapan Doğan Holding Yönetim Kurulu Başkanı Aydın Doğan, Milliyet'in yıldır ilkelerinden hiçbir ödün vermeden işine devam ettiğini söyledi. 
     Genel Yayın Yönetmeni Mehmet Yılmaz da, Milliyet'in çağa ayak uyduran, değişime açık genç bir gazete olduğunu bildirdi. Yılmaz, gazetelerinin yıldır basında güvenin simgesi olduğunu ifade etti. Törende daha sonra Milliyet'te 30, 25, 20 ve 10 yıldır hizmet verenlere plaket sunuldu. 
     Cumhurbaşkanı Ahmet Necdet Sezer ve Başbakan Recep Tayyip Erdoğan'ın kutlama telgrafı gönderdiği törene, İstanbul Valisi Muammer Güler, Büyükşehir Belediye Başkanı Ali Müfit Gürtuna, Emniyet Müdürü Celalettin Cerrah ile Anadolu Ajansı Genel Müdürü ve Yönetim Kurulu Başkanı Hilmi Bengi'nin de aralarında bulunduğu çok sayıda davetli katıldı. 
     
</TEXT>
</DOC>
