<DOC>
<DOCNO> 182266 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/14/son/sondun11.html </URL>
<DATE> 2003/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Yemen'de 1 politikacı ve 3 ABD'li misyonere idam cezası... 
</HEADLINE>
<TEXT>

     Yemen'de, muhalefetteki bir politikacıya suikast düzenleyen ve 3 Amerikalı misyoneri öldüren bir aşırı dinci, idam cezasına çarptırıldı. 
     Yine muhalefetteki Islah Partisi'nin bir üyesi olan Ali Carallah adlı kişi, 2002 yılının Aralık ayında düzenlenen Sosyalist Parti'nin kurultayı sırasında Parti Genel Başkan Yardımcısı Carallah Ömer'i ve 2 gün sonra da 3 Amerikalı misyoneri öldürmekten suçlu bulundu. 
     Ömer cinayetinde suç ortağı olan 6 kişiye de 3 ila 10 yıl arasında değişen hapis cezaları verildi. 
     Partisindeki ve hükümetteki ılımlıları eleştirmesiyle tanınan Ali Carallah, mahkeme kararını temyize götüreceğini söyledi. 
     Yemen'de, El Kaide örgütüne bağlı olduklarından şüphe edilen militanların yakalama operasyonları çerçevesinde, Ömer'in öldürülmesiyla bağlantılı 30 kişi gözaltına alınmıştı. 
     
</TEXT>
</DOC>
