<DOC>
<DOCNO> 197949 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/26/son/sondun06.html </URL>
<DATE> 2003/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Straw Irak'ta iktidar devri güvenliği artıracak 
</HEADLINE>
<TEXT>

     İngiltere Dışişleri Bakanı Jack Straw, Irak'ta iktidarın Iraklılara devrinin güvenliği artıracağını ve bu ülkenin birlik içinde kalmasına yardımcı olacağını bildirdi. 
     Straw, dün gece geldiği Bağdat'ta düzenlenen basın toplantısında, ''Irak'ta daha hızlı bir siyasi sürecin, bu ülkedeki güvenlik durumuna yardımcı olacağından kesinlikle eminim'' dedi. 
     Irak'taki güvenlik durumunun güçlüğünün sürdüğünü belirten Straw, siyasi süreç ve askeri çabaların birleşmesinin, Haziran sonu olarak belirlenen siyasi geçiş sürecini temin edeceğini ve Irak'ın bu geçişin sonucu olarak daha iyi bir yer halini alacağını söyledi. 
     Straw, Irak'taki yabancı güçlerin durumlarının Iraklı yetkililerle görüşüleceği için, İngiliz birliklerinin bu ülkeden ne zaman çekileceğine dair tarih veremeyeceğini kaydetti. 
     Irak'ta parçalanma tehlikesinin bulunduğuna da ima eden Straw, Irak'ın bütünlüğünün korunması için iktidarın bir an önce devrinin önemli olduğuna dikkati çekti. 
     Güvenlik nedeniyle Bağdat ziyareti önceden açıklanmayan Straw, temasları sırasında Amerikalı yetkililerle ve GHK üyeleriyle görüşecek. 
     Irak'taki Amerikalı sivil yönetici Paul Bremer ve Geçici Hükümet Konseyi GHK , Irak'ın egemenliğinin Haziran'da yeniden kurulmasına ilişkin planı 11 gün önce açıklamıştı. 
     
</TEXT>
</DOC>
