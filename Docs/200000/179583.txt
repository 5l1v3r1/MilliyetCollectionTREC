<DOC>
<DOCNO> 179583 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/01/son/sonspo35.html </URL>
<DATE> 2003/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
12 Dev Adam'da kadro tamam... 
</HEADLINE>
<TEXT>

     33. Avrupa Erkekler Basketbol Şampiyonası'nda mücadele edecek A Milli Takım'da Fatih Solak'ın çıkarılmasıyla kadro 12 kişiye indi. 
     Basketbol Federasyonu'ndan yapılan açıklamada, İsveç'teki şampiyonada mücadele edecek milli takımda teknik heyetin isteği doğrultusunda genç pivot Fatih Solak'ın kadrodan çıkarıldığı ve 12 kişilik kadronun belli olduğu bildirildi. 
     Sakatlığı nedeniyle takımdan uzun süre ayrı kalan, ancak Sırbistan-Karadağ hazırlık maçlarında az da olsa oynama fırsatı bulan Hüseyin Beşok, İsveç kadrosunda yer alırken, Fatih Solak kadrodan çıkarıldı. 
     Şampiyonada mücadele edecek A Milli Takım kadrosu şöyle oluştu 
     Kerem Tunçeri, Ender Arslan, İbrahim Kutluay, Hidayet Türkoğlu, Haluk Yıldırım, Ömer Onan, Mirsad Türkcan, Rasim Başak, Kerem Gönlüm, Hüseyin Beşok, Mehmet Okur, Kaya Peker. 
     Milli takım, yarın saat 13.00'te özel bir uçakla şampiyonanın yapılacağı İsveç'e gidecek. 
     
</TEXT>
</DOC>
