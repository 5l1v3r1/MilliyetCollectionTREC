<DOC>
<DOCNO> 166468 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/30/son/sontur26.html </URL>
<DATE> 2003/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Küçük şahitin zor anları... 
</HEADLINE>
<TEXT>

     Samsun'da, şüphe üzerine tartıştığı eşini öldürdüğü gerekçesiyle yargılanan sanığın şahit olarak dinlenen 7 yaşındaki kızı, duruşmada hakim tarafından teselli edildi. 
     Samsun 2. Ağır Ceza Mahkemesi'nde görülen davada, Kazım Karabekir Mahallesi'nde yaklaşık 2 ay önce kendisini aldattığından şüphelendiği 2 çocuk annesi eşi Zehra Kaşıkçı'yı 28 bıçakla öldüren Birol Kaşıkçı'nın 34 yargılanmasına başlandı. 
     İfadesinde, bir arkadaşının kendisine eşiyle ilgili söylediği sözlerden etkilendiğini ve evde eşiyle tartıştığını belirten Kaşıkçı, ''Tartışma sırasında kendimi kaybettim, pişmanım'' dedi. 
     Şahit olarak dinlenen sanığın 7 yaşındaki kızı Merve ise Mahkeme Başkanı Yusuf Zabun'un sorularını yanıtlarken zorlandı. 
     Olay günü babasının eve gelince kendisini başka odaya götürdüğünü anlatan Merve, ''Annemin çığlıklarını duyunca odadan çıktım. Annem yerde yatıyordu'' derken sesi titredi. 
     Olayı tekrar yaşayan çocuğun durumunu anlayan Mahkeme Başkanı, yanına çağırdığı küçük şahidi teselli ederken, bu durum salonda bulunanları da duygulandırdı. 
     Daha sonra duruşma, dosyadaki eksikliklerin giderilmesi için ertelendi. 
     
</TEXT>
</DOC>
