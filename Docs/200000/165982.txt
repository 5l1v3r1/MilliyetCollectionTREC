<DOC>
<DOCNO> 165982 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/28/spor/spo05.html </URL>
<DATE> 2003/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu final FOE için 
</HEADLINE>
<TEXT>

FIFA, Kamerunlu oyuncunun ölümü üzerine final öncesi ve sonrası yapılması planlanan tüm gösterileri iptal etti. Foe’nin maçın devre arasında "Sahada ölsek de kazanmalıyız" dediği ortaya çıktı 
     Bir günlük yas 
     KAMERUN Milli Takımı, yarınki Konfederasyon Kupası finaline, trajik ölümüyle futbol dünyasını yasa boğan Marc - Vivien Foe’nun anısı için çıkacak. Kolombiya maçında sahada hayatını kaybeden Foe’nin şoku, her futbol zaferini sokaklarda dans ederek kutlayan Kamerun halkını da derinden sarstı, ülkede bir günlük yas ilan edildi. Kamerun kaptanı Song, Foe’nin devrede "Sahada ölsek de kazanmalıyız" dediğini söyledi. 
     
     Forması müzeye 
     FIFA da gelecek Konfederasyon Kupası’na Foe’nun adının verilmesi fikri üzerinde çalışıldığını açıkladı. FIFA Başkanı Sepp Blatter, 28 yaşındaki Foe’nin, Lyon’da en küçüğü iki aylık olan üç çocuğu ile birlikte yaşayan eşine başsağlığı ziyaretinde bulundu. Foe’nun geçen sezon kiralık oynadığı İngiltere’nin Manchester City Kulübü de Kamerunlu futbolcunun giydiği 23 numaralı formayı müzeye kaldıracağını duyurdu. 
     
     Özel anma töreni 
     KONFEDERASYON Kupası’nın final programı da, trajik olay nedeniyle değiştirildi. FIFA yetkilileri, Paris’te Fransa ile Kamerun arasında oynanacak final öncesi ve sonrasında yapılması planlanan tüm gösterilerin iptal edildiğini açıkladı. 10 yıldır milli formayı giyen ve takımının Afrika Kupası’nı kazanmasında da büyük pay sahibi olan Foe için Kamerun Milli Takımı futbolcuları da özel bir tören düzenleyecek. 
     
     UZMAN GÖRÜŞÜ 
Şüpheli ölüm      Dr. ERCAN TÜRECİ 

     Anestiyoloji ve Reanimasyon Uzmanı 

     MARC Vivien Foe’nun ölümünün ardından, gazeteler kalp durmasından söz ediyor. Olabilir. Yalnız televizyon görüntüsüyle yorum yaptığımı unutmadan, beyinde gelişen bir patolojiden kaynaklanmış olabileceğini de eklemek isterim. Özellikle, Foe’nun saha içinde yerde yatarken ekrana yansıyan görüntülerindeki gözlerinin yukarı ve sola kaymış hali insanı böylesi düşünmeye zorluyor. 
     Foe dakikalarca solunum desteği verilmeden saha içinde tutuldu. Saha kenarı görüntülerinde de ağzında bir havayolu airway vardı sadece. Yol’u açık tutuyorsunuz. İyi güzel de, o yol’dan geçmesi gerekeni oksijeni vermiyor, alacak olanın da almasını sağlayamıyorsanız havayolu açıklığının sağlanmış olması ne ifade eder ki 
     Yoğun bakım biliminde Kardiyopulmoner Resüsitasyon’ CPR olarak adlandırılan diriltme’ işleminin bir ABC’si A Airway Havayolu, B Breathing Solunum, C Circulation Dolaşım’ı simgeler. Evrenseldir, klasik deyişle dünyanın her yerinde’ kalp ve solunum durması olan hastalara bu algoritmle müdahale edilir, edilmesi gerekir. En sağlıklı insanoğlunda oksijensizliğe dayanma sınırının 4-6 dakika olduğunu bildiğiniz beyni kazanabilmek ve insanoğlunu yeniden yaşam’a - bitkisel hayata değil - döndürebilmek için... 
     

</TEXT>
</DOC>
