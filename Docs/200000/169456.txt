<DOC>
<DOCNO> 169456 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/15/spor/spo01.html </URL>
<DATE> 2003/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
BU AŞK BAMBAŞKA 
</HEADLINE>
<TEXT>

Dünya Kupası'nda doruk noktaya tırmanan Güney Kore-Türkiye dostluğunu Barış Kupası perçinledi. Beşiktaş kafilesi, Seul'de krallar gibi karşılandı, kafileye büyük ilgi vardı 
     ORHAN YILDIRIM 

     Kartal'a sevgi seli 
     BEŞİKTAŞ Barış Kupası maçları için dün Kore'ye zorlu bir yolculuktan sonra ulaştı. Yaklaşık 10 saat süren uçak macerasının ardından havaalanına inen Siyah - Beyazlılar'a, Koreliler'in büyük ilgisi vardı. Beşiktaş kafilesi çiçeklerle ve alkışlarla karşılandı. Otobüs yolculuğunun ardından otele yerleşen Beşiktaş, kısa bir dinlenmenin ardından idman yaptı. 
     
     Bilet hediye etti 
     ÇALIŞMAYI Koreliler de yakından izledi. Mircea Lucescu, hayranlarıyla bir süre sohbet ettikten sonra, bugünkü maçın biletlerinden hediye etti. Beşiktaş'ın Kore şampiyonu Seongnam İlhwa ile oynanacağı maçın biletlerinin de tamamen tükendiği açıklandı. Bu arada Kore televizyonu Mircea Lucescu ile yaklaşık 20 dakikalık bir röportaj yaptı. 
     
Şeytan üçgeni Beşiktaş forvet transferinde Patrick Kluivert, Miloseviç ve Aloisio isimlerine odaklandı. Üç futbolcu için de temasların sürdüğü açıklandı 
     İndirim beklentisi 
     MİRCEA Lucescu'nun isteği doğrultusunda yabancı transferinde golcülerin peşine düşen Beşiktaş, yıldızlara yakın takibini sürdürüyor. Barcelona ile sorun yaşayan Patrick Kluivert'ın menajeriyle görüşen Siyah - Beyazlılar, Hollandalı futbolcunun yıllık kazançlarından fedakarlık yapmasını bekliyor. Kluivert, Bordo - Mavili kulüpte yıllık 8 milyon Euro kazanıyor. 
     
     Miloseviç'ten okey 
     BONSERVİSİ Parma'da olan Miloseviç'in, Kartal'ın transfer teklifine olumlu yaklaştığı öğrenildi. Ancak golcü futbolcunun kiralık olarak gelmeye sıcak baktığı iddia edildi. Lensli Bakari'nin yanı sıra PSG'nin Sambacısı Aloisio da listeye alındı. Lucescu'nun bu futbolcu için yönetime olumlu rapor verdiği ve ilk temasların gerçekleştirildiği bildirildi. 
     
Kıran kırana      BEŞİKTAŞ yol yorgunluğuna karşın bugünkü Seongnam İlhwa maçının son hazırlıklarını karşılaşmanın oynanacağı World Cup Stadı'nda yaptı. Siyah - Beyazlı oyuncuların çalışma sırasındaki hırsı dikkat çekti. Oldukça sert geçen antrenmanda Sergen, Emre Aşık ve Ahmet Yıldırım hafif sakatlıklar geçirdi. Ahmet Dursun ise düz koşunun ardından çalışmayı yarıda bıraktı. 
     SEUL'DE cep telefonlarının çalışmaması futbolcular arasında büyük kriz yarattı. Otele yerleşen Siyah - Beyazlılar, soluğu Kaptan Tayfur'un odasında aldı. Olaya müdahale eden organizatörler oyunculara turnuva sonuna kadar kullanmaları için birer cep telefonu dağıttı. Öte yandan Beşiktaş kafilesinin kaldığı otelde alınan sıkı güvenlik tedbirleri de gözden kaçmadı. 
     
'Kara mizah yapılıyor'      İlhan'dan yalanlama 
     GÜNEY Kore'deki turnuvaya para alamadığı gerekçesiyle gitmediği iddia edilen İlhan Mansız, suçlamaları internet sitesinden cevapladı. Yıldız futbolcu, Beşiktaş'ın sözleşmeli futbolcusu olduğunu hatırlatıp, "Adeta kara mizah yapılıyor. 500 bin dolar istemişim, verilmeyince de kampı terk etmişim. Unutulmasın ki, yöneticilerim ne derse yapmaya mecburum" ifadesini kullandı. 
     
     Tedavisi sürüyor 
     İTALYA'DA hergün 5 - 5.5 saatlik bir çalışma programı uyguladığını da açıklayan golcü oyuncu, sakatlığının düzelme dönemine girdiğini bildirdi. İlhan şunları söyledi "Takımdan ve arkadaşlarımdan ayrı kalmak can sıkıcı da olsa, sağlığım için buna katlanmak zorundayım. 3 hafta içinde antrenmanlara başlayacağım. Kızım dünyaya geldikten sonra herşey çok daha güzel olacak." 
     
Cordoba'ya yeni öneri      YÖNETİMİN başarılı girişimleri sonrasında, Arsenal'in kapısından dönen kaleci Cordoba'nın 2 yıllık sözleşmesinin uzatılması kararlaştırıldı. Asbaşkan Yıldırım Demirören, "Cordoba ile 2 yıllık anlaşmamız vardı. Bunu 3 1'e yükseltmek istiyoruz. Oyuncumuzla oturup görüşeceğiz" dedi. Kolombiyalı eldiven ise, yaşanan olaylarla ilgili olarak, "Benim yerimde hangi oyuncu olursa olsun, gelen teklifleri değerlendirmek isterdi" diye konuştu. 
     

</TEXT>
</DOC>
