<DOC>
<DOCNO> 170657 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/21/spor/spo03.html </URL>
<DATE> 2003/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
HATIRLA O GÜNLERİ 
</HEADLINE>
<TEXT>

   Tarih 17 Mayıs 2000'di. Aslan, UEFA Kupası'nı kazanmış, Avrupa'da zirveye çıkmıştı. Terim, Bülent, Hakan Şükür ve Ergün, Arsenal'i devirdikleri Parken Stadı'nda zaferi tekrar yaşadı 
      CÜNEYT KARAKAYA 

   
   Duygu dolu dakikalar 
   TÜRK Futbol tarihinin kulüp düzeyindeki en büyük zaferine 17 Mayıs 2000'de Kopenhag'taki Parken Stadı'nda imza atan Galatasaray, UEFA Kupası şampiyonluğunu duygulu bir şekilde yeniden yaşadı. Sarı - Kırmızılı futbolcular, Arsenal engelini aşıp, kupayı kucakladığı Parken Stadı'nı gezerek nostalji yaşadı. Zaferin mimarları unutulmaz günü tekrar yaşadı. 
   
   Flamayla poz verdiler 
   FATİH Terim, kaptan Bülent, Hakan Şükür ve Ergün, finali hatırlatan flamayla poz verirken, soluğu soyunma odasında aldılar. Fatih Terim, son taktikler, maçın başlamasına kalan saniyeler ve konuşulanları o anki stres nedeniyle hatırlamadığını dile getirdi ve Sarı - Kırmızılı taraftarlara mesajı verdi "Kimse meraklanmasın. Aynı heyecanlar çok uzakta değil." 
   
   'Ya penaltı vuruşları' 
   UZATMALARIN ardından yapılan penaltı atışları Terim için ömür gibi geçmişti. Tecrübeli hoca, "Ben, Bülent Ünder, Müfit Erkasap ve Eser Özaltındere sırayla oturuyorduk. Atışlar başladı, ne sıra kaldı ne başka bir şey" dedi. O günü yaşayanlardan biri olan Hasan Şaş ise, "Maçtan önce kupaya bir dokunayım belki bir daha nasip olmaz demiştim. Galiba uğurlu geldi" yorumunu yaptı. 
   
   Galatasaray'ın rakibi Vitesse    DANİMARKA'DAKİ Summer Cup'ın final gününde Galatasaray bugün Hollanda ligi ekiplerinden Vitesse karşısına çıkacak. TSİ 20.45'te başlayacak olan karşılaşmayı Show Tv naklen ekranlara getirecek. Fatih Terim'in Vitesse sınavında ilk kez Hakan Şükür'e de forma şansı vermesi bekleniyor. Kopenhag maçında sakatlanan Frank de Boer'in ise riske edilmeyeceği açıklandı. 
   
   Aykut'un yolu açıldı    AVUSTURYA kampında oynanan hazırlık maçlarında forma giyen genç kaleci Aykut, yeni sezon öncesinde Fatih Terim'in gözüne giren isimlerin başında geldi. Kopenhag sınavında da başarılı kurtarışlarıyla dikkat çeken Aykut'un Mondragon'un ardından ikinci kaleci olmasının gündemde olduğu ifade edildi. Kaleci antrenörü Eser Özaltındere de genç eldiven için olumlu rapor verdi. 
   
   Terim sert çıktı    KOPENHAG maçında birbirinden kolay golleri kaçıran Sarı-Kırmızılı takımın hücum oyuncularına dünkü antrenmanda özel çalışma uygulatıldı. Tecrübeli teknik adam, beklenen performanstan uzak görüntü çizen golcülerini sert bir dille uyararak, "Bundan sonra dikkatli olun. Kimsenin bu kadar gol kaçırma lüksü yok. Bu performansla formayı zor bulursunuz" diye konuştu. 
   
   Barça'dan yeşil ışık    MEHMET ÇİFTÇİ 

   Dani'nin yolu açık 
   İSPANYA Ligi'nin güçlü ekiplerinden Barcelona, Galatasaray'ın transfer listesinde yer alan Dani için sıcak bir yaklaşım gösterdi. Katalan ekibi tarafından dün yapılan resmi açıklamada, Dani'nin önümüzdeki iki yıl için alacağı paraları ödeyebilecek bir kulübe bedava verilebileceği belirtildi. Dani'nin Sarı - Kırmızılı takıma gitmek istediği de açıklandı. 
   
   Cim - Bom'a ağır tempo    Tamas da katıldı 
   GALATASARAY, Danimarka'daki kamp çalışmalarını dün sürdürdü. Teknik Direktör Fatih Terim, taktiksel çalışmalara ağırlık verirken oyuncularının adeta pestilini çıkardı. Öte yandan Sarı-Kırmızılı takımın yeni transferi Rumen Tamas dün yol yorgunu olduğu için çalışmaya katılmadı. Genç futbolcu saha kenarından antrenmanı seyrederek, yeni takımını tanımaya çalıştı. Bu arada dün Galatasaray muhabirleriyle teknik kadro arasında oynananmaçı muhabirler 12 - 8 kazandı. 
   
   
</TEXT>
</DOC>
