<DOC>
<DOCNO> 163190 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/14/son/sonspo06.html </URL>
<DATE> 2003/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor, Belçikalı kalece De Vlieger'e gidiyor... 
</HEADLINE>
<TEXT>

     Belçikalı orta alan oyuncusu Van De Paar'ı ikna eden Trabzonspor, Belçikalı kaleci De Vlieger'i de kadrosuna katmayı hedefliyor. 
     Yönetim kurulu üyesi Hüseyin Tütüncü, 18 Haziran Çarşamba günü Avusturya'ya gideceğini ve oradan Belçika'ya geçerek, Greet De Vlieger ile son bir görüşme yapacağını söyledi. 
     Tütüncü, De Vlieger'in daha önce Trabzon'u gezdiğini ve ülkesine döndüğünü kayderek, ''Şu ana kadar oyuncuyla aramızda bir olumsuzluk yok. Milli takım kampından sonra tatile çıktı. Çarşamba günü Avusturya'dan Belçika'ya geçerek De Vlieger ile son bir görüşme yapacağım ve bu transfer netlik kazanacak'' diye konuştu. 
     Tütüncü, biri savunma diğeri ise forvet olmak üzere 2 yabancı oyuncuyla görüşmelerinin sürdüğünü de kaydetti. 
     
     VAN DE PAAR'A SAĞLIK KONTROLÜ 
     Öte yandan Trabzonspor ile dün 3 yıllık sözleşme imzalayan Van De Paar, bugün Özel Karadeniz Hastanesi'nden sağlık kontrolünden geçti. 
     Belçikalı oyuncu bu akşam İstanbul'a gidecek ve burada kaldıktan sonra yarın ülkesine geçecek. 
     
</TEXT>
</DOC>
