<DOC>
<DOCNO> 156009 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/11/son/sonspo09.html </URL>
<DATE> 2003/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Birinci Süper Futbol Ligi'nde görünüm... 
</HEADLINE>
<TEXT>

     Birinci Süper Futbol Ligi'nde 31. hafta maçlarının ardından Beşiktaş, en yakın rakibi Galatasaray'ın 5 puan önünde liderliğini sürdürdü. 
     22 gol atılan ligin bu haftasında lider Beşiktaş, deplasmanda, kritik bölgede bulunan Adanaspor'u tek golle 1-0 yenerek 3 puanı alırken, puanını 76'ya çıkardı ve en yakın rakibi Galatasaray'a da zirve yarışında 5 puan fark yaptı. 
     Haftanın en önemli maçında ise zirve iddiasındaki 2 takım Galatasaray ile Gençlerbirliği, İstanbul'da 1-1 berabere kalınca, Galatasaray, şampiyonluk yarışında büyük yara aldı, Gençlerbirliği de lig ikinciliği şansını biraz daha azalttı. 
     Bu 3 takımı izleyen ve UEFA Kupası'na katılma mücadelesi veren 3 takım Gaziantepspor, Fenerbahçe ve Ankaragücü, maçlarını kazanırken, 5. durumdaki Fenerbahçe, 9 hafta aradan sonra ilk kez kazandı, Ankaragücü de son 7 haftadaki 6. galibiyetini aldı. 
     Ligde kalma mücadelesinde ise bu haftaki maçlarını yitiren son 2 sıradaki takımlar Kocaelispor ve Göztepe, işlerini oldukça zora sokarken, sahasında Bursaspor'a şans tanımayan Elazığspor, son 3 haftaya umutlu girdi. 
     5 maçı evsahibi, 2 maçı da deplasman takımlarının kazandığı 31. haftada, 2 maç da berabere bitti. 
     Gol krallığı yarışmasında, bu hafta 1 gol daha atan Bursasporlu Okan, 19 golle ilk sırada bulunurken, bu futbolcuyu 16'şar golle Adanasporlu Necati ve Ankaragücü'nden Augustine, 15 golle Galatasaraylı Ümit Karan, 14 golle de Trabzonsporlu Fatih izliyor. 
     Ligde 31. hafta maçlarında alınan sonuçlar, 32. haftanın programı ve puan durumu şöyle 
     Fenerbahçe-Kocaelispor................................ 1 - 0 
     Adanaspor-Beşiktaş.................................... 0 - 1 
     Ankaragücü-Trabzonspor................................ 2 - 0 
     Gaziantepspor-Göztepe................................. 3 - 1 
     Altay-Samsunspor...................................... 2 - 2 
     Denizlispor-Diyarbakırspor............................ 2 - 0 
     Malatyaspor-İstanbulspor.............................. 1 - 2 
     Elazığspor-Bursaspor.................................. 2 - 1 
     Galatasaray-Gençlerbirliği............................ 1 - 1 
     32. Hafta 
     16 Mayıs Cuma Trabzonspor-Gaziantepspor, 17 Mayıs Cumartesi İstanbulspor-Fenerbahçe, Bursaspor-Altay, Diyarbakırspor-Malatyaspor Samsunspor-Adanaspor, Kocaelispor-Elazığspor, Göztepe-Denizlispor, Galatasaray-Ankaragücü, Gençlerbirliği-Beşiktaş. 
     
</TEXT>
</DOC>
