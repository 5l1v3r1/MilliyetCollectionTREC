<DOC>
<DOCNO> 160868 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/03/son/sontur30.html </URL>
<DATE> 2003/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Gazeteci Ercan Arıklı'yı kaybettik... 
</HEADLINE>
<TEXT>

     Mecidiyeköy'de trafik kazası geçirerek, Florance Nightingale Hastanesi'ne kaldırılan Vatan Dergi Grubu Genel Koordinatörü Ercan Arıklı yaşamını yitirdi. 
     Bugün evine gitmek üzere Vatan Gazetesi'nden çıkan Arıklı'ya 63 , otobüslerin kullandığı tercihli yolun karşı tarafına geçmeye çalıştığı sırada, Ramazan Aksu idaresindeki 34 AC 1552 plakalı özel halk otobüsü çarptı. 
     Otobüsün altında kalan ve çevredeki vatandaşların uğraşları sonucu çıkarılan Arıklı, ambulansla Florence Nightingale Hastanesi'nde kaldırıldı. 
     Hastaneye kaldırıldığı sırada Ercan Arıklı'nın göğüs boşluğunda ve beyinde kanama olduğu saptandı. Hemen ameliyata alınan Arıklı, daha beyine müdahale edilemeden kalbi durduğu için yaşamını yitirdi. Bu arada, otobüs şoförü Ramazan Aksu, kazadan sonra gözaltına alınarak, Şişli Merkez Karakolu'na götürüldü. 
     
     Milliyet İnternet sitesi olarak, Ercan Arıklı'nın yakınlarına, çalışma arkadaşlarına ve sevenlerine başsağlığı diliyoruz... 

     
</TEXT>
</DOC>
