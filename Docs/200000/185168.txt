<DOC>
<DOCNO> 185168 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/28/son/sontur12.html </URL>
<DATE> 2003/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Böyle düğün görülmedi... 60 milyon onları izledi... 
</HEADLINE>
<TEXT>

     Şanlıurfa'da, dün gece evlenen Güneş çiftinin düğün törenlerini, 60 ülkeden 60 milyon kişi internet aracılığıyla canlı olarak izledi. 
     Derya Çiftçi ve Engin Güneş'in düğünleri öncesinde, yerel bir gazetede genel yayın yönetmenliği yapan damadın ağabeyi Ahin Güneş, 60 milyon maili 60 ülkeden 60 milyon kişiye gönderdi. 
     Düğün sırasında oluşturulan televizyon stüdyosundan internete bağlantı kurulması sonucu, mail gönderilen kişiler, ''www.urfahaber.net'' sitesine girerek 4 saat süreyle düğün törenini izlediler. Bu sırada, 5 kameraman da düğünü farklı açılardan çekerek izleyicilere sundu. 
     Çamlık Şehitlik Çay Bahçesi'ndeki düğünde, resmi nikahın kıyılmasının ardından gelin ve damat, oluşturulan stüdyoya giderek düğünlerini izleyip internet aracılıyla düğünlerine katılanlara mail gönderdiler. 
     Güneş, uygulamayla kardeşi ile eşinin isteğini yerine getirdiğini söyledi. 
     Öte yandan, düğüne hediye getirip yeni çiftçe jest yapmak isteyenlerden de alacakları hediye tutarı kadar, yoksul ve kimsesiz çocuklara yardımcı olan kuruluşlara bağışta bulunmaları istendi. 
     
</TEXT>
</DOC>
