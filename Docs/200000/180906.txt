<DOC>
<DOCNO> 180906 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/07/son/sontur15.html </URL>
<DATE> 2003/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Karadeniz'de fırtına... 
</HEADLINE>
<TEXT>

     Karadeniz'de etkili olan fırtına sonucu Giresun Üçkaya Balıkçı Barınağı'nın girişi dalgaların getirdi kum ve çakıllarla tamamen kapandı. 
     Karadeniz'de dört gündür etkili olan ve yer yer 5 metreyi bulan dalgalar, Karadeniz sahil yolu deniz dolgularını tahrip ederken, Giresun'da Üçkaya Balıkçı Barınağı'nın da girişini kapadı. 
     Üçkaya Balıkçılar Yardımlaşma ve Dayanışma Derneği Başkan Yardımcısı Mehmet Kara, dalgaların getirdiği kum ve çakılların barınak girişini kapatması sonucu 40 dolayındaki tekne ve motorun barınakta mahsur kaldığını ifade etti. 
     Karayel ve yıldız dalgalarına açık olan barınağın hemen hemen her fırtına sonrasında girişinde kum ve çakıl yığıntıları oluştuğunu vurgulayan Kara, ''Bu fırtınada bu kez barınağın girişi tamamen kapandı. Barınağın girişi açılan kadar buradaki 40 tekne ve motor denize çıkamayacak'' dedi. 
     Kara, barınak girişinin bir hafta önce belediye tarafından temizlenerek derinleştirildiğini anımsatarak, ''Barınağın girişinin dolmasının nedeni barınağa yakın yerde denize hafriyat dökülmesidir'' diye konuştu. 
     
</TEXT>
</DOC>
