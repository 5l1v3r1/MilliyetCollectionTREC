<DOC>
<DOCNO> 189692 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/19/son/sonspo04.html </URL>
<DATE> 2003/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Mustafa Doğan Köln'e hayat verdi... 
</HEADLINE>
<TEXT>

     Almanya Birinci Futbol Ligi'nde zor günler yaşayan FC Köln, Fenerbahçe'den bu sezon transfer olan Mustafa Doğan'ın attığı golle Freiburg'u 1-0 yenerek, 3 puana ulaştı. 
     Almanya Birinci Futbol Ligi'nde 6 şampiyonluğu bulunan ve bu sezon çıktığı Birinci Lig'de arka arkaya aldığı yenilgilerle kötü günler yaşayan FC Köln, Doğan'ın golüyle umutlanırken, alınan kötü sonuçlar sonrası taraftarın istifa etmesini istediği teknik direktör Friedhelm Funkel'i de rahatlattı. 
     Mustafa Doğan, kazanılan bir serbest vuruşu sonrası attığı kafa golüyle takımına kazandırdığı puana çok sevindiğini belirterek, ''Werder Bremen karşısında aldığımız 4-1'lik yenilgiden sonra taraftarımıza söz vermiştim, bunu yerine getirdiğim için çok mutluyum'' dedi. 
     Bu arada, Mustafa Doğan, Almanya Birinci Ligi yayın haklarını elinde bulunduran ''Premiere'' tarafından maçın yıldızı seçildi. 
     FC Köln, Doğan'ın 70. dakikada attığı golle 7 puanla 14. sıraya yükselirken, Herta Berlin'i deplasmanda 4-1 yenen Bayer 04 Leverkusen 22 puanla liderliğe yükseldi. 
     
</TEXT>
</DOC>
