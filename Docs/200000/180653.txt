<DOC>
<DOCNO> 180653 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/06/siyaset/siy05.html </URL>
<DATE> 2003/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Silahlı müfettiş iddiası 
</HEADLINE>
<TEXT>

   CHP'li Tomanbay, "Müfettiş Saraç, GAP İdaresi'ndeki teftişinde kamu çalışanlarının ifadesini silahla alıyor" iddiasını Meclis gündemine taşıdı 
      
   CHP Ankara Milletvekili Mehmet Tomanbay, GAP İdaresini teftiş etmekle görevli Maliye Müfettişi Osman Saraç'ın kamu görevlilerinin ifadelerini silahla aldığı, tehdit ve şantaj yaptığı iddialarını soru önergesiyle Meclis gündemine getirdi.Tomanbay, Başbakan Recep Tayyip Erdoğan'ın yanıtlaması istemiyle verdiği soru önergesinde, Saraç'ın, Merkez'de ve Şanlıurfa Bölge Müdürlüğü'nde teftiş yaparken mesleki etik kurallarına uygun hareket etmediği yolunda çok sayıda şik yet olduğunu bildirdi. 
   Şik yetlere göre, Saraç'ın tarafsız olmadığını söylem ve eylemleriyle açıkça ifade ettiğini belirten Tomanbay, "Daha da kötüsü, Saraç'ın teftiş etmekte olduğu kamu kurumlarındaki görevlilere, insan onuruyla bağdaşmayacak sorular yöneltmekte, silahını masanın üzerine koyarak ifade almakta, görevlileri elleriyle çekiştirip odalarından çıkararak götürmekte, şantaj ve tehditle ifade almaktadır" dedi. Tomanbay, Erdoğan'dan Saraç hakkında başlatılan bir soruşturma olup olmadığı konusunda da bilgi istedi. 
   
</TEXT>
</DOC>
