<DOC>
<DOCNO> 188665 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/15/ekonomi/eko09.html </URL>
<DATE> 2003/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
'Irak için ek yük yok' 
</HEADLINE>
<TEXT>

   EKONOMİ SERVİSİ 
   
   Maliye Bakanı Kemal Unakıtan ÖTV'deki ayarlamalardan bu sene 200 trilyon, önümüzdeki yıl da 550 - 600 trilyon lira gelir beklediklerini bildirdi. 
   Unakıtan, CNN Türk'te Meliha Okur'un sorularına verdiği yanıtlarda iptal edilen Ek Taşıtlar Vergisi ile 1.1 katrilyon lira gelir planlandığını, bunun 700 trilyon liralık bölümünün de tahsil edildiğini belirtti. "Şimdi bu iptal oldu. Biz de bunları iade edeceğiz" diyen Unakıtan, bu şekilde ortaya çıkan gelir kaybını, ÖTV ve diğer tedbirlerle telafi edeceklerini söyledi. 
   Unakıtan ayrıca banka muamelelerinde maliyet artıran damga vergisi gibi bazı vergileri ise kaldırmak istediklerini belirtti. Irak harekatının da ek yük getirmeyeceğini kaydeden Unakıtan, "Milletten bundan dolayı ilave bir şey istemeyeceğiz" dedi. 
   
   'Uzanlar tahrik ediyor' 
   Unakıtan, İmar Bankası ile ilgili soruları yanıtlarken de Cem Uzan'ın milleti tahrik ettiğini savunarak, "Maç sırasında reklam diye çıkıyor. Böyle reklam olur mu Yaptıkları soygunlar yetmiyor, bir de milleti tahrik ediyorlar" dedi. 
   İmar Bankası mudilerinden sabırlı olmalarını isteyen Unakıtan, çalışmaların sürdüğünü, hiçbir vatandaşı mağdur etmeyeceklerini söyledi. 
   
   
   
</TEXT>
</DOC>
