<DOC>
<DOCNO> 188104 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/12/yasam/yas00.html </URL>
<DATE> 2003/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadıköy, kırmızı beyaza boyandı 
</HEADLINE>
<TEXT>
   Milli şölen 
   İngiltere milli maçı öncesi Fenerbahçe Şükrü Saracoğlu Stadı Türk bayraklarıyla donatıldı. Taraftarlar, ilginç şapkaları ve makyajlarıyla, maç saatine kadar şov yaptı 
      PINAR AKTAŞ İstanbul 
   
   Kadıköy'e akın ettiler 
   FENERBAHÇE Şükrü Saracoğlu Stadı, dün tarihi günlerinden birini yaşadı. Stat, bu kez sarı-laciverte değil, kırmızı-beyaza boyandı. Erken saatlerde yollara düşen taraftarlar, stat ve çevresini karnaval alanına çevirdi. Bölgedeki dükk nlar da astıkları bayraklarla coşkuya eşlik etti. Maçın modası ise Kadıköy Belediyesi'nin dağıttığı silindir şapkalardı. 
   
   Forma ve bayrak kapış kapış 
   ESNAFIN yüzü, maçla güldü. Türk bayrakları, kapış kapış gitti. Formalar arasında en çok tercih edilenler Emre, İlhan ve Nihat'ın formaları oldu. Stadyumdaki uzun bekleyiş, çevre kirliliğine de fazlasıyla katkıda bulundu. Ancak gün boyu heyecan ve coşkuyla bekleyenler, maç bitimiyle hüzünlü bir şekilde evlerine döndü. 
   
   Hırsızlar resmen yağmaladı    Herkesin maça dalmasını fırsat bilen otomobil hırsızları, stat çevresinde yüzlerce aracı soydu... 
   MUSTAFA KURTARAN İstanbul 
   TÜrkİye - İngiltere milli maçının oynandığı saatleri fırsat bilen otomobil hırsızları, stat çevresinde bütün sokak ve otoparklarda bulunan otomobillerden hırsızlık yaptı. Otomobil sahiplerinin, stada alınmadığı için bıraktıkları cep telefonlarını, teyp, ve özel eşyalarını çalan hırsızlar kayıplara karıştı. Polis, yüzlerce otomobilin çoğundan dörder cep telefonunun çalındığını belirtti. Bir otomobille üçer, dörder kişi gelinmesi nedeniyle, cep telefonu sayısının yüzü aştığı öğrenildi. 
   
   Doktoru da yaktılar 
   Güvenlİkçilerin, vatandaşların, otopark bekçilerinin maça kilitlenmesinden yararlanan hırsızların darbesini yiyen bir de doktor vardı. Şişli Etfal Hastanesi Ortopedi bölümünde görev yapan Dr. Serdar Toker'in tezinin de bulunduğu çanta hırsızlarca çalınmıştı. Çantanın içinde dört yıllık çalışmasının ürününün bulunduğunu söyleyen Toker, "31 Ekim'de tezimi savunacaktım. Hırsızın işine yaramaz. Beni yaktılar" dedi. Otomobilleri soyulan vatandaşlar, Kadıköy'deki İskele Karakolu'na koştu. Karakolda izdiham yaşandı. 
   
   
</TEXT>
</DOC>
