<DOC>
<DOCNO> 153380 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/30/guncel/gun05.html </URL>
<DATE> 2003/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğretmenin stoku olur mu demeyin 
</HEADLINE>
<TEXT>

Okullarda 88 bin öğretmen açığı var. Ama eş durumu tayinleriyle Ankara, İstanbul, İzmir gibi illerde öğretmen fazlalığı var. 22 bin öğretmen, bu illerde hiçbir iş yapmadan 'depo'da bekletiliyor 
     SİBEL KAHRAMAN ŞEN İstanbul 

     Bir yanda öğretmensizlik yüzünden birçok öğrenci doğru dürüst eğitim göremezken, diğer yanda on binlerce öğretmen fazlası bulunuyor. Okullarda 88 bin 648 öğretmene ihtiyaç var. Oysa devletin elinde bulunan 22 bin 343 öğretmen hiçbir iş yapmadan depoda bekletiliyor. Çalışmayan öğretmene 10 trilyon maaş ödeniyor. 
     Özellikle eş durumundan yapılan tayinler bazı illerde öğretmen fazlalığına neden oluyor. Ankara, İstanbul, İzmir gibi illerde çok sayıda öğretmen fiilen çalışamıyor. Bu öğretmenler depoda bekletiliyor ve ihtiyaç olduğunda değişik okullara gönderiliyor. Öte yandan özellikle doğu ve güneydoğudaki pek çok ilde öğretmen ihtiyacı bulunuyor. 
     
Öğretmene 250 milyon teşvik geliyor      Milli Eğitim Bakanlığı yetkilileri, "Eşleri ayrı çalıştırmak mümkün değil" diyor. Ankara'nın bürokrat kenti olduğuna dikkat çeken bakanlık yetkilileri, yüksek yargı, asker, üst düzey bürokratlar ve öğretim üyelerinin sayısının fazla olduğunu, bunların öğretmen eşlerinin de "eş durumu" nedeniyle aynı ilde olduğunu vurguluyor. 
     Tüm branşlarda Ağrı'da 828, Erzincan'da 584, Gümüşhane'de 305 öğretmene ihtiyaç varken Ankara'da 4 bin 911, İstanbul'da bin 89, İzmir'de 762 öğretmen fazlası bulunuyor. Örneğin Almanca Öğretmenliğinde 134 fazla, 116 da ihtiyaç bulunuyor. Döküm Öğretmenliği'nde 68 fazla varken, 6 ihtiyaç mevcut. Elektrik Öğretmenliği'nde 553 fazla varken, 282 ihtiyaç bulunuyor. Eğitim-Sen Genel Başkanı Alaaddin Dinçer, dağılımının eşit yapılmamasının sorumlusunun öğretmenler olmadığını söyledi. Bu arada, Milli Eğitim Bakanı Hüseyin Çelik, Doğu illerinde görev yapan öğretmenlere özendirmek amacıyla, maaşın yanı sıra 250 milyon lira da teşvik ödeneği bağlamayı düşündüklerini açıkladı. 
     
Ankara'daki bazı okullar Okul adı Normal kadrosu Depo öğretmenli kadrosu Kurtuluş Lisesi 60 85 Altıntepe Lisesi 50 100 Gazi Anadolu Lisesi 70 120 A.Güzel Sanatlar Lis. 50 120 Başkent Lisesi 70 150      
     
     


GÜNCEL 




















</TEXT>
</DOC>
