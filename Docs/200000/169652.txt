<DOC>
<DOCNO> 169652 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/16/guncel/gun03.html </URL>
<DATE> 2003/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Giderken geçtiler dönerken takıldılar 
</HEADLINE>
<TEXT>

Türkiye üzerinden K. Irak'a geçip akrabalarını ziyaret eden Kürt kökenli 40 İsveçliye, geri dönerken Türkiye'ye giriş izni verilmedi... 
     DIŞ HABERLER SERVİSİ 

     Kuzey Irak'taki yakınlarını ziyaret etmek için bir süre önce Türkiye üzerinden Kuzey Irak'a geçiş yapan, ancak ülkelerine geri dönmek üzere dün yine Türkiye yolunu kullanmak isteyen Kürt kökenli 40 İsveçliye, dün bölgedeki sınır kapısından önce giriş izni verilmedi, ardından ise bir kısmı giriş yapabildi. Fransa Basın Ajansı'nın AFP haberine göre, İsveç Dışişleri Bakanlığı'ndan yapılan açıklamada, 40 kişilik bir grup olarak, uçaklarına binmek için Türkiye'ye giriş yapmak isteyen Kürt kökenli İsveçlilere neden ilk başta izin verilmediği ve daha sonra bu iznin verildiği açıklanmadı. Haberde, grubun, dün yeniden Türkiye'ye girmek için sınıra geldiği ancak 20 kadarının Erbil ve Süleymaniye'ye geri döndüğü belirtildi. Grupta geri kalan ve beklemeye devam eden 20 kişinin ise daha sonra gerekli izni alıp Türkiye'ye giriş yaptığı ifade edildi . İsveç Dışişleri Bakanlığı Sözcüsü Nina Ersman, yaptığı açıklamada, Türkiye'deki İsveç Konsolosluğu'nun konuyu araştırdığını kaydetti. 
     

</TEXT>
</DOC>
