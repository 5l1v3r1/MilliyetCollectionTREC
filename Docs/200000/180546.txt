<DOC>
<DOCNO> 180546 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/05/son/sonspo19.html </URL>
<DATE> 2003/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Valdano Beckham Maradona'dan sonra en iyi futbolcu... 
</HEADLINE>
<TEXT>

     Real Madrid Kulübü Spor Direktörü Jorge Valdano, İngiltere Milli Takımı Kaptanı David Beckham'ın Diego Maradona'dan bu yana gördüğü en iyi futbolcu olduğunu söyledi. 
     Diego Maradona'dan sonra topa David Beckham gibi vuran birini daha görmediğini belirten Arjantinli spor adamı Jorge Valdano, ''O, yalnızca çok iyi bir golcü değil, aynı zamanda rekabetçi ruhu, eğlenceli oyunu ve top kontrolünü oyunun başından sonuna kadar sürdürmesiyle de takıma pozitif enerji yayıyor'' dedi. 
     Beckham, bu sezon Real Madrid'in ünlü stadı Bernabeu'da yapılan İspanya Süper Kupası ve İspanya Birinci Ligi'ndeki ilk maçlarında attığı gollerle taraftarlarının yüzünü güldürdü. 
     1-1 berabere biten Villareal maçında hafif bir sakatlık geçiren ünlü futbolcunun, İngiltere Milli Takımı'nın Avrupa Futbol Şampiyonası elemelerinde 7. Grup'ta Makedonya ile yarın deplasmanda yapacağı maçta oynaması için hala bir umut olduğu bildirildi. 
     
</TEXT>
</DOC>
