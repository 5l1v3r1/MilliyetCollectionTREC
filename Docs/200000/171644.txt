<DOC>
<DOCNO> 171644 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/25/son/sonspo15.html </URL>
<DATE> 2003/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Hakan Yakın Paris Saint Germain'de... 
</HEADLINE>
<TEXT>

     İsviçre'nin FC Balle takımında forma giyen Hakan Yakın'ın, Fransa'nın güçlü takımlarından Paris Saint Germain'e PSG transferi konusunda önemli aşama sağlandığı ve yarın sözleşme imzalayacağı bildirildi. 
     Le Parisien gazetesinin haberine göre, dün Paris'e gelen Hakan Yakın, PSG Teknik Direktörü Vahid Halilhodziç ve yönetici Francis Graielle görüştü. 
     Paris Saint Germain Kulübü'nün tesislerini gezen Hakan Yakın'ın, 3,5 ila 4 milyon Euro arasında bir ücrete, Fransız takımına transfer olmasına kesin gözüyle bakılıyor. 
     Gazete, Yakın ve PSG arasında önemli sorunların çözüldüğünü belirtirken, Balle takımı yöneticilerinin Fransızlar'dan hala resmi bir teklif almadığını yazdı. 
     Daha önce PSG'nin Hakan'ın kardeşi Murat ile de ilgilendiğini kaydeden gazete, takımda savunmada oynayan çok fazla oyuncu olduğu için PSG'nin bu isteğinden vazgeçme eğiliminde olduğunu ifade etti. 
     
</TEXT>
</DOC>
