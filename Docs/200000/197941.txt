<DOC>
<DOCNO> 197941 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/26/yazar/toruner.html </URL>
<DATE> 2003/11/26/ </DATE>
<TIME>  </TIME>
<AUTHOR> Yaman TÖRÜNER  </AUTHOR>
<HEADLINE>
Bombalı saldırılar 
</HEADLINE>
<TEXT>

   
   Bombalı saldırılar arabanıza veya içinde bulunduğunuz binaya yapılabilir. İşte, Amerikan hükümetinin resmi belgeleriyle hazırlanan kitap The U.S. Government Guide to Surviving Terrorism 'tan alınan korunma yolları 
   a Arabanızı her zaman yüzü öne bakar biçimde park edin. Arabanızda ilkyardım çantası ve hayatta kalma paketi bulundurun. Yakıt deponuzu her zaman yarının üstünde dolu tutun. 
   b Arabanıza binmeden önce bomba taraması yapın ve temizse ilk iş olarak, aynaları vs. düzeltmeden önce arabanızı çalıştırın. 
   c Yalnız arabanıza değil, yakınına konulacak bir bomba da aynı etkiyi yapabilecektir. Bu nedenle, taşıtınızın civarına da dikkatlice bakmalısınız. 
   d Arabanızda karşılaştığınız küçük de olsa, olağan dışı değişimi göz ardı etmeyin. Bu sarkan bir tel veya açık bir motor kapağı olabilir. Araçlara konulan bombalar yaygın olarak hava filtrelerinin içine yerleştirilmektedir. 
   e Arabanızın biraz kirli olması iyidir. Bu sayede, arabanıza yaklaşmış ve kurcalamış olanların izleri kalacak ve sizi uyaracaktır. 
   f Egzoz borusu çıkışına X şeklinde iki vida yerleştirip, içine bir madde sokulmasını engelleyin. 
   g Benzin deponuzun kapağını sürekli kilitli tutun. 
   h Kapılar kilitli ve camlar kapalı olarak araba kullanın. 
   i Bazı durumlarda ani geri dönüş gerekebilir. Bu nedenle, her zaman önünüzdeki taşıta çok yakın araba kullanmayın ve böyle park etmeyin. 
   j Mümkünse, trafik ışıklarının çok olduğu güzergahları seçmeyin. Trafik ışıklarında durduğunuzda da öndeki taşıt ile yarım arabalık uzaklıkta durun. 
   k Çok gerekli olmadıkça yolda kalmış taşıtlara yardım için durmayın ve otostopçuları arabanıza almayın. 
   l Bir saldırı halinde, sürekli korna çalın. 
   m İçinde bulunduğunuz binaya bir bombalı saldırı yapılmışsa, ne olduğunu öğrenmek için camdan bakmayın. Hemen saklanın. İkinci bir saldırı ile karşılaşabilirsiniz. En yakın saklanılacak yer, masa altları veya kapı kirişleridir. 
   n Bombalı saldırı yapılan binayı saldırı biter bitmez, asansörleri kullanmadan boşaltın. Gene de, civardaki taşıtlar ve çöp kutularından uzak durun. Ağzınıza mendilinizi kapatarak, dumandan korunun. 
   o Çıkış kapılarının sıcak olup olmadıklarını elinizin tersi ile kontrol ettikten sonra, kapıları yavaşça açın. Elbiseniz tutuşursa koşmayın koşmak tutuşmayı artıracaktır. En iyisi kendinizi yere atıp, yuvarlanmanızdır. 
   p Bomba atıldığı sırada dışarıda iseniz, en yakın binaya sığının ve tehlike geçinceye kadar orada kalın. 
   
      
   
</TEXT>
</DOC>
