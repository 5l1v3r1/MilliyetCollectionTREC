<DOC>
<DOCNO> 179986 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/03/son/sondun11.html </URL>
<DATE> 2003/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
2004'ün süper arabaları... 
</HEADLINE>
<TEXT>

     Amerikan FORBES dergisi, 2004 yılında piyasaya çıkacak olan arabaları ''seksi'' olarak nitelendirdi ve bunlarla ilgili değerlendirmeler yayınladı. 
     Söz konusu arabaların başında BMW-6 serisi geliyor. Satış fiyatı 25 bin dolar civarında olan bu araba, özellikle aktif, sağlığı yerinde ve şehir hayatını seven genç kadın ve erkeklere hitap ediyor. 
     Bu kış piyasaya sürülmesi beklenen Cadillac'ın lüks modeli CTS-V serisi ise 400 beygir gücünde 8 silindirli motora sahip. 6 vitesli aracın fiyatı 50 bin dolar olarak belirlendi. 
     Ancak sanayi çevreleri, Alman otomobil üreticilerinin rekabeti yüzünden Cadillac'ın fiyatlarda 10-30 bin dolar arasında indirim yapmak zorunda kaldığını öne sürüyorlar. 
     Ford'un GT modeli ise 2004'ün süper arabaları arasında sayılıyor. GT spor modelinin fiyatı 140 bin dolar. Ford'un, 500 beygir gücünde motora sahip bu modelden bu yıl sadece 1500 adet üreteceği bildirildi. 
     Mercedes-Benz CL65 AMG modeli ise 125 bin dolar etiket taşıyor. 604 beygir gücündeki aracın çift-turbo 6 litrelik V-12 motoru var. Aracın azami hızı saatte 225 km civarında. 
     Bu yılki ''otomobil yarışına'' Saab 9-2 ve Volvo C-50 coupe modelleri de katıldı. Ancak son 2 aracın özellikle, trafiği yoğun kentler için küçük olarak tasarlandığı belirtiliyor. 

     
</TEXT>
</DOC>
