<DOC>
<DOCNO> 154027 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/02/son/soneko46.html </URL>
<DATE> 2003/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine, Pazartesi günü 182 gün vadeli bono ihalesi düzenleyecek... 
</HEADLINE>
<TEXT>

     Hazine Müsteşarlığı, Pazartesi günü 182 gün vadeli iskontolu bono ihalesi düzenleyecek. 
     Salı günü ise biri 287 gün vadeli bono, diğeri de 385 gün vadeli tahvil ihalesi olmak üzere iki ihale birden yapılacak. 
     Hazine Müsteşarlığı'ndan yapılan açıklamada, Pazartesi günü düzenlenecek 182 gün vadeli Türk Lirası cinsinden iskontolu bono ihalesinde ihraç tarihi 7 Mayıs 2003 olarak belirlendi. 
     182 gün vadeli bono ihalesinde ihraç edilecek kağıtların geri ödeme tarihi ise 5 Kasım 2003 olarak tespit edildi. 
     
     SALI GÜNÜ İKİ İHALE BİRDEN 
     Hazine Salı günü de, 287 gün vadeli Türk lirası cinsinden iskontolu bono ve 385 gün vadeli Türk Lirası cinsinden iskontolu tahvil ihalesi düzenleyecek. 
     Bu kapsamda Salı günü düzenleyeceği bono ve tahvil ihalelerinin ihraç tarihleri 7 Mayıs Çarşamba olarak belirlendi. 
     287 vadeli bono ihalesi ve 385 gün vadeli tahvil ihalesinde geri ödeme tarihleri sırasıyla 18 Şubat 2004 ve 26 Mayıs 2004 olarak tespit edildi. 
     Hazine, gelecek hafta Mayıs ayının en büyük iç borç servisi olan yaklaşık 4.6 katrilyon lira ödeme yerine getirecek Hazine, 7 Mayıs Çarşamba günü 4 katrilyon 576 trilyon lira iç borç ödemesi gerçekleştirecek. 
     Bu tarihte Hazine'nin yapacağı iç borç servisinin 3 katrilyon 985 trilyon lirası piyasaya, 365 trilyon lirası kamu kurumlarına yapılan satışların geri ödemeleri, 227 trilyon lirası kamu kurumlarına, kamu bankalarına ve TMSF'ye ihraç edilen senetlerin ödemelerinden oluşuyor. 
     Hazine, Mayıs ayında 10 katrilyon 706 trilyon lira iç borç servisi yerine getirecek. 
     




</TEXT>
</DOC>
