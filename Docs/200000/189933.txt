<DOC>
<DOCNO> 189933 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/20/son/sonspo05.html </URL>
<DATE> 2003/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
G.Saray Avrupa'da ilk kez bir Yunan takımıyla oynayacak... 
</HEADLINE>
<TEXT>

     Galatasaray, 98 yıllık tarihinde yarın Avrupa Şampiyonlar Ligi üçüncü maçında Yunanistan'ın Olympiakos takımı ile kendi sahasında yapacağı maçla birlikte, Avrupa kupalarında 182. randevusuna çıkmış olacak. 
     Sarı-kırmızılılar, bugüne kadar Avrupa kupalarında yaptıkları 181 karşılaşmada 67 galibiyet elde ederken, 69 karşılaşmada da sahadan boynu bükük ayrıldı. ''Aslanlar'', Avrupa kupalarında 45 maçta ise rakipleriyle yenişemedi. 
     Galatasaray, Avrupa arenasında rakip fileleri toplam 234 kez havalandırırken, kalesinde ise 263 gol gördü. 
     
     İLK KEZ BİR YUNAN TAKIMIYLA... 
     ''Aslan'', Avrupa Kupalarında ilk kez bir Yunan takımıyla karşı karşıya gelecek. 
     98 yıllık tarihinde Şampiyon Kulüpler Kupası, Şampiyonlar Ligi, UEFA Kupası ve Kupa Galipleri Kupası'nda birçok takımla mücadele eden Galatasaray, Yunanistan'dan bir takımla eşleşmemişti. 
     
</TEXT>
</DOC>
