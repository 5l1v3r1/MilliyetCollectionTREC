<DOC>
<DOCNO> 164175 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/19/son/sonspo11.html </URL>
<DATE> 2003/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Zorlu Altay'a temlik koydurmam söz konusu değil 
</HEADLINE>
<TEXT>

     Altay Kulübü'nün eski başkanlarından Nafiz Zorlu, Beşiktaş'a giden Sinan Kaloğlu'dan kulübün alacağı paraya temlik koydurmadığını bildirdi. 
     Zorlu, kulüpten alacağı 1 trilyon 200 milyar lirayı yayın gelirlerinden tahsil ettiğini ve hesabın kapandığını kaydetti. 
     Altay için ''önemli fedakarlıklar'' yaptığına inandığını belirten Nafiz Zorlu, şunları söyledi 
     ''Altay'dan benim 6 milyon dolar, ağabeyim Kemal Zorlu'nun 758 bin dolar alacağı vardı. Ben 1,5 trilyon liraya, yani alacağımın yüzde 15'ne razı oldum. Ağabeyim indirim yapmayacağını, ancak taksitlendirmeye gidebileceğini söyledi. Bundan sonra ben 300 milyar lira daha bağışladım. Geçen sezonun yayın gelirlerinden de 1 trilyon 200 milyar liramı tahsil ettim ve hesap da kapandı.'' Nafiz Zorlu, kulübün Beşiktaş'a transfer olan Sinan Kaloğlu'dan alacağı paraya temlik konulmasıyla ilgisi bulunmadığını belirterek, ''Kulüp, ağabeyimle oturup konuşmadan alacaklarıyla ilgili konuda mahkeme gitmeyi tercih etti. Nezaket kurallarına uymayan bu tutuma içerleyen ağabeyim de konunun üzerine gitti'' dedi. 
     
</TEXT>
</DOC>
