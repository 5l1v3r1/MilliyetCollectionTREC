<DOC>
<DOCNO> 153325 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/29/son/sontur10.html </URL>
<DATE> 2003/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
SSK'daki yolsuzlukla ilgili 5 üst düzey bürokrat gözaltında 
</HEADLINE>
<TEXT>

     SSK'ya iyileştirici tıbbi malzeme alımına ilişkin başlatılan ve daha sonra Bağ-Kur ve Emekli Sandığı'nı da kapsayan ''Neşter Operasyonu'' soruşturması kapsamında, 5 üst düzey bürokrat gözaltına alındı. 
     Soruşturmayı yürüten Ankara Cumhuriyet Savcısı Ömer Suha Aldan'ın talimatı üzerine, SSK'da görev yaptığı bildirilen genel müdür yardımcısı ve daire başkanı konumundaki 5 bürokrat gözaltına alındı. Bürokratların malvarlıkları incelemeye alındı. 
     Soruşturma kapsamında, dün Ankara Üniversitesi Tıp Fakültesi İbni Sina Hastanesi Kardiyoloji Anabilim Dalı Başkanı Prof. Derviş Oral, Acil Yardım ve Trafik Hastanesi Kardiyoloji Anabilim Dalı Başkanı Prof. Mehmet Metin ile tıbbı ilaç firması temsilcisi Mert Aygen tutuklanmıştı. 
     




</TEXT>
</DOC>
