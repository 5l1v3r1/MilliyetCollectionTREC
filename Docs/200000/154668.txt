<DOC>
<DOCNO> 154668 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/05/son/sontur14.html </URL>
<DATE> 2003/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Aydın'da çocuk parkında "ahlak" için bıçaklı düello 
</HEADLINE>
<TEXT>

     Aydın'da kızını parka götüren baba, kız arkadaşıyla uygunsuz hareket yapan genci uyardığı gerekçesiyle bıçaklı saldırıya uğradı. Baba, ''bıçakla adam yaralama''suçundan tutuklandı. 
     Alınan bilgiye göre, Girne Mahallesi Lefkoşe Bulvarı Şehit İsmail Kocabaş Parkı içindeki salıncaklara kızını bindirmeye getiren Zekeriya Koşar, park içinde kız arkadaşıyla uygunsuz davrandığını gördüğü İ.O 17 isimli genci uyardı. 
     İ.O'nun karşılık vermesi üzerine başlayan tartışma, kısa sürede kavgaya dönüştü. Koşar el ve koluna aldığı bıçak darbeleriyle yaralandı. 
     Bu sırada kavganın etkisiyle yerdeki bıçağın üzerine düştüğü iddia edilen İ.O ağır yaralandı. 
     Aydın SSK Hastanesi'ne kaldırılan İ.O'nun durumunun ciddi olduğu bildirildi. 
     Koşar, ''bıçakla adam yaralamak'' suçundan tutuklandı. 
     
</TEXT>
</DOC>
