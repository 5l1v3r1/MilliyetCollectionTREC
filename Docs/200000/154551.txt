<DOC>
<DOCNO> 154551 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/05/yazar/bila.html </URL>
<DATE> 2003/05/05/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Çeltiksuyu dersi 
</HEADLINE>
<TEXT>

     Bu ders anlaşıldı mı peki 
     Milli Eğitim Bakanı Hüseyin Çelik'in yanıtı, "elbette alındı" biçiminde. Hemen harekete geçtiklerini söylüyor. Pazartesi bir "genelge" yayımlayarak, bundan sonrası için köklü önlemler alınacağını belirtti dünkü görüşmemizde... 
     Arkasından da ekledi 
     - Bu iş yalancı çoban hikayesine dönmeyecek. Çobanın yalan söylediği bir defa anlaşılmış ondan sonra ne söylese kimse inanmamış. Şimdi, basında da yaklaşım yalancı çoban misali. Daha önce gönderilen genelgeler boş çıktığı için, bizim göndereceğimiz genelgenin de aynı akıbete uğrayacağı inanışı var gibi. Ama, öyle olmayacak. Biz yalancı çoban olmayacağız. Genelge uygulanacak ve izlenecek. 
     Bakan Çelik'e genelgenin içeriğini sorduk 
     - Pazartesi günü bütün il valilerine göndereceğim genelgeyi. Mahiyeti şu Bütün valilikler, illerindeki bütün okulların depreme dayanaklılık testini yaptıracaklar ve sonuçları bildirecekler. Depreme dayanıklılığı yeterli düzeyde olmayan okullar hemen tahkim edilecek. 
     - Marmara depreminden sonra da aynı çalışmanın yapılacağı söylenmişti. Bugüne kadar yapılmamış mı 
     - Başlanmış ama tamamlanmamış. İstanbul'da bazı okullarda yapmışlar. Sonra kaynak yetersizliği, ödenek yokluğu denmiş ve yarım bırakılmış. Şimdi biz bütün Türkiye'de bir kampanya şeklinde yapacağız. 
     - Nasıl bir yöntem izleyeceksiniz 
     - Üniversitelerden ve özel sektörden de yardım alacağız. Başta ODTÜ, İTÜ olmak üzere bütün teknik üniversitelerimizden destek alarak, depreme dayanaklılık ölçümlerini yapacağız. Sonra hem devlet kaynaklarından hem de yürüteceğimiz kampanya ile özel sektörden alacağımız katkıyla, tahkimata geçeceğiz. Biliyorsunuz okul, yurt için yapılan masrafların tümü vergiden düşülebiliyor. Özel sektörü bu kampanyaya katılmaya teşvik edeceğiz. 
     - Çeltiksuyu'nun enkazdan kurtarılan öğrencileri ne olacak 
     - İlgililerle konuştum, il müdürüne de talimat verdim. 118 öğrencimiz kurtarıldı. Çoğu hafif yaralı ama psikolojik sorunları olabilir. Çok ağır bir travma geçiriyorlar. Doktorlarımızın durumu saptamalarından sonra eğer o çocuklarımız gönüllü olarak okula gelmeyi kabul ederlerse en yakın YİBO'ya devreceğiz ve öğrenimlerine devam edecekler. Ayrıca yıkılan okul yerine yaz aylarında yenisini yapıp bitireceğiz. 
     - Kaç YİBO ve PİO pansiyonlu ilköğretim okulu var Hepsi elden geçecek mi 
     - 287 YİBO, 257 PİO var. Hepsi bu genelgemizle birlikte elden geçecek. 
     Bakan "yalancı çoban" hikayesini anımsatmakta haklı... 
     Kaç deprem kaç vaat geldi geçti, sonuç Çeltiksuyu... 
     Milli Eğitim Bakanı, şimdiden "yalancı çoban" hikayesi bu kez yaşanmayacak, diyor... 
     Bu sözü unutmayalım, unutturmayalım... 
     
     

</TEXT>
</DOC>
