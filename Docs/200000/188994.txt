<DOC>
<DOCNO> 188994 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/16/son/sondun17.html </URL>
<DATE> 2003/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
AB Dönem Başkanı Berlusconi, "ara zirve" önerdi... 
</HEADLINE>
<TEXT>

     AB Dönem Başkanı İtalya'nın Başbakanı Silvio Berlusconi, kasım ayı ortasında, İtalya'da bir ''ara zirve'' yapılmasını önerdi. 
     Brüksel'de bugün başlayacak olan Hükümetlerarası Konferans HAK ve AB zirvesine katılmak üzere Belçika'da bulunan Berlusconi, Avrupa Parlamentosu Muhafazakar Grup PPE toplantısına katıldı. 
     Berlusconi, yaptığı konuşmada, AB anayasası tartışmalarının ve HAK çalışmalarının yıl sonuna kadar, İtalya Dönem Başkanlığı son bulmadan tamamlanmasını istediklerini belirterek, kasım ayında, İtalya'da ''ara zirve'' yapılması önerisini yarın HAK gündemine getireceğini ve liderlerin onayını isteyeceğini bildirdi. 
     
</TEXT>
</DOC>
