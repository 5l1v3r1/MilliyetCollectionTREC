<DOC>
<DOCNO> 161636 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/07/yazar/guclu.html </URL>
<DATE> 2003/06/07/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Mesleki eğitimin yol haritası 2 
</HEADLINE>
<TEXT>

     Özel sektörün ve sanayiin mesleki eğitimden uzak durması onların bir zaafı mı yoksa devletin aman uzak dursunlar mantığından mı kaynaklanıyor O üzerinde uzun uzadıya tartışılması gereken ayrı bir konu. Benim bugün asıl üzerinde durmak istediğim, gelinen nokta. Devlet, özel sektör, işçi ve işveren sendikaları, üniversiteler ve diğer sivil toplum örgütleri olaya artık çok farklı bir boyuttan bakıyor. Her iki taraf da mesleki eğitimde doğru bir yol haritası çizilmesi ve bunun hayata geçmesi konusunda kararlı gözüküyor. 
     Devlet, hayırseverlerin eğitim adına yapacakları her türlü yatırıma vergi muafiyeti getirdi. Özel sektör de sadece kesesini açmakla kalmadı, kafasını, yüreğini, samimi çabasını da bu konuya seferber etti... 
     
TÜSİAD'ın gayretleri      Yönetim Kurulu üyesi Arzuhan Yalçındağ'ın başkanlığındaki TÜSİAD Sosyal İşler Komitesi, güncel tartışmaların çok ötesinde Türkiye'nin geleceğine yönelik çok ciddi bir arayışın içerisinde. Mesleki eğitimin yol haritasını o hazırlıyor. Yalçındağ, Türkiye Eğitim Gönüllüleri Vakfı'nda da yine yönetim kurulu üyesi olarak aktif bir çalışma içerisinde. Keşke ikinci kuşak diğer patronlar da eğitime bu kadar önem verse .. 
     TÜSİAD'ın ev sahipliğinde gerçekleşen mesleki eğitim toplantılarının ikincisi 16 Haziran'da gerçekleşecek ve alınan kararlar ilgili bakanlara sunulacak. İşte ilk toplantıda alınan kararlardan bazıları 

</TEXT>
</DOC>
