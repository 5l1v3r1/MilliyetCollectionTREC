<DOC>
<DOCNO> 188666 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/15/guncel/agun.html </URL>
<DATE> 2003/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Bilmece gibi yangın 
</HEADLINE>
<TEXT>

   Burgazada için rapor hazırlatan Gürtuna, "Ormandaki yangınla tarihi köşkleri yok eden yangının türü farklı" dedi 
      İSTANBUL Milliyet 

   
   Burgazada'da 40 hektar ormanlık alanı yok eden yangının çıkış nedenine ilişkin tartışmalar h l sürüyor. Yangınla ilgili olarak başından beri sabotaj ihtimali üzerinde duran İstanbul Büyükşehir Belediye Başkanı Ali Müfit Gürtuna, dün sabah 25. Kıtalararası Avrasya Maratonu ile ilgili toplantıda basın mensuplarının konuya ilişkin sorularını yanıtladı. Yangından sonra çeşitli kurumların temsilcilerinin yer aldığı bir heyet oluşturduklarını kaydeden Gürtuna, "Burgazada'daki yangının çöpten çıkmadığı, birkaç yerde aynı anda başladığı tespit edildi. Lodosun da etkisiyle yangın bir anda yayılmış" dedi. Yangının nedenini emniyetin araştırıp bulacağını söyleyen Gürtuna, yaptığı açıklamada hazırladıkları raporla ilgili şu bilgileri verdi "Yangının net bir şekilde sabotaj olduğu ifade edilmiyor. Ama farklı yerlerde başlaması ve farklı karakterlerde olması, akla birçok şeyi de getiriyor. Yine de net olarak 'bu sabotajdır' denilecek bulgular söz konusu değil. Bu arada orman dışındaki bölgede yanan evlerin de, bu yangından farklı bir karakterde yandığı tespit edilmiş." 
   
   İnşaatlar başladı 
   Yangın bölgesinde inşaat hazırlığı olduğuna dikkat çekilen raporda, Alman Evleri ve 100 metre ilerisindeki basit yığma evlerin bulunduğu bölge ile ilgili raporda şöyle deniyor "Burada görülen evlerin alt tarafında yeni inşaat demirlerinin istiflendiği ve yolun üst tarafında kiremitlerin biriktirildiği, evlerin tadilat hazırlığında olduğu anlaşılmıştır." 
   
   HER KAFADAN BİR SES    Burgazada yangınının ardından bazı yetkililer "çöplük", bazıları ise "sabotaj" ihtimali üzerinde durmuştu. İşte yapılan açıklamalar 
   İstanbul Emniyet Müdürü Celalettin Cerrah Sabotaj ihtimali görünmüyor. Adalar Belediye Başkanı Coşkun Özden Çöplükten çıkmış olamaz. Çünkü çöplüğün etrafı h l yeşil.Orman Bakanı Osman Pepe Pek çok orman alanı, çöp depolama alanı olarak tahsis edilmiş.İtfaiye Daire Başkan Vekili Ali Karahan Şimdiden bir şey söylemek mümkün değil. İstanbul Valisi Muammer Güler Sabotajla ilgili bir ipucu yok. 
   
</TEXT>
</DOC>
