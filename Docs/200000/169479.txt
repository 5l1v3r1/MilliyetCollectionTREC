<DOC>
<DOCNO> 169479 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/15/yasam/yas11.html </URL>
<DATE> 2003/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Laf yetmedi, döve döve öldürdü 
</HEADLINE>
<TEXT>

     SEMİH KÖKEN Kemer DHA 

     Antalya Kemer'de bir diskoda sarkıntılık nedeniyle çıkan kavgada bir kişi öldürüldü. Abdülvahap Arslan 33 , Rus Silviana Thachenko ve Rausa Mocuetr'le önceki gece Club Aura Disko'ya gitti. İddiaya göre Arslan ve iki Rus kadın eğlenirken, Kemer Ocakbaşı Restoran'ın sahibi 'Fransız Ahmet' lakaplı Ahmet Katlı, gruba, özellikle de kadınlara laf attı. Arslan'ın hesabı istemesiyle ortam daha da gerildi. 250 milyon liralık hesabı çok bulan Arslan, korumalarla tartışırken, 200 milyona indirilen hesabı ödeyip çıktı. 
     Ancak Katlı, aşırı alkollü olduğu söylenen Arslan'ın peşinden gitti ve iki Rus kadını yine diskoya davet etti. Bunun üzerine Arslan ve Katlı tartışmaya başladı. Katlı'nın tekme tokat dövmeye başladığı Arslan, düştü, kafasını da betona çarptı. Arslan ölürken, Katlı evinde yakalandı. Gözaltındaki korumalar serbest bırakıldı. 
     

</TEXT>
</DOC>
