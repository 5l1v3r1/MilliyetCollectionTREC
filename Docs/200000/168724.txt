<DOC>
<DOCNO> 168724 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/11/son/sondun31.html </URL>
<DATE> 2003/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
AB'nin yeni ortadoğu temsilcisi Belçikalı... 
</HEADLINE>
<TEXT>

     AB'nin yeni Ortadoğu temsilcisi Belçikalı kıdemli diplomat Marc Otte oldu. 
     AB Sözcüsü Cristina Gallach, Otte'nin atanmasının resmen gelecek hafta başlayacağını bildirdi. 
     Otte, 1999'dan beri Ortadoğu temsilciliği yapan İspanyol diplomat Miguel Moratinos'tan görevi devralıyor. 
     Otte, eskiden İspanya Dışişleri Bakanı ve NATO Genel Sekreteri olan, AB Ortak Savunma ve Dış Politika Yüksek Temsilcisi İspanyol Javier Solana'nın üst düzey danışmanıydı. 
     1992-1996'da İsrail'deki Belçika büyükelçisi ve ABD'nin başkenti Washington'da da büyükelçilik yapan Otte, AB ile birlikte BM, Rusya ve ABD'nin kurduğu Dörtlü Grup'ta çalışacak. 
     Dörtlü Grup, Washington'un sunduğu ''yol haritası'' barış planıyla Filistin Ulusal Özerk Yönetimi ile İsrail hükümetinin yeniden barış masasına oturması için uğraşıyor. 
     
</TEXT>
</DOC>
