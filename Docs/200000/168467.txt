<DOC>
<DOCNO> 168467 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/10/son/sondun14.html </URL>
<DATE> 2003/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
21 yaşındaki kız "Harry Potter"cılık oynamaya çalışınca... 
</HEADLINE>
<TEXT>

     İspanya'da, Harry Potter romanlarından öğrendiği iksiri hazırlamaya çalışan 21 yaşındaki kız, yangın çıkmasına sebep oldu ve zehirlenerek hastaneye kaldırıldı. 
     Sivil Savunma yetkililerine göre, Joanne Kathleen Rowling'in yarattığı büyücü karakterinden etkilenen genç kız, Madrid'in kuzeybatısındaki evinin banyosunda, plastik bir kapta sabun, yağ, alkol ve diş macununu karıştırdı. 
     Genç kızın iksiri kaynatmaya başlamasıyla şiddetli bir patlama meydana geldi ve yangın çıktı. Yangın, banyoyla birlikte evin diğer bölümlerinde de hasara yol açtı. 
     Dumandan zehirlenen genç kız, sivil savunma ekiplerince hastaneye kaldırıldı, kızın kimliği hakkında bilgi verilmedi. Kız, kısa bir süre sonra taburcu edildi. 
     Yangın, itfaiye ekiplerinin 1 saat süren çalışmaları sonucunda söndürülebildi. 
     
</TEXT>
</DOC>
