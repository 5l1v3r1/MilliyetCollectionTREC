<DOC>
<DOCNO> 154271 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/03/son/sontur11.html </URL>
<DATE> 2003/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir'de bir günde 4 kapkaç... 
</HEADLINE>
<TEXT>

     İzmir'de bir günde 4 ayrı kapkaç olayı meydana geldi. 
     Alınan bilgiye göre, Bornova İlçesi Osmangazi Caddesi'nde durakta otobüs bekleyen Dilek Gevrekçioğlu'nun elindeki cep telefonu, arkasından gelen bisikletli bir kişi tarafından kapkaç yöntemiyle alındı. 
     Konak İlçesi Yeşildere Caddesi'nde trafiğin sıkıştığı bir anda yavaşlayan İpek Evcim yönetimindeki 35 R 1281 plakalı otomobilin ön sağ kapısını açan kapkaççı, koltuğun üzerindeki çantayı alarak kaçtı. Çantanın içinde Evcim'e ait cep telefonu, kimlik ve 1 milyar 350 milyon lira bulunduğu bildirildi. 
     Hatay Semti İnönü Caddesi'nde, bir restoranda oturan Kamile Demircioğlu'na ait çantayı, kapkaççılık yaparak çalmak isteyen R.E. 9 ile M.E. 5 vatandaşlar tarafından yakalanarak polise teslim edildi. 
     Torbalı İlçesi'ndeki kapkaç olayında ise Hükümet Caddesi'nde yürüyen Gözde Özceylan'ın yanına yaklaşan Okan Ö, genç kızın elindeki cep telefonunu almak isterken polis ekibince suçüstü yakalandı. 
     Emniyet yetkilileri, Bornova ve Konak ilçelerindeki iki kapkaç olayının zanlılarının belirlenerek yakalanması için çalışmaların sürdürüldüğünü bildirdiler. 
     




</TEXT>
</DOC>
