<DOC>
<DOCNO> 186482 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/04/son/sontur13.html </URL>
<DATE> 2003/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Ak Parti Genel Merkezi önünde eylem... 
</HEADLINE>
<TEXT>

     Irak'a asker gönderilmesi yönündeki çalışmalar, AK Parti önünde düzenlenen eylemle protesto edildi. 
     AK Parti Genel Merkezi önüne öğle saatlerinde toplanan bir grup, öğrenci, Irak gelişmelerini protesto etmek için binanın girişine kırmızı boya dökmek istedi. Emniyet güçlerinin bu girişime izin vermemesi üzerine grup, parti binasının önünden uzaklaştı. 
     AK Parti Genel Merkezi'nin yakınında grup adına açıklama yapan bir öğrenci, ABD'nin Irak'ta katliam yaptığını ve kendisine ''ortak katil devlet'' aradığını ileri sürdü. 
     Irak halkının büyük bir direniş örneği göstererek ABD'ye ağır kayıplar verdirdiğini söyleyen grup temsilcisi, AK Parti hükümetinin de Irak'a asker göndererek ABD ile krize giren ilişkilerini düzeltmeye çalıştığını iddia etti. 
     Grup üyeleri daha sonra çeşitli sloganlar atarak, olaysız dağıldılar. 
     
</TEXT>
</DOC>
