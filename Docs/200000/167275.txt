<DOC>
<DOCNO> 167275 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/04/son/sondun32.html </URL>
<DATE> 2003/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
El Tevhid üyesi zanlı Almanya'ya saldırı planlarım vardı... 
</HEADLINE>
<TEXT>

     Almanya'da yargılanan, terör örgütü El Kaide ile bağlantısı olduğu öne sürülen El Tevhid örgütü üyesi Ürdünlü Şadi Mohd Mustafa A., Berlin ve Düsseldorf kentlerinde saldırı planlarının olduğunu söyledi. 
     Düsseldorf kentindeki Eyalet Yüksek Mahkemesi'nde yargılanan terör zanlısı, bugünkü duruşmada, ''Berlin ve Düsseldorf kentlerinde saldırı planlarım vardı'' dedi. 
     Ürdünlü zanlı, Düsseldorf kentinde İsraillilerin gittiği bir diskotek ve bir lokantayı, Berlin'de ise Yahudi Müzesi'ni hedef almayı planladığını belirtti. 
     Zanlı, Afganistan'da yiyecek ve içeceklere zehir katma ve lojistik eğitimi gördüğünü ifade etti. 
     
</TEXT>
</DOC>
