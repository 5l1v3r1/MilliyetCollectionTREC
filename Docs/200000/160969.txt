<DOC>
<DOCNO> 160969 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/04/son/sondun22.html </URL>
<DATE> 2003/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiliz deniz piyadeleri eve Saddam ile döndü.. 
</HEADLINE>
<TEXT>

     Geleneklerine sadık İngiliz Deniz Piyadeleri Irak savaşından ülkelerine farklı bir anı ile döndüler Devrilmesine katkıda bulundukları eski Irak Devlet Başkanı Saddam Hüseyin'in 2.7 metrelik bir heykeli. 
     Üsleri İngiltere'nin güneyindeki Somerset olan 40. Komando Birliği'ne bağlı askerler, Basra Körfezi'ndeki Fao adasını aldıktan sonra, HMS Ocean savaş gemisiyle ülkelerine dönerken, Saddam'ın heykelini de beraberlerinde getirdiler. 
     Kimliğinin açıklanmasını istemeyen bir askeri sözcü, heykelin şu anda geçici olarak subay orduevinin lokantasında bulunduğunu söyledi. İngiliz birliklerinin yüzlerce yıldır askeri seferlerden hatıralarla döndüklerini belirten sözcü, Irak'ta her yerde Saddam'ın heykeli ve resimleriyle karşılaştıklarını ve Iraklıların mümkün olduğunca hızla bunları tahrip ettiklerini belirtti. Sözcü, ''Heykeli biz buraya getirmeseydik, çoktan tahrip edilmiş olacaktı'' dedi. 
     
</TEXT>
</DOC>
