<DOC>
<DOCNO> 190298 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/22/siyaset/siy01.html </URL>
<DATE> 2003/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
'Milletim değerlendirir' 
</HEADLINE>
<TEXT>

   Başbakan, Cumhuriyet resepsiyonuna eşsiz katılacağını açıklayarak, "Bu konuyu tamamen halkın takdirine bırakıyorum" dedi... 
      ELÇİN ERGÜN Bişkek 

   
   Başbakan Recep Tayyip Erdoğan, Cumhurbaşkanı Ahmet Necdet Sezer'in Cumhuriyet Bayramı resepsiyonu için AKP'li erkek milletvekillerine eşsiz davetiye göndermesini "Milletim bu konuyu maşeri vicdanında en ideal şekilde değerlendirecektir" yorumunu yaptı. Erdoğan, resepsiyona eşsiz katılacağını açıkladı. 
   Eşi Emine Erdoğan ile birlikte dün resmi bir ziyaret için Kırgızistan'ın başkenti Bişkek'e giden Erdoğan, uçakta gazetecilerin resepsiyon davetiyeleriyle ilgili sorularına yanıt verdi. Bu konuda konuşma arzusunda olmadığını belirten Erdoğan, şunları söyledi 
   "Milletin takdirine bırakıyorum. Cumhuriyet halk demektir. Bu da cumhuriyet şölenidir. Bu cumhuriyet şöleni de halkın şölenidir, halkın resepsiyonudur. O nedenle bu konuyu tamamen halkın takdirine bırakıyorum." Erdoğan, resepsiyona gidip gitmeyeceği yönündeki soruya da, "Ben kendim gideceğim" yanıtını verdi. 
   
   
</TEXT>
</DOC>
