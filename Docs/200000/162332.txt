<DOC>
<DOCNO> 162332 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/11/ekonomi/eko02.html </URL>
<DATE> 2003/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Ticaret Bakanı'nın alışveriş önerilerine bak 
</HEADLINE>
<TEXT>
Modaya bağlanma eskiyi listele... 
Sanayi ve Ticaret Bakanlığı'nın bilinçli alıveriş rehberinde, modaya bağımlı giysilerin seçilmemesi, eski giysilerin listelenmesi önerildi 
     SELMAN EKİCİ Ankara 

     Ali Coşkun'un başında bulunduğu Sanayi ve Ticaret Bakanlığı'nın 'bilinçli alışveriş' rehberinde ilginç tavsiyelerde bulunularak, daha az para harcamanın yolları sıralandı. Rehberde, kıyafet satın alırken gereksiz harcamaların yapılmaması için sahip olunan giysilerin listesinin önceden çıkarılması önerildi. 
     Bakanlığın broşürüne göre, belli bir alışveriş planı oluşturmak ve satış elemanının etkisinde kalmamak gereksiz harcamaları önlerken bütçenin aşılmamasını sağlıyor. Sade ve çeşitli faaliyetler için kolayca kullanılabilecek giysilerin seçilmesi gerektiğinin kaydedildiği broşürde, "Aşırı derecede modaya bağlı giyim eşyalarının tercih edilmemesi daha doğru bir davranıştır" denildi. Broşürde alışverişin aceleye getirilmemesi gerektiği ve daima mağazaların rahat ve tenha zamanlarının seçilmesi gerektiği bildirilerek şöyle denildi 

</TEXT>
</DOC>
