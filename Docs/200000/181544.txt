<DOC>
<DOCNO> 181544 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/10/son/sontur16.html </URL>
<DATE> 2003/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan "Ekonomi rayına oturdu. Gemi artık yüzüyor" 
</HEADLINE>
<TEXT>

     Başbakan Recep Tayyip Erdoğan, Türkiye'nin son yılların en istikrarlı ve en huzurlu günlerini yaşadığını belirterek, "Ekonomimiz rayına oturmuş bulunuyor. Gemi artık yüzüyor" dedi. 
     Erdoğan, İstanbul Ticaret Odası'nca oluşturulan Formula İstanbul Yatırım A.Ş tarafından Tuzla Tepeören Mevkii'nde yaptırılacak olan Formula 1 F1 İstanbul Grandprix tesislerinin temel atma törenine katıldı. 
     Törende konuşan Erdoğan, Formula 1'in, dünyanın en büyük ve en önemli birkaç organizasyonundan biri olduğunu ifade ederek, Formula 1'in sadece otomobil sporlarına ilgi duyanlar için değil, Türkiye ve İstanbul için de önemli bir organizasyon olacağını belirtti. 
     Başbakan Erdoğan, Türkiye'nin, son yılların en istikrarlı, en huzurlu günlerini yaşadığıın belirterek, şönları kaydetti 
     " Bu akşam bu şekilde yatıyorum, ama yarın sabah ne olacak endişesinden çok, Acaba hangi müjdeyle karşı karşıya kalacağız bunu yakalamış bulunuyoruz. 
     Ekonomimiz rayına oturmuş bulunuyor. Bütün ekonomik göstergeler ülkenin lehinde seyretmeye başladı. Gemi artık yüzüyor. Büyüme hızımız istikrar kazanarak artıyor. Enflasyon 17 yıl aradan sonra eksi olarak gerçekleşmeye başladı. İhracatımız artık sürekli artışa devam ediyor. Yatırımcımız, üretimcimiz, güven ve heyecanla kolları sıvayıp işe koyuldular. Bütün sektörlerde bir heyecan, ilerleme aşkı gerçekleşmiş bulunuyor. Yeni yapılan düzenlemeler ile yatırımcıların önünde ne kadar engel varsa bunları da kaldırmanın gayreti içinde olacağız." 
     
</TEXT>
</DOC>
