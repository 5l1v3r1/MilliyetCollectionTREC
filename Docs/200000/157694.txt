<DOC>
<DOCNO> 157694 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/19/son/sontur19.html </URL>
<DATE> 2003/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
SARS şüpheli hasta, taburcu oldu... 
</HEADLINE>
<TEXT>

     ''Akut Solunum Yetmezliği Sendromu'' SARS şüphesiyle Haseki Eğitim ve Araştırma Hastanesi'nde tedavi altına alınan Orhan Gül'ün, taburcu edildiği bildirildi. 
     Sağlık Bakanlığı Hudut ve Sahiller Sağlık Genel Müdürü Uzman Dr. Orhan Fevzi Gümrükçüoğlu, gemi inşası işinde çalışmak için gittiği Hong Kong'dan 3 Mayıs'ta Türkiye'ye döndükten sonra 16 Mayıs'ta yüksek ateş şikayetiyle İÜ Cerrahpaşa Tıp Fakültesi Hastanesi'ne başvuran, ardından da ''SARS'' şüphesi nedeniyle Haseki Eğitim ve Araştırma Hastanesi'ndeki özel birime sevk edilen Orhan Gül'de 45 , ''SARS'' bulgusuna rastlanmadığını söyledi. 
     Gümrükçüoğlu, Gül'ün, ''SARS''tan kaynaklanmayan rahatsızlığının düzelmesi üzerine bugün taburcu edildiğini kaydetti. 
     Türkiye'de ''SARS''la ilgili çalışmaların titizlikle yürütüldüğünü de vurgulayan Gümrükçüoğlu, Singapur Havayolları uçağından dün inen yabancı uyruklu hamile bir kadının, ateşinin 37.8 olmasına rağmen bugün İstanbul İl Sağlık Müdürlüğü'ne bağlı hekimlerce otelinde ziyaret edildiğini anlattı. Gümrükçüoğlu, hamile kadının tekrar ölçülen ateşinin normal çıktığını sözlerine ekledi. 
     
</TEXT>
</DOC>
