<DOC>
<DOCNO> 194400 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/09/son/sonspo06.html </URL>
<DATE> 2003/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Hidayet 7 sayı attı, Spurs Mavericks'e yenildi 
</HEADLINE>
<TEXT>

     ABD Profesyonel Basketbol Ligi'ndeki NBA mücadeleye, bu sabaha karşı yapılan 8 maçla devam edildi. 
     Geçen sezonun şampiyonu San Antonio Spurs, sahasında ligin iddialı ekiplerinden Dallas Mavericks'e yenilerek 7. maçında 4. yenilgisini aldı ve Ortabatı Grubu'nda 6. sıraya dek indi. 
     Sakat olan yıldız oyuncuları Tim Duncan ve Tony Parker'ın yokluğunu yine fazlasıyla hisseden Spurs'da, 21 dakika sahada kalarak 7 sayı üreten Hidayet Türkoğlu, 2 ribaunt aldı, 1 asist yaptı ve 1 de top çaldı. Türkoğlu, 2 sayılık atışlarda 5'de 1, 3 sayılık atışlarda 2'de 0 ve serbest atışlarda da 6'da 5'lik isabet buldu. 
     Takımda Malik Rose, 20 sayı ve 22 ribaunt, Arjantinli oyun kurucu Emanuel Ginobili, 17 sayı, 7 asist ve 4 top çalma, Sloven pivot Radoslav Nesteroviç de 10 sayı ve 7 ribauntla oynadı. 
     7. maçında 4. galibiyetini elde eden konuk ekipte ise Antawn Jamison, 20 sayı ve 9 ribauntla galibiyette başrolü oynarken, Alman forvet Dirk Nowitzki, 15 sayı, 11 ribaunt ve 4 top çalma, Kanadalı oyun kurucu Steve Nash de 15 sayı ve 6 ribauntla Jamison'a eşlik etti. 
     Ortabatı Grubu'nun lideri Houston Rockets, evinde Orlando Magic'i yenerek 5. maçında 4. galibiyetini alırken, zirvedeki yerini de korudu. 
     Karşılaşmada evsahibi ekibin yıldız oyuncularından Steve Francis, 31 sayı, 7 ribaunt ve 6 asistle takımını galibiyete taşırken, Cuttino Mobley 21 sayı, dev Çinli pivot Yao Ming de 16 sayı, 11 ribaunt ve 4 asistlik bir katkı yaptı. 
     Magic'de ise Gürcü asıllı Türk vatandaşı Zaza Pachulia, oynadığı 7 dakikada sayı bulamazken, 1 top çaldı, kullandığı 2 adet 2 sayılık atışta da isabet kaydedemedi. 
     7. maçında 6. yenilgisini alan konuk ekibin maçtaki en etkili oyuncularından Juwan Howard, 22 sayı ve 7 ribaunt, Tyronn Lee, 18 sayı, 5 ribaunt ve 7 asist, Steven Hunter da 15 sayı ve 9 ribauntla maçı tamamladı. 
     Lige, yarın sabaha karşı yapılacak 5 maçla devam edilecek. 
     NBA'de, günün maçlarında alınan sonuçlar şöyle 
     Miami Heat-Minnesota Timberwolves 79-88. 
     Cleveland Cavaliers-Washington Wizards 111-98. 
     New Orleans Hornets-Chicago Bulls 106-109. 
     Milwaukee Bucks-New York Knicks 90-87. 
     Houston Rockets-Orlando Magic 96-86. 
     San Antonio Spurs-Dallas Mavericks 78-81. 
     Utah Jazz-Memphis Grizzlies 96-89. 
     Portland Trail Blazers-Atlanta Hawks 90-83. 
     
</TEXT>
</DOC>
