<DOC>
<DOCNO> 152307 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/25/son/sondun26.html </URL>
<DATE> 2003/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Mandela'nın eski eşi "Mİlletin anası"na 5 yıl hapis cezası... 
</HEADLINE>
<TEXT>

     Güney Afrika'nın eski devlet başkanı Nelson Mandela'nın eski eşi Winnie Mandela, dolandırıcılık ve hırsızlıktan 5 yıl hapis cezasına çarptırıldı. 
     Mahkeme, 66 yaşındaki Mandela'ya verilen hapis cezasının bir yılını tecil etti. Mandela'nın komisyoncusu Addy Moolman da, hırsızlık ve dolandırıcılıktan suçlu bulundu. 
     Mandela ve Moolman, Afrika Ulusal Kongresi Kadın Birliği çalışanları adına sahte belgelerle bankadan kredi almakla suçlanmışlardı. 
     Winnie Mandela, eski kocası Nelson Mandela'nın 27 yıllık hapislik döneminde ırkçılığa karşı mücadelesinden dolayı ''Milletin Anası'' lakabıyla anılıyordu. 
     Winnie Mandela, Güney Afrika'nın yoksul siyahları arasında hala popüler olsa da, ülkedeki ünü bir dizi yasal sorun yüzünden zedelendi. 
     





</TEXT>
</DOC>
