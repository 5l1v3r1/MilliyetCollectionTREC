<DOC>
<DOCNO> 174293 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/07/son/sonspo35.html </URL>
<DATE> 2003/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Futbolcuların yüzde 66'sına göre ligde şike yapılıyor 
</HEADLINE>
<TEXT>

     Belçika'nın önde gelen basın organlarınca yapılan anketlere göre, futbolcuların yüzde 66'sı, Belçika liglerinde şike yapıldığına inanıyor. 
     Belçika Birinci Ligi kulüplerinden RSC Anderlecht ve Standard Liege'in katılmadığı ve 281 oyuncuya yöneltilen sorular sonunda futbolcuların yüzde 66'sı şike olduğuna inandıklarını, yüzde 6'sı ise en az 1 kez karşılaşma öncesi rakip takımdan para önerisi aldıklarını bildirdiler. 
     Belçika Futbol Federasyonu Hukuk Hukuk Danışmanı Rene Verstringhe, bu rakamların kendisini şaşırtmadığını belirterek, ''Oyunculara benim bir tek önerim var. Gelsinler şike veya yolsuzluk konusunda benimle konuşsunlar. Bu şike olaylarında genellikle yabancı futbolculara teklif geliyor'' dedi. 
     Aynı ankette oyuncuların yüzde 77'si Belçika liglerindeki futbolcuların doping aldığına inandıklarını belirtirken, ''Sen aldın mı '' sorusuna yüzde 97'si ''hayır'' yüzde 9'u ise ''1 veya birkaç kez kullandım'' yanıtı verdiler. 
     FIFA Sağlık Komisyonu Başkanı ve aynı zamanda Club Brugge'ün Başkanı Michel D'Hooghe, başka ülkelerde daha çok doping olayı yaşandığını söyledi. 
     Ankette oyuncuların yüzde 31.5'i, ayda 2 bin 500 ile 5 bin, yüzde 20'si ise ayda 1500, yüzde 13.5'i ise 1000 Euro kazandıklarını söylediler. 
     Böylece artık profesyonel futbolda büyük rakamlar dönmediği, Belçika'da yalnızca 7 oyuncunun ayda 20 bin, 5 oyuncunun da 25 bin Euro kazandığı ortaya çıktı. 
     Futbolcuların yüzde 62'si ise Belçika Birinci Futbol Ligi'nde kara para döndüğünü iddia ediyorlar. 
     Bu arada oyuncuların yüzde 65'si ise hemen karşılaşma öncesi cinsel ilişkide bulunduğunu, yüzde 18'i ise her maç öncesi düzenli ilişkide bulunduklarını söylediler. 
     
</TEXT>
</DOC>
