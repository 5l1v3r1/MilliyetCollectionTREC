<DOC>
<DOCNO> 173816 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/06/astro/index.html </URL>
<DATE> 2003/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Hareketi bol gün 
</HEADLINE>
<TEXT>

   
   
   Çok huzurlu bir günde değiliz. Özellikle öğleden sonra görüş ayrılıklarını bağdaştırmak kolay olmayabilir. Detayları ihmal edersek daha fazla sorunla karşılaşabiliriz. Koç'lar akşam kendilerini özgür ve iyimser bulacaklar. Sağlığa ve işle ilgili konulara dikkatli yaklaşmak gerekiyor. Yolculuklar ise yararlı olabilir. Boğa'lar bugün de yakın ilişkilere ve ortaklıklara daha özenli yaklaşmalılar. Aceleci davranmak düzenlerini bozabilir ve işte huzursuzluğa neden olabilir. İkizler sözlerine özen göstermeli. Sinirlenmek ve ani tepki ilişkileri zora sokabilir. Olaylara daha geniş bakmak gerekecek. Yengeç'ler günlük işlerde hızlı hareket etmek ve karar almak zorunda. İş ortamında karışıklığı önlemek için planlı olmalılar. Aslan'lar öğleden sonra rahat olacaklar. Üstlerindeki baskı azalıyor. Bu arada her konuda aceleci davranmamak iyi olacak. Başak'lar kolayca kışkırtılabilecekleri bir gündeler. Gerginliklerini ilişkilerine ve ev hayatına yansıtmamalılar. Yapıcı olmak ve sağduyu göstermek gerekiyor. 
   Terazi'ler kısa yolculuklarda dikkatli olmalılar. Hareketli bir gündeler. Tartışmalardan kaçınmak ya da en azından soğukkanlı olmak önem taşıyor. Akrep'ler parasal konularda, özellikle akşam tutumlu olmalılar. Beklenmeyen harcamalar ya da hesapta olmayan masraflar yüzünden huzurları kaçabilir. Yay'lar burçlarına geçen Ay yüzünden bir kat daha hareketliler. Kişisel atılımlarda daha sağduyulu davranmak ve aceleci olmamak gerekiyor. Oğlak'lar da benzer şekilde duygusal nedenlerle kendilerini yıpratabilirler. Gereksiz endişe ya da onları kısıtlayabilecek temalar vurgulanıyor. İyimser olmakta fayda var. Kova'nın değişik görüşleri var ama bunları uygulamak için pratik davranmak gerekiyor. Ortaklaşa konularda, grup çalışmalarında sabırlı olmak ve gereksiz tartışmalara girmemek en iyisi. Balık'lar son birkaç günün rehavetinden sıyrılmak durumundalar. Üstlerinde daha fazla baskı ve sorumluluk hissedebilirler. Boş kalmamak ve amaçları düşünmek lazım. 
   
   
</TEXT>
</DOC>
