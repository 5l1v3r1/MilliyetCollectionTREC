<DOC>
<DOCNO> 176609 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/19/magazin/yazdud.html </URL>
<DATE> 2003/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Avangarde ve Centro geliyor 
</HEADLINE>
<TEXT>

   Emel Müftüoğlu doludizgin, Selda'dan Mardin-Midyat hattı, Tevfik Usta'nın başarısı, Suadiye'de Rossini, Erdal yeniden Donjon'da, Canan'a sürpriz doğum günü... 
   
      
   Efendim, aslında dünkü yazımda, gideceğimi haber verdiğim Moskova seyahatimden söz etmek istemiştim. Ama biraz meraklanın diye önceliği alışveriş merkezlerine verdim. Bugün de Moskova öncesi ve sonrasında yaptığım İstanbul turumdan söz edeceğim. Moskova anılarımı önümüzdeki haftaya bıraktım. Anadolu ve Avrupa yakası arasında mekik dokudum adeta. Moda'da oturan bir arkadaşımı ziyarete gittiğimde müthiş bir yer keşfettim Moda Teras. Eskiden buranın adı Bahçe Bahçe'ymiş. Kalamış Koyu, Fenerbahçe Burnu, Adalar ve Marmara'ya kadar uzanan muhteşem bir manzaraya sahip. Porsiyonları doyurucu. Özellikle nefis soslu salatalar, makarnalar, özel tarifli tavuk ve et yemekleri, her çeşit sandöviç sizi bekliyor. Buranın sahipleri Ayşe Kolat ve Safiye Özüak. Moda Teras iki bölümden meydana gelmiş. Kapalı-açık restoran ve bar. Bahçede pazarları açık büfe brunch var. Cumartesi günleri de mini kahvaltı. Özel günleriniz için de ideal. Park sorunu yok. Saat 10.00-02.00 arası açık olan Moda Teras'a mutlaka uğrayın, zevkinize ve cebinize uygun bulacaksınız. Telefon numarası 0216 338 70 40. Hazır Anadolu yakasına geçmişken tur attım. Maşallah, Bağdat Caddesi, Paris'i aratmıyor. Şık kadınlar, yakışıklı erkekler benim gibi turdaydı. Suadiye'de yeni bir restoran-kafe açılmış. Adı Rossini, İtalyan mutfağı ağırlıklı. İşletmecisi Yunus Evcioğlu iyi bir ekip kurmuş. Şef Aydın Özpınar'ı Mezzaluna, Chef's ve Baci'den hatırladım. Buranın pizzalarının methini duymuştum. Marifet, Erol Kaçmaz'daymış. Kaçmaz'da candostum İzzet Çapa'nın Catwalk'unda, Hammam'da, Baci'de ve Mezzaluna'da çalışmıştı. Mönü daha çok gençlere göre oluşturulmuş ve hesaplı pizza ve risottolar, karidesle doldurulmuş fırında mantar, deniz mahsullü salata, patates sarılı levrek fileto, ananas ve hindi etli pizza Rossini, porcini mantarlı risotto favori çeşitler. Ben tok olduğum için tatlıyla yetindim. E bir de tatlı severim ve meraklı turşucuyumdur ya, zabalioni adlı tatlıyı denedim. Yumurta sarısı, beyaz şarap, marsala ve şekerden yapılmış, hoş. Dekorasyon Esin-Ahmet Tarcan imzalı. Ferah, içinizi ısıtıyor, aydınlık. Telefon numarası 0216 464 74 22. Bir cuma günü, Emel Müftüoğlu'nun TRT 1'de sunduğu eğlence programına gözüm takıldı. Emel ne harikalar yaratıyor öyle Bir yandan güldüm, eğlendim, bir yandan "Valla bu kız arkadaşım ama bu kadar yetenekli olduğunu farketmemiştim" diye şaşırdım. Emoş kıyısından hemşerim de sayılır, Afyonlu'dur. Ayrıldığı eşi avukat Oğuz Müftüoğlu ve güzel kızı Çağrı ile bir ara çok samimiydik. Ama herkes ekmek derdine düştü. Neyse, bakıyorum da Emel son zamanlarda doludizgin. Bir çarşamba akşamı da Kanal D'nin reyting rekorları kıran dizisi 'Aşk Olsun'a takıldım. Emel ve rol arkadaşı Talat Bulut müthişlerdi. Valla bölümü sonuna kadar izledim. Emoş'un oyuncuğu da çok iyiymiş meğer. 'Aşk Olsun'u her fırsatta izlemeye karar verdim, sizler de kaçırmayın. Kanal D'de, çarşamba geceleri. Efendim, Hilton İstanbul Lounge'daki çay saatinde, ağustos ayı boyunca konuklarınızı şık bir şekilde ağırlayabilirsiniz. Ya da keyifli birkaç saat geçirip kendinizi ödüllendirebilirsiniz. Benim en çok sevdiğim meyvelerin başında gelen ananastan yapılan pek çok seçenek sizleri bekliyor. Benim önerim yufka içindeki gevrek deniz mahsulleri, ananas ve hardal kompostosu, elma sorbeli ve çikolata kremalı tava ananas. 
   
      Süper Star'ın yeni klibi    Güzel dostlarım arasında yer alan, modanın duayenlerinden Canan Yaka'nın doğum gününü kutladık geçen hafta. Daha doğrusu ben Reina'da minik bir yemek verdim. Canan, yakışıklı kocası Tanca Ayakkabıları'nın sahibi Ergin Ejder, 'Süper Star' Ajda Pekkan, bir süredir seviyeli bir birliktelik yaşadığı iş adamı Okan Tapan, ünlü yönetmen Ayşe Ersayın birlikteydik. Ali Ünal her zamanki gibi işe hakimdi. Bana göre aslan gibi, adam gibi adam. Ekibi de kuvvetli. Erkan Ünal hızlı yetişiyor. Sabri ve diğerleri de öyle. Bizim masaya o gece Erkan ile garson Cafer Bayer baktılar. Yemekten önce bara takıldık. Bar şefi Bülent İzgi ile sohbet ettim. Barmaid Elif Üre, barboy Ender Şimşek çok başarılı çocuklar. Bütün grup yemekleri çok beğendi. Bir ara masaya Reina'nın mutfak şefi Tevfik geldi, çok zayıflamış, bayağı da yakışıklı olmuş. Ne mi yedik Bendeniz ön yemek olarak taze enginar göbeğinde deniz ürünleri salatası, sonra da levrek ızgara aldım. Ajda Pekkan karışık yeşil salata ve ızgara dana pirzola yedi. Canan karışık yeşil salata, porcini mantarlı risotto kekik, fırınlanmış süt danası madalyon istedi. Okan Tapan beyaz şarap sosu eşliğinde sarmısak ve tereyağında sote salyangoz, deniz mahsulleri risotto aldı. Ergin'in tercihi karışık yeşil salata, volovan sepetinde mantar püresi ve hardal kıtır ile kuzu pirzola oldu. Ayşe ise taze enginar göbeğinde deniz mahsulleri salata ve beş peynirli ravioli yedi. Finalde Tevfik Usta'nın Canan için özel yaptığı, çam fıstık ve iri siyah çikolatalı, franbuaz soslu pasta geldi. Çok güzel bir geceydi. Besim Tibuk yan masada bir hanımla heyecanlı bir iş konuşuyordu. Arkamızdaki masada erkek modasının starlarından sevgili Faruk Saraç, Baymak'ın genç patronu Murat ve konuklarıyla yemek yiyordu. Fatih Hocam Terim güzel karısı Fulya ile özlem gideriyordu. Bir ara masamıza, mekanın müzik sisteminin yöneticisi DJ Suat Ateşdağlı geldi. Yanında, Paris'deki Buda Bar'ın sanat direktörü Hovannes vardı. Hovannes 'Süper Star'ın 'Sen İste' adlı şarkısını çok beğenmiş. Şarkıyı remix yaparak Buda'nın dünya çapında dağıtımını yaptığı CD'lere koymak istiyormuş. Öğrendim ki Ajda Pekkan'ın internetteki fan kulübünden 740 kişi 'Sen İste' adlı şarkının üçüncü, yani balad versiyonuna klip çekilmesini istemişler. 'Süper Star' da fan kulüp üyeleri arasında klip için bir senaryo yarışması düzenlemiş. Tam 40 senaryo gelmiş. Yakında seçim yapacaklarmış. Efendim, hafta içinde Sarıyer Belediye Başkan Yardımcısı ve danışmanı Refik Kesek'i ziyarete gittim. POSTA'nın hafta sonu ilavesi DOLCE'nin başarılı muhabiri ve benim eski asistanım olan sevgili Suna Akyıldız ile birlikte. Sarıyer Belediye Başkanı M. Sedat Özsoy, sansürün kaldırılışı ve basın haftası nedeniyle, 22 Temmuz'da Darüşşafaka Polo Restaurant'ta bir gece düzenlemişti. Her kategoride mesleğinde 25 ila 40-50 yıl başarı göstermiş meslektaşlarıma plaket verildi. Orhan Birgit, Recep Bilginer, Altemur Kılıç, Hasan Yılmaer, Doğan Koloğlu, Orhan Taşan, Altan Öymen, Nail Güreli, Turgay Şeren, Rauf Tamer, Güneri Cıvaoğlu gibi duayenlerin arasında, naçizane bendeniz de vardı. Ama o tarihlerde şehir dışında olduğum için ödülümü alamamıştım. İşte Suna'yla birlikte o gün teslim almaya gittim. Unutmadan yazmalıyım Sarıyer Belediyesi gerçekten çok büyük işler başarıyor. Ama başkan şovu sevmediği için duyulmuyor. Dün de 600 yoksul çocuğun sünnet töreni vardı. Gelecek yıllar buna katkıda bulunacağıma söz verdim. İnşallah Allah nasip eder. Sesine hayran olduğum sevgili arkadaşım Selda Bağcan, Yazgülü Aldoğan ile benim katkılarımızla Mardin-Midyat-Hasankeyf hattında klip çekti. Klip, 'Ben Geldim' albümünde yer alan 'Hesapta Yoktu' ve 'Urfa Sıra Gecesi' adlı şarkılara çekildi. Ekranlarda izliyorsunuzdur. Ünlü söz yazarı Şehrazat izlerken ağlamış. Benim de tüylerim diken diken oldu. Bir de seçimler öncesi halkın nabzını ölçmek amacıyla bu yörelerde gezdiğim için daha da içim burkularak izledim. Kimse darılmasın ama oraların insanı bir başka. Ne bileyim .. Daha namuslu, daha dürüst, içten, sevgi dolu, yapmacıksız, riyadan uzak. Yönetmenliğini Mehmet Özçiçek'in yaptığı çekimlerde 20 kişilik bir ekip çalıştı. Yeri gelmişken bir daha belirteyim Selda'nın 'Ben Geldim' albümünü almadıysanız hemen bir D R'a gidin ve alın. 'Dön Gel Birtanem', 'Yarim İstanbul', 'Mevlam Birçok Dert Vermiş' ve daha ne şarkılar var, Selda'nın o buğulu sesinden dinleyeceğiniz... Mehmet KamilGüner ve ortağı Erdal Erdinç, Rumeli Hisarı'nın, hatta İstanbul Boğazı'nın en güzel noktalarından birinde olan moloz yığınını şimdiki Donjon'a dönüştürmüşlerdi. Ortaklar finans kaygısı ve sorunlar yüzünden 2002 yılında aldıkları ortak bir kararla kış sonunda Donjon'dan ayrılmışlardı. Şimdi Mehmet Kamil Güner, ve Erdal Erdinç Donjon'un yanındaki 42 yıllık Hisar Turistik Tesisleri'ni de alarak eski Donjon ile birleştirdiler. Kısacası Donjon büyüyerek yeniden hizmete girdi. Erdal Erdinç ve ortakları, eski adı Vosvos olan Marmacık Milli Parkı'nı da Golden Beach Club olarak hizmete sokuyorlar. Bungalov tipi 26 dağ evi, yürüyüş yolları, kamping ve restoran olacak içinde. Ortaklar bu kış hem Rumeli Hisarı Donjon'u hem de Taksim'deki Donjon'u birlikte işletecekler. 
   
      İzzet yeni transferleriyle geliyor    Can dostum her zaman olduğu gibi bu yıl da sezonu erken açıyor. Önce Nişantaşı'nda eski Süleyman Nazif'in bulunduğu tarihi binayı aslına sadık kalarak açacak. Adı, Avangarde olacak. Dekorasyon, Dodo'dan. Yine ilk gören ben oldum. Dodo gerçekten başarılı bir iş çıkarmış. Klasik ve modern bir karışım yapmış. Galiba İstanbul'un en yüksek tavanı burada 5 metre. Oturma gruplarında klasik eşyalar ağırlıkta. Hepsi antikacılardan ve eskicilerden toplanmış. Servis öğle yemeğiyle başlayacak. Nişantaşı sakinlerinin özlediği akşamüstü bar keyfi, yemek saatiyle birleşecek. Mekan her gün, saat 02.00'ye kadar açık olacak. Avangarde'ın mutfağı, dünya standartlarında bir aşçı olan Gazi Ateş'e teslim. Mönü, uluslararası lezzetler sunacak. Atıştırma tabağı Lübnan böreği, falafel, sebze köftesi, İtalyan makarnaları, mantı çeşitlerinden oluşacak. Bir de 'Annenizin Mutfağından' adı altında personel yemeği yer alacak. İşletme, başarılı bir isim olan Tolga Sezgin'de. Ünlü modacı Esin Maraşlıoğlu'nun kız kardeşi olan Seza da işletmede. Salon personeli, üniversiteli öğrencilerden kurulu. Avangarde'nin aylık dergisi de olacak ve 3 bin aboneye postalanacak. Eylülün ilk haftasında, Ritz Hotel'in altında açılacak olan Centro'ya gelince mutfağa, Gazi'nin, kendisi kadar başarılı olan kardeşi Bilal Ateş hakim. Bilal şimdilerde İtalya'da. Mekanın dekorasyonu neo-klasik. Özellikle burası benim için ideal. Çünkü ben Çapa Müesseseleri'nin yemeğini çok sevmekle birlikte müzik başlayınca kaçanlardanım. Benim gibi olanlar Centro'da çok rahat eder. İş toplantıları, öğle yemekleri, sinema öncesi ya da sonrası için de iyi bir yer olacak. İşletme, deneyimli bir isim olan Şermin Çapa'da. Centro'da lezzet 'in', fiyatlar 'out' olacak. Ayrıca güzellik ürünleri, takılar, özel tasarım kıyafetlerin satıldığı minik bir de butik yer alacak. Evet, iyi pazarlar efendim. Bugünlük de bu kadar. Hoş kalın ve hep mutlu yaşayın. 
   
      
   
</TEXT>
</DOC>
