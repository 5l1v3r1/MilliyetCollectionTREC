<DOC>
<DOCNO> 183159 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/18/son/soneko29.html </URL>
<DATE> 2003/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İmarzedelerden, BDDK önünde protesto... 
</HEADLINE>
<TEXT>

     Bankacılık Düzenleme ve Denetleme Kurumu BDDK önünde toplanan bir grup İmar Bankası mudisi, Ankara Sanayi Odası'nda ASO düzenlenen ''Ekonomi Zirvesi'' toplantısından ayrılan bürokratları yuhalayarak protesto ettiler. 
     BDDK binasının karşısında bulunan ASO'da bugün yapılan Ekonomi Zirvesi toplantısından önce, Maliye Bakanlığı Müsteşarı Hasan Basri Aktan çıktı. 
     Aktan'ın çıkışında, İmar Bankası mudileri, ''Hazine Bonosu Devletin Namusu'' şeklinde slogan attılar. 
     Daha sonra toplantıdan Merkez Bankası Başkanı Süreyya Serdengeçi ve Hazine Müsteşarı İbrahim Çanakcı birlikte çıktı. İmar Bankası mudileri bu sırada aynı sloganı atarak protestoda bulundular. 
     Serdengeçti ve Çanakçı, Merkez Bankası Başkanı Serdengeçti'nin arabasıyla toplantı yerinden ayrıldılar. 
     Protestocular için güvenlik önlemleri alınırken, mudiler daha sonra olaysız şekilde dağıldılar. 
     
</TEXT>
</DOC>
