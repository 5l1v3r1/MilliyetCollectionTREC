<DOC>
<DOCNO> 174057 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/06/son/sontur25.html </URL>
<DATE> 2003/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Gül Asker gönderilmesine ilişkin değerlendirme devam ediyor 
</HEADLINE>
<TEXT>

     Dışişleri Bakanı ve Başbakan Yardımcısı Abdullah Gül, dün yapılan Irak zirvesinin karar alma değil, değerlendirme toplantısı olduğunu söyleyerek, değerlendirme sürecinin devam ettiğini bildirdi. 
     Bahreyn Dışişleri Bakanı ve Başbakan Yardımcısı Muhammed Bin Mübarek El Halife ile görüşmelerinin ardından düzenlenen ortak basın toplantısında konuşan Gül, Irak'a asker gönderilmesi konusuyla ilgili değerlendirme sürecinin sürdüğünü belirtti. Her kesimin görüşünün önemli olduğunu belirten Gül, değerlendirme bittikten sonraki sonucu kamuoyuyla paylaşacaklarını da kaydetti. 
     Konuk bakan El Halife de Irak'a asker gönderme konusuna ilişkin soru üzerine, Irak'ı istikrara kavuşturacak her türlü adımı desteklemeye hazır olduklarını ifade etti. 
     
</TEXT>
</DOC>
