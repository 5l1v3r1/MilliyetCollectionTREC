<DOC>
<DOCNO> 190125 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/21/son/sondun37.html </URL>
<DATE> 2003/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Büyücüye devlet desteği, tam 11 milyar... 
</HEADLINE>
<TEXT>

     Norveç'te bir büyücü kadın, iksir, falcılık ve sihir işlerini büyütmek için devletten yardım almayı başardı. 
     Büyücü Lena Skarning 33 , ''Orman Büyücüsü Sihir Danışmanlığı'' şirketini zararlı büyüler için kullanmama taahhüdüyle, devletten bin kron yaklaşık 11 milyar TL yardım aldı. 
     13 yıldır büyücülük yaptığını söyleyen Skarning, yazar JK Rowling'in çocuk büyücü karakteri Harry Potter'ın büyük başarısının, toplumu bu konuda daha hoşgörülü kıldığını belirtti. 
     Harry Potter'ın bir masal kahramanı, kendisinin ise gerçek olduğunu söyleyen Skarning, ''Şimdi Norveç'te devlet destekli tek büyücü oldum'' dedi. 
     Skarning, devlet desteğinin, Tarot fallarıyla gelecekten haber vermek, büyücülük sırlarını öğretmek için seminerler düzenlemek, kullananların güzel rüyalar görmesini sağlayacak banyo yağı, iksirli su ve yüz kremi gibi ürünler elde etme çalışmalarında yardımcı olacağını belirtti. 
     Lena Skarning, ''ürünlerinin korkunç şeyler değil, bitki içerdiğini'' de kaydetti. 
     
</TEXT>
</DOC>
