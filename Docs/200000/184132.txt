<DOC>
<DOCNO> 184132 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/23/son/sonspo11.html </URL>
<DATE> 2003/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Hagi'nin ''kurtuluş'' maçı... Yeşil-beyaz düelloda neler olacak 
</HEADLINE>
<TEXT>

     Bursaspor Kulübü Basın Sözcüsü Sedat Kaya, Denizlispor karşısında alınan 4-0'lık yenilginin üzücü olduğunu, ancak ''Karalar bağlamak'' yerine, soğukkanlı davranarak bundan ders çıkartmaları gerektiğini söyledi. 
     Kaya, farklı yenilgi karşısında şok olduklarını, ancak takımın hırsını ve kazanmak için gerekli mücadeleyi sahaya yansıtamamasına daha çok üzüldüklerini kaydetti. 
     Takımın, iskelet kadrosunun yenilendiğini, geçen yılki kadronun yüzde 60 oranda değiştiğini anımsatan Kaya, ''Tam takım olabilmemiz için zamana ihtiyacımız var. Denizlispor karşısında alınan farklı yenilgiden ders çıkarmalıyız'' dedi. 
     Kaya, bu sezon için üst sıraları hedeflemediklerini, ilk etapta başarılı bir takımın altyapısını oluşturmayı amaçladıklarını, bu süreçte de zaman zaman sert iniş çıkışların yaşanabileceğini ifade etti. 
     
</TEXT>
</DOC>
