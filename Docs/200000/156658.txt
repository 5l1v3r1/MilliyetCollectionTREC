<DOC>
<DOCNO> 156658 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/14/son/sonspo19.html </URL>
<DATE> 2003/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Taraftarı 'provoke' eden yönetici kimse ortaya çıksın.. 
</HEADLINE>
<TEXT>

     İkinci Futbol Ligi B Kategorisi A Grubu takımlarından Aydınspor'da yönetim, kendi içinde taraftarları ''provoke'' eden kişiyi belirlemeye çalışıyor. 
     Kendi sahasında İnegölspor'a 4-1 yenilerek büyük moral çöküntüsü içine giren Aydınspor'da kimsenin ağızını bıçak açmazken, maç boyunca bir grup taraftarın, yönetim ve futbolcular hakkında küfürlü tezarühat yapması camianın dilinden düşmez oldu. 
     Teknik direktör Göksel Özdemir'in raporu doğrultusunda taraftarları ''provoke'' eden yöneticiyi belirlemeye çalışan yönetim kurulunda, kulüp başkanı Tansel Önder'in, haziran ayı içinde olağanüstü kongre yaparak mevcut yönetimi değiştireceği öğrenildi. 
     Başkan Önder, gazetecilere yaptığı açıklamada, takımı ve taraftarı provoke eden bazı yöneticilerin ilk kongrede safdışı bırakılacağını söyledi. 
     Öte yandan eski yönetim kurulu üyesi Burhan Önel'in Aydınspor'a başkan adayı olduğunu yerel bir gazeteye verdiği demeçle açıklaması, ilginç bir gelişme olarak yorumlandı. 
     Bu arada İnegölspor maçında eski kulüp başkanı ve Futbol Federasyonu Yönetim Kurulu Üyesi Mukan Perinçek lehine tezarühat yapılması, Aydınspor'da birden fazla başkan adayının olabileceği görüşüne yol açtı. 
     Uşakspor ile yapacağı maçın hazırlıklarını moralsiz bir biçimde sürdüren Aydınspor'da, bu maça genç oyuncu ağırlıklı bir kadroyla çıkılacağı bildirildi. 
     
</TEXT>
</DOC>
