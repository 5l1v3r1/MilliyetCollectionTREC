<DOC>
<DOCNO> 153417 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/30/yasam/ayas.html </URL>
<DATE> 2003/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Çarptı, öldürdü bir kenara attı 
</HEADLINE>
<TEXT>

Hız yapan otomobilin şoförü, çarptığı anneyi ölüme terk etti camdan içeri giren 8 aylık Havvanur'un cesedini de kaldırıma bırakıp kaçtı 
     MUSTAFA KURTARAN, M. AKİF ERDEM İstanbul 

     Eminönü'nde, altgeçidin kapalı olması nedeniyle karşıdan karşıya geçmeye çalışan Fatma Giresun 23 ile kucağındaki 8 aylık kızı Havvanur, plakası alınamayan bir otomobilin çarpması sonucu hayatını kaybetti. Sürücü, küçük kızın ön camdan içeri giren cesedini Balat'ta yol kenarına bıraktıktan sonra izini kaybettirdi. Polis, ihbar üzerine ön camı kırık Hyundai marka otomobili otoparka bırakan Esat Özmen'i gözaltına aldı. 
     
     Bebek, Balat'ta bulundu 
     Çocukları Hasan 3 ve Havvanur'la birlikte Halkalı'daki akrabalarını ziyaretten dönen inşaat işçisi Şükrü Giresun 27 ile eşi Fatma, dün saat 00.30'da Unkapanı Atatürk Bulvarı'nda dolmuştan indi. Çift, evlerine gitmek için Zeyrek altgeçidini kullanmak istedi. Altgeçidin kapalı olduğunu gören Giresun çifti, İMÇ 4. Blok önünde karşıdan karşıya geçmeye çalıştı. Şükrü Giresun, Hasan'la önde yürürken, Havvanur'u kucağında taşıyan Fatma Giresun birkaç metre geride kaldı. Bu sırada Unkapanı yönüne giden Hyundai marka otomobil, hızla genç kadına çarptı. Yola savrulan genç kadın ölürken, kızı otomobilin kırılan ön camından içeri düştü. Plakası alınamayan otomobil ise yoluna devam etti. Polis, ifadesini alabilmek için Şükrü Giresun'u sakinleştirmeye çalıştı. Bir süre sonra kendine gelen baba, kızının nerede olduğunu sordu. Bunun üzerine harekete geçen polisler, Havvanur'un cesedini Balat'ta yol kenarında buldu. 
     Kaçan otomobilin plakasını alamadığı belirten Şükrü Giresun, "Çarpan otomobil son sürat geli- yordu. Yolun sağ tarafı müsait olmasına rağmen eşime kasten çarptı. Kızımı ve kalbimin parçasını kaybettim. Hayatım karardı. Vicdansızlar cezasız kalmasın" dedi. 
     
     Zanlı gözaltına alındı 
     Anne ve kızının ölümüne neden olan otomobilin ön camının kırık olduğunu dikkate alan ve sanayi siteleriyle tamirhanelere gelebilecek Hyundai araçlarla ilgili araştırma başlatan polis, bir ihbar üzerine zanlı Esat Özmen'i 25 gözaltına aldı. Ön camı kırık 34 AF 0565 plakalı otomobilini Gaziosmanpaşa'daki bir otoparka bırakan Özmen, hastanede kontrolden geçirildi. 
     


YAŞAM 
















</TEXT>
</DOC>
