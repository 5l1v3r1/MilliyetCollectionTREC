<DOC>
<DOCNO> 152715 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/27/siyaset/siy03.html </URL>
<DATE> 2003/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Çarşaflı konuğun başını döndürdüler 
</HEADLINE>
<TEXT>

     ŞÜKRAN PAKKAN 

     İran Cumhurbaşkanı Birinci Yardımcısı Muhammed Rıza Arif, Ankara'nın ardından bir günlük çalışma ziyareti için İstanbul'a geldi. Arif ve eşi Hamide Mürüvvet Farshi'yi karşılamak için Devlet Konukevi'nde Vali Muammmer Güler, eşi Nevval Güler ile İran'ın İstanbul Başkonsolosu Hoseyin Pour ve çarşaflı eşi Ruya Pour geldi. Ruya Pour, protokolün ön sıralarına doğru ilerlediği sırada görevlilerce daha geri sıraya alınmak istendi. Askeri bir yetkili de çarşaflı kadınla yan yana gelmemek amacıyla geriye çekildi. Pour, nerede duracağını bilemedi. Ancak kriz, Pour'un valinin eşinin yanına alınmasıyla sona erdi. Daha sonra Conrad Oteli'nde Türk ve İranlı sanayici ve işadamlarıyla bir araya gelen Arif, saat 19.30'da eşi ve beraberindeki heyetle Kabataş'tan bindikleri "Aynacıoğlu 3" adlı tekne ile Boğaz gezisi yaptı. 
     


SİYASET 


















</TEXT>
</DOC>
