<DOC>
<DOCNO> 196911 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/20/son/sontur42.html </URL>
<DATE> 2003/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Adana'daki hassas noktalarda güvenlik önlemleri artırıldı... 
</HEADLINE>
<TEXT>

     İstanbul'daki patlamaların ardından, Adana'da da başta ABD Konsolosluğu olmak üzere hassas noktalar çevresindeki güvenlik önlemleri artırıldı. 
     Alınan bilgiye göre, Emniyet Müdürlüğü, ABD Konsolosluğu'nun bulunduğu Atatürk Caddesi ile hassas noktalar çevresinde güvenlik önlemlerini artırdı. Ekiplerce, şüpheli araç ve kişiler arandı. 
     İncirlik Üssü'nde de İl Jandarma Komutanlığı'nın Irak Savaşı nedeniyle artırdığı önlemler devam ederken, bazı Amerikalıların beldede alışveriş ve gezi yaptığı görüldü. 
     Emniyet yetkilileri, şüpheli kişi ve araçların, 155-Polis İmdat telefonuna bildirilmesini istediler. 
     
</TEXT>
</DOC>
