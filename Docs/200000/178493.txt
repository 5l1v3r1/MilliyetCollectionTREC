<DOC>
<DOCNO> 178493 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/27/son/sonspo13.html </URL>
<DATE> 2003/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye 7. sıradaki yerini korudu... 
</HEADLINE>
<TEXT>

     Uluslararası Futbol Fedarasyonları Birliği FIFA 'nın her ay açıkladığı milli takımlar dünya klasmanında, ilk 7 sırada değişiklik olmazken, Türkiye de 7. sıradaki yerini korudu. 
     FIFA'nın ağustos ayı milli takımlar dünya klasmanında, Dünya Şampiyonu Brezilya, 846 puanla 1., Fransa, 825 puanla 2., İspanya, 748 puanla 3. sırada yer alırken, Hollanda ve Meksika da 746'şar puanla 4.'lüğü paylaştı. 
     Klasmanda Arjantin, 744 puanla 6. ve Türkiye de 739 puanla yine 7. sırada kaldı. Türkiye'nin, 12. Avrupa Futbol Şampiyonası 7. Eleme Grubu'ndaki rakiplerinden İngiltere ise 733 puanla 10. sıradan 8.liğe yükseldi. 
     Elemelerdeki diğer rakiplerden Slovakya, 543 puanla 59.luktan 57. sıraya inerken, Makedonya, 463 puanla 91.likten 87.liğe ve Liechtenstein da 286 puanla 147.likten 145. sıraya çıktı. 
     Türkiye, Avrupa klasmanında da yine 4. sırada bulunuyor. 
     
</TEXT>
</DOC>
