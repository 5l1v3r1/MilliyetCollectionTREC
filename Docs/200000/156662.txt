<DOC>
<DOCNO> 156662 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/14/son/sonspo23.html </URL>
<DATE> 2003/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
1 puan alın, kurtulalım.. 
</HEADLINE>
<TEXT>

     Birinci Süper Futbol Ligi'nde kalma mücadelesi veren Altay'da, kulüp profesyonel futbol şubesi sorumlusu Melih Tunç Tandoğan, ''Bursaspor'dan alacağımız 1 puan, kurtuluşumuz olur'' dedi. 
     Melih Tunç Tandoğan, Samsunspor karşılaşmasında yitirilen puanların, ligden düşme yönündeki endişelerini artırdığını söyledi. 
     Takımı, Bursaspor karşılaşmasına motive etmeye çalıştıklarını belirten Tandoğan, şunları söyledi 
     ''Samsunspor beraberliği hesaplarımızı altüst etti. Bu hafta bizim için kendi maçımız dışında Samsunspor-Adanaspor maçı da önem taşıyor. Samsunspor kendi sahasında kazanırsa, Bursaspor'dan alacağımız 1 puan kurtuluşumuz olur. Çünkü bir sonraki hafta biz Kocaelispor ile Adanaspor ise Bursaspor ile karşılaşıyor. Bu maçlardan sonra da büyük bir olasılıkla kurtuluşumuzu ilan ederiz.'' Diğer yandan sakatlığı süren Ümit İnal'ın bugün Doç.Dr.Levent Köstem tarafından ameliyat edileceği ve golcü futbolcunun 6 hafta sonra idmanlara başlayacağı belirtildi. 
     
</TEXT>
</DOC>
