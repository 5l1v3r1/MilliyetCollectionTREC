<DOC>
<DOCNO> 153345 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/29/son/sontur30.html </URL>
<DATE> 2003/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Zihinsel özürlü kıza tecavüze kefaletle tahliye 
</HEADLINE>
<TEXT>

     Konya'da geçen ay gezmeye çıktıktan sonra kaybolan zihinsel özürlü R.U'ya tecavüz ettikleri gerekçesiyye yargılanan dört sanık, "Kızın hareketleri normaldi. Bizi tahrik etti. Kendi isteğiyle beraber olduk" dedi. Sanıklar, 500'er milyon lira kefaletle serbest bırakılırken U, "Hepsinin cezalandırılmasını istiyorum" diye konuştu. 
     Karatay'da geçen ay gezmeye çıkan ve kaybolan U'yu 21 alıkoyarak tecavüz ettikleri iddiasıyla tutuklanan Hüseyin Ceran 20 , Galip Karayıldırım 19 , Arfa Çorum 30 ve İsmail Altay 31 , 3. Ağır Ceza Mahkemesi'nde ilk duruşmaya geldi. 
     U, evden çıktıktan sonra kaybolduğunu ve önce adres sorduğu Ceran'ın tecavüzüne uğradığını, iki gün bir evde zorla tutulduğunu söyledi. Ceran'ın daha sonra kendisini sokağa bıraktığını söyleyen U, "Evimi ararken bu defa Karayıldırım ve Çorum'un tecavüzüne uğradım. Çorum, beni daha sonra bir hastaneye götürdü. Güvenlik görevlisi Altay, hastane bodrumunda tecavüz ettikten sonra beni bıraktı. Caddede dolaşırken polis buldu" dedi. 
     Suçlamaları kabul etmeyen sanıklar, U'yla, kendi isteği üzerine birlikte olduklarını söyledi. Faruk Sükan Doğum ve Çocukevi Hastanesi'nde çalışan Altay, "Arkadaşım olan Çorum, muayene ettirmek için R'yi bana bırakıp gitti. Kızın ayağında çorabı bile yoktu. Ben kantinden paramla iç çamaşırı ve çorap aldım. Tecavüz etmedim" dedi. 
     Mahkeme Başkanı Celalettin Karakurt'un "Zihinsel özürlü olduğunu farketmediniz mi " sorusuna "Gayet normaldi. Tahrik edici hareketleri vardı. Bizimle birlikte olmayı kendi istedi" yanıtını veren dört sanık, 500'er milyon lira kefaletle tutuksuz yargılanmak üzere serbest bırakıldı. 
     




</TEXT>
</DOC>
