<DOC>
<DOCNO> 178546 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/27/son/sontur43.html </URL>
<DATE> 2003/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Otomobil beton yüklü kamyonun altında kaldı 2 ölü... 
</HEADLINE>
<TEXT>

     Ankara'nın Gölbaşı İlçesi'nde, beton yüklü kamyonun altında kalan otomobildeki 2 kişi, öldü. 
     Gölbaşı merkezinden geçen Haymana yolunda, Nihat Arslan 43 yönetimindeki 06 ZOL 87 plakalı beton yüklü kamyon, karşı yönden gelen Rahime Ersoy 44 idaresindeki 06 EA 232 plakalı otomobile çarptı. Çarpma sırasında direksiyon hakimiyetini kaybeden kamyon, bu defa Mükremin Yalçın yönetimindeki 06 TR 111 plakalı Mercedes marka otomobile çarptı. Kamyon, otomobili 20 metre sürükledikten sonra altına alarak şarampole devrildi. Bu sırada, kaza yerinden geçen bir yolcu otobüsü de aniden durunca, arkadan gelen 16 DK 112 plakalı otomobil, otobüse çarparak hasar gördü. 
     Kazada kamyonunun altında kalan otomobilin sürücüsü Mükremin Yalçın 66 ile yanında kimliği henüz tespit edilemeyen 50 yaşlarındaki kadın olay yerinde öldü. Kamyon sürücüsü Nihat Arslan, kazayı hafif sıyrıklarla atlatırken, yaralanan Rahime Ersoy Bayındır Hastanesi'ne kaldırıldı. 
     Kaza nedeniyle Haymana-Gölbaşı yolu 2 saat trafiğe kapatıldı. Kamyonun altında kalan otomobildeki iki kişinin cesedi ise Ankara Büyükşehir Belediyesi itfaiye ekipleri tarafından zorlukla çıkarıldı. 
     
</TEXT>
</DOC>
