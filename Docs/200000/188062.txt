<DOC>
<DOCNO> 188062 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/12/guncel/gun90.html </URL>
<DATE> 2003/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 

   
   Öngörü ..    Hayatta kaç "ön" biliyorsunuz Mesela biz, "ön kaydı, ön görüşmeyi, ön sözü, ön koşulu, ön seçimi, ön şartı, ön yargıyı" biliyoruz. "Ön ödeme"yi de, beyaz eşya kampanyalarından duymuşluğumuz vardır. Hani paranın bir kısmını önce yatırırsınız da malı 3 ay sonra teslim ederler, daha bir hesaplı görünür... Bizim canı çekip baklava çalana 9 yıl, canı çekip milyar dolar çalana taş çatlasa 2 yıl veren ceza kanunumuzda da varmış meğer bu ön ödeme... 
   "Gülben Ergen'i hiç böyle görmediniz " kıvamında kasete çeken İlyas Atak'a, 1 milyar 800 milyon lira, ön ödemeli ceza verilmiş. Bu ödeme karşılığında 3 ay sonra kasetini geri alır mı, bilemeyiz. Öyle ya, ön ödemeyi yapana bir şey vermek gerekmez mi 
   Asıl söylemek istediğimiz, Gülben Ergen bu olayı aylar önce görmüş. Gülben Hanım, bir süre yayımlanıp kapanan "Gülbence" dergisindeki "Editörden" isimli köşesinde bakın ne demiş bir zamanlar "William Jennings Bryan'ın çok sevdiğim bu sözü, beni zaman zaman düşündürür Kader bir şans işi değil, bir seçim işidir, beklenecek değil, azimle başarılacak bir şeydir..." 
   Sözü sevmekle kalmamış, uygulamış da. Beklememiş, İlyas Atak'ı seçmiş, azmetmiş ve başarmış. William Jennings Bryan'ı okuyup yuttuğuna ve çok sevdiğine göre, şimdiki durumuna uygun bir sözü varsa lütfen bize iletsin. Ya da işte köşemiz, o kadar editörlük yapmış zamanında, 1000 vuruşluk yazarsa bilir o 1000 vuruşu falan zevkle yayımlarız. Bekliyoruz... 
   
   Radar Oldum .. No 22    SerinDuruş ve ShockHabercilerden gelenler...    "Yılan tarafından ısırılmak yasaktır .." lili 
</TEXT>
</DOC>
