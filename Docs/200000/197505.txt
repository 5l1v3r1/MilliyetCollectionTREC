<DOC>
<DOCNO> 197505 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/24/dunya/dun01.html </URL>
<DATE> 2003/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Üç Türk gözaltında 
</HEADLINE>
<TEXT>

   KYB peşmergelerinin Kerkük'teki intihar saldırısıyla ilgili olarak Türk pasaportlu üç kişiyi sorguladığı açıklandı 
      DIŞ HABERLER SERVİSİ 

   
   Kerkük'ün kontrolünü elinde tutan Kürdistan Yurtseverler Birliği KYB , kentte geçen perşembe günü bombalı araçla düzenlenen ve 7 kişinin ölümü, 40 kişinin de yaralanmasıyla sonuçlanan intihar saldırısıyla ilgili olarak Türkiye Cumhuriyeti pasaportu taşıyan üç kişinin gözaltına alındığını açıkladı. 
   AFP'nin haberine göre, KYB Enformasyon yetkilisi Ramazan Reşit Muhiddin, "Kerkük soruşturma bürosu ile koordineli şekilde hareket eden milislerimiz saldırıya karıştıkları şüphesiyle üç Türk'ü tutukladı" diye konuştu. Muhiddin, ikisi KYB bürosu yakınlarında tutuklanan Türklerin üzerinde uydu telefonları da bulunduğunu belirtti. Bombalı aracın KYB ve Kürdistan Demokratik Partisi KDP merkezlerine 200 metre uzaklıkta iken patlatılması sonucu yaralanlanların çoğunu ilkokul öğrencileri oluşturuyor. Polis, saldırının KYB ve KDP merkezlerini hedeflediğini bildirmişti. 
   KYB olay günü yaptığı açıklamada, saldırıdan Ensar El İslam ile El Kaide'yi sorumlu tutmuştu. 
   
   
</TEXT>
</DOC>
