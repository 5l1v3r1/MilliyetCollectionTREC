<DOC>
<DOCNO> 182549 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/16/guncel/agun.html </URL>
<DATE> 2003/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Bıçak parası için 40 takla .. 
</HEADLINE>
<TEXT>

   Sezer'in hakkında soruşturma başlattığı doktoru Paşaoğlu, hastalardan bıçak parası almak için yapmadığını bırakmamış 
      TOLGA ŞARDAN YILDIZ YAZICIOĞLU 

   
   Cumhurbaşkanı Ahmet Necdet Sezer'in, bir şik yet mektubu üzerine hakkında soruşturma açtırdığı Hacettepe Üniversitesi H.Ü. Tıp Fakültesi Öğretim üyesi Prof. Dr. İlhan Paşaoğlu'nun "bıçak parası" istemeyi alışkanlık haline getirdiği resmi kayıtlara geçti. Yükseköğretim Kurulu'na YÖK gönderilen soruşturma dosyasında, Sezer'in doktoru olan Paşaoğlu'nun hastaları kendi adına hastaneye yatırarak başka doktorlar tarafından ameliyat edilmesine izin vermediği belirtildi. Dosyadaki tanık ifadelerine göre, Paşaoğlu'yla ilgili iddialar şöyle 
   
   'ALLAH BİLE ELİMDEN ALAMAZ' 
   
   Sezer'e 17 Şubat 2002'de mektup gönderen Zonguldak'ın Saltukova İlköğretim Okulu öğretmeni Hasan Akşan "Paşaoğlu, kalp hastası kızım resmi sevkli olmasına rağmen ameliyat için 5 bin dolar istedi. Yalvardım, bir aylık maaşımı teklif ettim. 'Deli misin O ameliyat yapılır mı ' diye reddetti. Kızımı mecburen taburcu ettirdim." 
   Ankara Büyükşehir Belediyesi'nde görevli Hüseyin Özdamar "Babam Sadık Özdamar için 1994'te by - pass kararı alındı. Paşaoğlu, 'Hacettepe yerine Özel Sevgi Hastanesi'nde ameliyat edilirse Allah bile elimden alamaz' dedi. Ameliyat için 200 milyon lira istedi. 'Kimseye bu fiyatı kabul ettiğimi söyleme" diyerek 20 milyon liraya razı oldu." 
   
   'KİMSE BANA DOKUNAMAZ' 
   H.Ü. mutfak personeli Rafet Gürkan "2002'de resmi sevkli kayınvalidemi muayene ettirmek istedim. Özel muayenehanesine gönderdi. Hasta yanımızdayken 'Bu ameliyat Hacettepe'de olmaz, çok gecikmiş. Hasta ölecek' dedi. Israr edince 'Hastayı ameliyat ettiremezsin, paran var mı 15 bin dolar verirsen ameliyat ederim' dedi." 
   H.Ü. Tıp Fakültesi eski Dekanı Prof. Dr. Aydın Y. Renda "Paşaoğlu hakkında benzer bir şik yet nedeniyle soruşturma açtırdım. Görevden uzaklaştırmak istediğimde, bana 'Siz değil, devlet büyükleri dahil hiç kimse bana dokunamaz' dedi." 
   
   
</TEXT>
</DOC>
