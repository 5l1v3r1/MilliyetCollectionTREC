<DOC>
<DOCNO> 190493 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/22/son/sonspo25.html </URL>
<DATE> 2003/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Lucescu futbolcuları parka götürdü, Prag'ı gezdirdi 
</HEADLINE>
<TEXT>

     Şampiyonlar Ligi'nde bu akşam Sparta Prag ile karşılaşacak Beşiktaş, kaldığı otelin yakınında bulunan Şehir Parkı'nda stres attı. 
     Teknik direktör Mircea Lucescu, siyah-beyazlı futbolcuları parka götürerek yaklaşık 1 saat süren bir gezi yaptırdı. Gezinin ardından otele dönen futbolcular dinlenmeye çekilirken, otelin önünde bulunan bir grup Romen vatandaş, Lucescu'ya sevgi gösterilerinde bulundu ve ayak üstü sohbet etti. 
     Öte yandan, Macaristan Beşiktaşlılar Derneği Başkanı Ceyhun Kılınç, Lucescu'ya, Macaristan'ın ünlü dünya şampiyonu şarabı ''Tokaji'' seti hediye etti. 
     Lucescu, hediyeye teşekkür ederek, kendisinin önemli bir şarap koleksiyonu bulunduğunu söyledi. 
     
     PRAG, SİYAH-BEYAZ'A BOYANDI 
     Bu akşam yapılacak maç öncesinde Prag şehri, adeta siyah beyaz renklere boyandı. 
     Türkiye'den ve Avrupa'dan gelen Beşiktaşlı taraftarlarla şenlenen Prag'da, siyah-beyazlı formalarla şehri gezen Türk taraftarlara, vatandaşlar da büyük ilgi gösterdi. 
     
</TEXT>
</DOC>
