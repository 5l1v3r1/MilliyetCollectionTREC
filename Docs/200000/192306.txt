<DOC>
<DOCNO> 192306 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/30/son/sontur19.html </URL>
<DATE> 2003/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
En iyi reklam filmi ve spotu ödülü Türkiye'nin... 
</HEADLINE>
<TEXT>

     Türkiye'nin, Avrupa ve dünyada her eve girmesi amacıyla Kültür ve Turizm Bakanlığı tarafından hazırlanan reklam filmleri Polonya'da düzenlenen 6. Uluslararası Turizm Filmleri Festivali'nde birincilik aldı. 
     Kültür ve Turizm Bakanlığı'nın Türkiye'yi bir dünya markası haline getirme çalışmaları çerçevesinde yurtdışında yürüttüğü reklam kampanyaları beğeni toplamaya devam ediyor. 
     Kültür ve Turizm Bakanlığı'ndan yapılan yazılı açıklamada, Polonya'nın Ponzo kentinde düzenlenen festivalde, Türkiye'nin reklam filminin yarışma jürisi tarafından ''Reklam filmi ve reklam spotu'' kategorisinde en büyük ödül olan birincilik ödülüne layık görüldüğü bildirildi. 
     Açıklamada, Polonya'da 2003 yılı reklam kampanyası boyunca yayınlanmak üzere hazırlanan ve 4 kategoride 32 yarışmacının katıldığı festivalde, Kültür ve Turizm bakanlığı Tanıtma Müşavirliği tarafından alınan ödülün, Türkiye'nin tanıtım konusundaki başarısında yeni bir halka oluşturduğu ifade edildi. 
     
</TEXT>
</DOC>
