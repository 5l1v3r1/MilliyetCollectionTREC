<DOC>
<DOCNO> 189259 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/17/son/sondun23.html </URL>
<DATE> 2003/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Güney Kıbrıs'taki aşırı sağcı grubun hedefinde Türkler de var 
</HEADLINE>
<TEXT>

     Güney Kıbrıs'ta yeni bir aşırı sağcı grubun ortaya çıktığı, grubun hedefleri arasında Türklerin de bulunduğu bildirildi. 
     Rum televizyonunun haberine göre, 75 kişiden oluşan ve kendilerini ''Yeni Naziler'' olarak nitelendiren faşist grup, ''Türk kanı taşıyan herkese'' saldırma yemini etti. 
     Haberine göre grup, ilk olarak futbol maçlarına giderek, tribünlerde olay çıkarmaya başladı. Grubun stadyumlarda çıkardıkları olaylarda, Hitler'e bağlılıklarını dile getirdiği belirtilen haberde, iskelet, kuru kafa ve Hitler'in resimleriyle dolaşan grup üyelerinin son oynanan ApollonApoel karşılaşmasında görüldüğü kaydedildi. 
     Rum televizyonu, görüntüleri, ''ibret verici'' olarak nitelerken, grup üyelerinin tutumu poliste endişe yarattı. 
     Grubun 2000 yılında 3 kişi ile kurulduğu, bugün üye sayısının 75 olduğu belirtilen haberde, ''Türk kanı taşıyan herkese'' tehditler savuran grup üyelerinin, Türkleri düşman olarak hedef aldıkları belirtildi. 
     
</TEXT>
</DOC>
