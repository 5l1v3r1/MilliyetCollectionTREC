<DOC>
<DOCNO> 161794 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/08/spor/spo03.html </URL>
<DATE> 2003/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni cephe SELÇUK 
</HEADLINE>
<TEXT>

Okan Koç'u, Beşiktaş'a kaptıran Galatasaray, şimdi de İstanbulsporlu Selçuk için Fenerbahçe ile yarışa girdi 
     Takas önerisi 
     GALATASARAY, Gençlerbirliği'nin genç yıldızı Okan Koç'ta hayal kırıklığı yaşarken, rotasını İstanbulsporlu Selçuk'a çevirdi. Kulübü ile olan sözleşmesi devam eden genç oyuncu için 2 milyon dolar bonservis bedeli istenmesi üzerine Sarı - Kırmızılı yöneticiler yine takas formülünü önerdiler. Ancak Sarı - Siyahlı kulüp bu teklife sıcak bakmadı. 
     
     Daum istiyor 
     FENERBAHÇE'NİN de Teknik Direktör Daum'un isteği üzerine Selçuk için girişimlere başladığı öğrenildi. Ümit Milli Takımı'nın Slovakya ile oynadığı maçta genç oyuncuyu izleyen ve çok beğenen Alman hocanın, "Bu transferi mutlaka yapalım" dediği belirtildi. Şimdi gözler ezeli rakiplerin Selçuk konusundaki yarışına çevrildi. 
     
Ateş olmayan yerden Kaçan balık      Galatasaray, elinden kaçırdığı Okan Koç için yas tutarken, bu transferdeki zaaflar da tartışılmaya başlandı. 
     Beşiktaş, Türk futbolunun geleceğine damga vuracak bu oyuncu için her cephesiyle taarruza geçerken, dün Ankara'da tek bir Galatasaraylı yönetici bile olmaması dikkat çekiciydi. Çünkü Cim - Bom yönetimi tüm transfer yetkisini Fatih Terim'e vermiş, ancak Beşiktaş'ın dün protokol imzaladığı saatlerde hoca, yardımcısı Müfit Erkasap ile Bodrum'da güneşlenmeyi tercih etmişti. Telefon kulağındaydı Fatih hocanın, ama rakip, transferi, hem de yerinde bitirivermişti. Sarı - Kırmızılı yöneticiler ise bu konudaki soruları, "Biz değil Fatih hoca herşeyi biliyor. Tek yetkili o" yanıtlarıyla geçiştiriyordu. 
     Ama şu gerçek bir kez daha ortaya çıkıyor ve kulaktan kulağa fısıldanıyordu Başkan Özhan Canaydın yetki kararını bir kez daha gözden geçirmeli, gerekirse Ali Dürüst ile Özer Saraçoğlu'nu transferde aktif göreve getirmeli." 
     
Ve 2. şok      Andersson da gitti 
     CİM - BOM, Okan Koç'tan sonra, özellikle Teknik Direktör Fatih Terim'in istediği Brezilyalı Sony Andersson'u da kaptırdı. Fransa Ligi'nde Lyon'da forma giyen 32 yaşındaki ünlü golcünün 2.5 milyon Euro'ya, Katar'a transfer olduğu dün resmen açıklandı. Terim'in de aynı haberi aldığı ve hücum gücü olarak düşündüğü bu oyuncunun gidişiyle yıkıldığı belirtildi. 
     
     Flo'dan hayır 
     NORVEÇLİ yıldız golcü Tore Andre Flo'nun menajeri Gunnar Martin Kjenner ise dün Galatasaray'ın transfer teklifinde bulunduğunu açıkladı. Bu sezon küme düşen İngiliz Sunderland'da forma giyen Flo, Sarı - Kırmızılı kulübün kendisi ile ilgilendiği için memnun olduğunu, ancak futbol hayatına Avrupa'da devam etmeyi düşündüğünü bildirdi ve teklifi reddetti. 
     
Çözüm arayışı      SARI - Kırmızılı takım, Lukunku ve Abel Xaiver'i göndermek için çözüm arayışına girdi. Yönetim, Teknik Direktör Fatih Terim'in isteği doğrultusunda, bu oyuncuların sözleşmelerini, en az zararla feshetmenin yollarını arıyor. Abel'in aralıka kadar, Lukunku'nun üç yıllık sözleşmesi bulunuyor. Bu iki oyuncunun menajerleriyle yapılan ilk görüşmeler olumsuz geçti. Önümüzdeki hafta yapılacak görüşmeden sonra Revivo'nun durumu da kesinlik kazanacak. 
     

</TEXT>
</DOC>
