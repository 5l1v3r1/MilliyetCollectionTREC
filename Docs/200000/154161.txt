<DOC>
<DOCNO> 154161 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/03/spor/spo04.html </URL>
<DATE> 2003/05/03/ </DATE>
<TIME>  </TIME>
<AUTHOR> BİTTİ  </AUTHOR>
<HEADLINE>
Gökdeniz'e görücü 
</HEADLINE>
<TEXT>

Yıldız futbolcunun taliplileri arasına Ajax da katıldı. Hollanda kulübünün temsilcilerinin Trabzonlu oyuncuyu Galatasaray maçında izleyeceği öğrenildi 
     TRABZONSPOR ile opsiyonlu sözleşmesi bulunan Gökdeniz'i Ajax takibe aldı. Hollanda kulübünün yetkililerinin bir çok takımın transfer listesinde bulunan yıldız futbolcuyu Galatasaray maçında izleyeceği öğrenildi. Kırmızı - Beyazlılar'ın genç oyuncunun transferi için daha sonra yeniden Türkiye'ye geleceği de ifade edildi. Bu arada bazı İspanyol takımlarının da Gökdeniz'in menajerinden bilgi kasedi talep ettiği belirtildi. 
     YENİ sezonda daha güçlü bir kadro oluşturmak isteyen Trabzonspor, transfer çalışmalarına başladı. Bordo - Mavilililer'in rotayı Denizlisporlu Ersen Martin ve Ali Tandoğan'a çevirdikleri bildirildi. Samet Aybaba'nın görüştüğü Ali Tandogan'ın transfere yeşil ışık yaktığı dile getirildi. Aybaba'nın gözdeleri arasında yer alan Diyarbakırsporlu Ömer ile Celalettin için de önümüzdeki günlerde teklif götürüleceği vurgulandı. 
     
     'Galatasaray fobi değil' 
     BAŞKAN Özkan Sümer, Galatasaray şanssızlıklarına son vermek istediklerini açıkladı. Sümer, rakiplerini 7 yıldır yenemediklerini dile getirip, "Karşılaşma, bizim için prestij anlamında büyük önem taşıyor. Futbolcularımızın maça çıkarken çok gergin olmamaları gerekiyor. Galatasaray bizim için bir fobi değil. Artık daha tecrübeli bir takımız" dedi. 
     
     Fatih Tekke garanti verdi 
     TRABZONSPOR'UN başarılı yıldızı Fatih Tekke, Galatasaray maçının kendileri için derbi olduğunu dile getirdi. 7 yıl sonra Avni Aker'de galibiyet istediklerini da açıklayan başarılı futbolcu, "Galatasaray maçı, bir çok özlemi sona erdirecek. Uzun yıllardır bir şanssızlık vardı. Bunu kıracağız. Galatasaray'a gücümüzü göstermek için yenmemiz gerekiyor" yorumunu yaptı. 
     


SPOR 





























</TEXT>
</DOC>
