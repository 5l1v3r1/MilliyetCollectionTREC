<DOC>
<DOCNO> 160519 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/02/son/sondun30.html </URL>
<DATE> 2003/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Müşterinin salatasına tükürünce... 
</HEADLINE>
<TEXT>

     Almanya'nın Hannover kentinde, müşterisinin salatasına tüküren bir pizzacı, 520 euro yaklaşık 860 milyon lira para cezasına çarptırıldı. 
     Pizzacı, bugün Hannover Eyalet Mahkemesi'nde verdiği ifadede, tükürüğünün salataya düştüğünü itiraf etti, ancak bunun, ''öksürdüğü için kazayla olduğunu'' söyledi. 
     İfadesinde pizzacı, olayı şöyle anlattı ''Söz konusu salata, sosu yanlış olduğu için bir müşteri tarafından geri gönderilmişti. Salatayı ben yemek istedim, ancak içinde çok fazla sirke olduğu için öksürük geldi ve bu arada tükürüğüm salataya düştü. Öğle vaktinin koşuşturması arasında bu salatayı alıp yanlışlıkla diğer bir müşteriye götürdüm.'' Pizzacının sözlerinin inandırıcı bulmayan yargıç Johanna Paulmann-Heinke, kendisini, Gıda Maddesi Yasası'nı ihlal ettiği gerekçesiyle para cezasına çarptırdı. 
     Salatayı alan kişinin, bir salatalık diliminin altında tükürüğü görerek polisi aradığı, tükürük üzerinde yapılan DNA testi sonucunda bunun pizzacıya ait olduğunun ortaya çıkarıldığı bildirildi. 
     
</TEXT>
</DOC>
