<DOC>
<DOCNO> 162280 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/10/son/sonspo09.html </URL>
<DATE> 2003/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
2 futbolcuda doping bulundu.. 
</HEADLINE>
<TEXT>

     Futbol Federasyonu 2002-2003 futbol sezonunda liglerdeki 200 oyuncudan doping kontrolü için örnek alırken, sadece 2 futbolcuda uyarıcı madde saptandığı açıklandı. 
     Futbol Federasyonu Dopingle Mücadele Kurulu tarafından 2002-2003 sezonunda Birinci Süper Lig, 2. Lig A ve B Kategorileri, Üçüncü Lig ve Ümitler Ligi'nde 50 karşılaşmada 100 takıma doping kontrolü yapıldı. 
     Alınan doping kontrol örneklerinin Almanya'nın Köln kentindeki doping kontrol merkezinde incelenirken, karşılaşmalar sonrasında idrar örneği alınan 200 futbolcudan sadece 2'sinde kullanımı yasaklanmış maddeye rastlandı. 
     Uyarıcı madde özelliği içeren ''ephedrine'' isimli maddeyi kullanan Üçüncü Lig 4. Grup takımlarından Bandırmasporlu Hasan Zengin, Profesyonel Futbol Disiplin Kurulu PFDK tarafından 6 ay hak mahrumiyeti cezası çarptırıldı. 
     Öte yandan, idrar örneğinde yine doping maddesi olduğu belirlenen İkinci Futbol Ligi A Kategorisi'nden Birinci Süper Lige çıkan Akçaabat Sebatsporlu Ragıp Başdağ ise PFDK'ya gönderildi. 
     
</TEXT>
</DOC>
