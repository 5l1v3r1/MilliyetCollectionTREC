<DOC>
<DOCNO> 175264 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/12/son/soneko39.html </URL>
<DATE> 2003/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa günü 98 puanlık artışla noktaladı... 
</HEADLINE>
<TEXT>

     İMKB Bileşik Endeksi 2. seansta 65.41 puan artarak, 11,860.11 puandan kapandı. 
     Hisse senetleri, ikinci seansta ortalama yüzde 0.55 oranında değer kazandı. 
     İlk seanstaki 32.41 puanlık artış dikkate alındığında, borsa endeksi günün tamamında 97.82 puan yükseldi. Hisse senetlerindeki günlük değer artışı ise yüzde 0.83 oldu. 
     Endeks böylece kapanış değeri olarak yılın en yüksek seviyesine ulaştı. En son 18 Şubat 2003 günü kapanışta endeks 11,755.49 puandan kapanmıştı. 
     Endeks, 2. seansa 3.94 puanlık artışla 11,798.64 puan seviyesinde başladı. Seansın ilk yarısını seans içindeki en yüksek seviyesi olan 11,922.29 puandan geçen endeks, seans içinde en düşük 11,776.67 puana kadar geriledi. 
     Kapanışta mali endeks 59.49 puan artışla 14,531.55 puana, sanayi endeksi 52.78 puan artışla 11,604.03 puana, hizmetler endeksi 64.91 puan artışla 7,555.95 puana yükseldi. 
     Böylece ilk seansa göre mali grup hisseler ortalama yüzde 0.41, sanayi grubu hisseler ortalama yüzde 0.46, hizmetler grubu hisseler ortalama yüzde 0.87 değer kazandı. 
     2. seansta işlem gören toplam 290 hisse senedinden 107'si değer kaybetti, 107'si değer kazandı, 76'sının fiyatında değişiklik olmadı. 
     Seansta, 372 trilyon 310 milyar 220 milyon liralık işlem hacmi kaydedildi. İki seans toplamında ise 774 trilyon 831 milyar 538 milyon liralık işlem hacmi oluştu. 
     2. seansta Garanti Bankası, Sabancı Holding, Doğan Holding, Yapı ve Kredi Bankası ve İş Bankası C en yoğun işlem gören hisse senetleri olarak belirlendi. 
     
</TEXT>
</DOC>
