<DOC>
<DOCNO> 182270 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/14/son/sondun15.html </URL>
<DATE> 2003/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Baba Bush Terörle mücadele bitmeyecek.. 
</HEADLINE>
<TEXT>

     Eski ABD başkanı ve şimdiki Başkan George W. Bush'un babası George Bush, ''teröre karşı savaşın, asla bitmeyebilecek uzun süreli bir mücadele'' olduğunu söyledi. 
     BBC televizyonuna demeç veren Bush, ''11 Eylül terör saldırılarından 2 yıl sonra sadece terörü önlemede değil, teröre direnmede daha iyi durumdayız. Ancak hiçbir zaman bittiğini söyleyemezsiniz'' dedi. 
     11 Eylül saldırılarının Amerika'yı nasıl sarstığını anlamayan diğer ülkeler tarafından ABD'nin takdir edilmediğini belirten Bush, ''Sıradan bir Amerikalının üzerinde saldırıların bıraktığı etkiyi diğer ülke insanlarının anlaması zor. Bu bize olmamalıydı ve birden bire oldu. Avrupa üzerinde üstünlük aramıyoruz. Avrupa'nın işini nasıl yapması gerektiğini dikte etmeye çalışmıyoruz'' diye konuştu. 
     
</TEXT>
</DOC>
