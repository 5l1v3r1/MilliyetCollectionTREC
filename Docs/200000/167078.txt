<DOC>
<DOCNO> 167078 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/03/son/sondun38.html </URL>
<DATE> 2003/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Tahran'da uydu televizyon antenleri toplanıyor... 
</HEADLINE>
<TEXT>

     İran'ın başkenti Tahran'da, güvenlik güçleri, uydu televizyon antenlerini topluyor. 
     Farsça yayınlanan İran gazetesinin haberine göre, güvenlik güçleri, özellikle 10-20 Haziran arasında rejim karşıtı gösterilere sahne olan bölgelerde evlere baskın düzenleyerek, uydu antenlere el koyuyor. 
     Haberde, uydu anten sahiplerinin mahkemeye çağrıldığı ve 1 milyon ila 5 milyon riyal 120 ve 600 dolar arasında değişen para cezalarına çarptırıldığı belirtildi. 
     Rejim karşıtı gösterilerin merkezi durumundaki Tahran Üniversitesi yakınında bir bölgede, sivil polislerin, baskın yaptıkları evlerdeki uydu antenleri çatılardan aşağı fırlattığı belirtildi. 
     Uydu antenlerin kullanımının yasak olduğu İran'da yetkililer, ABD'den yayın yapan uydu televizyon kanallarını rejim karşıtı gösterileri kışkırtmakla suçlamıştı. 
     
</TEXT>
</DOC>
