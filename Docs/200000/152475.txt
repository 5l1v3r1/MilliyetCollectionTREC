<DOC>
<DOCNO> 152475 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/26/guncel/agun.html </URL>
<DATE> 2003/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Doktorları endişelendiren konu, dini inançlar... 
</HEADLINE>
<TEXT>
'Yasa engellese de ötanazi uygulanıyor' 
949 doktorla görüşülerek yapılan araştırmaya göre, Türk doktorların yüzde 55.9'u, "Türkiye'de ötanazinin gizlice uygulandığını" düşünüyor 
     SEMRA KARDEŞOĞLU İstanbul 

     Dokuz Eylül Üniversitesi Adli Tıp Bölümü'nden Yrd. Doç. Dr. Erdem Özkara'nın başkanlığında "Hekimlerin Ötanaziye Yaklaşımı" araştırması, ilginç sonuçlar verdi. Araştırma, 7 bölgeyi temsilen 7 ilde 949 hekimle görüşülerek yapıldı. Araştırmaya göre, doktorların yüzde 55.9'u ötanazinin Türkiye'de yasak da olsa gizlice uygulandığına inanıyor. 
     
     'YASAL OLABİLİR' 
     Yine yarısına yakını ötanazi uygulamasına karşı olmadıklarını belirtip ötanazinin yasal hale getirilmesine olumlu bakıyor. Karşı çıkanların en önemli gerekçesi ise, istismar edilebilir olması kaygısı nedeniyle dini inançlar. Doktorların yaklaşık 5'te 1'i meslek yaşamında ötanazi istemiyle karşılaştığını söyledi. Yine önemli bir bölümü, ötanazinin cezalandırılmaması gereken bir uygulama olduğuna inanıyor. Araştırmanın tamamlandığı 4 şehirde çıkan sonuçlar şöyle 
     
Doktorlara göre ötanazi      Genel anlamıyla günümüz tıbbının iyileşme umudu taşımadığı, ilerleyici, acı verici ve öldürücü bir hastalığa yakalanan kişi için kaçınılmaz ve ıstırap verici bir süreç olan ölümün kendi isteğiyle daha uygun şartlarda ve acısız olarak bir hekim yardımıyla gerçekleştirilmesi. 
     
Sadece Hollanda'da yasal...      Hollanda'da yasal olan ötanazi, diğer ülkelerde yasadışı bir uygulama olarak değerlendiriliyor. Ancak ABD'de değişik yöntemlerle belli hastalara pasif ötanazi uygulanmasına ılımlı yaklaşılıyor. Türkiye'de de ötanazi TCK'nın ilgili maddelerine göre suç kapsamına giriyor. 
     
     ANKARA 

</TEXT>
</DOC>
