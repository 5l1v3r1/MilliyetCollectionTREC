<DOC>
<DOCNO> 173239 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/03/guncel/gun07.html </URL>
<DATE> 2003/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuran'da türban ifadesi var mı 
</HEADLINE>
<TEXT>

   Devlet Bakanı Aydın'ın açıklaması, ilahiyatçıları ikiye böldü. Bazıları 'Türbanın Kuran'daki yeri çok açıktır, yorumların bir değeri yok' dedi 
      ŞÜKRAN PAKKAN İstanbul 

   
   Diyanetten Sorumlu Devlet Bakanı Prof. Dr. Mehmet Aydın'ın, Kuran'da türban olmadığını açıklaması, ilahiyatçılar arasında tartışma yarattı. Financial Times'ta önceki gün röportajı yayımlanan Bakan Aydın, İran gibi ülkelerde kadınlara yönelik baskının İslamın yanlış yorumlanmasından kaynaklandığını belirtti. Aydın, Kuranıkerim'in türbandan söz etmediğini söyleyerek, "Katı laikler için türban sembol sayılıyor. Aşırı dincilere göre ise, dindarlığın şartı. Türban takmanın dinin gereği olup olmadığı bir yorum meselesidir. Kuran yalnızca alçakgönüllülükten bahseder. Başını örtmeye ihtiyaç duyup duymamak bir yorum sorunudur" dedi. 
   İlahiyatçılar, Aydın'ın açıklamalarını şöyle değerlendirdi 
   
   Yeri çok açık 
   Prof. Süleyman Ateş Eski Diyanet İşleri Bşk. "Başörtüsünün Kuran'da yeri çok açık. Yorumların bir değeri yok. Baş örtüp örtmeme kararı kişiye bağlı. Bakanın bu şekilde söylediğine inanmıyorum." 
   
   Hadislerde var 
   Prof. Yunus Vehbi Yavuz Uludağ Ü. İlahiyat Fak. "Kuranıkerim'de örtüden bahsediliyor. Örtünmeyi hadislerde ve ve İslam limlerinin yorumlarında buluyoruz." 
   
   Yoruma bağlı 
   Prof. Saim Yeprem Marmara Ü. İlahiyat Fak. "Türban diye bir kavram yok. Burada, hadislerden çıkış alınmış, Peygamber'in uygulamaları örnek olmuştur." 
   
   14 asırlık anlayış 
   Prof. Abdullah Aydınlı Sakarya Ü. "Türban yeni bir kelime. Başörtüsü kastediliyorsa, Müslümanın 14 asırlık anlayışı gereğidir. Kuran'da türbanı anlatan bir ifade yoktur." 
   
   
</TEXT>
</DOC>
