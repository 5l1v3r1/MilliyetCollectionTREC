<DOC>
<DOCNO> 164096 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/19/son/sondun16.html </URL>
<DATE> 2003/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Terminatör, Türk prensi olacak 
</HEADLINE>
<TEXT>

     Amerikalı ünlü oyuncu Arnold Schwarzenegger, ''80 Günde Devrialem'' filminde ''Hapi'' adında bir Türk prensini canlandırıyor. 
     Almanya'nın Potsdam kentindeki Sanssouci Parkı'nda filmin çekimlerini yapan Studio Babelsberg Motion Pictures adlı film şirketinin bir sözcüsü, Schwarzenegger'in filmde, senaryo gereği ''Hapi'' adlı bir Türk prensini canlandıracağını belirtti. 
     Bazı Alman gazeteleri, sarayların da bulunduğu Sanssouci parkında, film çekimleri için bir ''Türk hareminin'' kurulduğunu, çekimlerde Osmanlı kıyafetleri giyen yaklaşık 200 figüranın kullanıldığını yazdılar. 
     Schwarzenegger, bugünkü film çekimlerinden sonra İrlanda'nın başkenti Dublin'e gidecek. 
     ''80 Günde Devrialem'' filminde Steve Coogan, İngiliz asilzade Phileas Fogg, ünlü oyuncu Jackie Chan da Passepartout adlı uşağı rolünde oynuyor. 
     
</TEXT>
</DOC>
