<DOC>
<DOCNO> 186134 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/03/siyaset/siy15.html </URL>
<DATE> 2003/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Resepsiyonda personel kalabalığı 
</HEADLINE>
<TEXT>

   TBMM'nin açılış resepsiyonuna memurların eşleriyle davet edilmesi, kalabalığı artırdı 
   ANKARA Milliyet 

   
   TBMM Başkanlığı, Cumhurbaşkanı Ahmet Necdet Sezer ve CHP Genel Başkanı Deniz Baykal'ın katılmadığı yasama yılı açılış resepsiyonuyla ilgili ilk kez açıklama yaparak "ilgi çok yoğundu" mesajı verdi. TBMM Başkanı Bülent Arınç, resepsiyonda gazetecilerle sohbet ederken, ilgiden memnuniyetini dile getirdi ve Sezer'in katılmaması konusunda, "Nedenini kendisine sorun. Koşarak gelen herkese çok teşekkür ediyorum" dedi. 2000 kişinin davet edildiği resepsiyonda 145 muhabirle temsilci, 42 kameraman, 17 foto muhabirinin görev yaptığı belirtildi. Resepsiyonda 370'e yakın personel görevliydi. Meclis'in yönetici kademesindeki tüm memurların eşleriyle davet edilmesinin kalabalığı artırdığı öğrenildi. 
   Sezer'in, "TBMM'de 1.5 saatlik bir konuşma yaparak milletvekilleriyle bir araya gelme olanağı bulması nedeniyle resepsiyona katılmayı tercih etmediğini, bunun 23 Nisan davetinde türban kriziyle başlayan gerginliğin uzantısı olmadığını dile getirdi. 
   
   
</TEXT>
</DOC>
