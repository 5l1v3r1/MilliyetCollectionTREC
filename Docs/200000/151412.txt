<DOC>
<DOCNO> 151412 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/21/son/sonspo27.html </URL>
<DATE> 2003/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Altay'da şok gelişme... Kemal Zorlu istifa etti... 
</HEADLINE>
<TEXT>

     Altay Kulübü'nün önde gelen isimlerinden Mazhar Zorlu Holding ve Güçbirliği Holding A.Ş. Yönetim Kurulu Başkanı Kemal Zorlu, kulüp üyeliğinden istifa ettiğini açıkladı. 
     Zorlu yazılı açıklamasında, ''Altay'ı 'Büyük Altay' yapan değerlerin, inanç, vefa ve saygı kavramlarının erozyona uğradığını'' savundu. Bu ortamda kulüpte üye olarak bulunmanın ''gelecekte herhangi bir değişimi mümkün kılmayacağına'' inandığını kaydeden Zorlu, üyelikten istifa etti. 
     Kemal Zorlu, kararından geri dönmesinin söz konusu olmadığını, Altay'ın kalbinde yaşacağını belirtti. 
     Altay Kulübü Başkanı Ahmet Taşpınar ise bu karara üzüldüklerini belirterek, ''Zorlu ismi, Altay'da bir simgedir. Böyle bir ortamda bu karar bizi üzmüştür. Yönetim kurulu olarak istifayı kabul etmemiz mümkün değil'' dedi. 
     Altay Kulübü'nün eski başkanlarından ve Kemal Zorlu'nun kardeşi Nafiz Zorlu da bir süre önce kulüp üyeliğinden istifa etmişti. 
     





</TEXT>
</DOC>
