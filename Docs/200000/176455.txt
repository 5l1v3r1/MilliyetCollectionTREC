<DOC>
<DOCNO> 176455 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/18/son/sondun11.html </URL>
<DATE> 2003/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Gürcistan'ın tamamı elektriksiz kaldı 
</HEADLINE>
<TEXT>

     Gürcistan'ın tamamının henüz belirlenemeyen bir nedenle elektriksiz kaldığı bildirildi. 
     Elektriklerin, 4.4 milyon nüfuslu ülkede yerel saatle 07.00'de TSİ 05.00 kesildiği belirtildi. 
     Yakıt ve Enerji Bakanı Mamuka Nikolayşivili'nin Yardımcısı Medeya Kahadze, neler olduğunu henüz kendilerinin de bilmediğini söyledi. 
     Başkent Tiflis'teki Telasi elektrik kurumuysa açıklama yapmaktan kaçındı. 
     Gürcistan'da zaman zaman elektrikler kesilmesine rağmen, tüm ülkenin aynı anda elektriksiz kalması alışılmamış bir durum. 
     Elektrik kesintisine alışık olan halkın çoğu jeneratör kullanıyor. Hastane ve havaalanları da olağanüstü durumlara kendi enerji kaynağını devreye sokuyor. 
     Bu arada ülkedeki elektrik kesintisi nedeniyle bugün metroların açılmadığı ve troleybüslerin işlemediği belirtildi. Halkın elektriğin yanı sıra susuz da kaldığı kaydedildi. 
     Gürcistan, enerji konusunda büyük oranda Rusya'ya bağımlı durumda. 
     
</TEXT>
</DOC>
