<DOC>
<DOCNO> 185273 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/29/son/sondun06.html </URL>
<DATE> 2003/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Japonya'da şiddetli artçılar sürüyor... 
</HEADLINE>
<TEXT>

     Japonya'da, geçen hafta sonunda meydana gelen Richter ölçeğine göre 8 büyüklüğündeki depremin şiddetli artçı şokları sürüyor. 
     Japon Meteoroloji Ajansı, bugün merkez üssü Kushiro açıkları olan 6.5 büyüklüğünde bir artçı sarsıntı daha olduğunu, ancak bu depremin bir tsunami yaratma tehlikesi olmadığını duyurdu. 
     Bu arada, büyük depremde bir petrol tesisinde meydana gelen yangının sürdüğü ve diğer petrol depolarına sıçrayabileceği uyarısı yapıldı. 
     Yetkililer, yangının yayılmasını engellemek için rafinerideki petrol tanklarını soğutmaya çalışıyorlar. 
     Cuma günü meydana gelen 8 büyüklüğündeki depremde 570 kişi yaralanmış, oluşan küçük tsunamilerde 3 kişi kaybolmuştu. 
     
</TEXT>
</DOC>
