<DOC>
<DOCNO> 152389 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/25/son/sonspo21.html </URL>
<DATE> 2003/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor 3 otobüs taraftarla Malatya'ya gidiyor... 
</HEADLINE>
<TEXT>

     Bursaspor'un eski basın sözcüsü Erhan Akbaş, Malatyaspor deplasmanına gidecek taraftar için 3 otobüs tahsis etti. 
     Akbaş, Bursaspor'un Denizlispor maçında ortaya koyduğu güzel futbolda, taraftar desteğinin önemli rol oynadığını belirtti. 
     Malatyaspor deplasmanında da taraftarın takımını yalnız bırakmayacağına inandığını ifade eden Akbaş, ''Malatyaspor maçı Bursaspor açısından hayati önem taşıyor. Bu takıma, zor günlerinde herkesin sahip çıkması gerekir. Bursaspor, taraftar desteğini de arkasına alırsa, Malatyaspor maçından puanlarla dönecektir'' dedi. 
     Bursalı işadamlarına bu dönemde önemli görevler düştüğünü anlatan Akbaş, taraftarın Malatya'ya taşınması konusunda kampanya başlatılması gerektiğini belirtti. Kendisinin 3 otobüs tahsis ederek, başlatılacak kampanyaya öncülük ettiğini kaydeden Akbaş, diğer işadamlarına da kampanyaya destek olmaları çağrısında bulundu. 
     





</TEXT>
</DOC>
