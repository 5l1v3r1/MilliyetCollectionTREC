<DOC>
<DOCNO> 156869 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/15/son/soneko35.html </URL>
<DATE> 2003/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
TEDAŞ Elektrik ödeme kolaylığında süre uzatımı yok... 
</HEADLINE>
<TEXT>

     Türkiye Elektrik Dağıtım A.Ş TEDAŞ elektrik borçlarını ödemede kolaylık getiren uygulamada sürenin 20 Mayıs tarihinde dolduğunu belirterek, bu sürenin tekrar uzatılmasının söz konusu olmadığını bildirdi. 
     TEDAŞ'dan yapılan açıklamada, Yönetim Kurulu kararı gereği 31 Aralık 2002 tarihine kadar tükettikleri enerji bedelinden birikmiş borcu olan abonelere, yıllık TEFE oranları uygulanarak defaten ödeme ve taksitlendirme uygulaması yapıldığı hatırlatıldı. 
     Taksitlendirme süresinin, 30 Nisan 2003 tarihinden, yoğun istek üzerine 20 Mayıs tarihine kadar uzatıldığı vurgulanan açıklamada, şöyle denildi 
     ''Bu sürenin tekrar uzatılması söz konusu olmadığından, son günlerde olabilecek yoğunluğu ve yığılmaları önlemek amacı ile hafta sonu ve bayram tatiline rastlayan günlerde tüm müessese ve bağlı ortaklık vezneleri açık tutularak, abonelerin peşinatları tatil günlerinde de tahsil edilerek taksitlendirme işlemleri yapılacak.'' 
     
</TEXT>
</DOC>
