<DOC>
<DOCNO> 157283 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/17/son/sondun26.html </URL>
<DATE> 2003/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Abbas, Saib Erakat'ın istifasını kabul etti... 
</HEADLINE>
<TEXT>

     Filistin Başbakanı Mahmud Abbas, ilerleyen saatlerde İsrail Başbakanı Ariel Şaron ile yapacağı zirveye katılması öngörülmeyen, İsrail ile görüşmelerden sorumlu Filistinli Bakan Saib Erakat'ın istifasını kabul etti. 
     Erakat, Ebu Mazen olarak da bilinen Abbas'ın, Gazze'deki kabine toplantısı sırasında istifasını kabul ettiği belirtirken, istifa nedenini açıklamadı. 
     Saib Erakat, Abbas hükümetine, görüşmeleri sürdürmeden önce İsrail'e yol haritasını kabul ettirmesi önerisinde bulunarak, ''İstifa konusunda ısrarlıydım. Ebu Mazen hükümetine başarılar dilerim'' dedi. 
     Filistin Başbakanı Mahmud Abbas, Şaron ile yapacağı zirveye Erakat'ı dahil etmezken, Filistin Parlamento Başkanı Ahmed Kurey ve Filistinli Bakan Albay Muhammed Dahlan'ın Abbas'a eşlik edeceği belirtiliyor. 
     
</TEXT>
</DOC>
