<DOC>
<DOCNO> 156564 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/14/son/sondun09.html </URL>
<DATE> 2003/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İnternet dolandırıcıları... ABD'lilere zararları tam 100 milyon 
</HEADLINE>
<TEXT>

     İnternet aracılığıyla dolandırıcılık yapan bazı kişilerin, bu yoldan Amerikan vatandaşlarına verdikleri zararın yılda 100 milyon doları aştığı bildirildi. 
     ''Internet Crimes İnc.'' adlı kuruluşun yetkilisi James Doyle'un verdiği bilgiye göre, ''internet mafyası'' olarak da adlandırılan kişiler genel olarak tuzaklarını şöyle kuruyor 
     ''Örneğin bir Amerikalıdan internet aracılığıyla 1600 dolara elden düşme bir araba satın alan Nijeryalı, ona, ABD'de birisinden alacağı olduğunu ve borçlu kişinin parayı çekle arabayı satan kişiye yollayacağını bildiriyor. Ancak Nijeryalının bir de ricası oluyor. Buna göre, borçlu kişinin yollayacağı çek 1600 dolarlık değil 8800 dolarlıktır. Nijeryalı, Amerikalı satıcıya tamamiyle güvendiğini belirterek, aradaki farkı Nijerya'da vereceği adrese havale etmesini istiyor.'' Gerçekten araba satıcısına bir süre sonra 8800 dolarlık çek geliyor. Bu şekilde dolandırılanlardan Jeff ve Shawn Mosch adlı Amerikalılar, ABD'de nakit para gibi işlem gören kasa çekini zamanında aldıklarını ve aradaki fark olan 7200 doları Nijeryalının adresine yolladıklarını açıkladılar. Ancak aradan bir süre geçtikten sonra çiftin bankası çekin karşılıksız olduğu gerekçesiyle Mosch'lara başvurarak ödeme talebinde bulunuyor. 
     MSNBC'ye açıklamada bulunan Mosch'lar, ''olayın kendileri açısından gerçek bir şok olduğunu'' belirttikten sonra, olayda bankanın da kabahati olduğunu, ancak bir şey yapamadıklarını öne sürdüler. 
     Kurbanlardan Arika Grace-Kelly ise 5000 dolar zarara girdiğini, ayrıca kredi güvenilirliğinin yok olduğundan yakındı. 
     
</TEXT>
</DOC>
