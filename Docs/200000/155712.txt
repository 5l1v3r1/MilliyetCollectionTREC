<DOC>
<DOCNO> 155712 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/10/ekonomi/aeko.html </URL>
<DATE> 2003/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Cuma kavgası 
</HEADLINE>
<TEXT>

Yeni İş Kanunu ile hafta tatilinin pazar dışında herhangi bir gün olmasının önü açılırken, Meclis’te CHP’lilerle AKP’liler arasında "cuma tatili" tartışması yaşandı 
     SALİHA ÇOLAK Ankara 

     Pazar gününü "hafta tatili" kabul eden düzenlemeye karşın, işverene herhangi bir gün hafta tatili yaptırma olanağı sağlayan iş yasa tasarısı maddesi, TBMM’de "cuma tatili" tartışmalarına neden oldu. CHP’li İzzet Çetin, "tasarının 46’ncı maddesiyle cuma gününün hafta tatili ilan edilebileceğini" belirterek laiklik uyarısı yapınca Genel Kurul’da sabaha karşı gergin dakikalar yaşandı. AKP’liler, hem yasada "cuma" ifadesi olmadığını savundular, hem de "Cuma olsa ne olacak" diyerek tepki gösterdiler. 
     
     Pazar günü şartı kalktı 
     Genel Kurul’da önceki gün 32’nci maddesinden itibaren görüşülmeye başlanan ve dün sabah 03.30’a kadar 62’nci maddesi kabul edilen tasarının 46’ncı maddesi üzerinde sert tartışmalar yaşandı. 
     Görüşmeler sonunda kabul edilen madde ile "Yasa kapsamına giren işçilerin belirlenen iş günlerinde çalışmış olmaları koşuluyla 7 günlük zaman dilimi içinde kesintisiz en az 24 saat hafta tatili yapması" esası kabul edildi. Böylece haftalık izin pazar gününün dışında bir günde de yapılabilecek. Bu maddenin görüşmeleri sırasında "laiklik" uyarıları yapan CHP’lilerin, yeni düzenlemenin Hafta Tatili Yasası’na göre uygulanarak "pazar tatilinin korunması" için verdiği iki ayrı önerge ise AKP’liler tarafından reddedildi. 
     
     Bilim kurulu belirledi’ 
     Sağlık, Aile, Çalışma Sosyal İşler Komisyonu Başkanı AKP’li Mahfuz Güler hafta tatili ile ilgili maddenin yasa üzerinde çalışan bilim kurulu tarafından belirlendiğini, üzerinde uzlaşıldığı için maddeye dokunmadıklarını söyledi. Güler, "Neden tartışmaya son verecek CHP önergelerinin kabul edilmediği" sorusuna ise "Olabilirdi de. Gereksiz, yersiz bir tartışma yaşandı" yanıtını verdi. 
     Çalışma ve Sosyal Güvenlik Bakanı Murat Başesgioğlu da tartışmaya ilişkin Milliyet’in sorularını yanıtlarken, hafta tatilinin "cuma"ya kaydırılmasının söz konusu olmadığını söyledi. Başesgioğlu, "Uzaktan yakından alakası yok. Bugüne kadar uygulama neyse öyle devam eder" dedi. Değişikliğin ana yapısını kuran ve bilim adamlarından oluşan komisyonun, titiz bir çalışma yaptığını söyleyen Başesgioğlu, "Hocaların bir çoğu sosyal demokrattı" dedi. 
     
Cuma da haftanın bir günü’ savunması      Mevcut düzenlemede hafta tatilini "pazar" günü olarak öngören hüküm yerine, herhangi bir günün hafta tatili sayılmasına olanak sağlayan maddenin kabul edildiği birleşimde yaşanan tartışma tutanaklara şöyle yansıdı 

</TEXT>
</DOC>
