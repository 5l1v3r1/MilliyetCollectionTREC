<DOC>
<DOCNO> 160890 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/04/guncel/gun04.html </URL>
<DATE> 2003/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Aynı kitap yeniden yargıda 
</HEADLINE>
<TEXT>

     ANKARA Milliyet 

     Avrupa İnsan Hakları Mahkemesi'nin Türkiye'yi tazminata mahk m etmesine rağmen "Paradigmanın İflası" adlı kitabının 8. baskısı nedeniyle hakkında ikinci kez "basın yoluyla bölücük propagandası" yaptığı iddiasıyla 4 yıla kadar hapis istemiyle dava açılan Doç. Dr. Fikret Başkaya, "İkinci bir yanlış daha yapılıyor" dedi. Ankara 1 No'lu DGM'de, Başkaya ile yayıncı İsmet Erdoğan'ın yargılandığı davanın ilk duruşmasına sanık avukatlarının yanı sıra, TBMM İnsan Haklarını İnceleme Komisyonu Başkanı Mehmet Elkatmış, SP Genel Başkan Yardımcısı Mehmet Bekaroğlu, Hak - İş Başkanı Salim Uslu ve Gazeteci - Yazar Abdurrahman Dilipak da katıldı. Mahkeme Başkanı Mehmet Orhan Karadeniz, İstanbul DGM'de açılan davanın iddianame ve karar örneklerinin istenmesine, AİHM kararının Dışişleri Bakanlığı'na tercüme ettirilmesi için Adalet Bakanlığı'na yazı yazılmasına karar vererek duruşmayı erteledi. 
     

</TEXT>
</DOC>
