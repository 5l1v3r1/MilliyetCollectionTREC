<DOC>
<DOCNO> 188570 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/14/son/soneko29.html </URL>
<DATE> 2003/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine, değişim ihalesini yaptı... 
</HEADLINE>
<TEXT>

     28 Ocak 2004 vadeli Devlet İç Borçlanma Senedi'ne DİBS ilişkin bugün yapılan değişim ihalesinde, değişim karşılığında 27 Ekim 2004 vadeli senet ihraç edildi. 
     Hazine'nin 'iç borç geri ödemelerinde dengeli dağılım sağlamak ve vadeyi uzatmak' amacıyla düzenlediği değişim ihalesine, toplam 2 katrilyon 572.2 trilyon liralık teklif geldi. 
     İhalede, geri alım nominal 1 katrilyon 707.9 trilyon lira, 27 Ekim 2004 vadeli senetten satılan tutar ise 2 katrilyon 99.3 trilyon lira oldu. 
     İhale öncesi satışa konu kıymet fiyatı 75 bin 977 lira olarak açıklanırken, ihalede geri alış fiyatı 93 bin 391 lira olarak gerçekleşti. Söz konusu kıymetlerin değişim tarihi 15 Ekim 2003 olarak belirlendi. 
     Katılımcılar değişim ihalesiyle, 28 Ocak 2004 tarihli kağıttan kalan yüzde 7'lik getiriden vazgeçti, ancak 27 Ekim 2004 tarihli yeni kağıtla, yüzde 30 civarında getiri sağlamış oldu. 
     Bankacılardan alınan bilgiye göre, getiriler faiz bazında değerlendirildiğinde, 28 Ocak 2004 tarihli kağıtta, 93 bin 391 olarak gerçekleşen geri alım fiyatı ve vadeye kalan 105 gün dikkate alındığında, basit faiz yüzde 24.50, bileşik faiz ise yüzde 26.70'i buluyor. 
     Buna karşılık satılan 27 Ekim 2004 tarihli kağıtta, açıklanan 75 bin 977 lira fiyat ve vadeye kalan 378 gün üzerinden hesaplandığında ise basit faiz yüzde 30.45, bileşik faiz ise yüzde 30.28'i buluyor. 
     Hazine'nin 'iç borç geri ödemelerinde dengeli dağılım sağlamak ve vadeyi uzatmak' amacıyla bugün düzenlediği değişim ihalesine, toplam 2 katrilyon 572.2 trilyon liralık teklif gelmişti. 
     İhalede, geri alım nominal 1 katrilyon 707.9 trilyon lira, 27 Ekim 2004 vadeli senetten satılan tutar ise 2 katrilyon 99.3 trilyon lira olmuştu. 
     
</TEXT>
</DOC>
