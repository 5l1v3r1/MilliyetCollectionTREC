<DOC>
<DOCNO> 150983 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/19/son/sondun33.html </URL>
<DATE> 2003/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Böyle düğün görülmedi... Damat, top atışında öldü... 
</HEADLINE>
<TEXT>

     Belçika'nın Zoersel bölgesindeki bir düğünde, kutlamalar sırasında yapılan top atışı, damadın ölümüne, bir kişinin ağır yaralanmasına ve 4 evin tahrip olmasına yol açtı. 
     Bölgede, düğünlerde ''geleneksel olarak'' top atışları yapıldığını bildiren Savcılığın açıklamasına göre, kutlama simgesi olan bu atışlardan biri sırasında 34 yaşındaki damat ölürken, 32 yaşındaki arkadaşı ağır yaralandı. Yaralı kişinin bacağının kesileceği bildirildi. 
     Kutlama atışları sırasında, ''kontrol dışı'' gerçekleşen top patlamasının, çevredeki 4 eve büyük hasar verdiği de ifade edildi. 
     Savcılık, bir ''kaza''nın söz konusu olduğunu, bu kazanın nedenlerinin henüz belirlenemediğini, olayla ilgili soruşturma açıldığını duyurdu. 
     





</TEXT>
</DOC>
