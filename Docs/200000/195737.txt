<DOC>
<DOCNO> 195737 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/15/son/soneko06.html </URL>
<DATE> 2003/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Geçen hafta piyasalarda ne oldu 
</HEADLINE>
<TEXT>

     Tekel ihalesine beklentilerin altında teklif gelmesi sonrasında 15,200 puan desteğinin altına gerileyen borsada, iptal kararının ardından alternatif piyasalardaki temkinli hava ve makro ekonomik verilerin olumlu etkisiyle tepki alımları geldi. 
     Bu hafta maksimum 16,280, en düşük 15,121 puanı gören ulusal 100 endeksinin, önümüzdeki hafta bayram tatili öncesinde risk almak istemeyen yatırımcıların olası satışlarıyla baskı altında kalabileceğini savunan uzmanlar, haftanın son iki işlem gününde oluşacak takas avantajının piyasada hareket yasanmasına neden olabileceği düşüncesini dile getiriyor. 
     Endeksin önümüzdeki hafta 16,000 puan seviyesinde izleyeceği hareketin önem kazandığını vurgulayan uzmanlar, Kasım ayı enflasyon oranının açıklanması sonrasında beklenen kotasyon indiriminin etkili olmayı sürdüreceğini tahmin ediyor. Uzmanlar ayrıca önümüzdeki hafta, Hazine ihalesinin, KKTC'de yapılacak seçimin sonuçlarıyla ilgili beklentiler ve özelleştirme konusunda yaşanacak gelişmelerin piyasa tarafından izlenmesinin beklendiğini kaydediyor. 
     
     ÖZETLE PİYASALAR 
     Borsadaki inişli-çıkışlı hareketin yanında İMKB Tahvil ve Bono Piyasası ortalamalarında 1 puana ulaşan düşüşler oldu. Altın fiyatları ile dolar dışında kalan döviz türlerinde artış yaşandı. Mevduat faizlerinin ortalamalarıyla, haftalık repoda herhangi bir değişim görülmedi. 
     Hisse senetleri haftalık bazda ortalama yüzde 2.37 oranında değer kazandı. 24 ayar külçe altının gram satış fiyatı yüzde 2.20 oranında, Cumhuriyet altınının satış fiyatı da yüzde 2.02 oranında artış gösterdi. Türk Lirası karşısında dolar yüzde 1.87 gerilerken, euro yüzde 1.47 oranında değer kazandı. 
     Yatırım fonlarının seyrini izleyen A.A Fon Endeksi ortalama yüzde 0.75 oranında artış gösterdi. Önceki hafta sonundaki oranlara göre, 1 aylık mevduat faizinin haftalık net getirisi yüzde 0.45, haftalık reponun net getirisi yüzde 0.40 olarak gerçekleşti. 
     
     BORSANIN SEYRİ VE ENDEKSLER 
     İstanbul Menkul Kıymetler Borsası İMKB , haftaya yüzde 1.14'lük düşüşle başladı. Salı günü de ortalama yüzde 1.96 oranında gerileyen endeks Çarşamba günü ortalama yüzde 3.59 artış kaydetti. Artışlar Perşembe ve Cuma günü de devam etti. Hisse senetleri Perşembe günü ortalama yüzde 1.81, Cuma günü ortalama yüzde 0.15 oranında artış gösterdi. 
     İMKB Bileşik Endeksi, önceki hafta sonu kapanışa göre 372.60 puanlık artışla 15,708.07 puandan, 16,080.67 puana çıktı. Hisse senetlerinin haftalık ortalama değer artışı yüzde 2.37 oldu. 
     İMKB Ulusal-Mali Endeksi 623.30 puan artarak 21,097.62 puandan 21,720.92 puana, İMKB Ulusal-Sanayi Endeksi 141.48 puan artarak 14,118.72 puandan 14,260.20 puana ve İMKB Ulusal-Hizmetler Endeksi 339.67 puan artarak 8,549.76 puandan 8,889.43 puana yükseldi. 
     Böylece, mali grup hisseleri ortalama yüzde 2.95 oranında, sanayi grubu hisseleri ortalama yüzde 1.00 oranında ve hizmetler grubu hisseleri ortalama yüzde 3.97 oranında değer kazandı. 
     
     KAZANANLAR VE KAYBEDENLER 
     Borsada geçen hafta işlem gören 291 hisse senedinden 186'sı değer kazanırken, 74 hisse senedi değer yitirdi. 31 hisse senedinin değeri değişmedi. 
     Geçen hafta en yüksek oranlı artış yüzde 38.32 ile Altınyunus Çeşme hisselerinde oldu. Yüzde 31.94'lük artışla Milliyet Gazetecilik hisseleri ikinci ve yüzde 27.33'lük artışla da Konfrut Gıda hisseleri üçüncü oldu. 
     En yüksek oranlı düşüş ise yüzde 23.81 ile Boyasan Tekstil hisselerinde oldu. Yüzde 9.46'lik düşüşle Frigo Pak hisseleri ikinci ve yüzde 7.81'lik düşüşle de Esem Spor Giyim hisseleri üçüncü sırada yer aldı. 
     İMKB Ulusal Pazar'da geçen hafta toplam 1 trilyon 576 milyar 587.1 milyon adet hisse senedi işlem gördü ve karşılığında 4 katrilyon 493 trilyon 463.2 milyar liralık işlem hacmi gerçekleşti. 
     
     DÖVİZ 
     Geçen hafta dolar dışındaki döviz türlerinde artış eğilimi vardı. İstanbul serbest döviz piyasasında alınıp satılan ABD Doları Türk Lirası karşısında yüzde 1.87 oranında değer yitirirken, euro yüzde 1.47 oranında artış gösterdi. 
     Önceki hafta sonuna göre ABD Doları'nın Türk Lirası satış fiyatı 28 bin lira düşerek 1 milyon 470 bin liraya inerken, euronun satış fiyatı 25 bin lira artarak 1 milyon 730 bin liraya çıktı. 
     Cuma günkü kapanış itibariyle, öteki döviz türlerinden İngiliz Sterlini'nin Türk Lirası satış fiyatı yüzde 0.40 oranında artarak 2 milyon 500 bin liraya, İsviçre Frangı'nın satış fiyatı yüzde 1.38 oranında artarak 1 milyon 105 bin liraya çıktı. 
     Bugün öğle saatlerinde ise İstanbul serbest piyasada ABD Doları 1 milyon 479 bin liradan, Euro 1 milyon 738 bin liradan, İngiliz Sterlini 2 milyon 499 bin liradan ve İsviçre Frangı da 1 milyon 115 bin liradan satılıyordu. 
     
     ALTIN 
     Kapalıçarşı'da alınıp satılan 24 ayar külçe altının gram satış fiyatı önceki hafta sonuna göre yüzde 2.20 oranında, Cumhuriyet altınının satış fiyatı da yüzde 2.02 oranında arttı. 
     Külçe altının gram satış fiyatı 400 bin lira artarak 18 milyon 600 bin liraya, Cumhuriyet altınının satış fiyatı da 2 milyon 500 bin lira artarak 126 milyon 500 liraya çıktı. 
     İstanbul Altın Borsası'nda İAB işlem gören 24 ayar altının gram fiyatı da yüzde 2.82 oranında artarak 18 milyon 700 bin lira oldu. 
     
     YATIRIM FONLARI 
     Yatırım fonlarına katılma belgeleri önceki hafta sonuna göre ortalama yüzde 0.75 oranında değer kazandı. 
     Yatırım fonlarının fiyat seyrini izleyen A.A Bileşik Fon Endeksi 3 bin 361 puan artarak 445,839 puandan 449,200 puana yükseldi. 
     Geçen haftanın en çok değer kazanan katılma belgeleri, yüzde 3.41'lik artışla İnter Yatırım A Tipi Hisse Fon, yüzde 3.34 oranındaki artışla İş A Tipi Mali Endeks Fon ve yüzde 3.20 oranındaki artışla da Anadolubank A Tipi Değişken Fon oldular. 
     Haftanın en çok değer yitiren katılma belgeleri de yüzde 1.65'lik düşüşle Ata A Tipi Değişken Fon, yüzde 1.01'lik düşüşle Denizbank A Tipi Hisse Fon ve yüzde 0.92'lik düşüşle de Vakıf B Tipi Yabancı Menkul Fon olarak sıralandılar. 
     
     HAZİNE İHALELERİ 
     Hazine geçen hafta Salı günü 2 ihale düzenledi. Hazine'nin düzenlediği 91 gün vadeli referans bono ihalesinde bileşik faiz yüzde 25.95, 3 ayda bir değişken faiz ödemeli, yaklaşık 2 yıl vadeli tahvil ihalesinde dönemsel faiz ise yüzde 7.45 olarak gerçekleşti. 
     91 gün vadeli referans bono ihalesine, nominal 2 katrilyon 423.2 trilyon lira teklif gelirken nominal satış 1 katrilyon 934 trilyon lira oldu. İhalede net satış tutarı ise 1 katrilyon 826 trilyon olarak belirlendi. İhalede basit faiz oranı yüzde 23.75 oldu. 
     3 ayda bir değişken faiz ödemeli, yaklaşık 2 yıl vadeli tahvil ihalesine ise nominal 1 katrilyon 148.9 trilyon lira teklif gelirken, nominal satış tutarı 571.1 trilyon lira oldu. Dönemsel faiz tutarı yüzde 7.45 olarak belirlenen ihalede, net satış tutarı 597.7 trilyon lira olarak gerçekleşti. 
     
     TAHVİL-BONO-FAİZ-REPO 
     İMKB Tahvil ve Bono Piyasası'nda, ağırlıklı ortalamalara göre çeşitli vadelerdeki kağıtların haftalık net getirileri yüzde 0.43 ile yüzde 0.60 arasında gerçekleşti. 
     Mevduat faizlerinin ortalamalarında geçen hafta herhangi bir değişim olmadı. Önde gelen ve değerlendirmeye alınan 10 kamu ve özel bankanın faiz oranlarının ortalamalarıyla yapılan hesaplamalara göre, bir önceki hafta sonu geçerli olan oranlar itibariyle 1 ay vadeli mevduat faizinin haftalık net getirisi yüzde 0.45 oldu. 
     Önceki hafta sonunda İMKB Repo Ters Repo Pazarı'nda ortalama faizi yüzde 26'nın biraz üzerinde olan haftalık reponun net getirisi de yüzde 0.40 olarak gerçekleşti. 
     
</TEXT>
</DOC>
