<DOC>
<DOCNO> 169030 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/13/guncel/gun19.html </URL>
<DATE> 2003/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk mama da katalogdaymış 
</HEADLINE>
<TEXT>

     ŞÜKRAN PAKKAN 

     New York'un Long Island bölgesinde, Amerikalı eşi Ronald Grab'la birlikte internet üzerinden fuhuş çetesi kurmakla suçlanan Özlem Ekmekçi isimli Türk kadının web sitesinde kendi fotoğrafları da yer alıyor. Ekmekçi, "www.nyexoticescords.net" adresindeki web sitesinde, genç kızlara yüklü miktarlarda ücretler ödeyerek iş imk nı sağlayabileceğini vurguluyor. Tutuklanan Ekmekçi, bir süre önce New York polisine eşiyle birlikte kurduğu fuhuş şirketini satarken suçüstü yakalanmıştı. 
     
     24 SAAT HİZMET 
     İddiaya göre Melissa Grab takma adını kullanan Ekmekçi, şirket bünyesindeki kadınları internet üzerinden pazarlıyor. ABD polisinin 15 kadının çalıştığını belirlediği şirketin internet sitesinde, aralarında Ekmekçi'nin de bulunduğu 23 kadının erotik fotoğrafları yer alıyor. Sitede bir de tanıtım yazısı yayımlayan Ekmekçi, New York'un en ünlü otellerine servis yaptıklarını belirterek, "Ben evin hanımıyım. 24 saat hizmet veriyoruz. Partiler düzenler, özel günlerinizi organize ederiz. Randevu için yarım saat yeterli, partiler için bir hafta önceden arayın" diyor. 
     

</TEXT>
</DOC>
