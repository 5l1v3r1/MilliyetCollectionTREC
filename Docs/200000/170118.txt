<DOC>
<DOCNO> 170118 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/18/siyaset/siy06.html </URL>
<DATE> 2003/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Donkişot rüşvete karşı 
</HEADLINE>
<TEXT>

Yolsuzluk Komisyonu, TBMM’ye sunduğu raporda, rüşvet, devlet sırrı ve ticari sır konusundaki tespitlerini karikatür eşliğinde anlattı 
     ANKARA Milliyet 

     TBMM Yolsuzlukları Araştırma Komisyonu’nun Meclis Başkanlığı’na sunduğu sorunlar ve çözüm önerilerine ilişkin raporda yolsuzluk, devlet sırrı, ticari sır ve rüşvetle ilgili tespitler anlatılırken, karikatürlere de yer verildi. 
     Bir labirentin içinde oturan, vatandaşın ulaşması imk nsız olan bir bürokrat, kamera önünde şeffaf görünen memurun, gölgede rüşvet alması karikatürize edilirken, bir de Donkişot karikatürüne yer verildi. Karikatürde Donkişot yine yeldeğirmenlerine karşı savaşıyor, ancak üzerine gittiği yeldeğirmeninin üzerinde "rüşvet" yazısı bulunuyor. 
     
     Vatandaş bilinçlendirilmeli 
     Raporda yolsuzluklarla mücadele için vatandaşın bilinçlendirilmesi, küçük yaşta, eğitim sistemi içinde yolsuzlukla mücadele bilincinin yerleşmesi için eğitim araçlarının kullanılması öneriliyor. Bunlar arasında, ortaokullarda resim, müzik, şiir yarışmalarıyla karikatürlerin yolsuzluğa karşı bilinçlendirme için eğitim aracı olarak kullanılması da öneriliyor. 
     

</TEXT>
</DOC>
