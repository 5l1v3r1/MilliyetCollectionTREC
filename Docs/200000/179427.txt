<DOC>
<DOCNO> 179427 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/01/siyaset/siy01.html </URL>
<DATE> 2003/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
'Türk askerinin görev süresi belirsiz...' 
</HEADLINE>
<TEXT>

   30 Ağustos resepsiyonunda konuşan Org. Özkök, Şii bölgesinde yaşanan gelişmelerle ilgili bir soru üzerine, "Tezkere kararına tesir edecek olaylar yaşanabilir" dedi 
      BARKIN ŞIK 

   
   Genelkurmay Başkanı Orgeneral Hilmi Özkök, 30 Ağustos resepsiyonunda, Irak'ın toprak bütünlüğü konusunda "şahsi" kaygıları olduğunu dile getirdi. Ayrılıkçı güçlerin faliyetlerinde artış olduğunu da kaydeden Özkök, "Gerçek tehlikeyi görmemek de çok büyük tehlike" dedi. 
   Genelkurmay Başkanı Özkök, Gaziorduevi'nde önceki gün verilen resepsiyonda, "Eve Dönüş" yasasından yararlanmak için başvuran PKK KADEK militanlarının sayısında son günlerde artış olduğunu kaydetti. 
   
   'İYİ OLMUŞ DİYEMEYİZ' 
   Yasadan yararlanmak için Hizbullah militanlarının da başvurduğunu kaydeden Özkök, sağlıklı değerlendirme yapabilmek için süreye ihtiyaç olduğunu kaydetti. Özkök, şöyle konuştu "Önümüzdeki günlerde kanunun sonuçlarını başka gelişmeler çok etkileyecek. Mesela Amerika'nın PKK'ya karşı tutumunu biliyoruz, ama davranış biçimini bilmiyoruz. Davranış biçimi bunu etkiler. O bakımdan kanun şimdilik bizi sükutu hayale uğratmıyor, ama şu andaki bulgularla da 'aman çok iyi olmuş' diyemiyoruz. Eğilim artma yönünde. Yakından ilgileniyoruz." 
   Irak'ın toprak bütünlüğü konusunda şahsi kaygıları olduğunu dile getiren Özkök, koalisyon güçlerinin Irak harek tı öncesinde deklare ettiği prensipleri dikkate aldıklarını kaydetti. Koalisyon güçleri harek t öncesinde Irak'ın toprak bütünlüğünden yana olduklarını deklare etmişlerdi. Özkök, Türk askerinin Irak'a gönderilmesi durumunda ne kadar görev yapacağının ise belirsiz olduğunu söyledi. Özkök, "TBMM çıkaracağı tezkerede buna sınır koyabilir" dedi. 
   
   'SİZ FARK ETMEDİNİZ Mİ ' 
   "Şii bölgesinde havanın ısındığını biliyoruz. Bu 15 günlük gecikme, karar alma sürecinde bir tesir yapabilir mi " sorusuna karşılık Özkök, bu süre içerisinde oluşacak olayların tezkere kararında çok etkili olabileceğini kaydetti. 
   "30 Ağustos mesajınızda ayrılıkçı güçlerin güçlendiğini söylediniz. Bunu neye bağlıyorsunuz " sorusuna ise Özkök, şu yanıtı verdi 
   "Siz bunu fark etmiyor musunuz Ben bir gözlemimi ifade ettim. Bunlar Türkiye'nin yıllardan beri gündeminden çıkamamış tehlikelerdir. Her zaman dikkatli olunması gereken şeydir. Bu sadece askerin işi değildir, hepimizin işidir. Tehlikelere karşı gayet tabii ki uyanık olacağız. Bunu hiçbir zaman normal hareketlerimizi bozacak hale getirmeyeceğiz. Akılcılık ve doğru teşhisler çok önemli. Gerçek tehlikeyi görmemek de çok büyük tehlike. Bunu kanunların verdiği çizgi içinde izliyoruz." 
   
   'Amerika güçlerini rotasyona sokmalı'    Genelkurmay 2. Başkanı Orgeneral İlker Başbuğ, Irak'a asker göndermekten daha önemli olanın, insani yardım ve yeniden yapılandırma çalışmalarına katkıda bulunmak olduğunu söyledi. Başbuğ, ABD'nin Irak'taki güçlerinin yetersiz olduğunu belirtirken, "ABD'nin güçlerini rotasyona sokması gerekli" diye konuştu. 
   
   'Kıyafetlerine bakın amaçlarını anlayın'    Jandarma Genel Komutanı Orgeneral Şener Eruygur da Kuran kurslarıyla ilgili olarak, "Sadece, kılıklarına kıyafetlerine bakınız, ne yapmak istediklerini görürsünüz" dedi. Eruygur, irticai faaliyetlerin hız kazandığını da belirterek, aydınlık kafaların ortak hareket etmesi gerektiğini söyledi. 
   
   
</TEXT>
</DOC>
