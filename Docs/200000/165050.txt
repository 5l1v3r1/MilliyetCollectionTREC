<DOC>
<DOCNO> 165050 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/24/guncel/gun12.html </URL>
<DATE> 2003/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan Akdağ'ın oğlu matematik şampiyonu 
</HEADLINE>
<TEXT>

TÜBİTAK Matematik Olimpiyatları'nda Türkiye birincisi olan Sağlık Bakanı Recep Akdağ'ın oğlu Ramazan Akdağ, kız arkadaşı olmamasından yakınarak "Ancak babam bakan olduktan sonra beni keşfettiler" demişti. Ramazan Akdağ, judo ve basketbola meraklı olduğunu söylüyor. 
     TURGAY İPEK Erzurum DHA 

     Sağlık Bakanı Recep Akdağ'ın 14 yaşındaki oğlu Ramazan, 8. TÜBİTAK İlköğretim Matematik Olimpiyatları'nda Türkiye birincisi olarak altın madalya kazandı. 
     Özel Aziziye Eğitim Kurumları İlköğretim Okulu 8. sınıf öğrencisi Akdağ, üç yıl önceki devlet parasız yatılı bursluluk sınavında Türkiye şampiyonu oldu. Akdağ bu kez de, 8. Ulusal İlköğretim Matematik Olimpiyatı'nda dokuz arkadaşıyla birlikte altın madalyaya uzandı. 
     Judo ve basketbola ilgi duyduğunu belirten Akdağ, şimdiye kadar kız arkadaşı olmamasından yakınarak ,"Kızlar ancak babam bakan olduktan sonra beni keşfetti" demişti. Şeyma - Recep Akdağ çiftinin beş çocuğundan en büyüğü Muhammet de iki yıl önce yapılan Liselere Giriş Sınavı'nda LGS Türkiye 17'ncisi olmuştu. 
     

</TEXT>
</DOC>
