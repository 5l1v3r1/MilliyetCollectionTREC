<DOC>
<DOCNO> 152574 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/26/son/soneko09.html </URL>
<DATE> 2003/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Vakıfbank'tan tüm kredi borçlularına ödeme kolaylığı... 
</HEADLINE>
<TEXT>

     Vakıfbank, kredi kartı borçluları yanında, araç, tüketici, kredili bankomat, işletme kredisi, senet karşılığı avans kredisi, döviz kredisi, teminat mektubu kredisi ve ticari kredi gibi borçlularına da ödeme kolaylığı getirdi. 
     Vakıfbank'tan yapılan açıklamaya göre, banka bu tür kredi borçlularına, yüzde 50 temerrüt faizi uygulamak suretiyle, borçlarını 12 eşit taksitle ödeme kolaylığı getirdi. 
     Banka ayrıca, bu uygulamayı icra takibi aşamasına gelen borçlularla sınırlı tutmayarak, kredi ödemelerinde sorun yaşayan ve temerrüde düşen tüm borçlularına da aynı imkanı tanıdı. 
     
     10.2 TRİLYON LİRALIK KART BORCU YAPIANDIRILDI 
     Yeni uygulama ile 35 bin kişinin borcunu yenden yapılandırmayı hedefleyen Banka, kredi kartları ile ilgili yasa kapsamında bugüne kadar 5 bin 300 kredi kartı borçlusunun başvurusunun değerlendirilerek 10.2 trilyon liralık kart borcunu yeniden yapılandırdı. 
     Kredi kartı ile ilgili başvuru süresini daha önce 14 Mayıs tarihine kadar uzatan bankanın yeni uygulamasından yararlanmak isteyen diğer müşterilerin de bu tarihe kadar, Vakıfbank şubelerine başvurmaları gerekiyor. 
     





</TEXT>
</DOC>
