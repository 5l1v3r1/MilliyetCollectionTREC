<DOC>
<DOCNO> 153282 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/29/son/sonspo10.html </URL>
<DATE> 2003/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçeliyim, stresliyim, deplasmandayım... 
</HEADLINE>
<TEXT>

     Birinci Süper Futbol Ligi'nde son deplasman galibiyetini yaklaşık 5 ay önce, Alman çalıştırıcı Werner Lorant döneminde elde eden Fenerbahçe, hafta sonunda rakip sahada oynayacağı Bursaspor maçı öncesi tedirgin. 
     Ligde üst üste oynadığı 8 maçta galibiyet yüzü göremeyen ve galibiyete hasret kalan sarı-lacivertli ekip, gelecek sezon UEFA Kupası'na katılabilme hakkını elde edebilmek için Bursaspor karşısında zorlu bir sınav verecek. 
     Deplasmanda son olarak Lorant yönetiminde, 23 Kasım 2002 tarihinde Kocaelispor'u 2-1 yenen sarı-lacivertli ekip, bu galibiyetten sonra rakip sahalarda yaptığı 7 maçı da kazanamadı. 
     Sezonun ilk yarısında saha kapatma cezası nedeniyle Ankara'da yeşil-beyazlı ekiple oynadığı maçta rakibini 7-1'lik farklı skorla yenen Fenerbahçe, ligde düşme hattından kurtulmaya çalışan Bursaspor karşısında kritik bir maça çıkacak. 
     
     14 MAÇTA 3 GALİBİYET 
     Sarı-lacivertli takım, bu sezon deplasmanda oynadığı 14 maçta sadece 3 galibiyet elde etti. 
     Deplasman maçları adeta kabus olan Fenerbahçe, 5 karşılaşmada yenilmekten kurtulamazken, 6 maçta eşitliği bozamadı. 
     
     DEPLASMAN MAÇLARI 
     Fenerbahçe'nin bu sezon deplasmanda oynadığı maçlarda aldığı sonuçlar şöyle 
     
     
Trabzonspor - Fenerbahçe 0 - 0 Gaziantepspor - Fenerbahçe 3 - 3 Malatyaspor - Fenerbahçe 2 - 0 Altay - Fenerbahçe 1 - 3 Gençlerbirliği - Fenerbahçe 1 - 1 Samsunspor - Fenerbahçe 1 - 3 Kocaelispor - Fenerbahçe 1 - 2 En son galibiyet Diyarbakırspor - Fenerbahçe 3 - 0 Ankaragücü - Fenerbahçe 0 - 0 Denizlispor - Fenerbahçe 1 - 1 Galatasaray - Fenerbahçe 2 - 0 Elazığspor - Fenerbahçe 3 - 3 Adanaspor - Fenerbahçe 3 - 1 Beşiktaş - Fenerbahçe 2 - 0 
     




</TEXT>
</DOC>
