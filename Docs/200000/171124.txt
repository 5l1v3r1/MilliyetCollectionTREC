<DOC>
<DOCNO> 171124 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/23/son/sondun09.html </URL>
<DATE> 2003/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Kolestrole karşı imambayıldı... 
</HEADLINE>
<TEXT>

     Çağın hastalığı olan kolesterol ile mücadele konusunda bir inceleme yayınlayan Amerikan finans çevrelerinin gazetesi Wall Street Journal, Türk mutfağının seçkin yemeklerinden olan imambayıldının yararlarından bahsetti ve bu patlıcan yemeğinin tarifini yayınladı. 
     Kanadalı araştırmacıların, kolesterole karşı sebze ağırlıklı beslenmenin, ilaçlar kadar etkili olabildiğini saptamasıyla ilgili haberi veren gazete, bu çerçevede, Türk sebze yemeği olarak tanıttığı imambayıldının tarifini de verdi. 
     Harika bir Türk yemeği olduğu belirtilen imambayıldının tarifinin, ''Türk Sebze Yemekleri'' kitabının yazarı Carol Robertson'dan alındığı kaydedildi. 
     
</TEXT>
</DOC>
