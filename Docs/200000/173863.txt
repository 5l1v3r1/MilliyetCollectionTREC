<DOC>
<DOCNO> 173863 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/06/spor/aspo.html </URL>
<DATE> 2003/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
BARCELONA'DAN ENKE TEHDİDİ 
</HEADLINE>
<TEXT>

   Fenerbahçe'ye ihtar yollayan İspanyol kulübü, sözleşmede yer alan 2 milyon euroluk sigortanın yaptırılmaması halinde Alman file bekçisini geri çekeceğini açıkladı 
      MEHMET ÇİFTÇİ 

   
   Kiralık gelmişti 
   SARI - Lacivertli formayla ilk sınavına Kocaelispor maçında çıkan kaleci Enke için Barcelona'dan şok bir uyarı geldi. Barcelona Kulübü Basın Sözcüsü Miguel Frances, ucuz fiyata Fenerbahçe'ye kiraya verdikleri Alman file bekçisi için imzalanan sözleşmede yer alan 2 milyon euroluk sakatlık sigortasının yapılmaması halinde, Enke'yi geri alacaklarını açıkladı. El Mundo Deportivo gazetesine de demeç veren Frances, Enke ile 2005'e kadar sözleşmeleri olduğunu hatırlattı. 
   
   Kocaeli'de oynadı 
   BARCELONA Basın Sözcüsü Frances, Fenerbahçe ile yapılan kiralık sözleşmesinde, Enke'nin sakatlanma riskine karşılık özel sigortayı gündeme getirdiklerini, ancak Alman kalecinin, Kocaelispor maçında oynatılarak ateşe atıldığını ileri sürdü. Frances, Türkiye Ligi'nin başlangıç tarihine kadar sigorta için teminat mektubunun kendilerine yollanmaması halinde, sözleşmeyi fesh edeceklerini belirtti. Enke hafta içinde sigortalanırsa, Barcelona kendisini garantiye almış olacak. 
   
   Hukuk savaşı    MEHMET ÇİFTÇİ 

   Ortega mücadelesi 
   FENERBAHÇE'NİN 11 milyon dolar alacağı bulunan Ortega için Lozan'da adeta hukuk savaşı yaşanıyor. Yıldız futbolcuya geçici bonservis almak için harekete geçen ve ismini Arjantin Futbol Federasyonu'na bile bildiren River Plate Kulübü, İsviçre'de karargah kurdu. River Plate'in, 7 Ağustos'ta biten transfer dönemi nedeniyle avukat ordusu oluşturduğu bildirildi. 
   
   Kıran kırana 
   LOZAN'DA önceki gün yapılan ilk toplantıda istediği sonucu alamayan Arjantinli yöneticilere karşın Fenerbahçe'nin de tüm kozlarını kullandığı ifade edildi. River Plateliler yaptıkları açıklamalarda, "İki taraf da en iyi avukatlarla çalışıyor. Ancak bu savaşı mutlaka kazanmak zorundayız. Aksi takdirde Ortega Ocak'a kadar oynayamaz" dediler. 
   
   
</TEXT>
</DOC>
