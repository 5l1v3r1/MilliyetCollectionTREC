<DOC>
<DOCNO> 193410 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/05/tv/ekran.html </URL>
<DATE> 2003/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Medyatik dram 
</HEADLINE>
<TEXT>

   Yaşadıklarınızın TV dizisi olduğunu öğrenirseniz neler hissedersiniz "Truman Show" TRT 1'de 
      Küçük bir kasabada, sade bir yaşantı süren Truman Burbank, aslında tüm dünyanın canlı yayında izlediği bir programın yıldızıdır. Genç adam, içinde bulunduğu durumdan habersiz dünyayı keşfetmeyi hayal etmektedir. Daha sonra olaylar ters teper ve Truman, büyük bir medya oyununun aktörü olduğunu anlar. 
   Şimdiden "klasik" sayılıyor 
   Jim Carrey'e "oyuncu" sıfatını yakıştıran film olarak da değerlendirilen "Truman Show"un, "Amerikan sinemasının son on yılda yapılan en iyi filmi" ünvanı var. Tabii Truman'ın medyatik babası rolünde Ed Harris'i es geçmek olamaz. Yönetmen Peter Weir, hem Truman'ın dramını anlatmış hem de bizde de çok tartışılan "ne olacak bu medyanın hali" konusuna ince bir eleştiri getirmiş. Şimdiden "klasik filimler" arasına girmeyi başaran bu yapıt kaçırılmaz. 
   TRT 1 20.30 
   
   
   YÖK'e çerçeve yasa    HÜKÜMET, Üniversitelerarası Kurul ile TÜSİAD'ın üzerinde anlaştığı ve yılbaşından önce çıkması beklenen YÖK Çerçeve Yasası Abbas Güçlü'nün programı "Genç Bakış"ta tartışılıyor. 
   Kocaeli Üniversitesi'nden canlı yayınlanacak programa, Üniversitelerarası Kurul Başkanı Prof. Dr. Ayhan Alkış, Kocaeli Üniversitesi Rektörü Prof. Dr. Baki Komşuoğlu, Sabancı Üniversitesi Rektörü Prof. Dr. Tosun Terzioğlu, Erciyes Üniversitesi eski rektörü Prof. Dr. Mehmet Şahin katılacak. Yapımda "YÖK Yasası'nda sona mı yaklaşılıyor ", "Çerçeve Yasa ile neler değişecek " gibi sorulara yanıt aranacak. 
   KANAL D 00.10 
   
   
   Aşiretin buyruğu    Sİbel Can'ın başrolleri deneyimli bir oyuncu kadrosuyla paylaştığı "Berivan"da aşiret Berivan'a Halil'le evlenmesi için baskı yapmaya başlar. Genç kadın, buna şiddetle karşı çıkar. Ancak aşiretin B planı vardır. Halil'le evlenmeyen Berivan, Ali'ye "evet" demek zorunda kalmıştır. 
   KANAL D 21.20 
   
   

   KISA... KISA...    Aşk Olsun Talat Bulut ve Emel Müftüoğlu'nun oynadıkları dizide Timur ve Leyla, çocukları Ebru ve Gökhan'ın durumunu konuşmak için birlikte yemeğe çıkacak. KANAL D 19.50 
   Olympiakos-G. Saray Atina'da oynanacak karşılaşmada Galatasaray, gruptaki iddiasını sürdürebilmek için en az bir puan almak zorunda. STAR 21.30 
   Türkiye Raporu AB ilerleme raporunda Türkiye'ye not veriliyor. Türkiye'nin katettiği yol, CNN TÜRK'te gün boyu ekrana gelecek yapımlarda tartışılacak. 
   
   
</TEXT>
</DOC>
