<DOC>
<DOCNO> 199492 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/03/son/sondun30.html </URL>
<DATE> 2003/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Endonezya'da filler köylülere saldırdı 1 ölü 
</HEADLINE>
<TEXT>

     Endonezya'nın Sumatra adasındaki bir milli parkta, köylülere saldıran filler bir köylünün ölümüne neden oldu. 
     Yerel yetkililer, köylülerin, girişin yasak olduğu bir bölgedeki tarlada çalışırken saldırıya uğradıklarını kaydetti. 
     Endonezya basını, daha önce de fil ve kaplan gibi koruma altında olan hayvan türlerinin köylülere saldırdığına dair haberler yayınlamıştı. Ormanların tahrip edilmesi sonucu doğal yaşam alanlarını terk etmek zorunda kalan bu hayvanlar sık sık köylülere saldırıyor. 
     Yetkililer ayrıca, Riau bölgesinde meydana gelen kaplan saldırıları sonucu 5'i bu yıl içinde olmak üzere son 3 yılda 27 kişinin öldüğünü belirtti. 
     Java adasında birkaç gün önce yiyecek bulmak için bir köyü istila eden maymunlar ekinleri tahrip etmişlerdi. 
     Çevre koruma örgütleri, orman kıyımı yüzünden Endonezya'da tropikal ormanların 10 yıl içinde yok olma tehlikesiyle karşı karşıya olduğu uyarısında bulunuyor. 
     
</TEXT>
</DOC>
