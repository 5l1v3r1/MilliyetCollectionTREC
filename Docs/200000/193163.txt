<DOC>
<DOCNO> 193163 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/04/siyaset/siy04.html </URL>
<DATE> 2003/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Karayalçın'dan ittifak önerisi 
</HEADLINE>
<TEXT>

      EZELHAN ÜSTÜNKAYA Ankara 

   
   Sol ve sosyal demokrat partilere yerel seçimlere yönelik ittifak çağrısında bulunan SHP lideri Murat Karayalçın, dün CHP lideri Deniz Baykal'la görüştü. CHP Genel Merkezi'nde gerçekleşen görüşmede Karayalçın, Baykal'a "tek çatı altında solda ittifak önerisinde" bulundu. Öneriyi memnuniyetle karşıladıklarını ve CHP'nin yetkili organlarında değerlendireceklerini belirten Baykal, "Karayalçın'ı iyi niyetli gördüm. Sosyal demokrasinin başarılı olmasını sağlamak herkesin görevi. Bu doğrultuda ne yapılabilir diye değerlendirme içindeyiz. Yararlı görüşme oldu" dedi. Baykal ve DSP lideri Bülent Ecevit'le aralarında husumet olmadığını ve tekrar bir araya geleceklerini vurgulayan Karayalçın ise şunları söyledi "Gelinen nokta solda ittifak için memnuniyet verici. Öneri sadece büyükşehirleri değil, tüm Türkiye'yi kapsıyor." 
   
   
   
   
   
</TEXT>
</DOC>
