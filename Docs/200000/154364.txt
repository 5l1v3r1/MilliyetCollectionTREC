<DOC>
<DOCNO> 154364 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/04/spor/spo03.html </URL>
<DATE> 2003/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
EMRE'YE YOL GÖRÜNDÜ 
</HEADLINE>
<TEXT>

Galatasaray'da forma şansı bulamayan tecrübeli futbolcuya İngiltere'nin Bolton Wanderers kulübü talip oldu. Son anda Lucescu devreye girdi. Emre Aşık'ı sezon sonu için ikna etti 
     CÜNEYT KARAKAYA 

     Beşiktaş'tan kanca 
     LUCESCU'LU Galatasaray'ın vazgeçilmezlerinden olan, Fatih Terim'in dönüşüyle birlikte formasını kaybeden Emre Aşık, Beşiktaş yolunda. İngiltere'nin Bolton Wanderers kulübü ile üç yıllık prensip anlaşması yaptığı öğrenilen yıldız futbolcu, son dakikada Lucescu engeline takıldı. Beşiktaş'ın hocasının eski öğrencisiyle temasa geçip, teklif yaptığı öğrenildi. 
     
     Şimdilik kararsız 
     BEŞİKTAŞ'IN 900 bin dolarlık önerisine sıcak bakan Emre Aşık'ın, İngilizler'in teklifine de olumlu yaklaşması nedeniyle kararsızlık yaşadığı öğrenildi. Ancak tecrübeli futbolcunun yakınları Beşiktaş'ın daha şanslı olduğunu ve tecrübeli futbolcunun iki üç hafta içinde ezeli rakiple imza atabileceğini bildirdi. Lucescu'nun ısrarını sürdürdüğü ifade edildi. 
     
Sponsorların kupa savaşı      GALATASARAY'IN sponsorluğunu üstlenen 16 firmanın katılımıyla gerçekleştirilen turnuvada şampiyonluğu Kütahya Porselen kazandı. Final maçında Acıbadem Hastaneleri'ni penaltılar sonunda 5 - 4 yenen Kütahya Porselen mutlu sona ulaştı. Turnuvada üçüncülüğü ise Aria elde etti. Turnuvanın son maçlarını Fatih Terim de izledi. 
     
Galatasaray Olimpiyat'ta      MURAT AĞCA 

     Stadda toplandılar 
     GALATASARAY ile İstanbul Olimpiyat Oyunları Hazırlık ve Düzenleme Kurulu, yeni stat yapılıncaya kadar Sarı - Kırmızılı takımın maçlarını Olimpiyat Stadı'nda oynaması konusunda anlaşmaya vardı. Dün gerçekleşen ve Başbakan Yardımcısı Mehmet Ali Şahin, Galatasaray Başkanı Özhan Canaydın ve yöneticiler, GSG Müdürü Mehmet Atalay, TMOK Başkanı Sinan Erdem ile Belediye Başkanı Ali Müfit Gürtuna'nın da katıldığı toplantıdan olumlu sonuç çıktı. 
     
     'Dünya tanıyacak' 
     STATTAKİ rüzgarı kesecek panellerin en geç Ekim'e kadar takılacağı, ulaşım ve yol sorununun da belediye tarafından çözüleceği açıklandı. Sarı - Kırmızılı kulüp ve TMOK'den üçer kişinin yer alacağı komisyonun koşullarını belirleyeceği protokol ise 10 gün içinde imzalanacak. Canaydın, "Atatürk Olimpiyat Stadı'nı dünyaya tanıtmak için aracı olacağız. Ali Sami Yen'i ise Haziran'da yıkacağız" dedi. Galatasaray, en az iki sezon bu stadı kullanacak. 
     
Cim-Bom sıkıntılı      Sakatlar kriz oldu 
     ŞAMPİYONLUK yolunda en önemli sınavlarından birine bugün Trabzonspor deplasmanında çıkacak olan Galatasaray'da, kadro krizi yaşanıyor. Sarı - Kırmızılı takım dün Trabzon'a 6 as futbolcusundan yoksun gitti. Sakatlıkları süren Hasan, Berkant, Batista'nın yanı sıra, sabah çalışmasında denenen Ümit Davala, Xavier ve Cihan da kafileye alınmadı. 
     
     Florya'da uyarılar 
     SARI - Kırmızılı takım, Trabzonspor maçının son hazırlığını yolculuk öncesinde Metin Oktay Tesisleri'nde yaptığı idmanla tamamladı. Fatih Terim'in antrenmanda futbolcularını dikkatli olmaları konusunda sert bir dille uyardığı öğrenildi. Öte yandan sakatlığına rağmen Trabzon'a götürülen Ali Lukunku'nun da forma giymesinin zor olduğu bildirildi. 
     

</TEXT>
</DOC>
