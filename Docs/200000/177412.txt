<DOC>
<DOCNO> 177412 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/22/son/sondun12.html </URL>
<DATE> 2003/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Angelina Jolie, ''kürkçü dükkanına'' döndü... 
</HEADLINE>
<TEXT>

     ''Lara Croft'' filminin Oscarlı ünlü yıldızı Angelina Jolie, eski eşi Jonny Lee Miller'a döndü. 
     Internetteki ''peoplenews'' sitesinin haberine göre, son zamanlarda ismi Kylie Minogue'un nişanlısı aktör Olivier Martinez, Uma Thurman'ın kocası Ethan Hawke gibi kişilerle anılan Jolie, çareyi Miller ile barışmakta buldu. 
     Jolie ve ''Trainspotting'' filmiyle üne kavuşan eski eşi Miller, Jolie'nin ''Tomb Raider-Lara Croft The Cradle of Life'' adlı filminin prömiyerine birlikte katıldı. Jolie, son günlerde çok yakın olduklarını itiraf ederek, ''Evet, birbirimizi sık sık görüyoruz. Jonny bence harika biri'' dedi. 
     Çiftin arkadaşları da Jolie ve Miller'ın yeniden biraraya gelmesinden mutluluk duyduklarını dile getirerek, ''Uzun zaman önce ayrılmışlardı, ama birbirlerini hiç unutmadılar. Şimdi de bıraktıkları yerden devam ediyorlar. Çünkü, onlar birbirinin ruh eşi'' yorumunu yaptılar. 
     Angelina Jolie ile Jonny Lee Miller, 1996'da evlenmiş, düğünde güzel gelin, damadın ismini kendi kanıyla yazdığı bir tişört giymişti. Çiftin 1997'de yollarını ayırmasının ardından Jolie, aktör Billy Bob Thornton ile evlenmiş, ancak ondan da kendisini aldattığı gerekçesiyle geçtiğimiz aylarda boşanmıştı. 
     

     
</TEXT>
</DOC>
