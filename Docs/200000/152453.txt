<DOC>
<DOCNO> 152453 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/25/son/sontur35.html </URL>
<DATE> 2003/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Özgürlüğü 3 gün sürdü, cezaevinden çıktı kapkaç yaptı... 
</HEADLINE>
<TEXT>

     Cezaevinden tahliye olduktan 3 gün sonra kapkaç olayına karıştığı gerekçesiyle yakalanan bir kişi, yeniden tutuklandı. 
     Bahçelievler'de kapkaç yaptığı gerekçesiyle daha önce yakalanarak cezaevine konulan Kemal Dinler 20 , yargılama aşamasında tahliye edildi. 
     Cezaevinden tahliye olduktan 3 gün sonra, Dinler ve arkadaşı Erhan Yalazlar 18 , motosikletle İstanbul Evleri önünde üniversite öğrencisi Ayla Güngörmez'in kolunda asılı çantayı kapkaç yaparak aldıkları gerekçesiyle yakalandı. 
     Bakırköy Adliyesi'ne sevk edilen Dinler ile Yalazlar, tutuklanarak cezaevine gönderildi. 
     Kapkaç olayında kullanılan motosikletin de Zeytinburnu'ndan çalıntı olduğu bildirildi. 
     





</TEXT>
</DOC>
