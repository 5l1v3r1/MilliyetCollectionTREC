<DOC>
<DOCNO> 168264 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/09/son/sondun26.html </URL>
<DATE> 2003/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de, Saddam'ın bir ajanı yakalandı... 
</HEADLINE>
<TEXT>

     ABD'nin Chicago kentinde, devrik Saddam Hüseyin rejimi için ajanlık yapan bir kişi yakalandı. 
     Federal savcı Patrick Fitzgerald, Halid Abdüllatif Dumeysi 60 adlı kişinin, Irak'ın başkenti Bağdat'ta Nisan ayında bulunan bir dosyadaki bilgiler ışığında bugün tutuklandığını ve ABD Federal Soruşturma Bürosu'na FBI teslim edildiğini söyledi. 
     Fitzgerald, yayımladığı açıklamada, Dumeysi'nin, yabancı ajan kaydı yaptırmadan Irak istihbaratına bilgi aktardığını belirtti. 
     Federal yasalar, yabancı bir ülke için ajan olarak çalışan, diplomatik görevi bulunmayan kişilerin Adalet Bakanlığı'na kayıt yaptırmasını öngörüyor. 
     Federal yetkililer de, muhalif grup Irak Ulusal Kongresi üyeleri tarafından bulunan dosyada ''Sirhan'' kod adlı bir ajanın istihbarat raporlarının bulunduğunu, bu kişinin de Dumeysi olduğunu söyledi. 
     Yetkililer, Dumeysi'nin Saddam'ın istihbarat servisi tarafından eğitildiğini de belirtti. 
     Filistin'de doğan bir Ürdün vatandaşı olduğunu söyleyen Dumeysi'nin, yaklaşık 10 yıldır ABD'de yaşadığı kaydedildi. 
     
</TEXT>
</DOC>
