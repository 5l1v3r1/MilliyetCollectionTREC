<DOC>
<DOCNO> 150858 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/19/ekonomi/aeko.html </URL>
<DATE> 2003/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu faizlerle gitmez 
</HEADLINE>
<TEXT>

IMF, dün gece Türkiye için 701 milyon doları serbest bıraktı ve uyarılarını yaptı Yüzde 33’lerdeki reel faizlerle devam edilemez... Bu arada Başbakan Erdoğan’ın leb demeden leblebiyi anlayacak bürokrat istiyorum’ lafına da adeta cevap verildi Öztrak’ın gitmesi üzücü... 
     WASHİNGTON YASEMİN ÇONGAR 

     Uluslararası Para Fonu IMF , İcra Direktörleri Kurulu, programın dördüncü gözden geçirme sonuçlarını ve niyet mektubunu görüşerek kabul etti. Bu gözdgen geçirmeye bağlı 701 milyon dolarlık kredi dilimini de serbest bıraktı. Toplantının ardından adı açıklanmayan bir üst düzey IMF yetkilisi, "Bu kadar yüksek faizlerle devam edilemez" dedi. 
     IMF İcra direktörleri, dün niyet mekbunu görüştü ve Türkiye ekonomisi ile ilgili değerlendirmelerde bulundu. Açıklamalarda, AKP hükümetini, kendisinin açıkladığı enflasyonla mücadele, borçları azaltma ve büyüme hedeflerine bağlı kalması konusunda uyardı. 
     
     Faizler aşağı çekilmeli’ 
     İcra Direktörleri Kurulu toplantısının ardından telekonferansla Washington’da gazetecilerin sorularını yanıtlayan bir diğer üst düzey IMF yetkilisi, kritik uyarılarda bulundu. Söz konusu yetkili yüzde 33 dolayındaki reel faiz haddinin yüksekliğine dikkat çekerek, "Faizler bu oranda devam edemez. Aşağıya çekilmek zorunda. Ancak eğer hükümet programa bağlı kalırsa, faizlerin inmesi ve iç borç ödemelerinin aksamaması mümkün olacaktır" dedi. 
     Aynı yetkili, ABD’den gelmesi beklenen 8,5 milyar dolara yakın kredinin kullanımı konusunda da uyarılarda bulundu ve "ABD de, bu kaynağın IMF ile mevcut anlaşma çerçevesinde kullanımını desteklemektedir. Burada en önemli unsur, ABD’den gelecek kredinin, GSMH’nin yüzde 6,5’i düzeyindeki faiz dışı fazla hedefinden şaşılmayacak şekilde kullanımıdır" diye konuştu. 
     
     Öztrak’ın gidişine üzüldük’ 
     Hazine Müsteşarı Faik Öztrak’ın istifası, IMF’yi memnun etmedi. Fon’un üst düzey yetkilisi bu konudaki bir soru üzerine, Öztrak’ın "İstisnai bir kamu hizmeti" yaptığını belirterek, "Bütün meselelerle son derece profesyonelce ilgilenmiştir. işini mükemmel düzeyde yapmıştır. Gitmesine üzülüyoruz. Öztrak’ın, işini son derece iyi yaptığına emin olması gerekir" dedi. Aynı yetkili, Öztrak’ın yerine getirilecek kişiyle çalışmaya hazır olduklarını da ekledi. 
     
     İşte Niyet Mektubu 
ABD hibesi programa göre kullanılacak      Devlet Bakanı Ali Babacan ve Merkez Bankası Başkanı Süreyya Serdengeçti imzası ile gönderilen 5 Nisan 2003 tarihli niyet mektubunda öncelikle yeni hükümetin ekonomik reform programını kuvvetlendirerek uygulamakta kararlı’ olduğu belirtiliyor. Mektupta, gerek ABD’den gerekse diğer kaynaklardan sağlanacak finansman olanaklarının, faizleri düşürmek için kullanılacağı kaydediliyor. 
     Niyet mektubunda bu konuda şöyle deniliyor "ABD, hibe değeri 1 milyar dolar olan ve 8.5 milyar dolara ulaşabilecek krediye çevrilebilecek ekonomik destek sağlamayı önermiştir. Bu yardımın veya başka diğer olası yardımların hayata geçirilmesi durumunda, öncelikli olarak, vadelerin uzatılması veya faizlerin düşürülmesi suretiyle borcun azaltılması stratejisinin güçlendirilmesi amacıyla kullanılacak, faiz dışı fazla FDF hedefi korunacaktır." 
     
     FDF hedefi değişebilir 
     2003 yılı için belirlenen milli hasılanın yüzde 6.5’i oranındaki kamu sektörü faiz dışı fazlasının 2004’te de sürdürüleceği tahhüt edilen mektupta, "Borçların düşürülmesi imkanları ciddi anlamda iyileşme gösterirse, Fon ile yakın istişare içinde ve kamu borcu rasyosunu Maastricht Anlaşması ile öngörülen seviyelere düşürme hedefimizle uyumlu olmak kaydıyla faiz dışı fazla hedefinin değiştirilmesi yoluna gidilebilecektir" deniliyor. 
     
     Kamudan 55.800 kişi çıkarılacak 
     Atıl KİT kadrolarına ilişkin olarak 2003 Ocak sonu itibariyle, Ekim 2002 sonu için belirlenmiş bulunan 30 bin 600’lük hedefin 10 bin kişi altında kalındığı hatırlatılan mektupta, İlk etapta bu ara hedefin gerçekleştirileceği ve daha sonra revize edilmiş hedef 45 bin 800 atıl kadronun 2003 Aralık sonuna kadar ortadan kaldırılacağı ifade edildi. 
     
     İşçi memur zammı düşük tutulacak 
     Niyet mektubunda ücret zamları konusunda şöyledeniliyor "Mali pozisyondaki kararlılık, kamu sektörü ücret ve istihdam politikalarına da yansıyacak ve tüm ilave harcama programları, faiz dışı fazla hedefimiz kapsamında değerlendirilecek. Memur maaşları ocak ayında ılımlı bir ölçüde artırılmıştır. Yıl içinde yapılacak herhangi başka bir artış bütçedeki başlangıç ödenekleri ile uyumlu olacaktır. Kamu sektörü işçilerine ilişkin olarak ise devam eden müzakerelerin, işçi ücretleri ile memur maaşları arasındaki farkı azaltacak bir uzlaşma ile sonuçlanmasını beklemekteyiz. Ayrıca kamu işçilerinin ücretleri ve memur maaşları geriye dönük endekslemeye tabi olmayacaktır." 
     
     YKB’nin sahiplik sorunu çözülecek 
     Zaman darlığı nedeni ile bazı taahhütlerin yerine getirilemediği belirtilerek, önümüzdeki dönemde bu alanda hızlı ilerleme kaydedilmesine çalışılacağı ifade ediliyor. Yerine getirilemeyen taahhütler ise şöyle sıralanıyor 

</TEXT>
</DOC>
