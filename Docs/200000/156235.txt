<DOC>
<DOCNO> 156235 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/12/son/sontur13.html </URL>
<DATE> 2003/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Demirel ''28 Şubat darbe değildir. Derbeyi gelip bana sorsunlar'' 
</HEADLINE>
<TEXT>

     9. Cumhurbaşkanı Süleyman Demirel,''28 Şubat bir darbe değildir, MGK'nın Anayasa gereği aldığı bir tavsiye kararıdır'' dedi. 
     9. Cumhurbaşkanı Süleyman Demirel, Abant İzzet Baysal Üniversitesi AİBÜ Rektörü Prof. Dr. Yaşar Akbıyık'ı ziyaret ederek, İzzet Baysal Vakfı'nın çalışmaları ve üniversite hakkında bilgi aldı. 
     Demirel, bir gazetecinin ''Bugünkü röportajınızda 28 Şubat darbe değildir, diyorsunuz. Darbe değilse nedir '' sorusunu şöyle yanıtladı 
     ''28 Şubat'ta kimseye ve hiçbir kuruma dokunulmamış, hiçbir hükümet görevden alınmamış. Erbakan hükümeti görevi 28 Şubat'tan 3.5 ay sonra 18 Haziran'da bırakmıştır. 28 Şubat o yüzden bir darbe değildir. MGK'nın anayasa gereği aldığı bir tavsiye kararıdır. MGK'da, hükümette yer almış ve bu karara imza atmıştır. Hiçbir hükümet darbe kararına imza atar mı Onlar darbenin ne olduğunu görmemişler, gelsinler bana sorsunlar. Bu ülkeye iyi sahip olmamız lazım. İniş-çıkışlar, dalgalanmalar hep olagelmiştir. Yine de biz bu ülkeye sevgiyle sarılmalıyız.'' 
     
     'ERBAKAN'IN SİYASETE GİRMESİ'' 

     9. Cumhurbaşkanı Demirel, ''Dün Saadet Partisi Genel Başkanlığı'na seçilen Necmettin Erbakan'ın yeniden siyasete girmesini nasıl değerlendiriyorsunuz '' sorusu üzerine, ''Her Türk vatandaşının siyaset yapma hakkı vardır, siyasetle uğraşabilir. Bu hak ve görevdir. Bence herkesin yapması da lazımdır, çünkü faydalıdır. Kendisini tebrik ediyorum ve başarılar diliyorum'' dedi. 
     Demirel bir gazetecinin, ''Erbakan'ın yeniden siyasete girişi AK Parti'de bölünmelere neden olur mu '' sorusuna, ''Bilemem, umarım ki Türkiye Cumhuriyeti'nde istikrar sorunu yeniden yaşanmaz'' diye cevap verdi. 
     
     ''DIŞ GELİŞMELER'' 

     Süleyman Demirel konuşmasının devamında Kıbrıs ve Avrupa Birliği konusundaki gelişmelere de işaret ederek, şunları söyledi 
     ''Adada yaşanan gelişmeler iki tarafın arasındaki yumuşama bakımından iyi fakat önemli olan sonucun ne olacağı... Avrupa Birliği konusunda ise örneğin eğitimi alalım. AB'de üniversite çağına gelen gençlerin yüzde 40'ı okutuluyor. Bu oran bizde 90'lı yıllarda yüzde 9 iken, şu anda yüzde 20 civarında. 10 yıl sonra bizde yüzde 40'a çıkmayı hedefliyoruz. Bu hedefe ulaştığımızda Avrupalı olabiliriz.'' Demirel, hayırsever işadamı İzzet Baysal'ın 115 tesise imza attığını, unutulmaması ve örnek alınması gerektiğini kaydetti. 
     
     ''NAZMİYE HANIM, SAĞLIK VE SIHHATTEYİM'' 

     9. Cumhurbaşkanı Süleyman Demirel, rektörlüğü ziyareti esnasında kendisini arayan eşi ile telefonla konuşarak, ''Nazmiye hanım, sağlık ve sıhhatteyim herhangi bir sorun yaşamdan Bolu'ya geldik'' dedi. 
     Demirel, AİBÜ'de öğleden sonra bir dizi açılış ve törene katılacak. 
     
</TEXT>
</DOC>
