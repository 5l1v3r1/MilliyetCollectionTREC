<DOC>
<DOCNO> 156699 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/14/son/sontur23.html </URL>
<DATE> 2003/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
THY, Çin seferlerini 15 Haziran'a dek durdurdu... 
</HEADLINE>
<TEXT>

     Türk Hava Yolları THY , Çin'in Pekin ve Şanghay şehirlerine yaptığı uçak seferlerini 15 Haziran'a kadar durdurdu. 
     THY yetkilileri, Pekin ve Şanghay uçuşlarındaki rezervasyonların, Çin'de etkisini gösteren Akut Solunum Yetmezliği Sendromu SARS nedeniyle giderek artan bir düşüş gösterdiğini kaydettiler. 
     Bu düşüş nedeniyle seferlerin 15 Haziran'a kadar durdurulduğunu ifade eden yetkililer, daha önceden rezervasyonları olan yolcuların ise aktarmalı olarak THY'nin anlaşmalı olduğu başka havayolu şirketlerince gönderileceğini belirttiler. 
     THY yetkilileri, ayrıca, daha önce 18 Mayıs'a kadar durdurulduğu açıklanan Hong Kong seferlerindeki rezervasyon durumunun incelendiğini, seferlere başlama kararının bu incelemeye göre verileceğini ifade ettiler. 
     
</TEXT>
</DOC>
