<DOC>
<DOCNO> 179339 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/31/son/soneko09.html </URL>
<DATE> 2003/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD, Japonya'dan Yen'in değerlenmesini isteyecek... 
</HEADLINE>
<TEXT>

     ABD Hazine Bakanı John Snow, Japonya Başbakanı Junichiro Koizumi ve Maliye Bakanı Masajuro Shiokawa ile yarın Tokyo'daki görüşmesinde, yen'in değer kazanmasına müsaade edilmesini isteyecek. 
     Japonya'da yayınlanan Nihon Keizai Gazetesi'nin adlarının açıklanmasını istemeyen diplomatik kaynaklara dayanarak yazdığı habere göre, ABD'li Bakan Snow, Japon muhataplarından döviz piyasalarına yen'in değer kazanmasını önlemek için müdahale edilmemesini talep edecek. 
     Bu ülkenin ardından Çin'i de ziyaret edecek olan Snow, ''Japon ve Çin hükümetlerinin ulusal para birimlerine çok fazla değer kaybettirdikleri ve piyasa güçlerine ket vurdukları'' görüşünde. 
     Güçlü ulusal para biriminin yeni yeni canlanan ihracata dayalı ekonomik büyümeyi boğacağından endişeli Japonya, piyasalardan ABD doları satın alımı için sadece bu yılın yedi ayında 9.07 trilyon yen 75.6 milyar dolar harcadı. Daha önceki rekor 1999 yılı genelinde 7.64 trilyon yen olmuştu. 
     
</TEXT>
</DOC>
