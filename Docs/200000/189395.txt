<DOC>
<DOCNO> 189395 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/17/son/sontur43.html </URL>
<DATE> 2003/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara'da Anıt Caddesi'nde patlamalar... 
</HEADLINE>
<TEXT>

     Başkent'in Tandoğan meydanında Dışişleri Bakanlığı'na ait ek bina ile Müstakil Sanayici ve İşadamları Derneği MÜSİAD temsilciliğinin bulunduğu binaların önünde patlamalar oldu. 
     Tandoğan meydanı Anıt Caddesi üzerindeki Dışişleri Bakanlığı Ek Binası'nın önünde 20.15 sıralarında bir patlama meydana geldi. Bu patlamadan yaklaşık 5 dakika sonra MÜSİAD temsilciliğinin bulunduğu bitişik binanın önünde ikinci patlama oldu. 
     İlk patlama üzerine çevrede bulunan polis ekipleri olay yerine gelirken, ikinci patlama polislerin inceleme yaptığı sırada yaşandı. 
     Patlamaların ardından binaların çevresi güvenlik bandına alınırken, binada oturan vatandaşlar dışarıya çıkmamaları konusunda uyarıldı. Polis, Anıt Caddesi'ni trafiğe kapattı. 
     Terörle Mücadele Şube Müdürlüğü yetkilileri, ilk incelemelerinde patlayıcıların ''ses bombası'' olduğunun sanıldığını söyledi. 
     Olay yerine ambulans ve itfaiye de gelirken, patlamalarda ölen ya da yaralanan olmadığı maddi zarar meydana geldiği bildirildi. 
     
</TEXT>
</DOC>
