<DOC>
<DOCNO> 185429 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/30/magazin/mag01.html </URL>
<DATE> 2003/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Üye olmayan giremez 
</HEADLINE>
<TEXT>

   Şefik Öztek'le Emre Ergani'nin Members adlı kulübünde sadece abone olanlar eğlenebilecek 
      YAŞAR ÇAKMAK 
   
   EĞLENCE hayatının iki marka ismi Şefik Öztek ile Emre Ergani'nin aralık ayında Kuruçeşme'de açacakları Members, sadece üye olanlara hizmet verecek. Eski kışlık Laila'yı iki ayrı bölüm halinde dekore eden Öztek ve Ergani, bedelini henüz belirlemedikleri yıllık abone ücretini ödeyip VIP kart alacaklara çok özel hizmet sunacaklar. 
   
   'Evlerine bırakacağız' 
   MEMBERS'IN bir VIP, bir de normal müşteriler için, iki girişinin olacağını açıklayan Öztek, "Kartımızın yurtdışında ve yurtiçinde başka kulüplerde de geçerli olması, VIP müşterilere bazı avantajlar sağlaması için çalışıyoruz. VIP kart sahibi müşterilerimizi özel günlerinde evlerinden alacağız, insanları biraz şımartacağız. Alkol alan müşterilerimizi, tahsis edeceğimiz otomobillerle evlerine kadar bırakacağız" dedi. 
   KULÜPTE İngilizce ve Fransızca bilen garsonların hizmet vereceğini belirten Ergani, "Türkiye'de bulunmayan sigara ve şaraplar servis edilecek. Barımızda hangi markaların hangi saatte içildiğini, servisinin nasıl yapıldığını bilen, eğitilmiş bir kız görev yapacak. Müşteriye istediği puroyu sarıp verecek" diye konuştu. Members'ta bir de şarap tadımcısı görev yapacak. 
   
   
</TEXT>
</DOC>
