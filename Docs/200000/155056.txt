<DOC>
<DOCNO> 155056 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/07/son/sondun26.html </URL>
<DATE> 2003/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam'ın oğlu Uday'ın giysileri ve fotoğrafları pazarlara düştü.. 
</HEADLINE>
<TEXT>

     Irak'ın devrik lideri Saddam Hüseyin'in büyük oğlu Uday'ın giysileri ve fotoğrafları, Bağdat'ta pazarlarda satılıyor. 
     Yüzlerce dolara diktirdiği giysileri pazarlarda çok ucuz fiyatlarla alıcılara sunulan Uday, babasının iktidarı devrilmeden önce başında bulunduğu gençlik televizyonuna, tek kolu sarı, diğeri siyah, ya da bir paçası kırmızı, diğeri mavi giysileriyle çıkar ve konuşma yapardı. 
     Bağdat Cedide çarşısında, Ebu Remzi adlı satıcı, tezgahının bir köşesine astığı yazıda, ''Elbise, şapka ve albümler var. Uday'ın eşyalarını ucuza satıyorum yok mu alan '' diye soruyor. 
     Uday'ın 500 dolayında fotoğrafının yer aldığı bir albümün, adının açıklanmasını istemeyen bir Iraklı tarafından 800 bin dinara 410 dolar satın alındığı belirtiliyor. 
     
</TEXT>
</DOC>
