<DOC>
<DOCNO> 160721 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/03/yasam/yas20.html </URL>
<DATE> 2003/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Şampiyon öğrenciler kaza geçirdi 19 yaralı 
</HEADLINE>
<TEXT>

     ATİLLA MEMİŞ Konya DHA 

     Isparta'daki Okullararası Türkiye Futbol Şampiyonası'na katılarak birinci olan Diyarbakır'ın Ergani İlçesi Ünal Erkan İlköğretim Okulu öğrencilerini taşıyan otobüs, dönüş yolunda kaza yaptı. Akşehir - Isparta karayolunun 9. kilometresindeki kazada çoğu öğrenci 19 kişi yaralandı. İlk müdahaleleri Akşehir Devlet Hastanesi'nde yapılan yaralılardan 2'si Konya Tıp Fakültesi Hastanesi'ne sevk edildi. 
     Ergani İlçe Milli Eğitim Müdürlüğü'ne ait Kanber Kılıç 51 yönetimindeki otobüs, dün aşırı hız nedeniyle virajı alamayarak Akşehir - Isparta Karayolu 9'uncu kilometrede devrildi. Uçuruma yuvarlanmaktan son anda kurtulan otobüste şans eseri ölen olmazken 19 kişi yaralandı. Akşehir Devlet Hastanesi'nde ilk müdahaleleri yapılan öğrencilerden Veysi Gündoğdu ile kafile sorumlusu olduğu belirtilen öğretmen Mehmet Ali Gürcan, Selçuk Üniversitesi Tıp Fakültesi Hastanesi'ne sevk edilirken Hasan Demirok, Çetin Karakeçi ve Nurullah Sarı Akşehir Devlet Hastanesi'nde tedavi altına alındı. 
     
     

</TEXT>
</DOC>
