<DOC>
<DOCNO> 183785 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/21/son/sontur13.html </URL>
<DATE> 2003/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Bolu'da feci kaza... Yanan otomobilde iki kişi hayatını kaybetti 
</HEADLINE>
<TEXT>

     Bolu'da bariyerlere çarparak yanan otomobildeki 2 kişi yanarak öldü, 1 kişi yaralandı. 
     Ankara'dan Adapazarı istikametine gitmekte olan Sait Cenk Acar yönetimindeki 54 EA 383 plakalı Mercedes marka otomobil, sabah saatlerinde Bolu'nun Çadırcılar mevkiinde, otoyolda bariyerlere çarptı. 
     Çarpmanın etkisi ile devrilen ve 15 metre sürüklenen otomobil, alev alarak yanmaya başladı. Araçta bulunan Adapazarı Diş Hekimleri Odası ve SHP İl Başkanı Necip Enver Demirer 50 ile otomobil sürücüsü diş hekimi Sait Cenk Acar 33 yanarak can verirken, otomobilin arka koltuğunda bulunan Acar'ın eşi Ebru Acar 31 çarpmanın etkisiyle otomobilin camından fırlayarak yanmaktan kurtuldu. 
     Ağır yaralı olarak Bolu İzzet Baysal Devlet Hastanesi'ne kaldırılan Ebru Acar'ın kalça kemiğinde kırıklar ve vücudunda birinci derece yanıkların oluştuğu açıklandı. 
     Yetkililer, kazanın otomobil sürücüsünün direksiyon başında uyuması sonucu meydana geldiğinin sanıldığını belirttiler. 

     
</TEXT>
</DOC>
