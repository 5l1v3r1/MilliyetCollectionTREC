<DOC>
<DOCNO> 158679 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/24/son/soneko05.html </URL>
<DATE> 2003/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Hisarcıklıoğlu Ekonomide ince ayarlara ihtiyaç var.. 
</HEADLINE>
<TEXT>

     Türkiye Odalar ve Borsalar Birliği TOBB Başkanı Rifat Hisarcıklıoğlu, ekonomin hassas dengeler, ip üzerinde gittiğini bildirerek, ''onun için de her dakika, her saniye ince ayarlara ihtiyaç var'' dedi. 
     ATO'nun ''Cumhuriyetin ve ATO'nun 80 yılı'' vesilesiyle verdiği resepsiyona katılan Hisarcıklıoğlu, gazetecilerinin dolar kurundaki düşüşü sormaları üzerine, Merkez Bankası'nın işlerinden birinin de dövizi kontrol altına almak ve piyasayı dengelemek olduğunu söyledi. 
     Herkesin kafasında ''acaba döviz belli bir baskı altında tutularak enflasyon normal olarak mı çıkarılmak isteniyor'' şeklinde bir soru işareti bulunduğunu öne süren Hisarcıklıoğlu, Merkez Bankası'nın düzenleme görevini yapması gerektiğini kaydetti. 
     
     ''BU YALANCI BİR CENNET'' 
     Bir gazetecinin bu düşüş bazı kesimler tarafından ''birileri yine dolardan yüksek para kazanacak şeklinde yorumlara neden oluyor, bunu nasıl değerlendiriyorsunuz'' sorusu üzerine, Hisarcıklıoğlu, şöyle dedi 
     ''Bu iki kere iki dört. Biz yaklaşık 11-12 yıldır aynı senaryonun içindeyiz. Bu senaryo şu Dövizin aşağıda tutulması reel faizlerin yüksekliği ile beraber belirli bir kesim bundan rant elde ediyor. Tabii bunun uzun vadede devam etmesi imkansız. Bu yalancı bir cennet.'' Kriz döneminde herkesin bilhassa dolar üzerine yatırım yaptığını, şimdi ise bunun bir öneminin kalmadığını anlatan Hisarcıklıoğlu, yastık altı ekonomiye girerse ve piyasalarda bir canlanma olursa herşeyin tekrar normal haline geleceğini kaydetti. 
     ''Bu bir komplo teorisi mi'' şeklindeki soru üzerine Hisarcıklıoğlu, 2000 yılı Kasım ayında da aynı durumun yaşandığını ve rekor derecede döviz varken krize girildiğini söyledi. Hisarcıklıoğlu, ''ekonomi hassas dengeler, ip üzerinde gidiyor. Onun için de her dakika, her saniye ince ayarlara ihtiyaç var'' şeklinde konuştu. 
     
</TEXT>
</DOC>
