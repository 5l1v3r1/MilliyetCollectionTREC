<DOC>
<DOCNO> 161600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/07/spor/bbas.html </URL>
<DATE> 2003/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Potada skandal 
</HEADLINE>
<TEXT>

Ülker’in Özbekistan’dan getirip, yasadışı olarak Türk vatandaşı yaptığı Ersan İlyasova, FIBA’ya şikayet edildi 
     ÜMİT AVCI 

     Milli de oldu 
     ÜLKER’İN geçen yıl Özbekistan’dan getirip, bir günde Türk vatandaşı yaptığı, bu arada da üç yaş küçülttüğü Ersan İlyasova, büyük bir skandala neden oldu. Yıldız Milli Takımımız’ın Avrupa Şampiyonası finallerine katılmasında da büyük rol oynayan Ersan’ın, bu durumunu tespit eden Özbek Basketbol Federasyonu genç basketbolcu hakkında FIBA’ya şikayette bulundu. 
     
     Kuraldışı davranış 
     7 Ağustos 2002 tarihinde Türkiye’ye Arsen İlyasov adıyla giriş yapan genç basketbolcu, ortadan kayboldu. Daha sonra ise 19 Eylül 2002’de Eskişehir’de Şemsettin Bulut’un nüfus memurluğuna başvurmayı unuttuğu 1987’de doğumlu çocuğu Ersan olarak gösterilip, nüfus kağıdını aldı. Kuraldışı yapılan bu işlem, hem federasyonun hem de Ülker’in başını ağrıtacak. 
     
Haydi salonaEfes Pilsen ile Ülker final serisinde 4. randevuya çıkacak Maçın geliri hasta olan eski spiker Tuna Huş’a verilecek 
     10. şampiyonluğa doğru 
     ERKEKLER Basketbol Ligi Play - Off final serisinde Efes Pilsen ile Ülkerspor, bugün dördüncü maçına çıkıyor. Turuncu - Yeşilliler karşısında 3-2 önde bulunan Efes, bu maçı da kazanırsa 10. şampiyonluğuna ulaşacak. Ülker’in kazanması durumunda ise seri 3-3’e gelecek ve 11 Haziran’da son maç oynanacak. 
     
     Zaza-Kaya oynamıyor 
     ABDİ İpekçi Spor Salonu’nda saat 18.30’da başlayacak maçı TRT 2 naklen yayınlayacak. Bu arada serinin 3. maçında kavga eden ve diskalifiye edilen Ülkersporlu Zaza Paculia ile Efes Pilsenli Kaya Peker bugün forma giyemeyecek. Dev maçın geliri hasta olan milli basketbolcu ve eski spiker Tuna Huş’a verilecek. 
     

</TEXT>
</DOC>
