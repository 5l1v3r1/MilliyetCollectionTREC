<DOC>
<DOCNO> 198712 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/29/son/sontur48.html </URL>
<DATE> 2003/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Siirt'te polis noktasına saldırı... 
</HEADLINE>
<TEXT>

     Siirt'te, polis noktasına taciz ateşi açıldı ve el bombalı saldırı düzenlendi. 
     Siirt Valisi Nuri Okutan, A.A muhabirine yaptığı açıklamada, kent merkezi çıkışında Eruh karayolu üzerinde yer alan polis noktasına taciz ateşi açıldığını ve el bombası atıldığını söyledi. 
     Saldırıda, polis noktasının camlarının kırıldığını belirten Vali Okutan, şunları kaydetti 
     ''Alınan önlemler sayesinde herhangi bir zayiat yok. Görevli polis memurlarının da durumu iyi. Saldırıda ölü veya yaralı olmadı. Olaydan sonra polis noktasında incelemelerde bulundum. 
     Saldırıdan sonra geniş güvenlik önlemleri alındı. Soruşturma sürüyor.'' 
     
</TEXT>
</DOC>
