<DOC>
<DOCNO> 155219 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/08/guncel/agun.html </URL>
<DATE> 2003/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Deprem semtleri 
</HEADLINE>
<TEXT>

Prof. Ercan, faciaya aday yerleri açıkladı Mimaroba, Rahmanlar, Bahçelievler, Bakırköy, Zeytinburnu, K. Çekmece, Avcılar, Bağcılar, Ümraniye, Tuzla, Kartal 
     İSTANBUL Milliyet 

     Deprem uzmanlarının İstanbul'la ilgili tahminleri, Tempo'nun bu haftaki sayısında ele alındı. Jeofizik mühendisi Prof. Dr. Ahmet Ercan, İstanbul'da bina güçlendirme projelerine 150 trilyon lira harcandığını belirterek, "Çoğuna karşıyım, çünkü ağır ve orta hasarlılar güçlendirilmeye kalkışıldı bu çok yanlıştı. Güçlendirildiği söylenen binaların bir kısmı ilk depremde göçme tehlikesiyle karşı karşıya" dedi. Prof. Ercan'a göre faciaya aday semtler de şunlar "Özel sektörün yaptığı konutlar nedeniyle Mimaroba yapılarının kötü durumda olması nedeniyle Rahmanlar en az sekiz mahallede, mahalle başında 200 - 500 arası ağır hasarlı bina olacak Bahçelievler. Bunun yanı sıra, Bakırköy, Zeytinburnu, Küçükçekmece, Avcılar, Bağcılar ağır hasarlı binaların yoğunlaştığı semtler olacak. Ümraniye, Tuzla, Kartal'da ağır hasar tahmin ediliyor." İstanbul Büyükşehir Belediyesi Zemin Etütleri Daire Başkanı Mahmut Baş da İstanbul'da 7.5 büyüklüğündeki bir depremde 51 binanın ağır hasar alacağını belirterek, şunları söyledi "Toplam 60 - 70 bin civarında ölü ve 135 bin ağır yaralı olabilir." Prof. Dr. Ahmet Mete Işıkara'nın verdiği listeye göre de 25 tane hastane depreme dayanıksız oldukları olduğu gerekçesiyle onarım bekliyor. 
     
2 kere çöktü 3 kere yapıldı      DHA 

     Burdur Askeriye köyünde, 1971'deki depremde Askeriye İlkokulu yerle bir oldu. Daha sonra yıkılan okulun hemen yanına, aynı ada ve parsel içine Şehit Hazım Bey İlkokulu yapıldı. 2000 yılında duvarlarında çatlaklar oluşan okul tahliye edildi. Yaşanan depremlerden ve çatlaklardan ders alınmadı ve geçen yıl aynı yere yeni bir okul daha yaptırıldı. Yetkililer üçüncü okulun depreme dayanıklı olduğunu söylerken, köylüler zeminin çürük olduğunu savunuyor. Köy sakinleri, yeni okulun sağlamlığının belirlenmesini istiyor. 
     
Bingöl'de binaları dükk nlar yıktı      SEMRA KARDEŞOĞLU 

     Depremin vurduğu Bingöl'de inceleme yapan uzman heyette yer alan İstanbul Teknik Üniversitesi İTÜ Jeofizik Mühendisliği Bölüm Başkanı Prof. Dr. Haluk Eyidoğan, projelendirmeye uyulmaması ve malzeme eksikliğinin yanı sıra "yumuşak kat sorunu" olarak tanımlanan binaların altına dükk n yapılmasının da yıkımda etkili olduğunu söyledi. "Yumuşak kat sorunu"na acilen önlem alınması gerektiğini belirten Eyidoğan, uzmanlık gerektiren binaların hasar tespitlerinde de sorunların yaşanacağını vurgulayarak, şunları söyledi "Bayındırlık Bakanlığı'ndan bina güçlendirme yönetmeliğini çıkarmasını istedik, ama h l çıkmadı. Şu an binalar belli bir standardı olmadan güçlendirilecek." 
     

</TEXT>
</DOC>
