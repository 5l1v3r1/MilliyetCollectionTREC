<DOC>
<DOCNO> 181878 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/12/son/sondun12.html </URL>
<DATE> 2003/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Para çantasını otomobilin üzerinde unuttu, 100 bin Euro uçtu 
</HEADLINE>
<TEXT>

     İhsan DÖRTKARDEŞ, DHA 
     

ALMANYA'da bir kişinin içinde 100 bin Euro bulunan çantasını otomobilin üzerinde unutarak, paraların yola saçılması günün konusu oldu. 
     Olay, Frankfurt kentinde meydana geldi. Thersk Duddeck isimli Alman, özel otomobiline binerken, içinde 100 bin Euro, 155 milyar 274 bin lira bulunan çantasını arabanın üzerinde unuttu. Duddeck, otobana çıktığında açılan çantadaki paralar yola saçıldı. Duddeck olayı farkedince polise haber verdi. Ancak, bölgede yapılan aramalara rağmen uçan paraların çok az bölümü bulunabildi. 
     Alman televizyon kanalları, 155 milyar liralık dalgınlığı canlandırma görüntüleri ile ekrana getirirken, polisler, bölgeye saçılan paraları bulabilmek için ekiplerin sevkedildiğini ancak, çok az para bulunduğunu açıkladı. 
     
     BENZER OLAYLAR 

     Benzer bir olayın Amerika'nın Seattle kentinde bir süre önce yaşandı.Bir bankaya ait para taşıma aracının kaza yapması ardından yola saçılan yaklaşık 200 bin dolar kaybolduğu, polisin kaza yerine gelinceye kadar çevrede bulunanlar saçılan parayı aldı. Miami'de de geçen ay da altın taşıyan özel koruma aracı kaza yapınca yaklaşık 3 milyon dolarlık altın yola saçılırken, güvenlik kuvvetleri altınların bir kısmının yağmalanmasını önleyememişti. 

     
</TEXT>
</DOC>
