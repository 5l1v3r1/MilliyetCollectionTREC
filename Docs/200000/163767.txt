<DOC>
<DOCNO> 163767 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/17/son/sontur16.html </URL>
<DATE> 2003/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kendinden 32 yaş küçük karısından boşanırken kalp krizi geçirdi 
</HEADLINE>
<TEXT>

     Eskişehir'de, TCDD emeklisi 71 yaşındaki bir kişi, 8 ay önce evlendiği 39 yaşındaki eşinden boşanmak için açtığı davanın duruşmasından çıkarken kalp krizi geçirdi. 
     Sütlüce Mahallesi'nde oturan ve 4 yıl önce eşinden boşanan TCDD'den emekli Adem Çırak, 8 ay önce ev sahibinin kızı Necmiye Çırak ile ikinci evliliğini yaptı. 
     Adem Çırak, kendisiyle emekli maaşı için evlendiğini ve 13 ay önce ilk eşinden boşandığını öğrendiği Necmiye Çırak'tan boşanmak için mahkemeye başvurdu. 
     4. Asliye Ceza Mahkemesi'nde görülen davanın ilk duruşmasına katılan Adem Çırak, mahkeme çıkışında fenalaşarak yere düştü. 
     Çevredeki vatandaşların ihbarı üzerine Adliye önüne gelen 112 Acil Servis sağlık ekibinin müdahalesinin ardından Devlet Hastanesi'ne kaldırılan Adem Çırak'ın ilk muayenesinde kalp krizi geçirdiği belirlendi. 
     Çocuğu olmadığı için 1991'de evlat edindiği öğrenilen Adem Çırak, yoğun bakım ünitesinde tedavi altına alınırken, olayla ilgili soruşturma başlatıldı. 
     
</TEXT>
</DOC>
