<DOC>
<DOCNO> 156299 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/13/spor/spo01.html </URL>
<DATE> 2003/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Transfere hanım eli 
</HEADLINE>
<TEXT>

Beşiktaş Teknik Direktörü Lucescu’nun eşi Nelly’nin, vatandaşı olan Gaziantepsporlu Maxim Romaschenko ile temasa geçtiği ve Rus yıldızı ikna etmeye çalıştığı öğrenildi 
     M.ALİ SABUNCU 

     Aile işbirliği 
     NEREDEYSE 24 saatini Beşiktaş’ın başarısı için harcayan Teknik Direktör Mircea Lucescu’ya çalışmalarında eşi Nelly de yardım ediyor. Kartal’ı zirveye taşımak için gecesini gündüzünü harcayan ve mutlu sona çok yaklaşan Lucescu ailesi, transferlerde de boş durmuyor, ortak çalışıyor. Eşine her konuda büyük destek veren bayan Nelly, sportif alanlarda da girişimlerde bulunmaya başladı. 
     
     G.Saray da istiyor 
     LUCESCU’NUN raporuyla gelecek sezonun çalışmalarını gizliden gizliye yürüten yönetime, Rumen hocanın eşi de katkı sağlıyor. Bayan Nelly’nin Gaziantepspor’da forma giyen vatandaşı Rus Maxim Romaschenko ile sürekli temasta olduğu ve yıldız oyuncuyu ikna etmeye çalıştığı öğrenildi. Galatasaray’ın da listesinde bulunan Maxim’in Kartal’a yeşil ışık yaktığı bildirildi. 
     
İlhan gerginliği      BEŞİKTAŞ, bir günlük iznin ardından, Gençlerbirliği maçının hazırlıklarına başladı. Çalışmaya sakatlıkları bulunan Ahmet Dursun, Ronaldo ve Pancu katılmadı. İlhan Mansız, antrenman sırasında basın mensuplarının görev yaptığı bölüme doğru sert şutlar atarken, bazı toplar gazetecilere isabet etti. Gazetecilerin, dikkatli olmasını istemeleri üzerine gerginlik yaşanırken İlhan, "Ben kaleye şut çekiyorum" dedi. Asbaşkan Yıldırım Demirören’in başka yere geçmelerini istediği basın mensupları durumu protesto ederek, antrenman sahasını terk etti. 
     
Bize deli derler’      GALATASARAY’IN, Gençlerbirliği ile berabere kalmasından sonra şampiyonluk yolunda büyük bir avantaj yakalayan Beşiktaş, korku ve mutluluğu bir arada yaşıyor. Siyah - Beyazlı futbolcular beş puana rağmen tedbiri de elden bırakmıyor. Tayfur, "Gençlerbirliği’ne bu sezon bir türlü üstünlük kuramadık. Sevinmek için erken. Rakiplerimizi yenmeliyiz. Bu saatten sonra şampiyonluğu verirsek bize deli derler" ifadesini kullandı. 
     SAKATLIĞINA rağmen takımını yalnız bırakmayan Sergen ise "Gençlerbirliği’nin nasıl bir takım olduğunu herkes biliyor. İşimiz kolay değil. Buralara gelirken her türlü zorluğu aştık. Bunu da geçmeliyiz. Hedefimiz derbiye rahat çıkmak" dedi. Zago da Galatasaray’ın h l önlerinde büyük bir engel olarak durduğunu kaydetti, "Tek istediğimiz İnönü Stadı’nda taraftarlarımızla birlikte tur atmak" yorumunu yaptı. n ORHAN YILDIRIM 
     
Cordoba’nın mutlu günü      Cordoba’nın kızı Vanessa dün Park Orman’da 8.yaş gününü kutladı. Başarılı kaleci ile eşi Monica’yı bu mutlu gününde, Zago, Ronaldo, eşleri ve Vanessa’nın okul arkadaşları yalnız bırakmadı. Oscar, sırada şampiyonluk pastası olduğunu belirtirken, "Mutlu sona az kaldı" yorumunu yaptı. 
     
Giunti kıymete bindi      İtalyan oyuncuya formu yükselince övgüler yağdı 
     TEKNİK Direktör Lucescu’dan formayı kapan ve son haftalardaki başarılı futboluyla gözdolduran Giunti’yi yöneticiler el üstünde tutmaya başladı. İlk haftalarda eleştiri toplayan İtalyan oyuncu için yönetici Ahmet Kavalcı, "Oyun içinde mükemmel işler yapıyor. Tam bir İtalyan savaşçısı" derken, Behçet Ümitlen, "Takımdaki herkes gibi görevini eksiksiz yapıyor" ifadesini kullandı. Emin Önal da, "Milan’da şampiyonluk yaşamış. İkincisini de burada görecek. Bunu da futbolu ile ortaya koyuyor" dedi. 
     
Rozete 6 milyar      BEŞİKTAŞ Kulübü’nün kuruluşunda yapılan ve günümüze sadece iki tanesi ulaşan rozetlerden birisi Conrad Otel’de düzenlenen bir müzayede ile açık artırmaya çıkartıldı. Divan Kurulu Başkanı Şeref Nasır’ın 4.5 milyar lira verdiği rozeti, eski bir yönetici 6 milyar lira ödeyerek satın aldı. Kongre üyeleri ise rotezin Beşiktaş Müzesi’ne bağışlanmasını istediler. 
     
Başkent’e çıkarma var      ŞAMPİYONLUK yolunda emin adımlarla yoluna devam eden Beşiktaş’ı, hafta sonu Ankara’da taraftarları yalnız bırakmayacak. 1903 Beşiktaş Taraftar Derneği Başkent deplasmanına 20 otobüs kaldıracak. Siyah-Beyazlı taraftarların kutlamalara bu haftadan itibaren başlamak için hazırlıklar yaptığı belirtildi. 
     
Prangalı ayaklar      KARTAL’IN iki önemli gol silahı İlhan Mansız ve Daniel Pancu, 11 haftadır rakip ağları havalandıramıyor. Toplam 25 gole imza atan iki oyuncudan İlhan Mansız, en son golünü 5 Mart’ta Gençlerbirliği ile oynanan Türkiye Kupası maçında atmıştı. Rumen Pancu da 9 Mart’taki Trabzonspor karşılaşmasından bu yana gol sevinci yaşayamıyor. 
     

</TEXT>
</DOC>
