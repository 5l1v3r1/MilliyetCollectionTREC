<DOC>
<DOCNO> 161039 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/04/son/sonspo17.html </URL>
<DATE> 2003/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
6 yabancı sahada... 
</HEADLINE>
<TEXT>

     Futbol Federasyonu, 2004-2005 sezonundan itibaren yabancı oyuncu sayısını azaltma kararını uygulamaya koydu. 
     Resmi Gazete'nin bugünkü sayısında yayımlanan Futbol Federasyonu ''Profesyonel Futbol ve Transfer Talimatı''nın 26. maddesinde yapılan değişikliğe göre, 2004-2005 sezonunda kulüpler yalnızca 6 yabancı oyuncuyla sözleşme yapabilecek ve bunların tümünü de oynatabilecek. 
     Değişikliğe göre, 2005-2006 sezonundan itibaren de kulüpler 5 yabancıyla sözleşme yapabilecek. 
     Öte yandan, yabancı oyuncuların transferi nedeniyle Futbol Federasyonu Altyapı Fonu'na ödenecek miktarlar da yeniden belirlendi ve bu ücretler her kademede 5'er milyar lira artırıldı. 
     Bu sezondan geçerli olmak üzere yabancı oyuncuların transferi durumunda federasyona ödenecek miktarlar 
     

1. yabancı uyruklu futbolcu için 20 milyar 2. yabancı uyruklu futbolcu için 25 milyar 3. yabancı uyruklu futbolcu için 30 milyar 4. yabancı uyruklu futbolcu için 35 milyar 5. yabancı uyruklu futbolcu için 40 milyar 6. yabancı uyruklu futbolcu için 50 milyar 7. yabancı uyruklu futbolcu için 60 milyar 8. yabancı uyruklu futbolcu için 60 milyar      
     YABANCI KALECİ TRANSFERİ ZORLAŞTIRILIYOR 

     Bu arada Futbol Federasyonu, yabancı uyruklu kalecilerin transferini güçleştirmek için bu sezondan itibaren, kulüplerin yabancı kaleci transfer etmeleri durumunda altyapı fonuna 100 milyar lira ödemelerini kararlaştırdı. 

     
</TEXT>
</DOC>
