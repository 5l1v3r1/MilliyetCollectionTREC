<DOC>
<DOCNO> 192686 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/01/son/soneko09.html </URL>
<DATE> 2003/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Wall Street skandalında uzlaşma kesinleşti 
</HEADLINE>
<TEXT>

     Müşterilerine yanıltıcı bilgi vermekle suçlanan ABD'nin 10 büyük finans şirketi ile Federal Mahkeme arasındaki dava uzlaşmayla sonuçlandı. 
     Verilen uzlaşmayla aralarında Citigroup, Merrill Lynch ve Credit Suisse First Boston gibi dünya devlerinin bulunduğu 10 şirket 1.4 milyar dolar ödemenin yanı sıra, araştırma-danışmanlık birimleriyle yatırım bankacılığı birimlerini birbirlerinden ayırmayı da kabul etti. 
     Büyük finans kuruluşlarının büyük ve küçük yatırımcılar arasında ayrımcılık yaptığı, küçük yatırımcılardan bazı bilgileri gizlediği, yatırım kararlarına aracılık ederken yatırımcıları kendi yatırım bankalarına çekmek için yanıltıcı bilgi verdikleri nedeniyle açılan dava, Wall Street kuruluşlarının itibarına darbe vurmuştu. 
     Mahkemeyle finans kuruluşları arasında 1 yıl önce varılan anlaşma Yargıç William Pauley'in nihai onayıyla kesinleşmiş oldu. 
     Uzlaşma kapsamında toplam 1.4 milyar dolar ödemeyi kabul eden şirketler Citigroup, Merrill Lynch ve Credit Suisse First Boston'ın yanı sıra, Morgan Stanley, Goldman Sachs Group, J.P. Morgan Chase, Lehman Brothers Holdings, Bear Stearns Cos., UBS AG ve U.S. Bancorp Piper Jaffray bulunuyor. 
     
</TEXT>
</DOC>
