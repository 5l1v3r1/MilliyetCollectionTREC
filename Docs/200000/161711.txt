<DOC>
<DOCNO> 161711 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/07/son/sontur03.html </URL>
<DATE> 2003/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Erzincan'da trafik faciası 27 ölü 
</HEADLINE>
<TEXT>

     Erzincan-Sivas Karayolu'nda, yolcu otobüsünün tünel girişindeki duvara çarpması sonucu meydana gelen kazada ölenlerin sayısı 27'ye yükseldi. 
     Erzincan'a 30 kilometre uzaklıkta meydana gelen trafik kazasında ölenlerin sayısı 27'ye yükseldi. 
     Kazada yaralananlar, Erzincan Devlet ve SSK hastanelerinde tedavi altına alınırken, ölenlerin kimlik tespit çalışmalarında sürdürülüyor. Kazada yaşamını kaybeden otobüs şoförünün Mustafa Yılmaz Ergül olduğu belirlenirken, kazada hayatını kaybedenlerden kimliği belirlenenler şöyle 
     İsmail Akdeniz, Cem Arslan, İbrahim Öncel, Halis Yeşil, Olgun Sarı, Metin Güneş, Ahmet Yasin Şimşek. 
     ''Ağrı Dağı' firmasına ait 04 D 0509 plakalı yolcu otobüsü, Sivas- Erzincan Karayolu'nda kente yaklaşık 30 kilometre kala, Köprüler mevkiinde 2. tünel girişinde duvara çarpmıştı. 
     
     ŞOFÖR UYUMUŞ 

     Erzincan Valisi Refik Aslan Öztürk, Erzincan-Sivas Karayolu'nda meydana gelen trafik kazasının, otobüs sürücüsünün uyuması nedeniyle meydana gelmiş olabileceğini söyledi. 
     Kazanın hemen ardından olay yerine giden Öztürk, kazada yaralananların, Devlet ve SSK hastanelerinde tedavi altına alındığını bildirdi. 
     Kazada ölenlerin kimliklerinin belirlenmesi için çalışmaların sürdüğünü belirten Öztürk, ölenler arasında çocukların da bulunduğunu belirtti. 
     Kaza yerinde yapılan incelemelerde, otobüsün fren izine rastlanmadığına dikkati çeken Öztürk, şunları söyledi 
     ''Kaza anında karayolunda trafik yoğunluğu yaşanmıyordu. Herhangi bir sıkıştırmadan veya hatalı solmadan dolayı kaza meydana gelmemiş. Olay yerinde fren izinin olmaması, bize şoförün uyumuş olduğu ihtimalini düşündürüyor. Büyük bir ihtimalle kaza, şoförün uyuması sonucu meydana gelmiş.'' Kazada yaşamını kaybedenlerin olay yerinden Erzincan'a naklinin uzun bir süre aldığını da anlatan Öztürk, bunun ölenlerin otobüste sıkışmasından kaynaklandığını söyledi. 
     
     OLAY YERİ KIYAMET GÜNÜ GİBİYDİ 

     Erzincan-Sivas Karayolu'nda meydana gelen kaza anını yaşayan kamyon sürücüsü Ali Can, ''Büyük bir gürültü duydum. Olay yeri kıyamet gününü andırıyordu'' dedi. 
     Erzincan'da 27 kişinin yaşamını yitirdiği ve 33 kişinin yaralandığı kazanın görgü tanığı olan kamyon sürücüsü Ali Can, kaza anını anlattı. 
     Kazayı yapan otobüsün, kamyonun arkasından geldiğini ifade eden Can, Köprüler mevkiinde büyük bir gürültü duyduğunu ve aracını durduğunu belirterek, şunları söyledi 
     ''Kamyondan indikten sonra, sesin geldiği yöne doğru gittim. Otobüs tünel duvarına çarpmıştı. Olay yeri, kıyamet günün andırıyordu. Yaralı olarak kurtulanlar bağırıyorlardı. Durumu iyi olanlar, ne yapacağını şaşırmış bir halde yürümeye çalışıyorlardı. Gördüğüm manzara korkunçtu.'' 
     
     MORGLAR YETMEDİ 

     Kazada yaşamını yitiren ve Erzincan'a getirilenlerin cesetleri, devlet ve SSK hastanelerinin morguna konuldu. 
     Kazada ölenlerin cesetleri, önce Devlet Hastanesi morguna kaldırıldı. Morg yetersiz kalınca, kullanılmayan bir morg daha açıldı. Buranın da yetersiz kalması sonucu, ölenlerin bir kısmı, SSK Hastanesi morguna konuldu. 
     
     KİMLİK TESPİTLERİ SÜRÜYOR 

     Bu arada, kaza sonucu ölen ve yaralananların kimlik tespit çalışmaları sürüyor. 
     Emniyet yetkililerinden alınan bilgiye göre, Erzincan'a 30 kilometre uzaklıkta meydana gelen trafik kazasında ölen 27 kişiden şu ana kadar kimlikleri tespit edilen 9 kişinin isimleri şöyle 
     Otobüs sürücüsü Mustafa Ergül 51 , Cem Aslan 27 , İbrahim Öncel 46 , İsmail Akdeniz 33 , Halis Yeşil 58 , Metin Güneş 27 , Olgun Sarı 19 , Ahmet Yasin Şimşek 1 ve Abdullah Şimşek. 
     Kazada yaralanan 33 kişiden kimlikleri belirlenen 29'unun isimleri de şöyle 
     Serdar Kaşkara, Gülistan Şimşek, Yakup Sarı, Nurettin Canlı, Özcan Oğur, Bülent Yeşil, Akif Sıddıkoğlu, Ziya Kurt, Sanem Bayram, Derya Uygun, 2. şoför Hamza Karaboğa, Yaşar Olhan, Mehmet Ali Yenigün, Halise Yiğit, Mehmet Karaman, Abdullah Batur, Yusuf Batur, Yahya Kılıç, Macit Hacı Babati, Yaşar Batur, Cuma Şimşek, Fatih Aslan, Yıldız Şimşek, Filiz Yiğit, Özlem Şen, Elif Öncel, Hatice Olhan, İran asıllı Macit Kocababai ve Mehdi Mobahedi. 
     
     OTOPSİ ÇALIŞMALARI 

     Kazada ölenlerin, Devlet ve SSK hastanelerinde otopsileri yapılıyor. Otopsiye, Cumhuriyet Savıcılığı'nda görev yapan tüm savcılar katılırken, izinli olan polis memurları da göreve çağrıldı. 
     Kazada ölenlerin yakınları da morg önünde otopsilerin tamamlanmasını bekliyorlar. 
     

     
</TEXT>
</DOC>
