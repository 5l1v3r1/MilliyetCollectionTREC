<DOC>
<DOCNO> 164861 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/23/yasam/yas07.html </URL>
<DATE> 2003/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Engelli sporcu sahada öldü 
</HEADLINE>
<TEXT>

Basketbol maçında rakibiyle çarpışıp başını zemine çarpan işitme engelli Fatih, beyin kanaması geçirdi... 
     DEMET ÖZTÜRK ERHAN KAN Kayseri DHA 

     Türkiye İşitme Engelliler Federasyonu tarafından düzenlenen Deplasmanlı Basketbol Ligi için Kayseri Sağırspor ile Adıyaman Sağır ve Dilsizler Spor Kulübü dün Kayseri İbrahim Bamyacıoğlu Spor Salonu’nda karşı karşıya geldi. 
     Karşılaşmanın dördüncü periyodunda Kayseri Sağırspor’da oynayan 19 yaşındaki Fatih Karabacak, bir hücum sırasında rakip oyuncuyla çarpışarak yere düştü. 
     
     Babası fenalık geçirdi 
     Başını sert biçimde parke zemine çarparak bayılan Fatih Karabacak, hemen Kayseri SSK Hastanesi’ne kaldırıldı. Ancak,s sporcu geçindiği beyin kanaması sonucu yaşamını yitirdi. 
     Kayseri Yolspor Kulübü Genel Kaptanı ve Amatör Spor Kulüpleri Federasyonu ASKF Yönetim Kurulu üyesi Mehmet Karabacak, oğlunun ölüm haberini alınca fenalık geçirdi. 
     Karabacak’ın hastaneye kaldırılmasından sonra kalan üç dakika tamamlandı ve Kayseri ekibi karşılaşmayı 60 - 55 kazandı. 
     

</TEXT>
</DOC>
