<DOC>
<DOCNO> 171544 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/25/yasam/yas10.html </URL>
<DATE> 2003/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu reklam yürek dağlar 
</HEADLINE>
<TEXT>

      İLKNUR GÜLMEZ 
   
   Televizyonlarda yayımlanan Yurtiçi Kargo reklamı, izleyenlere duygusal anlar yaşatıyor. 'Söz verdiğimiz gibi' sloganlı reklam filminin konusu şöyle 
   "Genç kadın, deniz teğmeni eşine, bebeklerinin ilk saç tıraşını paylaşacağına söz verir. Ve eşi vatani görevi için denizdeyken bebeklerinin ilk tıraşını videoya çekip Yurtiçi kargoyla gönderir. Teğmenin gemide kasedi izleyeceği tek yer, komutanın kamarasıdır. Teğmen kasedi heyecanla seyrederken komutan gelir. Ve kızacağına, 'Bir sonrakinde daha kısa kestirin. Asker oğlu olduğu belli olsun' deyip çıkarken teğmenin gözleri dolar. Kasedin bulunduğu paketten 'Söz verdiğim gibi' notu ile bebeğin bir tutam saçı çıkar." 
   Türkiye ve Ukrayna'nın Sivastopol limanında dört günde çekilen reklam filmi için Yurtiçi Kargo, Deniz Kuvvetleri Komutanlığı ve Genelkurmay Başkanlığı'ndan onay aldı. 
   
   
</TEXT>
</DOC>
