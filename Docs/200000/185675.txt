<DOC>
<DOCNO> 185675 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/01/siyaset/siy04.html </URL>
<DATE> 2003/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
DYP, seçim değil milletvekili peşinde 
</HEADLINE>
<TEXT>

   YSK'ya başvuran DYP Genel Başkan Yardımcısı Gönül, "Sahtek rlığın ortadan kalkmasını istiyoruz" dedi 
      ANKARA Milliyet 

   
   Ankara Bağımsız Milletvekili adayı Ali Rıza Deveci, dilekçesini YSK önündeki bir aracın üstünde hazırlayan Metin Mehmet Yıldız ve emekli astsubay Mustafa Kılıç seçimin iptali için YSK'ya başvurdu. YSK'ya başvuran DYP, sadece DEHAP'ın oylarının iptali ve ülke barajının yeniden hesaplanmasını istedi. Kurula 27 sayfa ve 87 sayfalık ekten oluşan bir dosya veren DYP'liler adına konuşan Genel Başkan Yardımcısı Ali Rıza Gönül, "Sahtekarlığın ortadan kalkmasını istiyoruz. Rejimin alnına yapışan bu lekeyi YSK yok edecektir. Talebimiz DYP'nin 66 milletvekili ile Meclis'e girmesidir" dedi. DYP'den 66 milletvekili adayının da YSK'ya başvuru yapacağı bildirildi. DYP Genel Başkanı Mehmet Ağar, hükümetin ve özellikle Adalet Bakanı Cemil Çiçek'in, Yüksek Seçim Kurulu YSK üzerinde baskı kurduğunu savunarak, "Herkes YSK'yı rahat bırakmak mecburiyetindedir" dedi. 
   
   
</TEXT>
</DOC>
