<DOC>
<DOCNO> 173322 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/03/son/sondun10.html </URL>
<DATE> 2003/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Filistinli şoför polis aracına çarptı, kaçarken vuruldu ve öldü... 
</HEADLINE>
<TEXT>

     İsrail'de, polis aracına çarptıktan sonra kaçmaya çalışan kişi polis tarafından vuruldu. 
     Polis sözcüsü Gil Kleiman, Kudüs'ün kuzeyindeki Kalandia mülteci kampı yakınlarında çalıntı bir otomobilin, kontrol noktasında durmayarak polis arabasına çarptığını belirtti. 
     Kleiman, polisin, kaçmaya çalışan kişiye ateş açtığını ve Filistinli olduğu sanılan kişinin yaralandığını kaydetti. 
     Yaralanan kişinin durumu hakkında ayrıntılı bilgi verilmedi. 
     
     FİLİSTİNLİ ŞOFÖR ÖLDÜ... 

     Kudüs'ün kuzeyindeki Kalandia mülteci kampı yakınlarında İsrail polisi tarafından vurulan Filistinli şoförün öldüğü bildirildi. 
     El Selam Tıp Merkezi yetkilileri, 32 yaşındaki Süleyman Ebu Haliye'nin İsrail polisinin açtığı ateş sonucu öldüğünü kaydettiler. 
     Görgü tanıkları ise İsrailli polisin, Kudüs'te taksi şoförlüğü yapan Ebu Haliye'yi durdurduktan sonra, arabadan inmesini istediğini ve kasten ateş ettiğini belirttiler. 
     
</TEXT>
</DOC>
