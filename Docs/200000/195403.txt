<DOC>
<DOCNO> 195403 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/14/guncel/gun04.html </URL>
<DATE> 2003/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Yargıya meydan okudu 
</HEADLINE>
<TEXT>

   Oğlu "uyuşturucu kullanmak ve satmak"tan yargılanan eski milletvekili Ediz Hun, "Türk adaletine güvenmiyorum. İnsan Hakları Mahkemesi'ne başvuracağım" dedi 
      ELİF KORAP İstanbul 
   
   Eski milletvekili, oyuncu Ediz Hun, "uyuşturucu kullanmak ve satmak" suçundan yargılanan oğlu Burak Hun'un kararını onayan Yargıtay 10. Dairesi'ne meydan okudu. 
   1.5 yıllık hapis cezası kesinleşmesine rağmen, "Burak şu an Avustralya'ya gidiyor. Buraya dönecek hali yok ya " diyen Hun, hapis cezası para cezasına çevrilirse bunu ödeyeceğini açıkladı. Hun, yargıya ilişkin olarak da "isterlerse dava etsinler. Ben de onları dava ederim" dedi. Hun, oğlunun bir kız konusu nedeniyle komploya kurban olduğunu öne sürdü. Ediz Hun, bu konudaki sorularımızı yanıtladı 
   
   Oğlunuzla görüşebilir miyiz 
   Görüşemezsiniz. Sadece benimle görüşebilirsiniz. Oğlum yurtdışında. Bu bir komplo. Şöhretimin bedelini ödüyor. 
   
   Ama oğlunuz daha önce savcıya "Param yetmiyordu, ben de almak için satıcı olmaya karar verdim" ifadesini vermişti. Bunlar iddianamede de yer aldı. 
   Böyle bir ifadeyi vermiş olsa bile polis baskısıyla vermiştir. 
   
   Uyuşturucu kullanmıyor muydu 
   Kullanmak başka, satış başka. Oğlum sigara bile içmiyor. Satmak fiili tamamen iftira. Biz İnsan Hakları Mahkemesi'ne başvuracağız. Türk adaletine kesinlikle inanmıyorum. 
   
   
</TEXT>
</DOC>
