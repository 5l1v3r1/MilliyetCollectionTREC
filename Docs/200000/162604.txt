<DOC>
<DOCNO> 162604 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/12/spor/spo06.html </URL>
<DATE> 2003/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
BRAVO ÇOCUKLAR 
</HEADLINE>
<TEXT>

Başbakan Recep Tayyip Erdoğan, 90 dakika sonunda soluğu soyunma odasında aldı. Erdoğan 2. yarıdaki performans nedeniyle milli takım oyuncularını tebrik etti 
     Tek tek kutladı 
     İNÖNÜ Stadı'nda A Milli Takımı yalnız bırakmayan Başbakan Recep Tayyip Erdoğan, özellikle maçın ilk yarısında sıkıntı dolu anlar yaşadı. Tribünde zaman zaman sinirlenen Erdoğan, ikinci yarıdaki başarılı futbolla gurur duydu. Başbakan 90 dakikanın bitiminde soluğu soyunma odasında aldı. Haluk Ulusoy ve Şenol Güneş'i kutlayan Erdoğan, futbolcuları da tek tek öperek tebrik etti. 
     
     'Sıkıntılı oldu' 
     RECEP Tayyip Erdoğan, özellikle maçın ilk yarısının sıkıntılı geçtiğini dile getirdi. Erdoğan sözlerini şöyle sürdürdü "Hatanın nedenleri teknik detaya giriyor. Ama bana motivasyon eksikliğinden kaynaklandı gibi geldi. Millilerimiz ikinci yarıda oyuna ağırlığını koydu. Yerinde değişiklikler yapıldı. Önemli olan kazanmamızdı. Emeği olan herkesi kutluyorum." 
     
Engeller kalktı      MİLLİYET'İN, İşitme Engelliler Milli Futbol Takımı ile ilgili "Federasyon ayıp etti" haberi geniş yankı uyandırdı. CHP İzmir Milletvekili Ahmet Ersin, Avrupa Futbol Şampiyonası'na gidemeyen takımla ilgili olarak Başbakan Recep Tayyip Erdoğan'a soru önergesi verdi. Bunun üzerine futbolculara İspanya'daki şampiyona için "toplanın" çağrısı yapıldı. Futbol Federasyonu yetkilileri de vaat edilen 100 milyarın en kısa zamanda hesaba yatırılacağını açıkladı. 
     

</TEXT>
</DOC>
