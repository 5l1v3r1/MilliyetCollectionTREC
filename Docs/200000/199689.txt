<DOC>
<DOCNO> 199689 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/04/yasam/yas20.html </URL>
<DATE> 2003/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

   
   
   Maç sevincinde 1 ölü, 2 yaralı    Mersin'de Galatasaray'ın Juventus zaferini havaya ateş açarak kutlamak isteyen Orhan Kurucu 37 , evinin önünde pompalı tüfekle havaya rastgele ateş açtı. Bu sırada uyuyan komşusu Hakan Yaşar 35 , Kurucu'ya bağırdı. Küfürlerle büyüyen tartışmada Yaşar, elindeki bıçağı rastgele savurdu. Kavgayı ayırmaya çalışırken bıçaklanan Kurucu'nun dünürü İsmail Şener 47 , kaldırıldığı hastane öldü. Mahalle sakinlerinden Turgay Serin 35 ve Sedat Yaşar 26 da bıçakla yaralandı. Cinayet zanlısı Yaşar ile Kurucu'nun da aralarında bulunduğu 6 kişi gözaltına alındı. 
   
   Avcı, sevişen şıkları avladı    Denizli'de, otomobilde sevişen çifte sinirlenen avcı Hasan Karet 53 , tüfekle ateş açtı. Karın boşluğuna isabet eden saçmalarla yaralanan çıplak şık Abdullah Akkuş, hastaneye kaldırıldı. Akkuş 23 , dün sabah sevgilisi Derya Köklü'yü 28 alarak otomobiliyle Şirinköy'e gitti. Sevgililer otomobilin arka koltuğunda sevişirken avdan dönen Karet tarafından görüldü. Çifte ateş ederek Akkuş'u yaralayan Karet, çıkarıldığı mahkemece tutuklandı. 
   
   Servis otobüsü devrildi 19 yaralı    Karaman'da freni patlayan servis otobüsünün devrilmesi sonucu 19 işçi yaralandı. Dün akşam meydana gelen kazada, bir bisküvi fabrikasında çalışan kadın işçileri taşıyan servis otobüsünün Faslıtepe mevkiinde freni patladı. Hızlanarak yoldan çıkan otobüs, yaklaşık 20 metrelik uçuruma devrildi. Kazada, kimliği belirlenemeyen otobüs sürücüsüyle birlikte 19 kişi yaralandı. Yaralılar, ambulanslar ve çeşitli araçlarla Karaman'daki hastanelere kaldırıldı. 
   
   Nargile, sigara kadar akciğerin düşmanı    SON yıllarda gençler arasında hızla yayılan nargile, verdiği keyfin yanında sağlığa da zarar veriyor. Dokuz Eylül Üniversitesi'nden Doç. Dr. Oğuz Kılınç, nargile kullanan 397 kişinin, akciğer fonksiyonları yönünden araştırıldığını ve nargile içenlerin akciğer fonksiyonlarının tütün kullanmayanlara göre yüzde 30 azaldığını saptadıklarını söyledi. Kılınç, nargileyle sigarayı birlikte kullananların akciğer fonksiyonlarının ise yüzde 40 daha azaldığını belirtti. 
   
   'Hannibal' mahkemede    Hukukunda 'yamyamlık' maddesi bulunmayan Almanya, tarihin en ilginç duruşmalarından birine ev sahipliği yapıyor. Davada, Armin Meiwes 41 , bir kişiyi öldürüp parçaladıktan sonra 'yemekle' suçlanıyor. Meiwes'in internetteki "Öldürülüp yenecek biri aranıyor" ilanına, Benrd-Jurgen Brandes'in 43 kendi isteğiyle "Evet" demesine rağmen Meiwes cinayetle suçlanıyor. Meiwes, Brandes'i evine götürdüğünü, rızasıyla cinsel organını kestiğini, birlikte yediklerini söyledi. Savunmanın 'kozu' kurbanın gönüllü olması 
   
   Tiyatrocular 'ayı' kurbanı    Rusya'nın başkenti Moskova'da kafesinden kaçan ayı, çocuk tiyatrosunda görevli iki çalışanı parçalayarak öldürdü. Ria - Novosti Ajansı'nın haberine göre, Ugolok Durova adlı çocuk tiyatrosunda kafeste tutulan "Dudon" adlı ayı, dün kafesten kaçtı ve etrafa saldırdı. İki tiyatro görevlisini parçalayan ayı, bir kişiyi de yaraladı. Tiyatro yetkilileri, büyük bir uğraş sonucu etkisiz hale getirilen katil ayının tekrar kafese konulduğunu bildirdiler. 
   
   
   
</TEXT>
</DOC>
