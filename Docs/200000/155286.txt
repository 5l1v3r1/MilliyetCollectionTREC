<DOC>
<DOCNO> 155286 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/08/son/sondun03.html </URL>
<DATE> 2003/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Wall Street'in patronu, Bush'tan 25 kat fazla kazanıyor 
</HEADLINE>
<TEXT>

     Wall Street borsası başkanı Richard Grosso'nun, ABD Başkanı George Bush'tan 25 kat fazla maaş aldığı ortaya çıktı. 
     Amerikan finans çevrelerinin gazetesi Wall Street Journal'da WSJ yer alan bir incelemeye göre, Grosso'nun yıllık ücreti 10 milyon doları aşıyor. Buna karşılık, Bush yılda ancak 400.000 dolar kazanıyor. 56 yaşındaki Grosso'nun, emekli olduğunda 80-100 milyon dolarlık bir tazminat alacağı da ifade edildi. 
     
     GROSSO'YU SOLLAYANLAR 
     Bu arada, Grosso, öteki finans kuruluşları yöneticileri arasında düşük ücret alanlar kategorisinde bulunuyor. Örneğin Merrill Lynch adlı finans kuruluşu yöneticilerinden David Komansky ve Stan O'Neal'in yıllık ücretleri, 14 milyon doları aşıyor. 
     Goldman Sachs yöneticisi Henry Paulson yılda 12.1 milyon dolar kazanırken, Morgan Stanley'in başında bulunan Philip Purcell 11 milyon dolar alıyor. Lehman Brothers patronu Richard Fuld'un yıllık geliri ise 12.5 milyon dolar. 
     Buna karşılık, Amerikan Merkez Bankası Başkanı Alan Greenspan'in yıllık maaşı 171.900 dolar. En çok kazanan beyzbol oyuncuları arasındaki Alex Rodriguez ise 25 milyon dolara para demiyor. 
     
</TEXT>
</DOC>
