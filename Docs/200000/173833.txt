<DOC>
<DOCNO> 173833 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/06/guncel/gun03.html </URL>
<DATE> 2003/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
SSK'nın reçeteleri vatandaşlıktan bıktırdı 
</HEADLINE>
<TEXT>

   Yazdırdığı ilaçların SSK'da resmi reçeteye çevrilmemesine sinirlenen Özçelik, vatandaşlıktan çıkmak için dilekçe verdi 
      
   
   Ankara'daki özel bir hastanede yazdırdığı ilaçların Kütahya SSK Hastanesi'nde resmi reçeteye dönüştürülerek kendisine verilmemesine sinirlenen Hamdi Özçiftçi, Türk vatandaşlığından çıkmak için valiliğe dilekçe verdi. SSK emeklisi Özçiftçi, bir yakınını ziyaret için gittiği Ankara'da rahatsızlanınca Özel Güven Hastanesi'nde muayene oldu. 
   Özçiftçi, reçete tutarının 50 milyon lirayı bulması nedeniyle ilaçlarını eczaneden almadı. Kütahya'ya döndüğünde SSK Hastanesi'ne başvuran Özçiftçi'ye muayene olduğu doktor, özel bir hastanede yazılan reçeteyle işlem yapamayacaklarını söyledi. Bu duruma sinirlenen ve mağdur olduğunu savunan Özçiftçi, SSK karnesi ve reçetesiyle birlikte gittiği Kütahya Valiliği'ne Türk vatandaşlığından çıkmak için dilekçe verdi. 
   
   
</TEXT>
</DOC>
