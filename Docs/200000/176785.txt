<DOC>
<DOCNO> 176785 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/19/son/sonspo32.html </URL>
<DATE> 2003/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Brezilyalı Kaka Milan'a imza attı... 
</HEADLINE>
<TEXT>

     Brezilyalı orta alan oyuncusu Kaka, AC Milan ile 4 yıllığına 8.2 milyon dolar karşılığı sözleşme imzaladı. 
     Brezilya'nın Sao Paulo Kulübü'nden AC Milan'a transfer olan Kaka, Güney Afrika'nın en parlak yeteneklerinden biri olarak gösteriliyor. 
     Kaka, AC Milan'ın, Romanya'nın National Bükreş takımıyla yapacağı özel ve Avrupa Süper Kupası'nda FC Porto ile yapacağı maçlarda oynayacak. 
     21 yaşındaki Kaka AC Milan'da böylece, aralarında Brezilya Milli Takımı'nın kaptanı Cafu, FC Barcelona'nın eski yıldızı Rivaldo, Roque Junior, Serginho ve kaleci Dida'nın da bulunduğu Brezilyalı oyunculara katılmış oldu. 
     Geçen yıl Dünya Kupası'nı kazanan Brezilya Milli Takımı'nda da yer alan Kaka, Kosta Rika maçında kısa süre sahada kalmıştı. Kaka, gelecek yıl Atina Olimpiyat Oyunları'nda da Brezilya Ümit Milli Takımı'nda anahtar oyuncu konumunda oynayacağı açıklandı. 
     İtalya Birinci Futbol Ligi, 31 Ağustos'ta başlayacak. 
     
</TEXT>
</DOC>
