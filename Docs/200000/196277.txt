<DOC>
<DOCNO> 196277 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/18/yasam/yas02.html </URL>
<DATE> 2003/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Çikolatayı anne yiyor bebek mutlu oluyor 
</HEADLINE>
<TEXT>

   Hamileliğin 28. haftasından itibaren algı yeteneği gelişen bebekler, annenin yediği çikolatayı bile fark edebiliyor 
      
   SELÇUK Üniversitesi öğretim üyesi Prof. Mehmet Çolakoğlu, bebeklerin, hamileliğin 28. haftasından itibaren annenin psikolojik durumunu hissettiğini belirterek, "Algı yeteneği gelişen bebekler, annenin yediği çikolatayı bile fark edip mutlu olabilir. Anne üzüntülüyken hareketsiz kalan bebek, sevinçliyken harekete geçer" dedi. 
   BEBEĞİN ilerleyen yaşlarda bile anne karnında yaşadıklarının etkisinde kalabileceğini söyleyen Çolakoğlu, konuşmasına şöyle devam etti "Çocuğun karakteri, doğumdan değil gebelikten itibaren oluşmaya başlar. Bebek henüz anne karnındayken, annenin psikolojik durumuna göre neşeli, üzüntülü veya içine kapanık bir çocuk kişiliğine bürünür." 
   HAMİLELERİN, gebeliğin ilk gününden itibaren kendilerini iki kişi gibi düşünmeleri gerektiğini söyleyen Çolakoğlu, şöyle konuştu "Gülerken ve ağlarken bile bebeği düşünmeleri gerekir. Bebekler doğuma iki ay kala annesinin, kucağına başka bebeği alarak sevmesine tekmeyle tepki verebilir. Ancak bunun nedeni henüz net olarak bilinmiyor." 
   
   
</TEXT>
</DOC>
