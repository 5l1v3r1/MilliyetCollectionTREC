<DOC>
<DOCNO> 158090 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/21/son/sontur17.html </URL>
<DATE> 2003/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Konya'da şırıngalı sapık dehşet saçıyor... Bugün de 3 kurban var 
</HEADLINE>
<TEXT>

     Konya'da, üniversite öğrencisi 2 genç kız ile bir kadına şırınga batırıldığı bildirildi. 
     Musalla Mezarlığı yakınlarında yolda yürüyen Selçuk Üniversitesi Hukuk Fakültesi öğrencisi Gamze Selin Sulbi'nin 20 kalçasına, arkasından bisikletle yaklaşan bir kişi şırınga batırıp ''içinde zehir var'' diye bağırdıktan sonra kaçtı. 
     Sulbi'nin, Konya Numune Hastanesi'nde yapılan kontrolünde, kalçasında iğne izine rastlandı. Doktorlar, genç kızın kalçasına herhangi bir sıvının enjekte edilmediğini bildirdiler. 
     Musalla Bağları Mahallesi Demirok Sokak'ta Dilek Mandal'a 35 yaklaşan bir kişi, içinde sarı renkte sıvı bulunan şırıngayı kalçasına batırarak kaçtı. Kalçasındaki şırıngayı çıkaran Mandal, olayı polise bildirdi. 
     Emniyet yetkilileri, geçen hafta da aynı yöntemle üniversiteli bir genç kıza daha şırınga batırıldığını belirterek, saldırıya uğrayanların verdiği eşkallerin birbirine çok benzediğini söylediler. 
     Şırınga içinde bulunan sarı renkteki sıvının analiz edildiğini belirten yetkililer, saldırganın yakalanmasına çalışıldığını kaydettiler. 

     
</TEXT>
</DOC>
