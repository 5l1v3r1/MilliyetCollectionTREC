<DOC>
<DOCNO> 178060 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/25/son/sontur15.html </URL>
<DATE> 2003/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Ormanları belalıları Piknikçiler... 
</HEADLINE>
<TEXT>

     Bolu Orman Bölge Müdürü Veli Baraklı, ''Mudurnu'daki orman yangınına piknikçilerin neden olduğunu, düşünüyoruz'' dedi. 
     Bolu'nun Mudurnu İlçesi'nde meydana gelen orman yangınına piknikçilerin neden olduğunu düşündüklerini anlatan Bolu Orman Bölge Müdürü Veli Baraklı, ''Bolu Valiliği bünyesinde kurulan yangınla mücadele komisyonu, piknik alanları dışında ateş yakılmasını yasakladı ama dinleyen yok. Orman yangınlarının sebeplerinin başında piknik çöplerinin ateşe verilmesi, piknik ateşi ve anız yakma geliyor. Mudurnu'daki yangınla ilgi jandarma ekiplerinin geniş çaplı soruşturması devam ediyor'' dedi. 
     
     PİKNİKÇİLER ORMANLARI TEHDİT EDİYOR 
     Yüzde 80'i ormanlarla kaplı olan Bolu'nun doğal güzellikleri ile tatilcileri cezbettiğini anlatan Baraklı, özellikle tatil günlerinde ormanlık alanlarda piknik yapanların kuralları hiçe saydığına işaret ederek, ''Seyyar ve yaya orman devriyelerimiz ormanlık alanda dinlenenlere sürekli olarak ateş yakmamaları konusunda uyarılarda bulunuyorlar. Bu uyarılara rağmen piknikçiler gizlice yaktıkları ateşlerle ormanları tehdit ediyorlar'' diye konuştu. 
     Öte yandan ormanlık alanda piknik yapan tatilcilerin büyük bölümünün Mudurnu'da yaşanan orman yangınına rağmen, orman içinde mangal ve ateş yaktıkları gözlendi. 
     
</TEXT>
</DOC>
