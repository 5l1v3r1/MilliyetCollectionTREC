<DOC>
<DOCNO> 197178 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/22/guncel/gun27.html </URL>
<DATE> 2003/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Bild'den Türkçe başlık Sizinle yas tutuyoruz 
</HEADLINE>
<TEXT>

      
   İstanbul'daki kanlı saldırılar dünya medyasında geniş yer buldu... 
   
   Alman basını 
   Bild Türkçe, "Sevgili Türk vatandaşları. Bugün biz sizinle yas tutuyoruz" diye başlık atan gazete, "saldırıların arkasında El Kaide var" dedi. Frankfurter Rundschau Bu da bizim 11 Eylül'ümüz. Türkiye, İslamcıların yeni hedefi. Şüpheler El Kaide'ye yöneliyor. Süddeutsche Zeitung İngilizlere karşı bomba terörü. Türkiye'deki radikal İslamcıların, El - Kaide ile bağlantıları ortaya çıkarıldı. Die Welt Türkiye kalbinden vuruldu. El - Kaide'nin imzası var. Frankfurter Allgemeine Türkiye 'Niye biz ' sorusuna yanıt arıyor. Berliner Kurier Terör uzmanı Rolf Tophoven, "Avrupa'da saldırı tehdidi iyice arttı. El - Kaide'nin geri döndüğüne dair kesin delil. Her şey, daha kötü olabilir" yorumunu yaptı. 
   Rus basını 
   Vremya Novostey Erdoğan'ın aşırı dincilerin beklentilerine uygun davranmaması, bu çevreleri kızdırdı. İzvestiya El Kaide, Türkiye'ye savaş açtı. 
   
   ABD basını 
   New York Times Saldırıların amacı, İslam ile Batı arasındaki köprüleri yıkmak. Bosna, Çeçenistan ve Afganistan'da savaşan İslamcı gençler, El Kaide etkisi altında kaldı. Wall Street Journal Batı ve Müslüman dünya arasındaki ekonomik bağları koparmak istiyorlar. Saldırılar sürecek. 
   Ve diğerleri... 
   Fransız Liberation Saldırılar aslında Avrupa'yı hedef aldı. Yunan Elefteros Tipos Uluslararası toplum Türkiye'nin yanında. İspanyol El Pais Saldırılar, Türkiye'nin AB'ye yakınlaşmasını tehdit ediyor. 
   
</TEXT>
</DOC>
