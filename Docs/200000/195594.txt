<DOC>
<DOCNO> 195594 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/14/son/sontur16.html </URL>
<DATE> 2003/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Salih Kapusuz'un sağlık durumu iyi... 
</HEADLINE>
<TEXT>

     Ankara'da geçirdiği trafik kazasında yaralanan Ak Parti Grup Başkan Vekili Salih Kapusuz'un sağlık durumunun iyi olduğu bildirildi. 
     Numune Hastanesi Başhekimi Mahmut Koç, A.A muhabirine yaptığı açıklamada, konsültasyon sonrasında Salih Kapusuz'un 2 kaburga kemiğinde kırık tespit edildiğini, ancak genel sağlık durumunun iyi olduğunu belirtti. 
     Koç, şöyle devam etti 
     ''Hastaneye getirildikten sonra bütün tetkikleri yapıldı. 
     Tetkikler neticesinde 2 kaburga kırığı tespit edildi. Çok büyük ve ciddi bir trafik kazasıydı. Gözlem gayesiyle yatırdık. Uzman hekim konsültasyonlarını tekrarladık. İzliyoruz. Şu anda 2 kaburga kemiği dışında ciddi bir problemimiz yok. Zannediyorum 3-4 gün daha hastanemizde kalacak, istirahat edecek. Genel sağlık durumu iyi diyebiliriz.'' 
     
</TEXT>
</DOC>
