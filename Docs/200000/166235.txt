<DOC>
<DOCNO> 166235 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/29/son/sontur06.html </URL>
<DATE> 2003/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
İş bulmanın püf noktaları... 
</HEADLINE>
<TEXT>

     Ankara Üniversitesi Eğitim Bilimleri Fakültesi Öğretim Üyesi Yrd. Doç. Dr. Hüseyin Aksoy, Türkiye'deki çalışabilir nüfusun yüzde 12.3'ünün işsiz olduğunu hatırlatarak, ''İşsizlerin iş bulmak için hangi yöntemleri kullanacaklarını bilmemeleri, durumu daha da ağırlaştırıyor'' dedi. 
     İşsizliğin cinsiyete, yaşa, bölgesel, sektörel ve eğitsel değişkenlere göre farklılık gösterdiğini belirten Yrd. Doç. Dr. Aksoy, işgücü piyasasındaki emeğin tamamen istihdam edilebilmesi için, yatırım ve iş yaratma kapasitesinin artırılması, iyi örgütlenmiş iş piyasası bilgi sistemi ve temel bilgilendirmelerin olması gerektiğini anlattı. 
     ''Hiç kimsenin, hangi fiziksel özelliklere sahip olursa olsun, üretme kapasitesinin olmaması mümkün değildir'' diyen Aksoy, ''ümidi kırılmış işsizlere'' şu tavsiyelerde bulundu 
     ''Kendinize güvenmeli ve toplum için değerli olduğunuzu bilmelisiniz. 
     Kendinizi tanımalı, yeteneklerinizi ortaya çıkarmalısınız. Bunun için, şu soruları kendinize sorun 'Gücüm, yeteneklerim, eksikliklerim nelerdir Hangi alanda çalışmak istiyorum İstediğim iş için eğitimim, yeteneklerim uygun mu 
     İkinci adımda ise kimlerle, nasıl temas kuracağınızı bilmelisiniz. Size yardım edebilecek kimselerin isimlerini listeleyin. Akraba, arkadaş, öğretmen, eski patron, insan kaynakları uzmanı vb. Sizin için iş arayan insan ne kadar çoksa, o kadar şans var demektir. 
     İş talep ettiğiniz alanda çalışanlarla ilişki kurun, başvuru formları ve özgeçmişlerinizi iletin. Onlara işle ilgilendiğinizi gösterin. Kendinizi iyi bir ürün gibi sunun. Gazeteleri, dergileri, insan kaynakları hizmeti sunan internet sitelerini takip edin. İş bulma süreci uzun olsa da mücadeleci ve girişken olun. Umudunuzu yitirmeyin.'' 
     
</TEXT>
</DOC>
