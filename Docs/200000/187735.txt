<DOC>
<DOCNO> 187735 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/10/son/sondun20.html </URL>
<DATE> 2003/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Polonya'dan Ebadi'ye itiraz Ödül Papa'ya verilmeliydi.. 
</HEADLINE>
<TEXT>

     Polonya'nın eski Devlet Başkanı Lech Walesa, 2003 Nobel Barış Ödülü'nün Papa Jean Paul'e verilmesi gerektiğini söyledi. 
     Nobel Barış Ödülü'nü 20 yıl önce alan Walesa, TVN24 televizyonuna yaptığı açıklamada, ödülün İranlı insan hakları hukukçusu Şirin Ebadi'ye verilmesinin ''büyük bir hata olduğunu'' öne sürerek, ''Bu inanılmaz ve şaşırtıcı bir haber. Benim Ebadi'ye karşı kişisel hiçbir sorunum yok, ancak dünyada bu ödülü hak eden biri varsa o da şüphesiz Papa Jean Paul'dür'' dedi. 
     Bu arada, Vatikan'dan adını açıklamak istemeyen bir kaynak, Papa 2. Jean Paul'ün, ödülü alan Şirin Ebadi'ye kutlama mesajı göndereceğini belirtti. 
     Aynı kaynak, ''Nobel Barış Ödülü'nün bir kadına ve bir Müslümana verilmesi memnuniyet vericidir'' dedi. 
     
</TEXT>
</DOC>
