<DOC>
<DOCNO> 195423 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/14/siyaset/siy07.html </URL>
<DATE> 2003/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Özkaya, ödül alacaktı, verilmedi 
</HEADLINE>
<TEXT>
   Yargıtay Başkanı'na türban şoku 
   GÖKÇER TAHİNCİOĞLU Ankara 

   
   'Türbana' ilişkin açıklamaları Yargıtay Başkanı Eraslan Özkaya'yı 'Yılın Hukukçusu Ödülü'nden etti... 
   Çoğunluğu muhafazak r görüşlü 2 bine yakın avukatın üyesi olan Türk Hukuk Enstitüsü, 1996'dan bu yana verdiği 'Yılın Hukukçusu Ödülü'nü bu yıl Özkaya'ya bugün Sürmeli Oteli'nde yapılacak iftar töreninden sonra verileceğini dün açıkladı. Ancak üyelerinin Özkaya'ya "türbana" ilişkin açıklamaları nedeniyle tepki göstermesi üzerine toplanan enstitü yönetimi, Yargıtay Başkanı'na ödül verilmemesini ve törenin ertelenmesini kararlaştırdı. Karar, Özkaya'ya da iftardan iki saat önce bildirildi. İftardan sonra bir konuşma yapan Enstitü Başkanı Sedat Aksakallı, Anayasa ve Avrupa İnsan Hakları Sözleşmesi'ne göre savunma hakkının kısıtlanamayacağını belirterek, türban tartışmaları konusundaki tavırlarını ortaya koydu. Enstitü, 'Yılın Bürokratları Ödülü'nü ise gelişmelerden haberdar etmediği, Adalet Bakanlığı Müsteşar Yardımcıları Bülent Gökgöz ve Hüseyin Poyrazoğlu'na verdi. 
   
   
</TEXT>
</DOC>
