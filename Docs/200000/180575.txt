<DOC>
<DOCNO> 180575 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/05/son/sontur24.html </URL>
<DATE> 2003/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Anne, esrarengiz şekilde ortadan kayboldu... 
</HEADLINE>
<TEXT>

     Adana'da, 20 gün önce bir erkek çocuk dünyaya getiren Songül K'nın 17 , 4 gün önce esrarengiz bir şekilde ortadan kaybolduğu bildirildi. 
     Merkez Yüreğir İlçesi'ne bağlı Sarıçam Mahallesi'nde oturan dertli baba Musa Akburak 52 , elinde kızının fotoğrafıyla tüm hastaneleri gezerek, kimliksiz yaralı ya da ceset bulunup bulunmadığını soruyor. 
     Kızının nüfus cüzdanını da evinde bırakarak ortadan kaybolduğunu anlatan Musa Akburak, 4 günden beri gezmediği cadde ve sokak kalmadığını, Kaymakamlıklardan, polis karakollarına kadar her yere başvuruda bulunduğunu söyledi. 
     Musa Akburak, kızının yaklaşık bir yıl önce Organize Sanayi Bölgesi'nde işçi olarak çalışan Hüseyin K. ile evlendirdiğini ve 20 gün önce de bir erkek çocuk dünyaya getirdiğini anlattı. 
     Kızının hiçbir sorununun bulunmadığını, 20 günlük bebeğini bile bırakmasına hiçbir anlam veremediğini anlatan Musa Akburak, ''O'nun hayatından şüphe duymaya başladım. Kızımın yerini bilen ya da görenlerin insaniyet namına en yakın polis karakoluna ihbarda bulunmasını bekliyorum'' dedi. 
     
</TEXT>
</DOC>
