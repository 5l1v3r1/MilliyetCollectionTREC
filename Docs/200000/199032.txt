<DOC>
<DOCNO> 199032 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/01/son/soneko33.html </URL>
<DATE> 2003/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Kasım ayının zam rekortmeni Soğan 
</HEADLINE>
<TEXT>

     İstanbul'da geçen ayın zam rekortmeni, yüzde 30.4'lük artışla soğan oldu. 
     Yıllık bazda ise yüzde 129.2 artan hastane ameliyat ücreti, en çok zamlanan hizmet oldu. 
     İstanbul Ticaret Odası İTO , Kasım ayında ve yıllık bazda fiyatları en fazla artan maddeleri açıkladı. 
     Geçen ay yüzde 30.4 zam gören soğanı, yüzde 16.7'lik artışla 7.5 milyon liradan 8 milyon 750 bin liraya yükselen fitre izledi. Diyanet İşleri Başkanlığı, Ramazan Bayramı'ndan önce verilmesi gereken fitre bedeli en düşük 3 milyon 500 bin lira olarak belirlemişti. 
     Kasım ayının diğer yüksek oranlı artışları yüzde 13.4 ile domateste, yüzde 13 ile birada gözlendi. 
     Yıllık bazda ise en fazla fiyat artışı hastane ameliyat ücretinde gerçekleşti. Devlet hastanesinde apandisit-sezeryan ameliyat ücreti yüzde 129.2 arttı. İkinci sırada yıllık fiyat artışı yüzde 99.5'e ulaşan soğan yer aldı. 
     Yıllık fiyat artışları Boğaz Köprüsü ücretinde yüzde 66.7, Birinci sigarasında yüzde 63.6, rakıda yüzde 61.8, hastane yatak ücretinde yüzde 60 olarak gerçekleşti. 
     
</TEXT>
</DOC>
