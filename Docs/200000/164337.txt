<DOC>
<DOCNO> 164337 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/20/son/sondun11.html </URL>
<DATE> 2003/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
TV'de 'Bush, profesyonel faşist' altyazısına soruşturma 
</HEADLINE>
<TEXT>

     Yeni Zelanda TV3 kanalını izleyenler, hava raporunu beklerken, birdenbire ekranda beliren ''Bush, profesyonel faşist'' yazısını görünce neye uğradıklarını şaşırdılar. 
     İnternette yer alan habere göre, izlenme oranının çok yüksek olduğu akşam saatlerinde meydana gelen olayla ilgili televizyon sözcüsü Roger Beaumont, ''bunun kasıtlı olmayan bir hata olduğunu'' belirterek özür diledi. 
     Sözcü ayrıca, olayın nasıl meydana geldiğinin anlaşılabilmesi için soruşturma açılacağını bildirdi. 
     ''Bush, profesyonel faşist'' yazısını yaklaşık 360 bin kişinin izlediği bildiriliyor. 
     Sözcü Beaumont, ''hatayı yapan kişi bulunduğu takdirde hakkında disiplin cezası uygulanıp uygulanmayacağının bu aşamada belli olmadığını'' da sözlerine ekledi. 
     
</TEXT>
</DOC>
