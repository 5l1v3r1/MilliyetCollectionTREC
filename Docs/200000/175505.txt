<DOC>
<DOCNO> 175505 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/13/son/sonspo24.html </URL>
<DATE> 2003/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Cimbom'da şok Batista'nın annesi vefat etti... 
</HEADLINE>
<TEXT>

     Galatasaray'ın Brezilyalı futbolcusu Joao C. Marques Batista'nın annesi vefat etti. 
     Sarı-kırmızılı kulüpten yapılan açıklamada, Batista'nın annesinin dün akşam Brezilya'da vefat ettiği bildirildi. 
     Açıklamada, ''Galatasaray Spor Kulübü camiası olarak merhumeye Allah'tan rahmet, sevgili futbolcumuz Batista ve ailesine başsağlığı dileriz'' denildi. 
     Galatasaray'ın CSKA Sofya ile bu gece yapacağı Avrupa Şampiyonlar Ligi 3. ön eleme turu maçı öncesi Brezilya'dan gelen acı haber, Batista'yı adeta yıktı. Teknik direktör Fatih Terim'in, moralinin bozuk olması nedeniyle Batista'ya bu maçta görev vermeyebileceği öğrenildi. 
     Batista'nın, cenaze törenine katılmak üzere yarın ülkesine gideceği bildirildi. 
     
</TEXT>
</DOC>
