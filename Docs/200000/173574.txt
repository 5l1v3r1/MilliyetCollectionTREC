<DOC>
<DOCNO> 173574 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/05/dunya/dun03.html </URL>
<DATE> 2003/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Powell 2005'te yok 
</HEADLINE>
<TEXT>

      DIŞ HABERLER SERVİSİ 

   
   ABD Dışişleri Bakanı Colin Powell'ın, Başkan GeorgeW. Bush'un 2004'teki seçimlerde bir kez daha seçilmesi halinde bile 2005 başında görevinden ayrılacağı bildirildi. Washington Post'un haberine göre, Powell ve Bakan Yardımcısı Richard Armitage, Kasım 2004'teki seçimlerde Bush yeniden başkanlığa seçilse bile 21 Ocak 2005'te görevlerinden ayrılıyor. Powell bunu, halen izlenen siyasetle uyuşmadığı için değil, eşine verdiği sözle açıklıyor. 
   Bush yönetiminden kaynaklar, Powell'ın koltuğu için en iyi adayların Ulusal Güvenlik Danışmanı Condoleezza Rice ve Savunma Bakan Yardımcısı Paul Wolfowitz olacağını savunuyor. Yönetimdeki muhafazak r kanada karşı ılımlı olarak değerlendirilen Powell'ın görevden ayrılması ve Bush'un yeniden seçilmesi durumunda, Savunma Bakanlığı tarafından yönlendirildiği bilinen ABD dış politikasının tamamen Wolfowitz, Başkan Yardımcısı Cheney ve Savunma Bakanı Rumsfeld'in anlayışıyla sürdürüleceği yorumu yapılıyor. 
   
   
</TEXT>
</DOC>
