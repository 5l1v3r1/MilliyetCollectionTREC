<DOC>
<DOCNO> 182229 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/14/yasam/yas05.html </URL>
<DATE> 2003/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kasetteki ses Gezmiş'in değil' 
</HEADLINE>
<TEXT>

      İSTANBUL Milliyet 
   
   Grup Yol'un, THKO Türkiye Halk Kurtuluş Ordusu liderlerinden Deniz Gezmiş'e ait olduğu iddiasıyla albümünde kullandığı ses kayıtlarına itiraz geldi. 
   Albümdeki ses kaydının Gezmiş'e ait olup olmadığı ile ilgili tartışmaların ardından konuyu araştıran gazeteci Derya Duman, gerçek kayıtlarına ulaştığını söylediği Gezmiş'in sesiyle, Grup Yol'un albümünde kullandığı sesin hiçbir ilgisi olmadığını iddia etti. 
   
   'Kazanç peşindeler' 
   Duman, "Almanya'ya iltica eden bir grup eski devrimci şu an elimde olan, Gezmiş'e ait 28 dakikalık ses kaydını verdi. Bu orijinal kopyadaki ses ile, Grup Yol'un kasetindeki sesin kesinlikte alakası yoktur" dedi ve ekledi 
   "Düşüncesi suç sayılıp idam edilen Gezmiş'in kemiklerini yıllar sonra sızlatmanın cezası verilmeli." 
   
   
</TEXT>
</DOC>
