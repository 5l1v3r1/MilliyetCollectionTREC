<DOC>
<DOCNO> 169527 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/15/son/sondun26.html </URL>
<DATE> 2003/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'taki 9 bin ABD askeri ülkesine geri dönemiyor... 
</HEADLINE>
<TEXT>

     Irak'ta bulunan ve ülkelerine dönmeyi bekleyen yaklaşık 9 bin Amerikan askerini gönderme projesinin, Irak'taki güvenlik koşullarının kötü olması nedeniyle ikinci bir emre kadar iptal edildiği bildirildi. 
     CNN'in askeri yetkililere dayanarak verdiği haberde, Irak savaşının başından beri bu ülkede görev yapan 3. Piyade Tümenine bağlı askerlerden 9 bininin, Amerikan askerlerine yönelik saldırıların yoğunlaştığı Irak'ta güvenlik koşullarının kötü olması nedeniyle buradaki görevlerini sürdürmek zorunda oldukları belirtildi. 
     Haberde, Irak'ta 1 Mayıs'tan beri en az 80 Amerikan askerinin öldürüldüğü, bu askerlerden 37'sinin ise 3. Piyade Tümenine bağlı olduğu kaydedildi. 
     Uzmanlar, bu gelişmenin, yakın zamanda ülkelerine dönebilmeyi bekleyen bu askerlerin moralleri üzerinde ''yıkıcı'' etki yaptığı yorumunda bulundu. 
     
</TEXT>
</DOC>
