<DOC>
<DOCNO> 187646 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/10/magazin/amag.html </URL>
<DATE> 2003/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Babasını yönetecek başka yolu yok 
</HEADLINE>
<TEXT>

   Cihan Ünal'ın kızı Irmak, "Oyuncu olmayacaktım ama armut dibine düşüyor" dedi ve ekledi "Hayalim, babamı yöneteceğim bir film yapmak' 
      İLKNUR GÜLMEZ 
   
   'Hep kaçtım ama...' 
   KANAL D'nin yeni dizisi "Kampüsistan"ın "Zeynep"i Irmak Ünal'ın ısrarla kaçtığı 'oyunculuk', sonunda mesleği oldu. Amerika'da yönetmenlik eğitimi alan Cihan Ünal'ın büyük kızı Irmak, "Şimdiye kadar oyuncu olmaktan ısrarla kaçındım. Bu yüzden İngiliz Dili ve Edebiyatı okudum. Ama armut, ne kadar uzağa atarsan at, yine de dibine düşüyor" diye konuştu. 
   
   Aileyi oyuncu yapacak 
   OYUNCU olmaya karar verdiğinde babasının, "Kocanla aran mı bozuldu " diye kendisine takıldığını anlatan Ünal, sözlerini şöyle sürdürdü "Amacım Los Angeles'ta bir şeyler yapmak. Onun için Türkiye'de tecrübe kazanmam gerekiyor. Babamla bir filmde oynamak ve onu yönetmeyi çok istiyorum, kaçışı yok. En büyük hayalim ise annemi, teyzemi, eniştemi oynatacağım bir film yönetmek." 
   
   
</TEXT>
</DOC>
