<DOC>
<DOCNO> 187803 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/10/son/sonspo11.html </URL>
<DATE> 2003/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Louis Van Gaal Ajax'ın yeni teknik direktörü... 
</HEADLINE>
<TEXT>

     Hollanda'nın AFC Ajax takımının teknik direktörlüğüne, Louis van Gaal getirildi. 
     52 yaşındaki Louis van Gaal, 1 Kasım'dan itibaren görevine başlayacak. 
     AFC Ajax'ın teknik direktörlüğü, Leo Beenhakker'ın ayrılmasından bu yana boş bulunuyordu. 
     AFC Ajax'ın daha önce de teknik direktörlüğünü yapmış olan Louis van Gaal, AFC Ajax ile 1995'de Avrupa Şampiyonlar Ligi şampiyonluğunu kazanmıştı. 
     İspanya'nın FC Barcelona takımını 3 yıl çalıştırdıktan sonra Hollanda Milli Takımı'nın başına geçen Louis van Gaal, 2002 Dünya Kupası elemelerinde başarılı olamayınca görevinden ayrılmış ve daha sonra yeniden FC Barcelona'ya dönmüştü. 
     Van Gaal, FC Barcelona'daki ikinci döneminde, takım başarılı olamadığı gerekçesiyle gelen baskılar üzerine, 3 ay içinde 2003 yılı başında görevden ayrılmak zorunda kalmıştı. 
     Hollandalı deneyimli teknik adam, varılan anlaşmanın ardından yaptığı ilk açıklamada, AFC Ajax'ın kendi kulübü olduğunu ve takımın başına yeniden getirilmekten büyük mutluluk duyduğunu söyledi. Takımın şu anda teknik direktörlüğünü yapan Ronald Koeman da Louis van Gaal'ın gelişinin sevindirici olduğunu, Van Gaal ile takımın daha büyük başarılara koşacağını söyledi. 
     
</TEXT>
</DOC>
