<DOC>
<DOCNO> 176038 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/16/ekonomi/eko08.html </URL>
<DATE> 2003/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Memura 'damatlık' fırçası 
</HEADLINE>
<TEXT>

   Başbakan Yardımcısı Şahin, zam talebinde Bilal Erdoğan'ın damatlığını ölçüt alan memur sendikalarına 'Böyle derseniz Erdoğan'la da görüşemezsiniz' dedi 
   ÖNDER YILMAZ - ELÇİN ERGÜN Ankara 
   
   Memur sendikalarının toplu görüşme maratonu 'damatlık' polemiğiyle başladı. Görüşmeleri hükümet adına yürüten Başbakan Yardımcısı Mehmet Ali Şahin, "Bilal Erdoğan'ın damatlığının iki katı zam istiyoruz" sözlerini anımsattı sendikacılara şunları söyledi 
   "Başbakan'ın oğlunun damatlığını niye gündeme getiriyorsunuz Size ne yararı oldu Başbakan'la görüşemiyoruz diye yakınıyorsunuz. Sonra çıkıp böyle açıklama yapıyorsunuz. Görüşme için bir ihtimal varsa da artık o da ortadan kalktı. Siz hiç damatlık giymediniz mi Damatlığın parası devletin kesesinden mi ödeniyor 200 milyon da olsa, 1 milyar da olsa kendisi ödeyip giydirir. Eğer diyalogla tahammül ederek olayları götüremezseniz amacınıza ulaşamazsınız." 
   Sendika temsilcileri ise "Siz Türk - İş'i, işçileri kandırabilirsiniz ama bizi kandıramazsınız" dedi. Şahin, bu sözler üzerine, " Türk - İş ilişkilerini açık ve sıcak tutarak amacına ulaştı. Tek başına hükümetiz ve bizimle iyi ilişkiler kurarak çözüme ulaşmak zorundasınız" dedi. 
   
   Hükümet rakam vermedi 
   KESK Başkanı Sami Evren'in, "İşte bizim önerilerimiz. Bu parayı bize ödeyip ödemeyeceğinizi söyleyin" sözleri üzerine Şahin, "Bu isteklerinizin bize ne kadar yük getirip getirmediğini görmemiz lazım. Komisyon oluşturacağız. Siz de temsilci verebilirsiniz" derken, Evren, temsilci vermeyeceklerini söyledi. 
   Hükümetin herhangi bir rakam telafuz etmezken, Kamu - Sen, en alt düzeydeki memur maaşının bir kişi için 730 milyon lira, 4 kişilik aile için 1 milyar 580 milyona KESK ise 483 milyon liradan 873 milyon liraya çıkarılmasını istedi. Sendikalar ayrıca, 2003'te seçim nedeniyle yapılmayan toplu sözleşmelerden doğan hakların ödenmesini istedi. 
   
   
</TEXT>
</DOC>
