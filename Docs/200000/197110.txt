<DOC>
<DOCNO> 197110 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/21/son/sontur32.html </URL>
<DATE> 2003/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush, Erdoğan'ı telefonla aradı Yasınıza katılıyoruz... 
</HEADLINE>
<TEXT>

     ABD Başkanı George W. Bush, Başbakan Recep Tayyip Erdoğan'ı arayarak, ''Yasınıza katılıyoruz. Sizinle her türlü işbirliğine hazırız'' dedi. 
     Bush, bugün saat 13.30'da Başbakan Erdoğan'ı telefonla arayarak, İstanbul'da meydana gelen patlamalardan dolayı taziyelerini bildirdi. 
     Başkan Bush Erdoğan'a, ''Yasınıza katılıyoruz. Birlikte çalışmak istiyoruz. Sizinle her türlü işbirliğine hazırız. Olayda hayatını kaybeden Türk ve İngiliz vatandaşlar için taziyelerimi iletiyorum'' dedi. 
     Başbakan Erdoğan da ''Teröre karşı uluslararası platformda verdiğimiz mücadele ciddi şekilde sürecektir. Legal ideallere, illegal ideallerle ulaşılamaz. Hangi dil ve dinden olursa olsun, terörün her türü lanetlenmeli ve ortak mücadele formu oluşturulmalıdır. Bir hafta önce terör, Musevi vatandaşlarımızı vurdu, şimdi de İngiliz ve Türk vatandaşlarımızı vurdu'' diye konuştu. 
     
</TEXT>
</DOC>
