<DOC>
<DOCNO> 194505 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/10/spor/spo15.html </URL>
<DATE> 2003/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

   
   Trapta Tüzün skeette Arabacı    10 Kasım Atatürk'ü Anma Trap - Skeet Atıcılık Yarışmaları, dün İstinye Atış Poligonu'nda yapıldı. Büyükler kategorisinde trapta Oğuzhan Tüzün 87 puanla, skeette ise Hüseyin Arabacı 85 puanla ilk sırayı aldı. Gençlerde ise trapta Caner Özkan 22 puanla, skeette Mert Arabacı 43 puanla birinci oldu. 
   
   Yıldızoğlu ve Şahin kazandı    BEŞİKTAŞ'IN eski atleti Ekrem Sümeralp anısına düzenlediği BJK Sümeralp Koşusu'nu erkeklerde Murat Yıldızoğlu, bayanlarda da Sevda Şahin kazandı. İnönü Stadı önünden startı verilen ve Akaretler'deki kulüp binasında sona eren koşuda takım sıralamasında ise erkeklerde İstanbul Veteranlar, bayanlarda da Fenerbahçe birinci sırada yer aldı. 
   
   Ata'dan Ana'ya sağlık koşusu    KARŞIYAKA Belediyesi tarafından organize edilen 10. Ata'dan Ana'ya Saygı Koşusu dün İzmir'de yapıldı. Karşıyaka Anayasa Meydanı'nda başlayan koşu, Zübeyde Hanım'ın kabri başında son buldu. Yaş gruplarına ilk 3 sıraya giren yarışmacılara madalya, tüm katılımcılara Atatürk rozeti ve sertifika verildi. 
   
   Hokeyciler salonda    ÇİM Hokeyi Federasyonu tarafından Konya'da düzenlenen Genç Erkekler ve Bayanlar Salon Hokeyi Türkiye Birinciliği'nde erkeklerde Keçiören Belediyesi, bayanlarda ise Ankaraspor birinci oldu. Zirveyi yakalayan iki takım, 2004 yılında düzenlenecek Salon Hokeyi Avrupa Kupası'nda ülkemizi temsil edecek. 
   
   Akademi galip    CHALLENGE Kupası'nda ülkemizi temsil eden Polis Akademisi Hentbol Takımı, üçüncü tur ilk maçında Rusya'nın Krasnador ekibini 24 - 23 yendi. Karşılaşmanın ilk yarısını da 12 - 12 berabere kapatan Başkent ekibi, rövanş için tek sayılık bir avantaj yakaladı. 
   
   Hentbolda dün    Bayanlar Ligi 
   Sivas Eğitim - Osmangazi Ünv. 24-29 
   Üsküdar Bld. - Anadolu Ünv. 21-24 
   İskenderpaşa - Havelsan 13-31 
   Tekel - Zonguldak T. Telekom 51-17 
   Kastamonu Gençlik - T. Telekom 19-22 
   Erkekler Ligi 
   M. Mezitli - Halk Bankası 32-36 
   Bafra Bld. - M. Piyango 34-33 
   İzmir B. Belediye - Beşiktaş 28-31 
   
   
</TEXT>
</DOC>
