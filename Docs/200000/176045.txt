<DOC>
<DOCNO> 176045 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/16/guncel/agun.html </URL>
<DATE> 2003/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir yaz gecesi k busu 
</HEADLINE>
<TEXT>

   ABD'de New York, Cleveland ve Detroit'i, Kanada'da da Ottawa ve Toronto'yu karartan elektrik kesintisi, hayatı altüst etti 

Ulaşım durdu, hizmet sektörü çöktü... 3 kişi klimalar çalışmadığı için sıcaktan öldü. Ama terör kuşkusu boş çıkınca herkes rahatladı 
      YASEMİN ÇONGAR 
WASHINGTON 

   
   Uzaydan çekilen fotoğraflarda yeryüzünün en ışıklı kenti olarak görünen New York, önceki geceyi karanlıkta geçirdi. New York kenti ile birlikte, ABD'nin büyük kentlerinden Cleveland ve Detroit ile ülkenin kuzeydoğusundaki toplam 8 eyalette birçok yerleşim birimi saatlerce elektriksiz kalırken kesinti, Kanada'nın Ottawa ve Toronto kentlerini de karanlığa gömdü. ABD ve Kanada'nın ortak şebekesi olan Mohawk - Niagara Enterkonnekte Sistemi'nde, büyük olasılıkla "aşırı yüklenme" nedeniyle meydana gelen arıza, 12 milyon ev ve işyerinin "enerjisiz" kalmasına yol açtı. 
   
   10 BİN POLİS 
   Başta Manhattan olmak üzere, kent merkezlerinde büyük "terör korkusu" yaşandı. Ancak Başkan George W. Bush dahil bütün yetkililer, herhangi bir terörist saldırının söz konusu olmadığını belirtti. New York'ta binlerce kişi geceyi sokaklarda ve bir tür parti ortamında eğlenerek geçirirken, elektriksizlik nedeniyle kapalı ve alarm sistemlerinden yoksun kalan dükk n ve ofislerin yağmalanmasını önlemek için, Manhattan'da 10 bin polis memuru görev yaptı. Elektriksiz geçen saatlerde aşırı sıcağın etkisiyle ABD'de bir, Kanada'da iki kişinin hayatını kaybettiği açıklandı. 
   
   KANADA 'YILDIRIM' DİYOR 
   Yetkililer, elektrik kesintisinin "terör bağlantılı" olmadığında anlaştılar, ancak arızanın nedeni uzun süre resmen netleştirilemedi. Baskın görüş, sıcak havalar nedeniyle, havalandırma ve soğutma sistemlerinin çok yoğun çalışmasının yarattığı "aşırı yüklenmenin" sistemi çökerttiği yönünde. Kanada Başbakanı Jean Chretien ise, arızaya Niagara Falls kentindeki bir santrala yıldırım düşmesinin neden olduğunu bildirdi. Ancak ABD'li yetkililer, bu açıklamanın doğruluğunu reddederek, New York ya da Ottawa'daki ana santrallardan birindeki arızanın entegre sistemi etkilediği görüşünü dile getirdi. 
   
   21 SANTRAL DEVRE DIŞI 
   Arıza, ABD'nin doğu kıyısı saatiyle öğleden sonra 16.00 civarında meydana geldi ve 3 - 4 dakika içinde ABD'nin doğu kıyısı, kuzeyi ve "orta - batı" denilen bölgesi ile Kanada'nın güneyindeki göller yöresinde, 4'ü nükleer olmak üzere toplam 21 santral devre dışı kaldı. ABD'nin finans ve eğlence merkezi New York'un yanı sıra otomotiv endüstrisinin kalbi Detroit ve dünyaca ünlü hastanelere sahip Clevelend kentlerinde üretim ve hizmet sektörlerini felce uğratarak milyarlarca dolar kayba neden olan arıza, ülkenin ekonomisini de etkileyecek gibi görünüyor. 
   
   'KESİNTİLER SÜRER' 
   Uzmanlar, yeni ve modern bir enerji dağıtım sisteminin kurulabilmesi için federal bütçeden büyük paylar ayrılması gerekeceğini vurguladı. Hudson Enstitüsü Ekonomik İşler Direktörü Irwin Stelzer, "Eğer ekonomi önümüzdeki birkaç yıl boyunca sadece yüzde 3.5 oranında büyümeyi sürdürürse, Amerikan halkının kabul edemeyeceği düzeylerde elektrik kesintileri yaşamamız şaşırtıcı olmaz" diyerek, sıkıntının gelecekte de devam edebileceğine dikkat çekti. Bu kapsamda en çarpıcı açıklama, Clinton yönetiminde enerji bakanlığı yapan, şimdiki New Mexico eyalet valisi Bill Richardson'dan geldi. Kongre'nin enerji yatırımları için gerekli bütçeyi ayırmamasından yakınan Richardson, "Biz, Üçüncü Dünya ülkelerine özgü bir elektrik şebekesine sahip bir süper gücüz" dedi. 
   
   New York'un yarısı aydınlandı 
   New York'un yarısına dün akşam elektrik verilmeye başlandığı bildirildi. Kentin 5 bölgesinin dağıtım işini üstlenen elektrik şirketi Consolidated Edison Sözcüsü Christophe Olert, "3.1 milyon abonemizden yaklaşık yarısına elektrik verilmeye başlandı. Herkesin elektriğe kavuşması için elimizden geleni yapıyoruz" diye konuştu. 
   
   Endişe bitince eğlence başladı    DIŞ HABERLER SERVİSİ 

      Terör korkusunu atlatanlar, şehir kararınca ortaya çıkan yıldızlara bakarak, içki içip şarkılar söyledi... 
   Yaklaşık 50 milyon Amerikalıya başlangıçta panik yaşatan elektrik kesintisi, Başkan George W. Bush ve diğer yetkililerin "terörist saldırı yok" açıklaması üzerine sıcak bir yaz günü düzenlenen geniş katılımlı tuhaf bir festival havasına büründü. New York'ta açık havada geceleyenlerden bazıları, tüm ışıklar söndüğü için yıldızları görebilmekten duyduğu memnuniyeti dile getirirken, gitarını kapan romantikler de çaldıkları şarkılarla unutulmuş duyguları alevlendirdi. 'Kesinti festivali'nden izlenimler şöyle 
   New York'taki hastanelerin acil servisleri, araba çarpan yayalar ve merdiven çıkmak zorunda kalıp fenalaşanlarla doldu. 
   Dondurmacılar, eriyen dondurmaları halka bedava dağıttı. 
   
   FENERLER KIYMETE BİNDİ 
   Dükk n ve mağazalar, yağma ihtimaline karşı kepenklerini indirdi. 
   Her zaman ışıklı reklam panolarıyla aydınlanan Times Meydanı karardı. 
   Ulusal televizyonlar yedek jeneratörleri sayesinde yayınlarını sürdürdü. Kesinti, sadece The New York Times'ın sayfa azaltmasına neden oldu. 
   Aydınlatma lambalarının yerini mumlar aldı. El fenerleri için 25, piller için 15 dolar gibi fahiş fiyatlar ödendi. 
   New York'ta taksiler, gidecekleri yerin ücretinin 10 mislini istediler ve cebinde yüklü parası olanları taşıdılar. 
   
   Otel müşterileri sokakta uyudu 
   Terörist saldırı olasılığını göz önüne alan yetkililer, kesintinin olduğu bölgelerde otelleri boşaltınca, otel müşterileri de sokakta gecelemek zorunda kaldı. Onlara evlerine ulaşamayan New Yorklular da eklenince kaldırımlar, üst üste uyuyan insanlarla doldu taştı. Times Meydanı'ndaki Marriott Marquis Oteli'nin kaldırımları da kalabalık bir topluluğu ağırladı. Elektrik kesintisinin ardından otobüs terminallerine akın eden insanlar da umduklarını bulamadı. Yüzlerce kişi girdikleri kuyrukta sabahlamak zorunda kaldı. Bu arada, Marriott Marquis Restoranı'nın müşterileri, elektrik olmadığı için gerekli hizmeti alamadıklarını ve bu nedenle hesabın yarısını ödemek istediklerini söylediler, ancak işletme bunu kabul etmedi. 
   
   'Mecburen' romantik bir gece 
   Kanada'nın iki büyük kenti Ottawa ve Toronto'yu da karanlıkta bırakan elektrik kesintisi nedeniyle bu bölgelerde bulunan restoranlar mum ışığı eşliğinde hizmet verdi. Peterborough'un şehir merkezindeki restoranlar da kesintiden nasibini aldı. Buradaki müşteriler, elektrik kesintisi sayesinde "romantik" bir yemeğin keyfini çıkardılar. 
   
   Marketlere hücum ettiler 
   Kanada'nın Toronto kentinde, paniğe kapılan halk, açık bulduğu marketlerin önünde uzun kuyruklar oluşturdu. Elektrik kesintisinin ardından, kentte pek çok dükkan ve lokanta kapanınca, Torontolular aç kalma korkusuyla yiyecek stoklamaya çalıştı. Jeneratör sayesinde açık kalan market ve lokantalar, gecenin geç saatlerine kadar yoğun talebe yanıt vermek için çalıştı. 
   
   26 yıl önceki manzara yaşanmadı 
   1977 yılında New York'ta meydana gelen 25 saatlik elektrik kesintisinde, kentteki bin 700 işyeri yağmalanmış, kente 150 milyon dolar zarar veren toplam 3 bin 700 yağmacı tutuklanmıştı. Ancak bu kez durum farklıydı... Dükk n sahipleri kesinti başlar başlamaz endişeyle kepenklerini indirdi ama korkulan olmadı. Polis, sadece Brooklyn'de münferit yağma olaylarına rastlandığını, 26 yağmacının tutuklandığını açıkladı. Yetkililer, şimdiki durumu 11 Eylül'le birlikte halkta oluşan dayanışma ruhuna ve nesil farkına bağlıyor. 
   
   Avukat, trafik polisi oldu... 
   Kanada ve ABD'de milyonlarca kişinin hayatını felce uğratan kesinti yüzünden, hem metro hem de trafik ışıkları devre dışı kalınca, çıldırtıcı bir karmaşa başladı. New York'ta da kendine güvenen pek çok kişi, trafik polisliğine soyundu, ancak amatör polisler arasında hafif yaralananlar oldu. Kanadalı avukat Peter Carayiannis de Toronto'nun merkezinde arapsaçına dönen trafiği düzenlemeye çalıştı. 
   
   Metroda can pazarı 
   Metroyu kullanan New Yorklular, elektrik kesintisi yüzünden mağdur duruma düştü. İşten eve dönmeye çalışırken metroda mahsur kalan yüzlerce kişi, görevlilerin çalışmaları sonucu güçlükle kurtarıldı. New Yorklu Denise Eng ve 10 aylık oğlu Bryan da solda , görevliler tarafından rayların üzerinden geçirilerek, iflas eden metrodan hızla uzaklaştırıldı. 
   
   Anne, her zaman anne 
   Elektrik kesintisi, hava ulaşımına da darbe vurdu. Kanada'nın Calgary Uluslararası Havaalanı'nda da çok sayıda uçuş iptal edildi. Uçuşların iptal edildiği Newark, John F. Kennedy ve La Guardia havaalanlarında New York trafik yeniden başladı. Midesine tüp bağlı hasta kızıyla doktor randevusuna yetişmek isteyen bir anne, kesinti yüzünden sefaleti yaşayanlar arasındaydı. 
   
      İskambillerle stres attılar 
   Ulaşım durduğu için evlerine ulaşamayan New Yorklular, yerleştikleri kaldırımlarda vakit geçirebilmek için çeşitli aktiviteler geliştirdi. Kesinti gecesinin favori mek nlarından Times Meydanı'nda bir kaldırıma oturan Pennsylvanialı Brian Copello ve Missy Phillips ikilisi, sabah erken saatlere kadar kart oynayarak güneşin doğmasını bekledi. 
   
   Irak'tan ilginç öneriler    Amerikan Associated Press Ajansı AP , ABD'de yaşanan tarihi elektrik kesintisinin, dünya çapında büyük şaşkınlığa neden olduğunu ve bazı ülklerden, özellikle de Irak'tan ilginç önerilerde bulunulduğunu bildirdi. 
   Ajans, Bağdat'ta savaşta karanlığa mahk m olan Iraklılardan Amerikalılara gelen ilginç önerileri şöyle sıralıyor "Dışarı çıkıp çay ve sigara için, elektriğin gelmesini bekleyin, damda yatın, gölgede yürüyün - oturun, biz nehre gidiyoruz, siz de güzel deniz sahillerinize gidin, yatmadan önce duş alın, buz satın alın, bir jeneratör elde etmeye bakın, elektrik kesildiğinde küfredin örneğin biz Saddam'a küfrediyoruz , elektriğin gelmesini çabuklaştırmak için sokağa dökülüp yöntemi protesto edin." 
   
   Bizim metroda sorun çıkmaz    İSTANBUL Milliyet 

   İSTANBUL Metrosu'nda enerji, Taksim ve 4. Levent'teki iki TEAŞ merkezinden sağlanıyor. Enerji sisteminin New York'ta olduğu gibi çökmesi durumunda, her iki noktada bulunan iki dev dizel jeneratör otomatik olarak devreye girecek. Böylece tünelde kalan trenler, en yakın istasyona ulaşarak yolcularını tahliye edebilecek. İstanbul Ulaşım A.Ş. yetkilileri, elektriğin kesilmesi, jeneratörlerin de arızalanıp devreye girmemesi durumunda, aydınlatma ve elektronik kontrol sistemlerinin üç saat boyunca kesintisiz güç kaynağından beslenebileceğini kaydetti. 
   
   New York uçağı rötarlı gelebildi    SİNAN TOROS İstanbul 

   ABD'de birçok kenti karanlıkta bırakan elektrik arızası, New York - İstanbul seferlerinde de gecikmelere neden oldu. THY'nin dün saat 10.25'te İstanbul'a inmesi beklenen seferi 9 saat 35 dakikalık bir gecikmeyle yapılırken, Delta Havayolları'nın uçağı da 3 saat 25 dakikalık bir rötarla Atatürk Havalimanı'na gelebildi. Delta Havayolları'nın New York'a gidecek 190 yolcusu da, şirkete ait bilet satış ofisleri ve check in kontuarları önünde uzun süre beklemek zorunda kaldı. Yolcular, New York'a gecikmeli olarak İstanbul'a gelen uçakla saat 15.00'te hareket edebildi. 
   
   
   
   
</TEXT>
</DOC>
