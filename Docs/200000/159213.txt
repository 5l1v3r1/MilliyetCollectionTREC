<DOC>
<DOCNO> 159213 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/27/son/sondun20.html </URL>
<DATE> 2003/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'de afişle sevgili aranıyor... 
</HEADLINE>
<TEXT>

     İngiltere'de bekar İngilizler, resimlerini reklam afişlerine bastırarak sevgili arıyor. 
     Ülkede sevgili arayan 16 bekarın resminin basılı olduğu ilk afiş, Birmingham'da panolara asıldı. Afişte, ''Kim buluşmak ister '' sorusunun yanında telefon numarası yer alıyor. 
     Afişle randevulaşma kuruluşunun başkanı Dan Monteigh, ''İnsanlar, resimlerini büyük reklam panolarında görmeyi çekici buluyor'' dedi. 
     Bu yolla sevgili arayanlar, telefon masrafları hariç 205 doları gözden çıkarmak zorunda. 
     Monteigh, afişlerin tren istasyonları gibi kalabalık mekanlara asıldığını belirterek, müşterilerin sevgili bulmakta zorluk çekmeyeceğini düşünüyor. 
     Dan Monteigh, şimdiden 50 kişiyle anlaştıklarını, erkeklerden kadınlara oranla daha fazla talep geldiğini ve sevgili arayanların genellikle 20'li yaşlarda olduğunu söyledi. 
     
</TEXT>
</DOC>
