<DOC>
<DOCNO> 191349 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/26/yazar/pulur.html </URL>
<DATE> 2003/10/26/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Burun karıştırmanın tarihe tanıklığı... 
</HEADLINE>
<TEXT>

   
   ŞAİR Yahya Kemal, yemek yerken burnunu karıştırırmış... 
   Elbette, "Karıştırırsa karıştırsın " demek mümkün değil... 
   Ama, bu kimi ilgilendirir 
   Yahya Kemal'le aynı sofrada yemek yiyenleri ilgilendirir, iğrendirir, tiksindirir, başkalarını değil... 
   
   EMRE Kongar da, Yahya Kemal'in burnunu karıştırdığı sofrada, babası İhsan Kongar'la birlikteymiş... 
   Peki, anılarında, Yahya Kemal'in sofrada burnunu karıştırdığını yazmak çok mu şarttı. x 
   Evet, şartmış, bilim adamı olmanın şartlarından biriymiş 
   "Bu kitabı da tarihe tanıklık etmek duygumun ve alışkanlığımın dışında yazmam olanaksız. Ben bilim adamıyım. Bugüne kadar hep gerçekleri aradım, bulmaya çalıştım ve bulduğum gerçekleri yazdım." 
   Demek Yahya Kemal'in, yemekte burnunu karıştırdığını yazmak, tarihe tanıklık etmenin ve bilim adamı olmanın, "olmaz ise olmaz " şartıymış, öğrendik 
   Hayırlı olsun 
   Yahya Kemal de, "Aşiyan"daki mezarında, artık müsterih uyumalıdır Bunca yıl sonra, burnunu karıştırmasıyla anılmıştır, şiirleriyle değil 
   
   YAHYA Kemal, yaşadığı günlerde de hep eleştirilmiştir, bunların başında da "Kurtuluş Savaşı" için şiir yazmadığı gelir şiir de yazmamıştır, Anadolu'ya da geçmemiştir, buna rağmen Cumhuriyet yönetimi, o'nu büyükelçi, "sefir - i kebir" yapmıştır. 
   
   MİNA Urgan, üvey babası Falih Rıfkı Atay'dan naklen, Yahya Kemal'in, zaferden sonra, İzmit'te, Atatürk'ün ayaklarına kapandığını bile yazar. 
   
   İBRAHİM Alaeddin Gövsa ise Yahya Kemal'in şiirlerini yerden yere vurur 
   "Şairim der de, tufeyli yaşatır gövdesini 
   Dayanır Nedim artığı birkaç köhne satıra 
   Nice yıldır aynı geviş, aynı terane 
   Nice yıldır, doğursun, diye baktık katıra." 
   
   BEŞİKTAŞ'taki Barbaros anıtının kaidesinde, Yahya Kemal'in "Bu top sesleri nereden geliyor..." diye başlayan bir şiiri vardır... 
   Neyzen Tevfik, Kaptan - ı Derya Barbaros Hayrettin Paşa'nın kaidesine bu şiirin yazılmasına çok kızar 
   "Edebi bilgini Hayrettin Kaptan 
   Beş asır önceden biliyor, gibi 
   Ikına sıkına yazdığın şiire 
   Barbaros, kıçını siliyor gibi" 
   
   EVET, bu hicivlerin ikisi de ağırdır, ama bize göre hiçbiri Emre Kongar'ın "Yahya Kemal'in yemek yerken burnunu karıştırırdı " demesi kadar kerih, iğrenç değildir. 
   Onlar, Yahya Kemal'in şiirlerini ve şairliğini hicvetmişler, Emre Kongar ise, burnunu karıştırdığını... 
   
   ZEKERİYA Sertel de, "N zım Hikmet yıkanmazdı, yıkanmayı sevmezdi" demişti... 
   Ne oldu, N zım Hikmet'in şiirleri değer mi kaybetti, ya da burnunu karıştıran Yahya Kemal'in şiirleri antolojilerden mi çıkarılacak... 
   Yoo .. 
   O halde 
   Emre Kongar gibi, bir bilim adamı "Bilim adamı olmanın şartı budur " diyorsa... 
   
   Babam, Oğlum, Torunum. - Remzi Kitabevi. 
   
      
   
</TEXT>
</DOC>
