<DOC>
<DOCNO> 183457 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/19/son/sontur12.html </URL>
<DATE> 2003/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
''Aman Tanrım'' filmini 16 yaşından küçükler izleyemeyecek... 
</HEADLINE>
<TEXT>

     Ünlü oyuncu Jim Carrey'in başrolünü oynadığı ''Aman Tanrım'' filmini, 16 yaşından küçükler izleyemeyecek. 
     Kültür Bakanlığı İstanbul Telif Hakları ve Sinema Müdürü Asaf Koçtürk, Sinema, Video ve Müzik Eserleri Alt Komisyonu'nun tekrar toplanarak, ''Aman Tanrım'' filmini değerlendirdiğini söyledi. 
     Koçtürk, bu değerlendirme sonucunda film hakkında, ''Çocukların ruh ve beden sağlığını olumsuz etkileyeceği gerekçesiyle 16 yaşından küçüklerin izlemesine izin verilemez'' kararı verildiğini vurgulayarak, kararın uygulamaya geçtiğini ifade etti. 
     Filmin dağıtım şirketi UIP'den yapılan açıklamada da, iki haftadır vizyonda olan filmin, 16 yaşından küçüklere ''yasaklandığı'' dile getirilerek, filmi 10 günde 342 bin kişinin izlediği belirtildi. 
     ''Aman Tanrım'' filminde, hiç beklemediği anda Tanrı ile karşılaşma fırsatını bulan ve Tanrısal güçlere sahip olan genç bir yayıncının başına gelenler anlatılıyor. 
     
</TEXT>
</DOC>
