<DOC>
<DOCNO> 189607 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/19/siyaset/siy03.html </URL>
<DATE> 2003/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan'ın unuttukları 
</HEADLINE>
<TEXT>

   Devlet Bakanı Mehmet Aydın, "Siyasal mezunu olup hortumcu olan var" derken, Mülkiye'den mezun olan başbakanlarla ünlü siyasetçileri unuttu 
      ABDULLAH KARAKUŞ 

   
   Diyanet'ten Sorumlu Devlet Bakanı Mehmet Aydın, imam hatip mezunlarının üniversiteye girişlerini kolaylaştıracak tasarıyla ilgili uzlaşma arayışları sürerken yaptığı değerlendirmede, "İmam hatip mezunu başbakan oluyor, iyi işler yapıyor. Siyasal mezunu olup hortumcu olan da var" dedi. 
   Dışişleri Bakanı Abdullah Gül'ün yerine vek leten Başbakan Recep Tayyip Erdoğan'la birlikte Formenter Forumu çalışmaları için Mallorca Adası'na gelen Aydın, gazetecilerle sohbetinde bazı kimselerle tartışarak onların düzeyine inmeyeceğini belirtti. Aydın şöyle konuştu "Bakın ben YÖK Başkanı'na, 'Marmara Üniversitesi'nde 40 İlahiyat profesörü var. Ama siz tutup buraya 20 tane öğrenci kontenjanı veriyorsunuz. Bu böyle olur mu ' dedim. 'Atatürkçülüğü imam hatiplilerden öğrenemem' diyenlerle bu konu tartışılmaz. İmam hatip lisesi konusu bilimsel bir platformda tarafsız bir şekilde tartışılmalı. Siz kalkıp da bazı ağır eleştiriler yaparsanız, aileleriyle birlikte 500 bin kişiyi incitirsiniz, rencide edersiniz. Bunlar olmamalı." 
   
   Erdoğan iması 
   Aydın, Başbakan Erdoğan'ı ima ederek sözlerini şöyle sürdürdü 
   "Bakın, imam hatip mezunları da iyi işler yapıyor. Örneğin başbakan olanlar var. Siyasal fakültesi mezunu olup da hortumcu olan da var. Bunları hep görüyorsunuz. Önemli olan Türkiye için hizmet etmek ve bunu en iyi şekilde yapmaktır. Biz bazı şeyleri 10 sene içinde düzeltiriz. İnsanların birbirine güven duyması gerekir. Başka düşüncelerin içine girmemesi gerekir." 
   
   Kadın müftü yakında 
   Aydın, Diyanet İşleri Başkanı Ali Bardakoğlu'nun "modern Müslüman" sözlerini değerlendirirken "Brüksel'deki temaslarımızda 'İslam'la demokrasi bağdaşır mı ' konusu da tartışıldı. Biz bağdaşacağını ve en iyi örneğin Türkiye olduğunu söyledik. Dünyaya model oluşturacağız. İran'da da hareketlenme var. Birçok kişi demokrasi istiyor" diye konuştu. İstanbul'a kadın müftü yardımcısı atanmasına ilişkin yönetmeliğinin de hazır olduğunu açıklayan Aydın, "Atama yakında yapılacak" şeklinde konuştu. 
   
   
   
</TEXT>
</DOC>
