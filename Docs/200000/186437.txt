<DOC>
<DOCNO> 186437 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/04/son/sondun14.html </URL>
<DATE> 2003/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD askerlerinin ateş açtığı Iraklılar'dan biri öldü... 
</HEADLINE>
<TEXT>

     Irak'ın başkenti Bağdat'ta Amerikan askerlerinin, maaşlarını isteyen Iraklı eski askerlere ateş açması sonucu yaralanan Iraklılardan birinin öldüğü bildirildi. 
     Yaralıların kaldırıldığı El Yarmuk hastanesinden yapılan açıklamada, olayda 25 kişinin yaralandığı ve yaralılardan birinin hayatını kaybettiği belirtildi. 
     Hastane doktorlarından Abbas Cafer, hayatını kaybeden Iraklının kafasından vurulduğunu, yaralılardan ikisinin durumunun ağır olduğunu söyledi. 
     Amerikan ordusundan yapılan açıklamada da olayda 2 Amerikan askerinin yaralandığı belirtildi. 
     
</TEXT>
</DOC>
