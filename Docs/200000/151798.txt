<DOC>
<DOCNO> 151798 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/23/yazar/akyol.html </URL>
<DATE> 2003/04/23/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
'Asker gözetliyor' 
</HEADLINE>
<TEXT>

     Bu rapor olumlu olursa ekonomimiz ilave bir dinamizm kazanır. Orta Asya'da bile dış politikamız güçlenir... 
     Ama rapor olumsuz olursa bunun ciddi sakıncalarıyla karşılaşırız. 
     Bu kadar önemli bir rapor hazırlanırken Türkiye'den haberler 
     "Asker hükümeti gözetliyor... Ordu Dışişleri genelgesinden rahatsız... Ordu bürokrat atamalarını mercek altına aldı... MGK Genel Sekreteri Avrupa'daki Türk derneklerini tek çatı altında birleştirmek için çalışıyor..." 
     Hiç şüpheniz olmasın, AB de bu haberleri "mercek altına" almıştır 
     Çünkü "askerin ağırlığı", AB üyeliğinin öncelikli meselelerinden biridir. Milliyet, 1 Şubat 2003 
     Şimdi, "mercekleri" bırakıp, biz Türkiye için doğru olana bakalım. 
     
     DIŞİŞLERİ Bakanı Gül "suça bulaşmadığı ve suç unsuru taşımadığı sürece bütün Türk dernek ve kuruluşlarıyla" büyükelçilerimizin temas kurmasını istiyor. Bunun neresi yanlış 
     Ama "Milli Görüşçüler" var .. 
     İyi de yarın Ermeni tasarılarına karşı bir yürüyüş düzenleme gereğini duysanız, 'Milli Görüşçü' Türklerin de katılmasını istemeyecek misiniz 
     Eski MGK Genel Sekreteri Asparug Paşa Avrupa'da Milli Görüş'le toplantı yapmamış mıydı 
     Peki, ya Fethullah Gülen'in teşvikiyle yurtdışında kurulmuş Türk okulları 
     Laikliğin radikal modeli olan "anti klerikalizm" diyelim, laikçilik politikasıyla bize esin kaynağı olan Fransa'yı hatırlıyorum. Kilise okullarını kapatıp, pazar ayinlerine giden memurları bile işten atıyorlardı. Böyle keskin laikçi başbakanlardan Gambetta, 1890'larda Kuzey Afrika'da Katolik 'klerikaller'in bütün faaliyetlerini devlet eliyle destekliyordu Fransız ordusu bu işlere karışmıyordu ama Meclis'te eleştirenler vardı. Gambetta'nın cevabı meşhurdur 
     - Bizim anti - klerikalizmimiz ihraç edilmek için değildir 
     Çünkü Katolik misyonerler Fransız dilini ve kültürünü yayıyordu Robert Gildea, France, sf.49 - 50 
     21. yüzyılda bu kadarcık olsun sağduyu gerekmiyor mu 
     
     TÜRKİYE'NİN yurtdışındaki insani ve kültürel uzantılarını harekete geçirmesi elbette gereklidir. 
     Ama bunu niye Hariciye ve büyükelçilerimiz değil de MGK Genel Sekreterliği yapsın Askeri görüntü, lobi etkinliğini azaltmaz mı 
     Ayrıca MGK'nın ülke içinde bile kamplaşmalara yol açan ideolojik görüşleri, dışarıdaki Türk potansiyelinin tamamını harekete geçirebilir mi 
     Yurtdışındaki potansiyelimizden tam istifade edebilmek için, ideolojik ayırımcılık değil, "konulara göre yaklaşım" şarttır Falanca konuda birleşemeyen dernek ve topluluklar, başka bir konuda birleşebilir çünkü... 
     Sosyal psikolojinin bir kuralıdır "Bir arada bulunmak, sivrilikleri törpüler..." 
     Siyasi, dini, etnik ve kültürel hassasiyetleri ne olursa olsun, teröre karşı duran bütün "kabil-i hitap" gruplar bizimdir... Marifet bunları "yüz konuda ihtilaf olursa on konuda beraber hareket edilebilir" hale getirebilmektir. 
     Bunu da en iyi büyükelçilerimiz yapar elbette... 
     
     







</TEXT>
</DOC>
