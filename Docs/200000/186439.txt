<DOC>
<DOCNO> 186439 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/04/son/sondun16.html </URL>
<DATE> 2003/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail'de lokantada patlama 18 ölü 
</HEADLINE>
<TEXT>

     İsrail'in liman kenti Hayfa'da deniz kenarındaki lokantada meydana gelen, intihar bombacısının tetiklediği patlamada 18 kişinin öldüğü, 51 kişinin yaralandığı bildirildi. 
     İsrail televizyonları, ölenler arasında 5 çocuğun bulunduğunu kaydetti. 
     İsrail cankurtaran örgütü Mada'nın bildirdiğine göre, patlamada yaralanan 51 kişiden 7'sinin durumu ağır. 
     İntihar saldırısı, Musevi takviminde yılbaşı olan Roş Haşana ile en büyük bayram Yom Kippur Kefaret Günü arasındaki tatil günlerine rastladı. 
     İsrail ordu radyosuna göre, lokantaya saldırı, üzerinde bomba taşıyan bir intihar eylemcisi tarafından düzenlendi. Polis muhtemelen bir silahlı kişinin daha intihar eylemine karıştığını bildirdi. 
     Patlamada 25 kadar kişi de yaralandı. 
     İntihar saldırısı, Hayfa'nın kalabalık deniz kenarı kordonundaki ''Maxim'' lokantasında meydana geldi. 
     
</TEXT>
</DOC>
