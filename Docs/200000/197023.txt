<DOC>
<DOCNO> 197023 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/21/son/sondun26.html </URL>
<DATE> 2003/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
The Economist İstanbul, laik geleneğin sembolü 
</HEADLINE>
<TEXT>

     İngiltere'de yayımlanan haftalık ekonomi ve siyaset dergisi The Economist, İstanbul'daki bombalı saldırıları ''dehşetin yayılışı'' olarak yorumladı. 
     Bombalara hedef olan İstanbul'un, Türkiye'nin gurur verici laiklik geleneğinin simgesi durumunda bulunduğunu belirten dergi, bu bombalı saldırıların El Kaide'nin eylemlerini hatırlattığını kaydetti. 
     İnsanlığın geçen bir hafta boyunca önemli bir sınavla karşı karşıya kaldığını da belirten dergi, 15 ve 20 Kasım günlerinde yapılan saldırıları özetledi. 
     Bombaların patlamasının ardından ''Neden Türkiye'' sorusunun gündeme geldiğini de kaydeden The Economist, ''Bu saldırılarla ne yapılmaya çalışıldı '' sorusuna yer verdi. Soruyu yanıtlarken de Türkiye'nin pek çok sebeple El Kaide'nin hedefi haline gelmiş olabileceği görüşünü savunan dergide şöyle denildi 
     ''Türkiye ABD'nin müttefiki, NATO üyesi, laik ve demokrat bir ülke. İsrail ile yakın ilişkileri de böyle bir saldırıya sebep olabilir. Ama böyleyse de bu hedefte başarılı olunamadı. Çünkü Türkler ve İsrailliler terörizm ile birlikte savaşmak kararını bir kez daha yinelediler ve ölen Yahudilerin cenazelerine binlerce Türk katıldı.'' 
     
</TEXT>
</DOC>
