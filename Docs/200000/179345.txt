<DOC>
<DOCNO> 179345 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/31/son/sonspo04.html </URL>
<DATE> 2003/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Milliler yarın toplanıyor... 
</HEADLINE>
<TEXT>

     12. Avrupa Futbol Şampiyonası 7. Eleme Grubu'nda, 6 Eylül Cumartesi günü deplasmanda Liechtenstein ve özel maçta 9 Eylül Salı günü yine deplasmanda İrlanda Cumhuriyeti ile karşılaşacak A Milli Takım'da, belirlenen aday kadro yarın İstanbul'da toplanacak. 
     Öğle saatlerinde Polat Renasisance Oteli'nde toplanacak olan milliler, ilk çalışmasını saat 19.00'da Galatasaray'ın Florya Metin Oktay Tesisleri'nde yapacak. 
     2 Eylül Salı günü Beşiktaş Belediyesi tarafından yaptırılan Sporcular Parkı'nın açılışına katılacak olan milliler, öğle yemeğinin ardından özel uçakla İsviçre'nin Zürih kentine gidecek. 
     6 Eylül'de Liechtenstein ile karşılaşacak olan milliler, 7 Eylül'de Dublin'e geçerek İrlanda Cumhuriyeti maçı hazırlıklarını burada sürdürecek. 
     Bu arada Milli Takımlar Teknik Direktörü Şenol Güneş, kamp yapılan otelde yarın saat 12.00'de basın toplantısı düzenleyecek. 
     
     ADAY KADRO 
     Milli Takımlar Teknik Direktörü Şenol Güneş tarafından belirlenen 21 kişilik aday kadroya çağrılan oyuncular şöyle 
     Ahmet Yıldırım, İbrahim Üzülmez, Tümer Metin Beşiktaş , Bülent Korkmaz, Hakan Şükür, Ergün Penbe, Hasan Şaş Galatasaray , Fatih Akyel, Tuncay Şanlı Fenerbahçe , Deniz Barış Gençlerbirliği , Zafer Özgültekin Ankaragücü , Okan Yılmaz Bursaspor , Ömer Çatkıç Gaziantepspor , Gökdeniz Karadeniz Trabzonspor , Rüştü Reçber Barcelona , Tugay Kerimoğlu Blackburn Rovers , Alpay Özalan Aston Villa , Okan Buruk, Emre Belözoğlu FC Inter , Ümit Davala SV Werder Bremen , Tayfun Korkut Espanyol . 
     
     HAKEMLER HOLLANDALI 
     A Milli Takım'ın Liechtenstein ile 6 Eylül Cumartesi günü yapacağı 12. Avrupa Şampiyonası 7. Eleme Grubu maçını, Hollandalı Dick Van Egmond yönetecek. Egmond'un yardımcılıklarını da Gyuri Takacs ve Adriaan Inia yapacak. Maçın 4. hakemi ise Ben H.Haverkort. 
     Başkent Vaduz'daki Rheinoark Stadı'ndaki karşılaşma, TSİ 21.00'de başlayacak. 
     İrlanda Cumhuriyeti ile yapılacak özel maçı ise yine Hollandalı J.W.Wegereef yönetecek. Wegereef'in yardımcıları E.Thelen ile R.Slot. 
     9 Eylül Salı günü başkent Dublin'deki Lansdowne Road Stadı'ndaki karşılaşma, TSİ 21.30'da başlayacak. 
     
     ÜMİT MİLLİLER DE TOPLANIYOR 
     14. Avrupa Ümitler Futbol Şampiyonası 7. Eleme Grubu maçında, 5 Eylül Cuma günü deplasmanda Portekiz ile karşılaşacak Ümit Milli Takım'ın aday kadrosu da yarın İstanbul'da birraya gelecek. 
     Ümit Milli Takım aday kadrosu, saat 12.00'de İstanbul Holiday Inn Marina Otel'de toplanacak. 
     3 Eylül Çarşamba günü özel uçakla Portekiz'e gidecek olan milliler, eleme grubunda 5 Eylül Cuma günü Viseu'daki Fontele Stadı'nda TSİ ile 22.15'de Portekiz ile karşılaşacak. Maçı Hollandalı Ruud Bossen yönetecek. 
     
     ADAY KADRO 
     Teknik direktör Raşit Çetiner'in belirlediği 25 kişilik aday kadroda şu futbolcular bulunuyor 
     Volkan Demirel, Recep Biler, Kemal Aslan, Mahmut Hanefi Erdoğdu, Serhat Akın, Selçuk Şahin Fenerbahçe , Aykut Erçetin, Sabri Sarıoğlu, Suat Usta Galatasaray , Erdal Güneş, İlhan Özbay, İbrahim Toraman Gaziantepspor , Sinan Kaloğlu, Okan Koç Beşiktaş , Servet Çetin Denizlispor , Tayfun Cora Trabzonspor , Serkan Balcı Gençlerbirliği , Hüseyin Kartal Ankaragücü , Egemen Korkmaz Bursaspor , İbrahim Yavuz Adanaspor , Beyhan Sümer Kayserispor , Hamit Altıntop FC Schalke 04 , Halil Altıntop FC Kaiserslautern , Uğur İnceman Greuther Furth , Fatih Sonkaya Roda JC Kerkrade . 
     
     AVUSTRALYA İLE ÖZEL MAÇ 
     Ümit takım, maçın ardından 6 Eylül Cumartesi günü İstanbul'a dönecek. 
     Milliler, 10 Eylül Çarşamba günü BJK İnönü Stadı'nda saat 20.00'de özel maçta Avustralya ile karşı karşıya gelecek. 
     
</TEXT>
</DOC>
