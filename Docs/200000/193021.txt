<DOC>
<DOCNO> 193021 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/03/son/sondun44.html </URL>
<DATE> 2003/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağdat'ın merkezinde patlamalar... 
</HEADLINE>
<TEXT>

     Irak'ın başkenti Bağdat'ta şiddetli patlamanın ardından ABD karargahı yakınında, havan topu atış sesleri duyulduğu bildirildi. 
     Bölgedeki Reuters muhabiri, Dicle Nehri'nin batı yakasında, eski Saddam Hüseyin rejiminin saraylarını kullanan ABD karargahının bulunduğu kesimden, şiddetli patlamanın ardından havan topu atış sesi duyduğunu kaydetti. 
     Öte yandan, ABD askeri komutanlığı, Bağdat'ın merkezinde 3-4 kez havan topu atıldığını açıklarken, patlamaların kesin yeri konusunda bilgi vermedi. 
     Bölgeden gelen ilk haberlerde, Bağdat'ın merkezinde 5 şiddetli patlama sesi duyulduğu belirtilmişti. 
     
</TEXT>
</DOC>
