<DOC>
<DOCNO> 153399 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/30/siyaset/siy20.html </URL>
<DATE> 2003/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
kısa kısa.. 
</HEADLINE>
<TEXT>

Milletvekilinin kaçak işçileriAKP'li Hasan Özyer, Fethiye'deki inşaatında kaçak çalışan 11 Azerbaycanlıdan haberi olmadığını iddia etti 
     AHMET BAYRAK Muğla 

     AKP Muğla Milletvekili Hasan Özyer'in Fethiye'deki inşaatında çalışan biri kadın 11 kaçak Azerbaycanlı işçi yakalandı. Özyer, kaçak işçilerden haberi olmadığını iddia etti. Ovacık Mahallesi'nde Özyer AŞ'ye ait inşaatlarda kaçak işçi çalıştırıldığı ihbarı alan jandarma, Hasan, Süleyman ve Faruk Özyer kardeşlerin ortak olduğu şirketin inşaatlarına baskın düzenledi. Baskında, kaçak çalışan Hasan Hüseyinov, Ferhat Shahnazarov, Roushan Khiyalov, Fuat Shahnazarov, Jabriel Nabiyev, Alik Hacıev, Ruslan Jaforov, Gorchu Manjanov, Tahir Hüseyinov, Anar Aloyev ile Roza Guliyane gözaltına alındı. Bu arada dokuz aylık bir kız çocuğu da bulundu. Savcılığa ifade veren kaçak Azeri işçiler, daha sonra sınır dışı edilmek üzere Fethiye Emniyet Müdürlüğü'ne gönderildi. AKP'li Özyer ise, inşaatlarında kaçak işçi çalışmadığını iddia ederek, "Şirketin inşaatlarında kaçak işçi çalıştırdığından haberim olmadı. Ben de konuyu araştıracağım" dedi. 
     
Kültür ve Turizm Mumcu'nun      Cumhurbaşkanı Ahmet Necdet Sezer'in dün verdiği onayla iki bakanlığın birleştirilmesine ilişkin yasa çerçevesinde Erkan Mumcu, Kültür ve Turizm Bakanı, eski Turizm Bakanı Güldal Akşit de Kadın ve Aileden Sorumlu Devlet Bakanı oldu. 
     Birleşme sonucu iki bakanlığın üst düzey bürokrat kadrosu da tırpan yiyecek. İki bakanlığın 8 olan müsteşar yardımcılığı sayısı 4'e, 12 olan genel müdür sayısı 7'ye indirilecek. Türkiye genelinde birleştirilmiş bakanlığın toplam kadrosu, 11 bin 850 ile sınırlı olacak, boş 1200 kadro ise iptal edildi. Mumcu'nun istediği "Kültür ve Turizm Uzmanlığı" makamı da hayata geçirilecek. 
     
Devlet Bakanı Aydın Kışlada siyaset olmaz      Devlet Bakanı Mehmet Aydın, camiye, okula, müftülüklere siyaset sokulmadığını belirterek "Kışlada da siyaset olmaz" dedi. İl Müftüleri Semineri'ne katılan Aydın, "Dinde reform vardır" şeklinde görüş bildirmediğini, reformun kafada olması gerektiğini söyledi. Dinin esaslarının değişmeyeceğini ancak, yorumların değişebileceğini belirten Aydın, şöyle konuştu "Başka alanlarda değişme, köklü, ve derin oluyorsa din anlayışı da değişmelidir. Siyasetle uğraşıyorsak da din oradadır ama bu, dinin siyasete alet edileceği anlamına gelmez. Değişmeyen kalıplarla din gelişemez. Açık toplum iyi yönetilmezse kaos olur. İlahiyat fakültelerini cendereye sokuyorsanız açık toplumu yönetemezsiniz." 
     
AKP'nin iç tüzük değişikliğine iptal      ANKARA Milliyet 

     Anayasa Mahkemesi, AKP'nin büyük eleştirilere rağmen çıkardığı, TBMM İçtüzüğü'nün "kanunların görüşme usul ve esaslarını" düzenleyen 91. maddesini yürütmesini de durdurarak iptal etti. AKP'li milletvekillerinin muhalefetteyken karşı çıkarak iptal edilmesini sağlamalarına rağmen, iktidara gelince değiştirilmesi için oy verdikleri düzenlemenin iptaliyle, tüm yasalarla ilgili tasarı ve teklifler, madde madde görüşülerek yasalaştırılabilecek. Anayasa Mahkemesi Başkan Vekili Haşim Kılıç, "Genel hükümlere tabi temel kanunlarla ilgili herhangi bir düzenleme şu anda ortada kalmamıştır. Bundan sonra Meclis, çalışmalarını genel hükümlere göre yürütecektir" dedi. Anayasa Mahkemesi'nin yürürlüğün durdurulmasına ilişkin kararının önümüzdeki günlerde Resmi Gazete'de yayımlanması bekleniyor. 
     
Kanadoğlu'ndan DEHAP'a 2. dava      20 Mayıs'ta emekliye ayrılacak olan Yargıtay Başsavcısı Sabih Kanadoğlu, DEHAP'ın kapatılması istemiyle bir dava daha açtı. Kanadoğlu, iddianamede, DEHAP'ın, "Devletin ülkesi ve milletiyle bölünmez bütünlüğüne aykırı eylemlerin odağı haline geldiğini" öne sürdü. DEHAP hakkında bir kapatma davası daha açtığını bildiren Kanadoğlu, Anayasa Mahkemesi'ne gönderdiği iddianamede şunları kaydetti "DEHAP'ın, PKK KADEK ile bağlantı içerisinde olduğu, bu şekilde Anayasa'nın devletin ülkesi ve milletiyle bölünmez bütünlüğüne aykırı eylemlerin odağı haline geldiği tespit edildiğinden DEHAP'ın kapatılması talebiyle dava açılmıştır." 
     
Köşk'ten Kelkit projesine destek      ANKARA Milliyet 

     Cumhurbaşkanı Ahmet Necdet Sezer, Kelkit Vadisi'nde yaşayan 1.5 milyon insanın ekonomik ve sosyal gelişimini sağlayacak projeye destek verdi. Tokat Valisi Ayhan Nasuhbeyoğlu ve beraberindeki "Kelkit Platformu" heyetini Çankaya Köşkü'nde kabul eden Sezer, çalışmalar hakkında bilgi aldı. Sezer, ilerleyen dönemlerde suyun petrol kadar önemli bir hale geleceğini ve su kaynakları için verilen mücadelelerin artacağını kaydetti. Platform üyelerinin davetini kırmayan Sezer'in, platformun 14 Mayıs'ta Tokat'ta yapılacak resmi kuruluş toplantısına katılacağı bildirildi. 
     
'Tokalaşmama' kriz yarattı      YILDIZ YAZICIOĞLU Ankara 

     AKP'li Nurettin Aktaş'ın eşi Süreyya Aktaş'ın, "Sevgi Yağmuru" adlı dernek faaliyetleri nedeniyle görüşmeye gittiği Özel Çağ Hastanesi Başhekimi Prof. Dr. Hamit Ziya Gökalp ile tokalaşmaması krize neden oldu. GATA'dan emekli albay olan Gökalp, tokalaşmak için elini uzattığı Aktaş'ın elini havada bırakmasına, "Hanımefendi ben babanız yaşındayım. Elimi uzatıyorum, geri çekiyorsunuz. Niye sıkmıyorsunuz " sözleriyle dile getirdi. Sinirlenen Aktaş ve yöneticiler, hastaneden ayrıldı. Aktaş'ın milletvekili eşi olduğunu bilmediğini ve olaya üzüldüğünü söyleyen Gökalp ise, kendisi de dindar bir aileden gelmekle birlikte "tokalaşmamayı" anlayamadığını ifade etti. 
     
Eşini sopayla döverek öldürdü      MUSTAFA PAKSOY Denizli DHA 

     Denizli'de aile kavgası cinayetle sonuçlandı. Çılgın koca Ali Erten, tartıştıkları eşini sopayla döverek ölümüne neden oldu. Ali Erten 35 , henüz bilinmeyen bir nedenle tartıştığı eşi Sultan Erten'e 29 önce yumruk attı, ardından sopayla kafasına vurdu. Öfkeli koca Erten, sopa darbesiyle bayılıp yere düşen eşini bu kez tedavi ettirmek için Denizli Devlet Hastanesi'ne kaldırdı. Yoğun bakıma alınan Sultan Erten, doktorların çabasına rahmen beyin travması sonucu yaşamını yitirdi. Ali Erten palis tarafından gözaltına alındı. Komşuları Erten çiftinin daha önce de tartıştıklarını ve genç kadının dövüldüğünü belirtti. 
     
Öğrenciler tarihe sahip çıkıyor      TAHSİN AKSU İstanbul 

     Tarihi Yarımboğaz mağaraları kurtarılmayı bekliyor. Küçükçekmece Kayalar Köyü'ne giden yolun kenarında bulunan mağaraların içi define avcılarının ve tinercilerin talanına uğramış. Kamuoyunun dikkatini bu yöne çekmek isteyen TED Koleji öğrencileri, düzenledikleri keşif gezisinde tahrip edilen yerleri tek tek belirledi. Gezinin başkanlığını yapan Sosyal Bilimler Öğretmeni Fügen Dede, "Mağaradaki yoğun tahribatın durdurulmasının en köklü çözümü restorasyon" dedi. 
     
Kabataş Vakfı'na yeni yönetim      İSTANBUL Milliyet 

     Kabataş Erkek Lisesi Eğitim Vakfı Genel Kurulu, yeni yönetim ve denetim kurulu üyelerini belirledi. Erdal Dumanlı yeniden başkan seçilirken, Erol Demirdöven ve Serdar Savaş da başkan yardımcısı oldu. Vakfın Yönetim Kurulu üyeleri şöyle Erdal Dumanlı, M. Erol Demirdöven, Serdar Savaş, Prof. Dr. Mehmet Küçükdoğu Teknik Proje Koordinatörü , Anuştekin Tokgöz Genel Sekreter , Osman Genç Muhasip Üye , Prof. Dr. Aydın Aybay Veznedar üye , Özcan Balkır, Alper Kış, Korel Haksun. Denetim Kurulu üyeliğine de Ersin Kınayyiğit, İsmail Özsürücü ve Ferruh Özgüç seçildiler. 
     
Bu acı dinmez...      İSMAİL POLAT İstanbul 

     Yazlık evlerinde ölü bulunan mimar Mücahit Ercan, eşi Nigar ile çocukları Mehmet Can ve Başak'ın cenazeleri son yolculuklarına gözyaşları arasında uğurlandı. Ercan ailesinin cenazeleri iki cenaze arabasına konularak önce Üsküdar'daki evlerinin önüne getirildi. Burada yakınları ve komşuların dualarından sonra cenazelerin ikinci durağı, Üsküdar'da bulunan Küçük Selimiye Çiçekçi Camii oldu. Baba Mücahit 46 ile oğlu Mehmet Can'ın 9 tabutları, anne Nigar 45 ile kızı Başak Ercan'ın 10 tabutları yan yana konuldu. Cenaze törenine, Ercan ailesinin akrabaları, yakınları, komşuları ile Mehmet Can ve Başak Ercan'ın okul arkadaşları katıldı. Yakınlarının gözyaşı döktüğü törende, Nigar Ercan'ın annesi Zekiye Gülercan ve babası Turhan Gülercan fenalık geçirdi. 
     


SİYASET 















</TEXT>
</DOC>
