<DOC>
<DOCNO> 175966 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/15/son/sonspo19.html </URL>
<DATE> 2003/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Şampiyon taraftarıyla buluşuyor... 
</HEADLINE>
<TEXT>

     Birinci Süper Futbol Ligi'nde geçen sezon şampiyonluğa ulaşan ve 2003-2004 sezona ilk haftasında deplasmanda Samsunspor'u yenerek iyi başlangıç yapan Beşiktaş, yarın İstanbul'daki taraftarlarıyla buluşacak. 
     Siyah-beyazlılar, yeni sezonun ikinci haftasında kendi sahasında, Gheorghe Hagi yönetimindeki Bursaspor'u konuk edecek. 
     İki Rumen teknik adamın takımlarının başında sahaya çıkacağı karşılaşma, saat 19.00'da BJK İnönü Stadı'nda başlayacak. Hakem Ali Aydın'ın yöneteceği maç, Digitürk Lig TV'den naklen yayınlanacak. 
     Siyah-beyazlılarda, sakatlıkları nedeniyle İlhan Mansız ile Yasin Sülün forma giyemeyecek. Sakatlığından dolayı geçen hafta Samsunspor karşısında oynayamayan Sergen Yalçın ise Bursaspor maçı kadrosunda yer alacak. 
     Beşiktaş'ın sahaya, Cordoba, Zago, Ronaldo, Ahmet Yıldırım, Kaan Dobra, Tayfur, Giunti, Tümer, İbrahim, Ahmed Hassan, Sinan Ahmet Dursun 11'i ile çıkması bekleniyor. 
     Öte yandan, iki takım arasındaki maç, Beşiktaş Teknik Direktörü Mircea Lucescu'nun, eski öğrencisi Gheorghe Hagi ile teknik direktör olarak ilk kez karşı karşıya gelmesi bakımından ayrı bir önem taşıyor. 
     Beşiktaş, hazırlıklarını bu akşam basına kapalı yapacağı idmanla tamamlayacak. 
     
</TEXT>
</DOC>
