<DOC>
<DOCNO> 182150 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/13/son/sontur11.html </URL>
<DATE> 2003/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa süre yağdı, felç etti 
</HEADLINE>
<TEXT>

     İSTANBUL Milliyet 

İstanbul'da aniden bastıran yağmur nedeniyle bazı ev ve işyerlerini su basarken, trafik felç oldu. Sirkeci-Zeytinburnu hattında tramvay seferi aksadı. 
     Akşam saatlerinde başlayan ve kısa sürede etkili olan yağmurda, Avrupa yakasındaki bazı alt geçitler ve yollar sular altında kaldı. Araçlar, su içinde mahsur kalırken, yağış bazı ev ve işyerlerinde su baskınlarına neden oldu. Eminönü Sahil Yolu, Aksaray ve Kocamustafapaşa'da araçlar yoğunluk nedeniyle bir süre hareket edemedi. Sirkeci-Zeytinburnu hattındaki tramvay yolunda, su birikintileri nedeniyle seferlere bir süre yapılamadı. Ulaşım imkanlarının azalması sonucu vatandaşlar da duraklarda beklemek zorunda kaldılar. İtfaiye ekipleri, su basan alt geçit, ev ve işyerlerinde tahliye çalışmaları yaptılar. 
     
</TEXT>
</DOC>
