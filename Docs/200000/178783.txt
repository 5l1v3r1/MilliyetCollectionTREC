<DOC>
<DOCNO> 178783 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/28/son/sontur26.html </URL>
<DATE> 2003/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzanlar'a ihtiyati tedbir yağmuru sürüyor... 
</HEADLINE>
<TEXT>

     Uzan grubunun Şanlıurfa Çimento Fabrikası, Betonsan ile Beton, Çimento Sanayi İşletmecilik A.Ş. ve Merkez Nakliyat Ticaret A.Ş'ye, Şişli Cumhuriyet Başsavcılığı'nın talimatı üzerine ihtiyati tedbir kararı alındı. 
     Tapu Kadastro Genel Müdürlüğü, Emniyet Genel Müdürlüğü ve Şişli Cumhuriyet Başsavcılığı'nın, Şanlıurfa Tapu Kadastro Müdürlüğü'ne gönderdiği yazıda Uzan grubunun Şanlıurfa'da faaliyet gösteren Şanlıurfa Çimento Fabrikası, Betonsan ile Beton Çimento Sanayi İşletmecilik A.Ş. ve Merkez Nakliyat Ticaret A.Ş'nin tüm mal varlıklarına el konulmasıyla ilgili olarak Şişli Cumhuriyet Başsavcılığı'nın kararı hatırlatılarak, ihtiyati tedbir konulması istendi. 
     Şanlıurfa Cumhuriyet Başsavcılığı'nın talimatıyla Şanlıurfa Emniyet Müdürlüğü Mali Büro Müdürlüğü ekipleri, söz konusu şirketler için yaptıkları araştırmalarda, Uzan Grubu'na ait Çimento Fabrikası ile Betonsan, Beton Çimento Sanayi İşletmecilik A.Ş. ve Merkez Nakliyat Ticaret A.Ş'nin bir süre önce yine Uzan Grubu'na ait olduğu bildirilen Maden Çimento Sanayi Ticaret A.Ş ve Teknik Yapı A.Ş'ye kiralandığını ortaya çıkardı. 
     Şanlıurfa Tapu Kadastro Müdürlüğü, Emniyete bağlı Trafik Tescil, bankalar, Şanlıurfa Defterdarlığı ve diğer ilgili kuruluşlar da, Uzan Grubu'na ait fabrika ve şirketlerin muhtemel satışlarını ve devredilmesini önlemek amacıyla tapularına ihtiyati tedbir kararı alındı. 
     
</TEXT>
</DOC>
