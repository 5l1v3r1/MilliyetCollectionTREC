<DOC>
<DOCNO> 195360 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/13/son/sontur24.html </URL>
<DATE> 2003/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Eski eşine yolda rastladı, otomobili ile ezdi... 
</HEADLINE>
<TEXT>

     Amasya'da bir kişi, tartıştığı eski eşine yolda rastlayınca, otomobiliyle kasten çarparak, yaralanmasına neden oldu. 
     Metin A. 32 , birkaç gün önce tartıştığı eski eşi Nurseli Ö'yü 31 Yavuz Selim Meydanı'nda yolun karşısına geçerken otomobili ile kasten çarparak kaçtı. 
     Hafif yaralanan Nurseli Ö, Amasya Devlet Hastanesi'nde ayakta tedavisinin ardından eski eşinden şikayetçi oldu. 
     Gözaltına alınan Metin A, ifadesinde öldürme kastı bulunmadığını belirterek, ''Yolda görünce bir an sinirlerime hakim olamadım'' dedi. 
     Daha sonra Cumhuriyet Savcılığı'na sevk edilen A., tutuksuz yargılanmak üzere serbest bırakıldı. 
     
</TEXT>
</DOC>
