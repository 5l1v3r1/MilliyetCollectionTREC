<DOC>
<DOCNO> 175037 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/11/son/soneko31.html </URL>
<DATE> 2003/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 2. seansta hız kazandı, günü 204 puanlık artışla noktaladı 
</HEADLINE>
<TEXT>

     İMKB Bileşik Endeksi 2. seansta 217.17 puan artarak, 11,762.29 puandan kapandı. 
     Hisse senetleri, ikinci seansta ortalama yüzde 1.88 oranında değer kazandı. 
     İlk seanstaki 13.33 puanlık düşüş dikkate alındığında, borsa endeksi günün tamamında 203.84 puan yükseldi. Hisse senetlerindeki günlük değer artışı ise yüzde 1.76 oldu. 
     Endeks, 2. seansa 9.29 puanlık düşüşle 11,535.32 puan seviyesinde başladı. Seansın ilk yarısını 11,512.27 puandan geçen endeks, seans içinde en düşük 11,480.21, en yüksek 11,764.52 puanı gördü. 
     Kapanışta mali endeks 316.43 puan artışla 14,432.95 puana, sanayi endeksi 122.92 puan artışla 11,504.59 puana, hizmetler endeksi 132.35 puan artışla 7,511.08 puana yükseldi. 
     Böylece ilk seansa göre mali grup hisseler ortalama yüzde 2.24, sanayi grubu hisseler ortalama yüzde 1.08, hizmetler grubu hisseler ortalama yüzde 1.79 değer kazandı. 
     2. seansta işlem gören toplam 291 hisse senedinden 91'i değer kaybetti, 147'si değer kazandı, 53'ünün fiyatında değişiklik olmadı. 
     Seansta, 250 trilyon 942 milyar 403 milyon liralık işlem hacmi kaydedildi. İki seans toplamında ise 376 trilyon 121 milyar 676 milyon liralık işlem hacmi oluştu. 
     2. seansta İş Bankası C, Garanti Bankası, Sabancı Holding, Yapı Kredi Bankası ve Koç Holding en yoğun işlem gören hisse senetleri olarak belirlendi. 
     
</TEXT>
</DOC>
