<DOC>
<DOCNO> 161804 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/08/yasam/yas01.html </URL>
<DATE> 2003/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Asker eş adalete isyan etti 
</HEADLINE>
<TEXT>
Fuhuş çetesi, eşini geri vermiyor 
Eşini 6 aydır fuhuş çetesinden kurtaramayan Nihat K., zanlıların serbest kalmasının ardından, "Kaçıranları bulup intikamımı alacağım" dedi... 
     Gazİantep DHA 

     Gaziantep'te 18 yaşındaki A.K. ile yengesi 22 yaşındaki N.K.'yi kaçırarak para karşılığında erkeklere sattıkları iddiasıyla gözaltına alınan Abdülkadir Yılmaz, Bilal Kılıç ve Mehmet Aygün, Cumhuriyet Savcılığı'nda delil yetersizliğinden serbest kalınca, kaçırıldıkları ileri sürülen kadınların yakınları adliyeyi birbirine kattı. Savcılık, sanıkların kadınları kaçıran kişiler olduklarına dair yeterli kanıt bulunamadığını açıkladı. 
     
     'Cezasını biz vereceğiz' 
     6 ay önce semt pazarına alışverişe giderken kaçırılan ve daha sonra erkeklere satıldıkları ileri sürülen A.K.'nin şik yeti üzerine gözaltına alınan 3 kişinin salıverilmesi üzerine, adliye koridorunda bağırıp çağırdıkları için polisin dışarı çıkartığı kişiler, "Onların cezasını biz vereceğiz" diye bağırdı. Tanımadıkları 6 kişinin, yengesi N. ve yeğeni S. ile birlikte kendisini zorla minibüse bindirerek Osmaniye'ye kaçırdığını iddia eden A.K., "Yaşanan tüm olaylara rağmen onları bir şartla affederim. Günlerce tecavüze uğradık ve bize zorla uyuşturucu kullandırdılar. Ben olanları unutmaya hazırım. Ancak, yengem h l onların elinde. Yengemi bize getirmezlerse hepsi ölecek" dedi. 
     N.K.'nin askerden izne gelen eşi Nihat K. ise, eşinin halen kayıp olduğunu, kızı 6 yaşındaki S.'nin de 3 ay önce baygın bir halde evlerinin önüne terk edildiğini belirterek, şöyle konuştu 
     "Ben askerim. Ama benim karım, kızım, bu eşkiyalar tarafından kaçırılıyor. Karım tecavüze uğruyor, erkeklere satılıyor. Devlet de bunu yapanları serbest bırakıyor. Ben de iznim bittiğinde birliğime dönmeyerek karımı kaçıranları bulacağım ve intikamımı alacağım. Nasılsa yapanın yaptığı yanına k r kalıyor." 
     

</TEXT>
</DOC>
