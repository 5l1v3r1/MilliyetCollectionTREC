<DOC>
<DOCNO> 153772 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/01/son/sonspo02.html </URL>
<DATE> 2003/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Takımları can derdinde, golcüler krallık peşinde... 
</HEADLINE>
<TEXT>

     Birinci Süper Futbol Ligi'nde, sezonun ''Gol Krallığı'' yarışmasında ilk 2 sırayı, takımları ligden düşmeme mücadelesi veren Bursaspor ve Adanaspor'un golcüleri alıyor. 
     29 haftası geride kalan ligde 15. sırada bulunan Bursaspor'un golcüsü Okan Yılmaz, 17 golle ilk sırada yer alırken, 13. Adanaspor'un golcüsü Necati Ateş ise, 16 golle kendisini izliyor. 
     2001-2002 sezonunda 23 golle ''Gol Kralı'' unvanını kazanan Bursasporlu Okan Yılmaz, bu sezon ligde forma giydiği 29 maçta 17 kez fileleri havalandırdı. Maç başına ortalama 0.58 gol atan Okan, toplam 32 gol atan takımının da gollerinin tek başına yüzde 'ünü kaydetti. 
     Sezon başındaki üstün form grafiğini son haftalarda yeniden yükselten Adanasporlu Necati Ateş ise, 28 maçta 16 gol kaydetti. Maç başına yüzde 0.57 gol kaydeden Necati Ateş, toplam 36 gol atan Adanaspor'un gollerinden tek başına yüzde 44'ünü attı. 
     Bu arada, ''Gol Krallığı'' yarışmasında şampiyonluk mücadelesi veren Beşiktaş, Galatasaray ve Gençlerbirliği'nin oyuncularının üst sıralarda bulunmaması dikkati çekiyor. 
     Şampiyon adaylarından en çok gol atanlar listesinde yer alan ilk isim, 13 golle Galatasaraylı Ümit Karan, kendisine ancak 5. sırada yer bulabildi. 
     




</TEXT>
</DOC>
