<DOC>
<DOCNO> 174337 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/07/son/sontur29.html </URL>
<DATE> 2003/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Prezervatif hırsızları yakalandı... 
</HEADLINE>
<TEXT>

     Bolu'da, Asayiş Şube ekipleri, şüphe üzerine durdurdukları aracın bagajında çok sayıda çalıntı prezervatif ve traş bıçağı buldu. 
     Bolu D-100 Karayolu'nda uygulama yapan Asayiş Şubesi ekipleri, şüphe üzerine 34 TV 9448 plakalı otomobili durdurdular. 
     Değişik illerde hırsızlık suçundan sabıkaları bulunduğu belirlenen S.K. ve S.E'nin bulunduğu otomobilin bagajında, Bolu kent merkezindeki iki büyük alışveriş merkezinden çalınan yaklaşık 200 paket prezervatif ve traş bıçağı bulundu. 
     Söz konusu iki kişi gözaltına alınırken, polisler mağaza sahiplerine hırsızların yakalandığını haber verdiler. Mağazalarında hırsızlık olduğunu ve yaklaşık 200 paket prezervatif ile traş bıçağı çalındığını polislerden öğrenen mağaza sahipleri, yaptıkları mal sayımında eşyalarının çalındığını tespit ettiler. 
     S.K. ve S.E, adliyeye sevk edildiler. 
     
</TEXT>
</DOC>
