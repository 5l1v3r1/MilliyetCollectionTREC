<DOC>
<DOCNO> 154741 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/06/spor/spo15.html </URL>
<DATE> 2003/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

Müthiş kapışma      ŞAMPİYONLAR Ligi'nde yarı final heyecanı bugün ve yarın oynanacak maçlarla başlayacak. Santiago Bernabeu Stadı'nda bu akşam TSİ 21.45'te son şampiyon Real Madrid ile Juventus karşı karşıya gelecek. Yarın aynı saatte Milano'nun iki devi Emre ve Okan'lı Inter ile Milan, San Siro Stadı'nda bu kez Şampiyonlar Ligi'nde kozlarını paylaşacak. 
     
Sars'tan kaçtılar      ÇİN'İN Yai Tai takımında futbol oynayan, eski Trabzonsporlu Semavi Uzun ile eski Gençlerbirliği oyuncusu İdris Gümüşdere, SARS hastalığı nedeniyle Türkiye'ye döndüler. Semavi büyük zorluklar yaşadıklarını belirtirken, iki futbolcu da dönmek istemediklerini belirttiler, federasyondan yardım istediler. 
     
Vedat Bayram İTO'ya danışman      İSTANBUL Gençlik ve Spor eski Müdürü Vedat Bayram, İstanbul Ticaret Odası'nda spor danışmanı olarak göreve başladı. Bayram'ın burada, sportif ve tesisleşme alanında çalışmalarda bulunacağı öğrenildi. 
     

</TEXT>
</DOC>
