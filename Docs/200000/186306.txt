<DOC>
<DOCNO> 186306 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/03/son/sontur22.html </URL>
<DATE> 2003/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Anne doğum sırasında öldü, ebe gözaltına alındı... 
</HEADLINE>
<TEXT>

     Fatih'te doğum sırasında bir kadının karnındaki bebeğiyle ölümünden sonra gözaltına alınan ebe Seher Öğünç, tutuklandı. 
     Gözaltında tutulduğu Şehit Tevfik Fikret Erciyes Polis Merkezi'ndeki işlemleri tamamlanan Öğünç, Fatih Adliyesi'ne sevk edildi. 
     Savcılık ifadesinin ardından, ''dikkatsizlik ve tedbirsizlik sonucu ölüme sebebiyet vermek'' suçundan tutuklanması istemiyle Nöbetçi 1. Sulh Ceza Mahkemesi'ne sevk edilen Öğünç, burada tutuklandı. 
     Öğünç'ün avukatı Nigar Hilal Bayram, gazetecilerin soruları üzerine, müvekkilinin sağlık kabininin ruhsatlı ve yasal olduğunu söyledi. 
     Avukat Bayram, hayatını kaybeden Aliya Şükür'ün kesin ölüm nedeninin, Adli Tıp Kurumu'ndan alınacak rapordan sonra belli olacağını kaydetti. 
     Karagümrük'teki evinde doğum sancıları başlayan Aliya Şükür 36 , dün eşi Cihat Sait Abdullah tarafından ebe Seher Öğünç'ün Fatih Katip Muslahattin Mahallesi Koltukçu Sokak üzerindeki evine götürülmüştü. Şükür, evin sağlık kabini olarak kullanılan odasında, doğum sırasında karnındaki bebeğiyle birlikte hayatını kaybetmişti. 
     
</TEXT>
</DOC>
