<DOC>
<DOCNO> 192218 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/30/son/soneko17.html </URL>
<DATE> 2003/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Kabak tatlısı bu Ramazanda da gözde... 
</HEADLINE>
<TEXT>

     Ramazan ayının başlamasıyla birlikte talebi artan ürünler arasında kilo fiyatı 1 ile 1,5 milyon lira arasında değişen bal kabağı da bulunuyor. 
     Türk mutfağında özel bir yeri olan kabak tatlısı, en büyük ilgiyi Ramazan aylarında görüyor. 
     Hazırlanması kolay, hafif ve son derece ekonomik bir tatlı olan kabak tatlısı, bu yıl da Ramazan ayında vatandaşların yoğun ilgisiyle karşılaştı. Genellikle dilimler halinde satılan bal kabağının kilosu, 1 ile 1,5 milyon lira arasında alıcı buluyor. 
     Konya'da kurulu Afra Alışveriş Merkezi yetkilileri, bal kabağının Ramazan ayında daha çok ilgi görmesinin, vatandaşların, iftar sofralarında, baklava gibi ağır tatlılar yerine kabak tatlısı gibi daha hafiflerini tercih etmesine bağlı olduğunu belirtti. 
     Kabak tatlısının yılın diğer aylarında fazlaca tercih edilmediğini belirten yetkililer, bu yıl Razaman ayıyla birlikte artan bal kabağı satışlarından memnun olduklarını kaydetti. 
     
</TEXT>
</DOC>
