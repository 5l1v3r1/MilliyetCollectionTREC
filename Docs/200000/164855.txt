<DOC>
<DOCNO> 164855 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/23/yasam/ayas.html </URL>
<DATE> 2003/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Ambulansa benzin için yaralılar para topladı 
</HEADLINE>
<TEXT>

Karataş’ta dalgalara kapılan 11 kişiden biri can verdi. Ölümle pençeleşen 2 kişiyi hastaneye götürecek ambulansın biten yakıtını ise yaralılar aldı 
     NEŞET KARADAĞ SEFA ÜNAL Adana DHA 

     Karataş sahilinde dalgalara kapılan 11 kişiden biri hayatını kaybederken, durumu ağır olan iki kişinin hastaneye sevkinde ambulans skandalı yaşandı. Denizdeki can pazarından kurtulanlar benzini olmayan ambulans için aralarında para topladı. 
     Klima şirketi sahibi Ercan Doğan 32 personeli ile günü birlik tatil için Karataş’a geldi. Harb - İş tesisleri bölgesinde denize giren klimacılar dalgalı denize rağmen yaklaşık 300 metre açıldı. Rüzg rlı havanın kabarttığı dalgalar nedeniyle gençlerden ikisi suda çırpınmaya başladı. 
     
     Balıkçılar sudan çıkardı 
     Zor durumdaki gençlerin imdadına avdan dönen balıkçılar yetişti ve 11 kişiyi sudan çıkardı. Aşırı derece su yutan klimacılar, sahile çıkartılıp Karataş Sağlık Ocağı’na götürüldü. İbrahim Sözütek kurtarılamazken durumu ağır olan Doğan ile Veysi Duman’ın 19 Adana Devlet Hastanesi’ne sevk edilmesi kararlaştırıldı. 
     Ancak, yaralıları taşıyacak olan 01 TJ 751 plakalı ambulansın benzini olmadığı anlaşıldı. Olaya tepki gösteren gençler kendi aralarında 30 milyon lira toplayarak ambulansa benzin alınmasını sağladı. 
     
     Sık sık benzini bitiyor 
     Adana Devlet Hastanesi’ne yetiştirilen Doğan ve Duman’ın hayati tehlikeyi atlattığı belirtildi. Karataşlılar, Sağlık Ocağı’nda görev yapan ambulansın sık sık benzininin olmadığını, bu konuda birçok kez sıkıntı yaşandığını iddia etti. Sözütek’in yakınları ise Karataş Sağlık Ocağı’nda sinir krizi geçirdi. 
     

</TEXT>
</DOC>
