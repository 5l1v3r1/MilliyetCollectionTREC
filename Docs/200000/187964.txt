<DOC>
<DOCNO> 187964 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/11/yazar/theper.html </URL>
<DATE> 2003/10/11/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Borçlular dikkatli olun 
</HEADLINE>
<TEXT>

   
   Bu ayın başında eylül ayına toptan eşya fiyat endeksleri yayımlandı ve yıllık enflasyon rakamları belirlendi. Şimdi ben yine bazı rakamlar vereceğim. 
   Sizlere söylenen rakamlar şunlardı TEFE yüzde 19.1, TÜFE yüzde 23, bu rakamlar TEFE'de, 27 yılın sonunda ilk kez yüzde 20'lerin altına düşüldüğünü gösteriyordu ki bir bayram havası yaşandı. İyi de bu ibareler bayram havası yaşatmaya yeterli mi Şimdi pişmiş aşa su katalım. 
   Cebimizden çıkan paranın hesabının yapıldığı 12 aylık ortalamalar öyle söylemiyor. Onlara göre TEFE yüzde 30.3, TÜFE yüzde 28.4. Bir karşılaştıralım bakalım TEFE'de gösterilen rakamlar arasındaki fark 11.2 puan, TÜFE'de 5.4 puan. Bayağı fark var değil mi 
   Biz doğrusunu söyleyip pişmiş aşa su katarken bir hususu da açıklamakta yarar görüyorum. Enflasyon düşmekle birlikte faiz oranları da aşağı çekiliyor. Ancak halen hukuki ihtilaflarda uygulanan yasal faizler yüksek. Yasal faiz senelik yüzde 55 ve ticari işlerde senelik faiz yüzde 64. 
   Bu ne demek Bu şu demek. 
   Düne kadar mevduat veya kredi faizleri yüzde 100'lerin üzerinde idi. Yani birinin bir yerlere borcu varsa bu borcu ödememekte karlı idi, bir gün yasal faiz üzerinden faiz ödese bile yine de karda idi. Ancak bugün şartlar tersine döndü, borçlu biri borcunu ödememekte direnirse neticede eskisinde olduğu gibi karlı değil zararlı, faiz oranları mevduatta yüzde 30'lar civarında ise ve bizim borçlu yasal faiz oranları nispetinde yani yüzde 55 - 60 aralığında faiz ödeyecekse artık yüzde 100 karlı değil yüzde 100 zararlı çıkacak. 
   
      
   
</TEXT>
</DOC>
