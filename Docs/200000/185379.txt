<DOC>
<DOCNO> 185379 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/29/son/sontur13.html </URL>
<DATE> 2003/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakanlar kurulu toplandı 
</HEADLINE>
<TEXT>

     Bakanlar Kurulu, Başbakan Recep Tayyip Erdoğan'ın başkanlığında toplandı. 
     Başbakanlık merkez binada saat 11.30'da başlayan toplantıda, geçen hafta görüşülen ve yarım kalan Kamu Yönetimi Reformu Yasa Tasarısı Taslağı'nın görüşüleceği bildirildi. 
     Toplantıya, yurtiçi ve yurtdışı programları dolayısıyla Dışişleri Bakanı ve Başbakan Yardımcısı Abdullah Gül, Maliye Bakanı Kemal Unakıtan ve Çalışma ve Sosyal Güvenlik Bakanı Murat Başesgioğlu katılmıyor. 
     Bu arada, Devlet Bakanı ve Başbakan Yardımcısı Mehmet Ali Şahin, Bakanlar Kurulu toplantısı için Başbakanlığa gelişinde, gazetecilerin 8,5 milyar dolarlık ABD kredisi konusunun TBMM'de gündeme gelip gelmeyeceğini sorması üzerine, bu konuda henüz bir değerlendirme yapılmadığını söyledi. ABD'nin savaştan sonra verilecek kredilerin koşullarını belirlediğini ifade eden Şahin, senato kararında ise Türkiye'nin tek taraflı olarak Kuzey Irak'a girmemesi gibi bir temennisi ve kararı olduğunu kaydetti. 
     Şahin, Devlet Bakanı Ali Babacan ile Dışişleri Bakanı ve Başbakan Yardımcısı Abdullah Gül konuya ilişkin bilgi verdikten sonra değerlendirme yapılacağını ifade etti. 
     
</TEXT>
</DOC>
