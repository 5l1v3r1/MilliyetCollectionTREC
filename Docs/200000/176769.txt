<DOC>
<DOCNO> 176769 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/19/son/sonspo16.html </URL>
<DATE> 2003/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Nesta ve Zanetti milli takımdan çıkarıldı... 
</HEADLINE>
<TEXT>

     İtalya Milli Futbol Takımı'nın savunma oyuncuları Alessandro Nesta ve orta alan futbolcusu Cristiano Zanetti, sakatlıkları nedeniyle kadrodan çıkartıldı. 
     AC Milan'lı Nesta, takımının FC Juventus ile yaptığı sezon öncesi hazırlık maçında baldırından sakatlanmıştı. FC Inter Milan'lı Zanetti ise adalesindeki sorunlar nedeniyle özel maçlarda oynayamamış, ancak milli takım kadrosuna çağrılması sürpriz olarak yorumlanmıştı. 
     Teknik direktör Giovanni Trapattoni, bu oyuncuların yerine yenilerini almayacağını, yarın Stuttgart'ta Almanya karşısına çıkacak kadroyu 20 kişilik ekipten çıkaracağını açıkladı. 
     Sezon sonunda Chievo Verona'dan FC Juventus'a giden Nicola Legrottaglie'nin, Nesta'nın yerine, Fabio Cannavaro'nun yanında savunmada görev yapması bekleniyor. 
     Zanetti'nin orta alandaki görevini de yaklaşık 1 yıl sonra milli takıma giren Alessio Tacchinardi devralacak. 
     
</TEXT>
</DOC>
