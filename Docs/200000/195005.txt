<DOC>
<DOCNO> 195005 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/12/son/sondun29.html </URL>
<DATE> 2003/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Yukos'un eski Başkanı 2 yıl cezaevinde kalabilir 
</HEADLINE>
<TEXT>

     Moskova Başsavcı Yardımcısı Vladimir Kaleşnikov, Rusya'nın en büyük petrol şirketi Yukos'un eski Başkanı Mihail Hadarkovski'nin dava işlemleri yüzünden iki yıl cezaevinde kalabileceğini söyledi. 
     Kaleşnikov, İnterfaks'a yaptığı açıklamada, ''Dava iki ay içinde sonuçlanabilir. Eğer yapılması gereken çok fazla iş olursa tutukluluk süresini 12 aya, eğer olağanüstü fazla bir çalışma yapılması gerekirse o zaman da 2 yıla kadar çıkarabiliriz'' dedi. 
     Hadarkovski'nin avukatlarının, müvekkillerinin tutuksuz yargılanması için yaptıkları başvuru dün mahkeme tarafından reddedilmişti. 
     Bu arada, Rusya Doğal Kaynaklar Bakanlığı'na bağlı bölgesel departmanın ve Savcılık Bürosu'ndan yetkililerin Yukos'un lisans anlaşmasını nasıl uyguladığını ve Yukos'a bağlı Yganskneftegaz şirketinin çevre yasasına uyup uymadığını incelemeye başladılar. 
     Yukos Basın Sözcüsü Aleksandır Şadrin de yaptığı açıklamada, bu gibi kontrollerin şirket için sıradan bir prosedür olduğunu belirterek, ''tüm petrol üreticileri şu anda inceleniyor ve bu bizim için bir sorun yaratmıyor'' dedi. 
     
</TEXT>
</DOC>
