<DOC>
<DOCNO> 184798 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/26/son/soneko25.html </URL>
<DATE> 2003/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
TMSF'de göreve iade... 
</HEADLINE>
<TEXT>

     Tasarruf Mevduatı Sigorta Fonu'nda, Hasan Tengiz 1. Tahsilat Dairesi Başkanlığı, Eser Sevinç de 1. Tahsilat Dairesi Başkan Yardımcılığı görevlerine iade edildi. 
     TMSF'ndan yapılan açıklamada, Fon'un, 1. Tahsilat Dairesi ile ilgili medyada yer alan haberlere istinaden başlatılan incelemenin sonuçlandığı ve Hasan Tengiz ile Eser Sevinç'in eski görev yerlerine iade edildiği ifade edildi. 
     Fon, 5 Haziran 2003 tarihi itibarıyla, 1. Tahsilat Dairesiyle ilgili medyada yer alan haberleri dikkate alarak inceleme başlatmıştı. TMSF, bu incelemeler süresince de çalışmaların daha sağlıklı sürdürülebilmesi amacıyla, 1. Tahsilat Dairesi Başkanı Hasan Tengiz'i İştirakler Dairesi Başkanı olarak, 1. Tahsilat Dairesi Başkan Yardımcısı Eser Sevinç ise merkezde görevlendirmişti. 
     
</TEXT>
</DOC>
