<DOC>
<DOCNO> 177089 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/21/guncel/gun20.html </URL>
<DATE> 2003/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

   
   İlginç protesto...    Mersin'de yerel Kanal 33' Televizyonu'nun Fay Hattı' adlı programının yapımcısı Ahmet Özdemir, programın Büyükşehir Belediye Başkanı YTP'li Macit Özcan'ın kişilik haklarına saldırılacağı gerekçesiyle mahkeme kararıyla durdurulmasını ağzını kırmızı bantla kapatarak protesto etti. Özdemir, programında "Yeni bir yargı kararı alınıncaya kadar susma hakkımı kullanıyorum" dedikten sonra ağzını kırmızı bantla kapattı. 
   
   'İstanbul'a 5 milyar dolar gerekiyor'    Türkiye Jeofizik Kurumu Genel Başkanı Prof.Dr. Ahmet Ercan, İstanbul'un depremden korunması için 5 milyar dolara ihtiyaç duyulduğunu söyledi. Mudanya, İnegöl, Gökdere ve Osmangazi Rotary kulüplerinin Mudanya Montania Hotel'deki toplantısına katılan Ercan, Bursa Ovası'ndaki yüksek katlı yapılaşmalardan rahatsız olduğunu dile getirerek, "Şeftali bahçelerini bozanlar, olası bir depremde bunun hesabını ağır bedellerle ödeyeceklerdir" dedi. Ercan, "Bursa'yı depremden kurtarmak için 1, İstanbul içinse 5 milyar dolara ihtiyaç vardır" dedi. 
   
   Kayıt günü kazada öldü    Denizli'de okula başlamaya hazırlanan Nevzat Toycu 7 , kaydının yapıldığı gün bisikletiyle geçirdiği trafik kazasında yaşamını yitirdi. Akşam saatlerinde bisikletiyle gezmeye çıkan Nevzat, kavşakta duramadı ve çarptığı Ömer Arıoğlu yönetimindeki minibüsün altında kaldı. Ağır yaralanan Toycu, kaldırıldığı Denizli Devlet Hastanesi'nde öldü. 
   
   Sahte polis yakalandı    Atatürk Havalimanı'nda eski Özel Harek t Timi mensubu Gürcan Dinç 31 , trafik polisi üniforması ve sahte kimlikle yakalandı. Dinç'in kendisine menfaat sağlamaya çalıştığı öne sürüldü. Dinç'in, 2002'nin ocak ayında Bulgaristan vatandaşlarına sahte ikamet tezkeresi düzenlerken suçüstü yakalanarak meslekten atıldığı ve 7 ay hapis yattığı bildirildi. 
   
   Çobanı telle boğdular    İstanbul Pendik'te Ahmet Yavaş'a ait koyunları güden Murat Çelikkıran, telle boğularak öldürüldü. Önceki gün Ahmet Yavaş'a ait koyunları Emirliköyü Taşyığınları mevkiinde güderken boğdukları Çelikkıran'ın 23 cesedini sazlık araziye atan zanlılar, koyunların yarısından çoğunu da katletti. Cesedi bulan jandarma ekipleri, 120 koyundan 70'ini öldüren zanlılar için soruşturma başlattı. 
   
   
</TEXT>
</DOC>
