<DOC>
<DOCNO> 160427 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/02/ekonomi/eko01.html </URL>
<DATE> 2003/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Anadilde yayın olmamasına çok üzülüyorum 
</HEADLINE>
<TEXT>

AB Anayasası çalışmalarına katılan CHP milletvekili Kemal Derviş, Türkiye'nin AB'den Kopenhag kriterleri maddelerinde taviz isteyemeyeceğini belirtti... 
     SERPİL YILMAZ 

     Seçimlerde ortaya çıkan tablo, Meclis'i AKP'ye teslim etti, CHP ana muhalefet görevini üstlendi. Oysa bu ülkede merkez vardı, merkez sağ ve sol partiler vardı... Nereye gitti bunlar CHP milletvekili Kemal Derviş'e göre Avrupa'da bir solu temsil eden sosyal demokrat parti, bir de sağı temsil eden muhafazak r parti oluyor ve seçimlerde bunlar yarışıyor. Her iki parti de "merkez", yani ideolojik oy kullanmayan kesimi kazanmak için yarışıyor. 
     Derviş bu sözleriyle merkez tartışmasına noktayı koyuyor ve solun tüm renklerini taşıyacak güçte sosyal demokrat bir parti olduklarının altını çiziyor. 
     Bir yanda CHP eski başkanlarının başlattığı Anadolu Hareketi, öbür tarafta parti merkezinde harekete geçen değişim talebini öne çıkarıyor. Derviş tam da bu noktada CHP'nin topluma önderlik etme niteliğini sorguluyor.. Avrupa Birliği'nin yeni Anayasası için yürütülen çalışmalara katılan Derviş ilk kez asker ile tartışmalı bir konuya giriyor ve Kürt meselesinde tavrını ortaya koyuyor 
     "Anadilde yayın özgürlüğü olmamasına çok üzülüyorum." 
     
Seçimlerden bugüne geçen 7 ayda Derviş'in siyasi ödevlerini çalıştığı izlenimine kapıldım. Derviş'in anadilde özgürlük, kadın - erkek eşitsizliği, gençlik sorunları, insan hakları gibi konulara girerek geniş tabanlı siyaset üretmeye ve bunları seslendirmeye başlaması sizce neyi gösteriyor 
     Seçimlerden sonra iç siyaset yerine dış siyaset, yani AB üzerine yoğunlaştınız... 
     Seçimden önce Kopenhag zirvesinin olumlu geçmesi için arkadaşlarla harekete geçtik, bu da devam ediyor. Hem ben kişisel olarak, hem de CHP olarak AB'yi ulusal hedef olarak görüyoruz. Seçildikten sonra Avrupa Anayasası'nı hazırlayan komisyonda CHP'yi temsil ediyorum. 
     
AB'de Türkiye'nin tam üyeliğine İtalya'nın bakışı h kim mi Yani 2007'de tam üye olabilir miyiz 
     AB'de Türkiye'ye karşı olan kesim Hıristiyan Demokrat'lar. Sosyal Demokratlar bizi destekliyor... İtalya'nın desteği çok önemli ama yetersiz. En iyi şartlarda bile 2007'de üyelik gerçekçi değil. AB'de 25 üyeye çıkıldığı zaman tek başına ülkenin önemi azalacak. AB'nin itici gücü Fransa ve Almanya olmuştur. Fransa ve Almanya'ya rağmen karar alınmıyor. 
     
Hollanda 2004 Aralık zirvesinde Almanya ve Fransa'nın tavrında sürpriz bir bir değişiklik bekliyor musunuz 
     Almanya ve Fransa hükümetlerinin verilen taahhütlerinden dönmeleri olası gelmiyor. Her iki ülkede bu dönemde hükümet değişikliği beklenmiyor. O nedenle kesin taahhütlerine uymaları beklenir. Almanya'da zaten muhalefet farklı görüşte, bu 2004'ün aşılması halinde işi zorlaştırır. 
     
Türkiye en iyi halde ne zaman üye olur 
     Türkiye konvansiyon toplantılarına katılıyor, aday ülkeler gibi, tam üyelik süreci işliyor. Önümüzdeki 18 ay gerçekten çok önemli. Gerçekçi olmamız lazım, müzekarelerin 2003 yılında başlaması mümkün değil. Gerçekçi olan müzakerelerin 2005 yılının başında başlayacağıdır. En erken üye olma tarihimiz buna göre 2010 - 2011'dir. Bunu gerçekleştirirsek, çok büyük başarı sağlamış olabiliriz. 
     
Bundan 10 yıl sonraki AB'ye üye olmanın bize faydası var mı 
     Macaristan'a, Polonya'ya, Romanya'ya kadar sınırları genişlemiş 25 ülkenin oluşturduğu blokun dışında kalmanın ekonomimize maliyeti büyük olur. İstihdam kişilerin de istedikleri yerde yerleşmeleri veya iş kurmaları özgürlüğü olacak. Genişlemiş veya daha da bütünleşmiş bir Avrupa'nın içinde olma zorunluluğumuz var. Güneyimizde Türkiye'yi güzel günlere götürecek başka bir seçenek de maalesef yok. 
     
Macaristan, Bulgaristan, Romanya AB'ye üye olurken, Türkiye'nin bir süre daha dışarıda kalmasını "yabancı sermaye için fırsat" olarak değerlendirenler de var. Buna ne diyorsunuz 
     Ortada Yunanistan, İspanya gibi örnekler var, buna katılmıyorum. AB üye olduktan sonra yabancı sermaye yatırımlarında patlama oldu. Eğer tam üyeliğimiz yönünde belirlilik olursa o dönem fırsat yaratır. Biz 2005 yılında müzakerelere başlayamayacaksak, bizden önce Hırvanistan, Bosna - Hersek girerse, o zaman yararlanamayız... 
     
İç politikada AB tartışmalarına dönelim isterseniz. Ulusal Program'da, asker ile Meclis çatışırsa CHP nerede durur 
     Genel Başkan açıkladı, AB Türkiye için hedef. Kopenhag kriterlerine uymazsak AB ile müzakere başlatmamız söz konusu bile olmaz. Orada bize parantez açmayacaklar. Kopenhag kriterleri ayrıntılara girmiyor, temel ilkeleri koyuyor. Her ülke kendi koşullarına uygun düzenlemeleri gerçekleştirebiliyor. 
     
TSK'nın temel ilkelerde itirazı yok mu demek istiyorsunuz 
     Kendileri belirtiyorlar, itirazları yok, ben onlar adına konuşamam. Ayrıca TSK'nın görüşleri ve önerileri olabilir bunu saygıyla karşılamak lazım. Asker görüşünü ifade ettiği zaman emir anlamına gelmiyor saygıyla, dikkatle dinlenmesi gerekir. 
     
TSK, ulusal programda ulusal bütünlük ve irtica konusunda duyarlılık gösteriyor. Siz nerede duruyorsunuz 
     İki konuda taviz vermek söz konusu değil CHP için de değil, Türk vatandaşları için de değil. Birincisi laiklik, ikinci ulusal bütünlük. Yeni hazırlanan Avrupa Anayasası'nda ulusal güvenlik konusu yer alıyor. Üye ülkelerin toprak bütünlüklerini ve ulusal güvenliklerini güvence altına alma hakkını, her üye ülkeye veriyor. Bu konularda bir taviz söz konusu değil, ayrıca bu konularda Kopenhag kriterleri ile çelişen bir durum yok. Özgürlüklerin gelişmesi, laiklikten taviz anlamına gelmez. 
     
Yasal düzenleme olmasına rağmen, Kürtçe yayın konusunda gerilim aşılmadı. Buna ne diyorsunuz 
     Ana dildeki yayın konusunu halletmemiz gerekiyor. Ben çok üzülüyorum, geçen ağustosta paket geçti ama h l uygulamada biz bunu başaramadık. Vatandaş olarak üzülüyorum. Avrupa'da bana soruyorlar... Belli yönetmelik içinde, ülke bütünlüğünü koruyan bir çerçevede olması lazım. Kimse anadilde yayın özgürlüğünü ulusal bütünlüğü bozacak biçimde kullanmamalı, onun da önlemi alınır. 
     
CHP'ye gelelim... Soldan biraz sağa kayıp, merkez partisi mi olacaksınız 
     Ne Deniz Bey ne benim ağzımdan, CHP merkez partisi oluyor gibi bir tek cümle çıkmaz. CHP sosyal demokrat ve sol bir partidir. Sosyal demokrat çatı altında solun nüaslarını ve renklerini birarada tutacak güçtedir. 
     
Merkez tartışması nereden çıktı 
     Avrupa'da da sosyal demokrat partiler seçim kazanmak için, merkez için yarışır. Ne solcu, ne de sağcı, pek de fazla siyasetle ilgisi olmayan, dünyaya ideolojik çerçeveden bakmayan bir sürü insan var. Her toplumda bunlar çoğunluktur. Siyasetçilerin de merkezde duran insanları kazanması lazım. Bunu Alman Sosyal Demokratları yapıyor, Fransız Sosyalistleri yapıyor, İngiliz İş Partisi yapıyor... Batı'da solda sosyal demokrat bir parti, sağda da muhafazakar bir parti vardır, iki parti merkez için yarışır. Sol kimliğinden, sosyal demokrat dünya görüşünden vazgeçmeden merkez için yarışmak önemlidir. 
     
Merkezdeki insanlar neden sosyal demokratlara oy versin 
     Sosyal demokrasiyi çağın koşullarına ve gereklerine uyarlamak lazım. 1930'da Atatürk'ün CHP'si kadınlara seçme ve seçilme hakkı veriyor, Avrupa'nın bile önüde giderek. Bu devrimci bir tutumdur. Bugün Meclis'te kadın milletvekili oranı yüzde 5'tir, Avrupa ortalaması 30, Avrupa Parlamentosu'nda bu oran yüzde 46'dır. Biz bu noktada kalıyorsak, devrimci değiliz demektir. Sol olayların da, toplumun da önünden gider, değişimcidir. Değişimin öncülüğünü yapar. 40 - 50 yıl evvelki ileri adımlarla yetinmek, bugünkü dünyaya uyarlamamak çağdaş bir anlayış değil. Her konuda, ekonomi - çevre - kadın erkek eşitliğinin gerçek hayatta yer alması - uluslalarası barış konularında çağımızın önünde gitmeliyiz. CHP değişimin en önünde gitmeli. 
     
Seçimlerde de siz bunları söylediniz ama toplum beklediğiniz desteği vermedi. Hatta siz yeni parti hazırlıkları sürecinde "Sosyal demokrat bir partiyiz" deyince tepki bile çektiniz. Sosyal demokrasiye bir direnç var... 
     1970'lerin başında CHP çok önemli oy kazandı. Yalnızca aydın, bürokrat partisi değil, halkın da partisi olarak iktidara geldi. Bundan sonra maalesef hem yerel yönetimlerde, hem ulusal yönetimlerde çok başarılı olunamadı. 1978 - 1979 bunalımında maalesef o zamanki CHP'nin payı var. Ekonomide güven vermek önemlidir. CHP'nin ekonomiyi büyümeye, istihdama, yatırıma yönelik yönetebilme yeteneği olduğunu topluma anlatmalıyız. 
     
Son olarak TÜSİAD gezisinde görüldüğü gibi, ABD ile aramızın bozuk olduğunu teyid edenlerin sayısı artıyor. Sizce ipler koptu mu 
     Kimse Türkiye'den vazgeçemez. Her hafta karar değiştiren dış politika görünümü çizdik ve bu tavır ilişkilere zarar verdi. Artık ileri bakmak lazım. Bölgede istikrar açısından Türkiye önemlidir. 4. dünya ülkesi olmak istemiyoruz, birinci ligde olmak istiyoruz. Anadolu'daki insan da bunu istiyor. Bizim için birinci lig Avrupa, bu coğrafyada yaşıyoruz. Eğer Meksika'da yaşıyor olsaydık bizim için birinci lig ABD olurdu. 
     

</TEXT>
</DOC>
