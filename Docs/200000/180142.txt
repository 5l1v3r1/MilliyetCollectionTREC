<DOC>
<DOCNO> 180142 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/04/ekonomi/eko08.html </URL>
<DATE> 2003/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzan soruşturmasında altı tutuklama kararı daha 
</HEADLINE>
<TEXT>

   NEZİH GÜROL İstanbul 
   
   Sişli Cumhuriyet Savcılığı'nın itirazı üzerine, aralarında Bahattin Uzan ile Yavuz Uzan'ın da yer aldığı altı kişi hakkında gıyabi tutuklama kararı çıkarıldı. 
   İmar Bankası hesap kayıtlarının bulunduğu Merkez Yatırım ve Ticaret A.Ş'ye ilişkin soruşturmayı yürüten Cumhuriyet Savcısı Mecit Ceylan'ın, tutuklanmaları veya haklarında gıyabi tutuklama kararı çıkartılması yönündeki talebi mahkemece reddedilen kişilere ilişkin itirazda bulunmuştu. İstanbul Ağır Ceza Mahkemesi, savcılığın, Bahattin Uzan, Yavuz Uzan, Birol Çilingir, Erol Hürbaş, Gürol Demirkol ve Yaşar Avni Güral hakkındaki itirazını yerinde bularak, gıyabi tutuklama kararı verdi. 
   Bu arada, savcılığın ifadelerine başvurmayı kararlaştırdığı 26 kişi arasındaki İmar Bankası'nda denetçileri Bilge Doğru ile Hülya Talu'nun, Savcı Ceylan'a ifade verdikleri belirtildi. 
   
   
</TEXT>
</DOC>
