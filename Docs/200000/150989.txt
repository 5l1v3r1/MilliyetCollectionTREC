<DOC>
<DOCNO> 150989 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/19/son/soneko03.html </URL>
<DATE> 2003/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Kamu İhale Kurumu'nun hesaplarının denetimi... 
</HEADLINE>
<TEXT>

     Kamu İhale Kurumu'nun giderlerinin her yıl hazırlanan bütçeye uygun olarak yapıldığı, Kurumun bütçe uygulama sonuçlarına ilişkin yıllık mali rapor ve bütçe kesin hesabının da Bakanlar Kurulu'na sunulduğu açıklandı. 
     Kamu İhale Kurumu'ndan yapılan yazılı açıklamada, son günlerde basında bazı özerk kuruluşların görev ve idari yapılarına ilişkin yeni düzenlemeler yapılacağı yönünde haberlerin yer aldığı, bu haberler kapsamında Kamu İhale Kurumu'nun giderlerinin ve mali hesaplarının denetim dışında olduğu yönünde değerlendirmeler yapıldığı hatırlatıldı. 
     Açıklamada, bu nedenle Kamu İhale Kurumu'nun mali ve idari denetimine ilişkin konular dikkate sunuldu. 
     Buna göre, Kurumun giderleri her yıl hazırlanan bütçeye uygun olarak yapılıyor, Kurumun bütçe uygulama sonuçlarına ilişkin yıllık mali rapor ve bütçe kesin hesabı Bakanlar Kurulu'na gönderildi. 
     Ayrıca Kurum'un yıllık hesapları ile gelir ve harcamalarına ilişkin iş ve işlemleri Sayıştay denetimine tabi bulunuyor, Kurum'un bütün bu işlemleri bu yolla da TBMM'ye sunuluyor. 
     Bu denetim yolları dışında 4743 sayılı yasada, özerk kurumların Başbakanlık müfettişi, Başbakanlık Yüksek Denetleme Kurulu denetçisi ve Maliye müfettişinden oluşan üçlü bir komisyon tarafından denetlenmesi öngörülürken, şu anda Kurum'da bu yönde bir denetimin sürüyor. 
     





</TEXT>
</DOC>
