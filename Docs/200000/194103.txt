<DOC>
<DOCNO> 194103 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/07/son/sontur39.html </URL>
<DATE> 2003/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Konya'da veli-öğretmen kavgası... 
</HEADLINE>
<TEXT>

     Konya'da bir veli, oğlunu dövdüğü gerekçesiyle öğretmenle kavga etti. 
     Edinilen bilgiye göre, merkez Karatay İlçesi'nde bir ilköğretim okulunda öğrenim gören 5. sınıf öğrencisi S.B, ailesine, öğretmeni Talat A'nın kendisini çeşitli nedenlerle her gün dövdüğünü söyledi. 
     Oğlu S.B'nin, ''Öğretmen bugün de beni dövdü'' demesi üzerine sinirlenen baba İsmail B, okula giderek öğretmen Talat A. ile tartışmaya başladı. Tartışmanın kavgaya dönüşmesi üzerine İsmail B. ve Talat A, karşılıklı yumruklaşmaların ardından odada bulanan diğer öğretmenler tarafından güçlükle yatıştırıldı. 
     Okuldan polis merkezine götürülen ve ifadeleri alındıktan sonra Konya Numune Hastanesi'nde sağlık kontrolünden geçirilen öğrenci S.B, baba İsmail B. ve öğretmen Talat A'nın vücudunda darp izleri tespit edildi. 
     Baba İsmail B. ve öğretmen Talat A, gözaltına alındı. 
     
</TEXT>
</DOC>
