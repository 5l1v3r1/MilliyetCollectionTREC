<DOC>
<DOCNO> 181734 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/11/son/sonspo24.html </URL>
<DATE> 2003/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Poborsky milli takıma devam dedi... 
</HEADLINE>
<TEXT>

     Çek Cumhuriyeti Milli Futbol Takımı Teknik Direktörü Karel Bruckner, Manchester United ve Lazio'nun eski oyuncusu Karel Poborsky'nin, milli takımdan ayrılma kararını yeniden gözden geçirerek 2006 Dünya Kupası'na kadar takımda kalma kararı aldığını söyledi. 
     31 yaşındaki Karel Poborsky, Çek Cumhuriyeti'nin dün gece Hollanda'yı 12. Avrupa Futbol Şampiyonası elemelerinde 3-1 yenerek finallere katılmayı garantilemesinde de büyük pay sahibi olmuştu. 
     Manchester United'dan ayrıldıktan sonra Lazio ve Benfica'da oynayan orta alan oyuncusu, geçen sezon Çek Cumhuriyeti Ligi takımlarından Sparta Prag'da forma giydi. 
     Poborsky, 1996 Avrupa Futbol Şampiyonası'nda da final oynayan Çek Cumhuriyeti Milli Takımı'nda 89 kez forma giyerek 6 gol atmıştı. Çek futbolcunun bu şampiyonanın yarı finalinde Portekiz'e attığı gol de ''şampiyonanın golü'' seçilmişti. 
     
</TEXT>
</DOC>
