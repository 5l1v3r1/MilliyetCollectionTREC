<DOC>
<DOCNO> 178836 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/29/guncel/gun01.html </URL>
<DATE> 2003/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Nash, Sultan Kayığı için geliyor 
</HEADLINE>
<TEXT>

   Hayatını anlatan Akıl Oyunları adlı filmde Russel Crowe tarafından canlandırılan Prof. Nash İstanbul'a geliyor... 
      ÖNAY YILMAZ 

   
   ABD'nin Nobel ödüllü matematikçilerinden Prof. John Nash, Fransa'nın Cannes şehrinde eylülde yapılacak Dünya Matematik Kongresi'ne katılmadan önce İstanbul'a uğrayacak. Şizofreni hastalığını ileri yaşlarda mucizevi bir şekilde yenmeyi başaran dahi matematikçi Nash ve eşi Alicia, Sultan Kayıkları'na binip Boğaz'da bir gezi yaptıktan sonra Fransa'ya gidecek. 
   ABD'de bir magazin dergisinde gördüğü Sultan Kayıkları'nı çok beğenen 75 yaşındaki Nash, eylül ayına rezervasyon yaptırdı. Nash ile eşi için planlanan canlı fasıl programında "Biz Heybeli'de her gece mehtaba çıkardık", "Yıldızların altında" gibi eserler olacak. 
   
   'ŞERBET İKRAM EDECEĞİZ' 
   Sultan Kayıkları - GÜGÜ Productions Halkla İlişkiler Müdürü Hande Özalpay, Nash çiftine, geleneksel Türk yiyecekleri ve eğlencesi sunmayı programladıklarını belirterek, "Geleneksel kıyafetli şerbetçi koyup vişne şerbeti ikram etmeyi, bunun dışında nargile, yiyecek olarak da badem ezmesi ve lokum vermeyi düşünüyoruz" dedi. Özalpay, geziyi Boğaz'da Beşiktaş - Bebek - Yeniköy güzerg hında yapmayı planladıklarını anlatarak, "Gezi en az bir saat olacak. İsterse daha da uzatabilir" dedi. 
   
      Zek sına NOBEL, hayatına OSCAR    Prof. Nash, şizofreni hastası olduğunu bilmediği gençlik dönemlerinde "Oyun Teorisi"ni buldu. Daha sonra hastalığı fark edildi. Eşinden büyük destek alan Nash, hastaneden çıktıktan sonra, şizofreniyi o müthiş zek sıyla kontrol etmeyi başardı. Bir zamanlar öğrencisi olduğu Princeton'a öğretim üyesi olarak geri döndü. Nash, yıllar önce bulduğu "Oyun Teorisi" sayesinde 1994'te Nobel Ödülü kazandı. Hayatı, daha sonra Hollywood'a ilham kaynağı oldu. Ülkemizde "Akıl Oyunları" adıyla gösterilen Ron Howard'ın yönettiği film, 4 Oscar'a layık görülmüştü. 
   
   
   
</TEXT>
</DOC>
