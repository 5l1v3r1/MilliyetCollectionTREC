<DOC>
<DOCNO> 198853 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/30/son/sonspo14.html </URL>
<DATE> 2003/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Voleybol... Brezilya yenilgisiz Dünya Şampiyonu 
</HEADLINE>
<TEXT>

     Voleybolda 10. Erkekler Dünya Kupası'nda şampiyonluğu Brezilya yenilgisiz kazandı. 
     Japonya'nın çeşitli kentlerinde 12 takımın tek devreli lig usulüne göre 15 gündür mücadele ettiği kupada son maçında, geçen yılın Dünya Şampiyonu Brezilya, evsahibi Japonya'yı 3-0 yenerek 11. maçından da galibiyetle ayrıldı ve 22 puanla yenilgisiz olarak tarihinde ilk kez Dünya Kupası şampiyonluğuna ulaştı. 
     Başkent Tokyo'da yapılan kupanın son gününün en önemli maçında ise kupanın 20 puan ve averajla üçüncülüğünü elde eden Sydney Olimpiyat Oyunları Şampiyonu Sırbistan-Karadağ, aynı puan ve averajla kupa ikincisi olan son Avrupa Şampiyonu İtalya'ya 3-1 üstünlük sağladı. 
     Kupada ilk 3 sırayı alan Brezilya, İtalya ve Sırbistan-Karadağ, 2004 Atina Olimpiyat Oyunları'na katılmaya da hak kazandı. 
     Kupanın son gününde yapılan diğer maçlarda alınan sonuçlar ve son puan durumu şöyle 
     Fransa-ABD 1-3. 
     Venezuela-Mısır 3-1. 
     Çin Halk Cumhuriyeti-Tunus 3-1. 
     Güney Kore-Kanada 2-3. 
     
</TEXT>
</DOC>
