<DOC>
<DOCNO> 174054 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/06/son/sontur22.html </URL>
<DATE> 2003/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Karşıyakalı taraftarın öldürülmesiyle ilgili 5 kişi gözaltında 
</HEADLINE>
<TEXT>

     TSYD Ege Dostluk Kupası'nda dün gece oynanan Karşıyaka-Göztepe maçında, Karşıyakalı bir taraftarın bıçaklanarak öldürülmesiyle ilgili 5 kişi gözaltına alındı. 
     Alınan bilgiye göre, sadece Karşıyakalı taraftarların alındığı Açık Tribün'de çıkan kavgada, Murat Kongu'nun 23 hayatını kaybetmesinin ardından, Asayiş Şube Müdürlüğü Cinayet Büro Amirliği ekipleri, gece geç saatlere kadar süren operasyon başlattı. 
     Ekipler, tribündeki kavgaya karıştığı tespit edilen 5 kişiyi, gözaltına aldı. Cinayet Büro Amirliği'ne götürülen 5 kişinin sorgusunun sürdüğü bildirildi. 
     Emniyet yetkilileri, ilk belirlemelere göre, kavganın Karşıyakalı taraftarlar arasında çıktığını, olaya karışanların daha önce ''küfürleşme'' nedeniyle aralarında husumet bulunduğunun öğrenildiğini söylediler. 
     Yetkililer, kısa sürede cinayetin fail ya da faillerinin belirlenerek adliyeye sevk edileceğini bildirdiler. 
     Karşıyakalı taraftar Murat Kongu 23 , bıçakla ağır yaralanmış, kaldırıldığı Alsancak Devlet Hastanesi'nde hayatını kaybetmişti. 
     
</TEXT>
</DOC>
