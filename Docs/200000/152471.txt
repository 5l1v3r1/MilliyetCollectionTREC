<DOC>
<DOCNO> 152471 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/26/ekonomi/eko09.html </URL>
<DATE> 2003/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Sigorta ve Reasürans Birliği'ne yeni yönetim 
</HEADLINE>
<TEXT>

     EKONOMİ SERVİSİ 

     Türkiye Sigorta ve Reasürans Şirketleri Birliği 2002 yılı olağan genel kurul toplantısı önceki gün Birlik merkezinde yapıldı. Toplantıda Cahit Nomer yeniden Birlik Başkanlığı'na seçilirken, Ray Sigorta Genel Müdürü Çetin Alanya da Yönetim Kurulu'nda yer aldı. Birlik Başkanı, Yönetim Kurulu, Disiplin Kurulu ve Denetim Kurulu'nun yenilendiği toplantıya Birliğe üye 52 şirketin temsilcisi katıldı. Seçimler sonucu Cahit Nomer yeniden Başkan olurken, Yönetim Kurulu şöyle oluştu Çetin Alanya, Hulusi Taşkıran, Kemal Olgaç, Tevfik Cansız, Erhan Tunçay, Okan Balcı, Mustafa Su, Fahri Altıngöz ve Mahir Bayyurdoğlu. Disiplin Kurulu Nihat Tavşanlı, Levent Olguner ve Ayhan Apak'tan oluşurken, Denetim Kurulu'na Can Başar, Murat Güvenel ve Mustafa Akan seçildi. 
     


EKONOMİ 






















</TEXT>
</DOC>
