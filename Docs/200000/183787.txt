<DOC>
<DOCNO> 183787 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/21/son/sontur15.html </URL>
<DATE> 2003/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni doğan çocuğunu göremedi... 
</HEADLINE>
<TEXT>

     İzmir Trafik Denetleme Şube Müdürlüğü'nde görevli polis memuru, Manisa'nın Kula İlçesi'ne giderken geçirdiği trafik kazasında hayatını kaybetti. 
     Polis memuru Tahsin Telli 43 , Kula'ya bağlı Gökçeören Beldesi'nde oturan anne-babasını görmek için sabah saatlerinde 35 YP 706 plakalı otomobiliyle Manisa'nın Salihli İlçesi'nden yola çıktı. Mersinli Beldesi yakınlarında direksiyon hakimiyetinin yitirilmesi sonucu otomobil şarampole yuvarlandı. Telli, vatandaşların yardımıyla kaldırıldığı Salihli Devlet Hastanesi'nde öldü. 
     Tahsin Telli'nin bir yakınının düğün törenine katılmak için Salihli'ye geldiği, eşini ve 3 çocuğunu burada bırakarak anne-babasını görmek için yola çıktığı kaydedildi. 
     Telli'nin eşi Ayşe Telli'nin 5 gün önce doğum yaptığı ve çiftin 3. kız çocuklarının dünyaya geldiği belirtildi. 
     
</TEXT>
</DOC>
