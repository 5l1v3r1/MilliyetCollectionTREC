<DOC>
<DOCNO> 161572 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/07/ekonomi/eko07.html </URL>
<DATE> 2003/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğalgazda 15 günlük rezerv sevinci 
</HEADLINE>
<TEXT>

     EBRU SUNGUR Çorlu 

     Avustralyalı Amity Oil şirketi, önceki gün Çorlu'ya bağlı Karamehmet köyü yakınlarındaki Adatepe mevkiinde doğalgaz buldu. Amity Oil International Genel Müdürü Fatih Alpay, 1700 metre derinlikte buldukları rezervin büyüklüğünün ilk tahminlere göre 1 milyar metreküpün üstünde bulunduğunu söyledi. Alpay, Türkiye Petrolleri Anonim Ortaklığı TPAO ile ruhsatta yüzde 50 - 50 ortak oldukları Adatepe'den günde 1 milyon metreküp doğalgaz çıkarmayı hedeflediklerini ve bunu civardaki sanayicilere sunacaklarını belirtti. Botaş'ın verilerine göre, Türkiye'nin bu yılki doğalgaz talebi 23.9 milyar metreküp olacak. Yani son bulunan rezerv Türkiye'nin 15 günlük ihtiyacını karşılayacak düzeyde. Trakya'da potansiyelin yüksekliğine dikkat çeken Alpay, "Karagünde bize yetecek kadar gazımız var" dedi. 
     Hatay ve Adana'da da arama çalışmaları yürüttüklerini bildiren Alpay, "Sondaj sonuçları temmuz ya da ağustosta alınacak. Petrol bulmayı umut ediyoruz" dedi. 
     

</TEXT>
</DOC>
