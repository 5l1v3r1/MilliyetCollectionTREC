<DOC>
<DOCNO> 158739 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/24/son/sontur15.html </URL>
<DATE> 2003/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapıdan pazarlamacıların "0" tuzağı 
</HEADLINE>
<TEXT>

     Nevşehir'in Uçhisar Beldesi'nde, evleri dolaşarak sattıkları mallar için düzenledikleri senetlere sonradan ''0'' rakamı ekleyip dolandırıcılık yapan 8 kişi tutuklandı. 
     ''Halk Metro Dayanıklı Tüketim Maddeleri'' adı altında evleri dolaşarak elektrikli ev aletleri satan 8 kişilik şebeke, bazı müşterilerden, ''piyango çekilişinden halı yıkama makinesi kazandıklarını'' söyleyip, 140 milyon lira nakliye ve teslimat ücreti talep ettiler. 
     Müşterilerin durumdan şüphelenerek jandarmaya haber vermesi üzerine pazarlama işini yapan Muhammet Binici, Sedat Arıboğa, Ramazan Arıboğa, Reşat Çil, Taner Çelik, Tuncay Kaya, Mihdi Tok ve Adem Aras, gözaltına alındı. 
     Sanıkların, evlerde sattıkları mallar için düzenledikleri aylık 6 milyon lira olan 30 ay vadeli senetlere sonradan ''0''ekleyerek, dolandırıcılık yaptıkları ortaya çıktı. 
     Sanıkların tamamı, çıkarıldıkları mahkemece tutuklandı. 
     
</TEXT>
</DOC>
