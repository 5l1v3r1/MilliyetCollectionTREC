<DOC>
<DOCNO> 196187 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/17/son/sontur29.html </URL>
<DATE> 2003/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İki zanlı, kendilerini takip eden biri polis 4 kişiyi bıçakladı... 
</HEADLINE>
<TEXT>

     Balıkesir'in Bandırma İlçesi'nde, bir eve girdikleri iddiasıyla takibe alınan iki zanlı, biri polis 4 kişiyi bıçakla yaraladı. 
     Alınan bilgiye göre, polis ekipleri, Bentbaşı Mahallesi'nde bir konutta hırsızlık yaptıkları iddiasıyla Oğuzhan C. ve Kerem K.'yı takibe aldı. Zanlılar ve polis ekipleri arasındaki kovalamaca ''Romanlar''ın yaşadığı Çınarlı Mahallesi'ne kadar sürdü. 
     Polislere yardım eden 3 vatandaş ile polis memuru Halil Taşkın'ı bıçakla yaralayan zanlılar, buradaki kalabalık tarafından linç edilmek istendi. Linç girişimi, bir polis memurunun havaya ateş açmasıyla önlenirken, zanlılar Oğuzhan C. ve Kerem K. yakalandı. 
     Hayati tehlikelerinin bulunmadığı öğrenilen yaralıların Bandırma Devlet Hastanesi'nde tedavi altına alındığı bildirildi. 
     
</TEXT>
</DOC>
