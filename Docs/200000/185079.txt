<DOC>
<DOCNO> 185079 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/28/yasam/yas02.html </URL>
<DATE> 2003/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Bunalımdaki kadın önce muskacı arıyor 
</HEADLINE>
<TEXT>
   Deli damgası yemektense... 
   Kadınlar, ruhsal sorunlarının tedavisinde çareyi önce muskacıda arayıp hastaneye başvuruda geç kalınca tedavileri de zorlaşıyor 
      
   İlk sırada şizofrenler var 
   ADANA Ruh Sağlığı ve Hastalıkları Hastanesi'ne bu yılın ilk üç ayında 373'ü kadın 904'ü erkek olmak üzere bin 277, ikinci üç ayında da 359'u kadın, 907'si erkek olmak üzere bin 266 hasta başvurdu. Başvurularda ilk sırayı "şizofren" olarak tanımlanan hastalık aldı. Bunu paranoit, nevrozlar, şahsiyet bozuklukları ile psikozlar izledi. 
   
   Geleneksel inanışları daha güçlü 
   HASTANE Başhekimi Dr. Niyazi Yurtseven kadın hasta sayısının erkeklerden az olmasının, daha az sorun yaşadıkları için değil, çareyi muskacıda aramalarından kaynaklandığını söyledi. Kadınların geleneksel inanışlarının erkeklerden daha güçlü olduğuna işaret eden Yurtseven şöyle konuştu 
   
   İstatistiklerin gösterdiği gerçek 
   "ERKEKLER erken teşhis sonucu genelde yatmadan tedavi görürken kadınlarda hastaneye yatış zorunlu oluyor. Uzun yıllara ait istatistiklerde kadınların başvurusunun erkeklere oranla çok düşük kaldığını görüyoruz. Öykülerini dinlediğimizde 'deli' damgası yeme korkusunun yattığı ortaya çıkıyor. Oysa, deli damgası yemenin deli olmaktan daha iyi olduğu akla gelmiyor." 
   
   
</TEXT>
</DOC>
