<DOC>
<DOCNO> 169127 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/13/son/soneko11.html </URL>
<DATE> 2003/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine bu hafta 126 gün vadeli bono ihalesi düzenleyecek... 
</HEADLINE>
<TEXT>

     Hazine, bu hafta 126 gün vadeli bono ihalesi düzenleyecek. 
     Hazine'nin 15 Temmuz Salı günü düzenleyeceği 126 gün vadeli bono ihalesinde satılacak kağıtlar, 16 Temmuz Çarşamba günü ihraç edilecek. Bonoların geri ödemesi ise 19 Kasım 2003 tarihinde yapılacak. 
     Hazine'nin en son 8 Temmuz tarihinde düzenlediği 427 gün vadeli, ABD Doları cinsinden iskontolu devlet tahvili ihalesine, toplam 1 milyar 557.2 milyon dolar teklif gelmişti. İhalede net satış tutarı 1 milyar 287.4 milyon dolar olmuştu. Tahvil ihalesinde bileşik faiz yüzde 6.22, basit faiz yüzde 6.25 olarak belirlenmişti. 
     TL cinsinden tahvil ve bono ihalesi ise en son 1 Temmuz'da yapılmıştı. Hazine, 1 Temmuz'da yapılan 413 gün vadeli iskontolu tahvil ihalesinde net 4 katrilyon 178.3 trilyon lira, 140 gün vadeli bono ihalesinde de net 1 katrilyon 904.9 trilyon lira borçlanmıştı. Söz konusu ihalelerden 413 gün vadeli iskontolu tahvilin bileşik faizi yüzde 50.96, basit faizi yüzde 52.5, bononun bileşik faizi yüzde 44.50, basit faizi yüzde 39.54 olmuştu. 
     
     BORÇ ÖDEMESİ 
     Öte yandan Hazine, bu hafta 1 katrilyon 490 trilyon lirası piyasaya olmak üzere, toplam 1 katrilyon 969 trilyon lira iç borç ödemesi gerçekleştirecek. 
     Hazine, Temmuz ayında 10 katrilyon 882 trilyon lirası piyasaya olmak üzere 12 katrilyon 397 trilyon lira iç borç ödemesi yerine getirecek. 
     
</TEXT>
</DOC>
