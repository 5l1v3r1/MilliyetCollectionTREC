<DOC>
<DOCNO> 176081 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/16/spor/yaksoy.html </URL>
<DATE> 2003/08/16/ </DATE>
<TIME>  </TIME>
<AUTHOR> Fevzi AKSOY  </AUTHOR>
<HEADLINE>
Yanlışlıklar komedisi 
</HEADLINE>
<TEXT>

   
   Hani hep söyleriz ya "Sonuç iyiyse herşey iyidir" diye... "Ama herşey hiç de iyi değildi" derseniz, iyi sonuca rağmen, bazıları size kızabilirler. Bilhassa uzun tevsirci ve açıklamacı yazarlar... 
   Siz hiç iyi sonuçlu galibiyetli bir oyun içinde, motivasyon zedelenmesi vardı diyebilir misiniz Adama vallahi de billahi de gülerler. 
   Ama vardı... Yok top direkten döndü, topa iyi vuramadılar, şanssızlık gibi... Kaçırılan gollere göz yumamazsınız. Bu yüzden "Açık farklı kazanırdık" lafı da saçma. 
   Evet bize göre erken gelen üç gol bir motivasyon zedelenmesi yarattı. Herşey elde keklik havasında bir laubaliliktir gitti. Allah vermesin ya bu sırada bir gol yeseydik... Allah'tan adamlar şoktan bir türlü çıkamadılar. 
   Arkadaş sen sen ol, futbolun 90 dakika olduğunu unutma. Son dakikaya kadar sanki oyuna yeni başlamış gibi heyecanını kaybetme. Profesyonelliğin altın anahtarı burada. Yoksa bir gün gelir kulağını çekiverirler. 
   
      
</TEXT>
</DOC>
