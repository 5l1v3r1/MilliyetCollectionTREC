<DOC>
<DOCNO> 150311 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/17/ekonomi/eko01.html </URL>
<DATE> 2003/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Rus 'Manhattan'ına Türk imzası 
</HEADLINE>
<TEXT>

12 milyar dolara kurulacak Moskova City projesindeki üç dev binayı Enka inşa edecek 
     EVRİM ERGİN 

     Moskova Belediyesi'nin 12 milyar dolar değerindeki "Moskova City" projesinde Enka Grubu da yer alacak. Projede 200 milyon dolarlık inşaat işi alan Enka, üç dev bina inşa edecek. Moskova City adı altında yürütülen projeyle şehrin yakınlarında, New York'un gökdelenleriyle ünlü semti Manhattan benzeri bir yerleşim bölgesi kurulacak. Moskova City'de alışveriş merkezleri, ofis binaları, fuar merkezi ve oteller bulunacak. Moskova Belediyesi'nin de taşınacağı bu bölgede, metronun da bulunacağını söyleyen Enka Holding'in Moskova yetkilisi Vakur Öker, Enka'nın bölgedeki üç binayı yapmak için ön anlaşma yaptığını kaydetti. 
     
     52 katlı bina inşa edecek 
     Toplam 220 bin metrekare alanı kapsayan 16, 26 ve 52 katlı üç bina yapacaklarını dile getiren Öker, projeden alacakları payın 200 milyon doları bulacağını kaydetti. 
     


SİYASET 




















</TEXT>
</DOC>
