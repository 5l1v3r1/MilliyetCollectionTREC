<DOC>
<DOCNO> 155577 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/09/son/sondun33.html </URL>
<DATE> 2003/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan Erdoğan KKTC Meclisi'nde... 
</HEADLINE>
<TEXT>

     KKTC Cumhuriyet Meclisi Başkanı Vehbi Zeki Serter, resmi ziyaret amacıyla KKTC'ye gelen Başbakan Recep Tayyip Erdoğan ve beraberindeki heyeti kabul etti. 
     Serter, Başbakan Erdoğan'ı Meclise gelişinde kapıda karşıladı. 
     Görüşme öncesinde herhangi bir açıklama yapılmadı, basın mensuplarının yalnızca görüntü almalarına izin verildi. 
     Görüşmeye, Başbakan Erdoğan'ın beraberindeki heyet ile KKTC Başbakanı Derviş Eroğlu, Devlet Bakanı ve Başbakan Yardımcısı Serdar Denktaş, KKTC Meclis Başkan Yardımcısı Ünal Üstel ve diğer yetkililer katıldı. 
     Başbakan Erdoğan, bu görüşmenin ardından KKTC Meclisinde temsil edilen muhalefet partilerin başkan ve yetkilileriyle görüşmeye başladı. 
     Erdoğan, ilk olarak ana muhalefetteki Toplumcu Kurtuluş Partisi Genel Başkanı Hüseyin Angolemli ve beraberindeki parti yetkililerini kabul etti. 
     Başbakan Erdoğan, daha sonra Cumhuriyetçi Türk Partisi ve Yenilikçi Atılım Partisi yetkilileriyle görüşecek. 
     
</TEXT>
</DOC>
