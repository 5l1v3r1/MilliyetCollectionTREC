<DOC>
<DOCNO> 169795 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/16/son/soneko38.html </URL>
<DATE> 2003/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Telsim'den gecikmeli borçlara faiz indirimi ve taksit imkanı... 
</HEADLINE>
<TEXT>

     Telsim, borçlarından dolayı hatları kapanmış ya da yasal takip sürecine alınmış olan abonelere faiz indirimi sağlayarak taksitlendirme olanağı sunan 'borç barışı' uygulamasını başlattı. 
     Telsim'den yapılan açıklamaya göre, 31 Aralık 2002 tarihinden önceki fatura borçlarından dolayı hatları kapatılmış veya yasal takip sürecine alınmış olan herkes, Borç Barışı uygulamasından yararlanabiliyor. 
     Telsim'in borç barışı uygulaması kapsamında abonelerin, ödemesi gecikmiş faturalarından doğan faiz borçlarına yüzde 75 indirim uygulanıyor ve kalan miktara 5 eşit taksitte ödeme imkanı sunuluyor. 
     Borç barışından yararlanmak isteyen Telsim aboneleri, 15 Eylül 2003 tarihine kadar herhangi bir Telsim CepShop'a, Telsim Bölge Müdürlüğü'ne veya ilgili avukatlık bürolarına başvuruda bulunabiliyor. 
     
</TEXT>
</DOC>
