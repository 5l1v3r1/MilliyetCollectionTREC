<DOC>
<DOCNO> 192653 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/01/son/sondun02.html </URL>
<DATE> 2003/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Boucher "Türk askeri için bir yol bulunabileceğine inanıyorum" 
</HEADLINE>
<TEXT>

     ABD Dışişleri Bakanlığı sözcüsü Richard Boucher, Irak'a Türk askeri konusunda bütün tarafları tatmin edecek bir anlaşmaya ne kadar çabuk ulaşılabileceğini tahmin etmenin güç olduğunu, ancak ABD'nin halen, böyle bir potansiyelin var olduğuna inandığını söyledi. 
     Boucher, Irak'a Türk askeri konusunda anlaşma olasılığını nasıl gördüğü sorusu üzerine, "Herşeyin ne kadar çabuk bir araya getirilebileceğini tam olarak tahmin etmek zor. Biz halen, anlaşma için potansiyelin olduğuna inanıyoruz" dedi. 
     Türk hükümeti ile konuşulan konuların, Iraklılar ile de konuşulduğunu belirten Boucher, "Endişeler olduğunu biliyoruz. Onlarla temastayız ve bütün konular hakkında konuşuyoruz. Bu noktada, sadece üzerinde çalıştığımızı söylemeliyim. Iraklılar ve Türk hükümeti arasındaki temaslardan cesaretlendik. Sanırım, gelecekte daha fazla temas olacağına dair bazı işaretler de var" diye konuştu. 
     
</TEXT>
</DOC>
