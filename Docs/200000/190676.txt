<DOC>
<DOCNO> 190676 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/23/son/sondun32.html </URL>
<DATE> 2003/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Viagra alan 6 öğrenci hastaneye kaldırıldı 
</HEADLINE>
<TEXT>

     İngiltere'de cesaret gösterisinde bulunmak isteyen 6 öğrenci, erkeklerde cinsel gücü artırıcı etki yapan Viagra ilacı alınca hastaneye kaldırıldı. 
     Ülkenin güneyindeki Winnersh kentinde bulunan bir okulun yönetimi, öğrencilerden birinin öğretmenlerini 13 yaşındaki ''zıpırların'' oyunundan haberdar etmesiyle çocukların apar topar hastaneye kaldırıldığını bildirdi. 
     Sun gazetesinin okuldan bir kaynağa dayandırdığı haberinde, Viagra alan çocukların tavırlarındaki farklılığın, öğleden sonraki derslerde açıkca gözlendiği kaydedildi. 
     İlacın etkisiyle ''kıvranan'' çocukların, Kraliyet Berkshire Hastanesi'nden bir süre gözetim altında tutulduğu belirtildi. 
     Okul yönetimi, çocukların ilacı almasına yol açan kişinin cezalandırılacağını bildirdi. 

     
</TEXT>
</DOC>
