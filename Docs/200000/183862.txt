<DOC>
<DOCNO> 183862 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/22/yazar/pulur.html </URL>
<DATE> 2003/09/22/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
O şimdi asker değil... 
</HEADLINE>
<TEXT>

   
   BAZI olayların unutulamayacak görüntüleri akıllarda kalır mesela İsrail ateşinden, korunmak için, birbirlerine sarılan baba oğul, Vietnam'da sokak ortasında silahını, adamın şakağına dayamış polis müdürü, Turgut Özal'ın suikasta uğradığı an, kendisini yere atışı... 
   
   IRAK işgalinin yüzlerce görüntüsünün yanında bizim aklımızda kalan bir tanesi var ki 
   İşgalci Amerikan askerleri Tikrit'te gece yarısı ev basıyorlar, yatak odalarına giriyorlar, karşılarında dilini bilmedikleri silahlı yabancı askerleri gören kadınlar, çocuklar şaşkın, gözlerinin önünde babalarını, kocalarını yere yatırıp, ellerini arkadan bağlıyorlar. 
   Annesine sarılıp, kalan çocuğun donuk gözlerini asla unutamayız. 
   
   BAZILARI h l utanmadan, bunun, işgal değil, Irak halkını kurtarmak, demokrasiye, huzura kavuşturmak için yapıldığını söylüyorlar, hiç utanmadan... 
   Kendinizi ailenin yerine koyun, gece yarısı evinize girmişler, babanızı, kocanızı bağlayıp götürmüşler, bunun adı da huzur, güven, sınırsız özgürlük ha 
   Ve Mehmetçik de, bu huzura, bu güvene, bu sınırsız özgürlüğe katkıda bulunmak için Irak'a gönderilecek ha 
   
   "İŞGALCİLERE" direnenlere h l terörist diyenler var. 
   Mütareke basını da, Kurtuluş Savaşı'nda "Kuvayı Milliyecilere" "baği", eşkıya dememiş miydi 
   Alman işgaline direnen Fransız'ın adı "direnişçi" Amerikan işgaline direnen Iraklı'nın adı "terörist". Batı'nın ölçüsü budur... 
   Kim işine gelirse, onu "özgürlükçü" diye başının tacı eder, kim işine gelmezse, onun adı teröristtir. 
   Bakın, PKK'nın devamı olan "KADEK"i terörist örgüt ilan ediyor mu 
   Etmez 
   Hem niye etsin 
   "Amerika terörist ayrımı yapmaz " diyen bir savunma avukatı, Türkiye'nin Dışişleri Bakanı Abdullah Gül varken 
   
   BEREKET versin, bu gerçekleri görüp, Millet Meclisi kürsüsünden, tarihe geçirenler de var... 
   Bir milletvekili o kürsüde şunları söylemişti 
   "Fransa'da yasaklanan bir kitap var büyük İslam alimlerinden Kardavi'nin İslam'da Helal ve Haram diye Türkçeye de çevrilen ve her yerde satılan kitabı, bölücülük yapıyor, diye Fransa'da yasaklanmıştır. 
   Avrupa'nın özgürlük anlayışı budur, Avrupa'nın özgürlük anlayışı, sadece kendi çıkarlarınadır dolayısıyla, bu konuda da gerçek yüzü bellidir. Avrupa Kulübünün gerçek tavrı budur. Türkiye'ye bakışı da budur. Müttefiklerin amacı Türkiye'yi bölmektir." 
   
   "KİM bu " diye sorduğunuzu duyar gibiyiz. 
   "O şimdi asker " değil, o şimdi Dışişleri Bakanı Abdullah Gül'dür. 
   Avrupa kapısındadır, Amerika yolundadır. Artık "takiyye"nin adı da "reel politika" olmuştur. 
   
      
   
</TEXT>
</DOC>
