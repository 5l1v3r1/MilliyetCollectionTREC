<DOC>
<DOCNO> 166316 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/30/yasam/yas05.html </URL>
<DATE> 2003/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Kanseri yendi beslenmesini yazdı 
</HEADLINE>
<TEXT>

Dr. Ünsün, kanseri yaşadı ve yendi. Deneyimlerini paylaşmak için bir kitap yazdı. Hangi besin kanseri önlemede etkilidir, tedavi sürecinde neler yenmelidir, anlattı 
     ELİF KORAP İstanbul 

     Araştırmalarını paylaşmak istedi 
     KANSER alanında çalışan bir doktordu. Hastalarını iyileştirmek için mücadele ederken, kendisinin de kanser olduğunu öğrendi. Dr. Gülseren Ünsün, bu hastalığı yaşamış ve yenmeyi başarmış bir doktor olarak, kanser ve beslenme üzerine yıllar süren araştırmalarını, deneyimlerini "Kanser ve Beslenme" adlı kitapta birleştirdi. Günsün, "Besinlerle tedavi mümkün değil ancak kanseri önlemek ve hastalık sırasında güç toplamak için beslenme çok önemli" diyor. 
     
     Yemek tarifleri de var 
     PATOLOJİ alanında uzmanlaşan Ünsün, İnkılap Yayınları'ndan çıkan "Kanser ve Beslenme" adlı kitapta, hangi besinin kanseri önlemede, hangilerinin iyileşme sürecinde etkin olduğunu anlattı. Ayrıca kemoterapi tedavisi sırasında yenmesi ve yenmemesi gereken gıdaları da ayrıntılarıyla ele aldı. Günsün kitabında, kanser hastaları ve kanserden korunmak isteyenler için yemek tariflerine de yer verdi. 
     
     Bunlara Dikkat 
Yağlı yiyecekler Meme ve kalınbağırsak kanseri 
Küflenmiş yiyecekler Kalınbağırsak kanseri. 
Yanmış yağlar Meme ve kalınbağırsak kanseri. 
Kırmızı etten zengin diyetler Kalınbağırsak 
İyottan fakir diyet Tiroid bezi kanseri 
Alkollü içecekler Ağız, yemek borusu, karaciğer, meme kanseri. 
Sakarin İdrar kesesi kanseri 

     Rahatça yiyin 
     Az yağlı besinlerle hazırlanmış çorbalar, ıhlamur, kuşburnu, papatya ve nane çayları, sütle yapılmış ve az tatlandırılmış muhallebi, sütlaç gibi tatlılar, haşlanmış ya da fırında yapılmış tavuk ve balık özellikle soğuk olarak , haşlama yağsız et, lifli sebzelerle yapılmış yağsız yemekler, haşlanmış ve püre haline getirilmiş meyveler. 
     
     Kemoterapi gören bunları yememeli 
     Sindirimi güç olduğundan karnabahar, lahana, hıyar, fasulye, bakla, bezelye, kuru bakliyat, havuç pırasa, ıspanak, turp, sarmısak, soğan, çilek, ayva, domates, limon, turunçgiller, acı, ekşi ve çok tatlı yiyecekler, yağlı yiyecekler, çiğ sebze ve meyveler, çay, kahve, kola. 
     

</TEXT>
</DOC>
