<DOC>
<DOCNO> 150626 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/18/spor/spo03.html </URL>
<DATE> 2003/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
ÇOK ŞÜKÜR ALLAHIM 
</HEADLINE>
<TEXT>

Yedi hafta sonra Altay maçında golle buluşan Galatasaraylı Lukunku, şampiyonluk için her gece dua ettiğini söyledi. Fransız oyuncu, "Benim için Türkiye Galatasaray" dedi 
     CÜNEYT KARAKAYA 

     'Babam izliyor' 
     SARI - Kırmızılı ekipte 7 hafta süren suskunluğunu Altay maçında bozan Lukunku ilginç açıklamalar yaptı. Fransız futbolcu, gol atamadığı dönemlerde her gece dua ettiğini belirtti, "Allah'ın isteğiyle buradayım. Maçlarda veya dua ederken, kafamı hep gökyüzüne kaldırır ve orada beni seyreden ölmüş babama bakarım. Onun, beni her an izlediğine inanıyorum. Ve Allah'ın izniyle şampiyonuz, geceleri bunun için dua etmeye de devam edeceğim" dedi. Lukunku daha sonra şu açıklamaları yaptı 
     
     'Davala öğretti' 
     "ISINMA sırasında, tribünler çağırdığı zaman yumruk şovu yapmam gerektiğini Ümit Davala öğretti. En zevk aldığım olay haline de geldi. Gol atıldığında taraftar isminizi tekrar ediyor. O anda tüylerim diken diken oluyor, bir tane daha atmak için sabırsızlanıyorum. Benim için Türkiye Galatasaray. Çünkü Avrupa'da yaşarken, bu isimden başka birşey duyamıyorsunuz. İstanbul'a gelmeden önce insanlarla nasıl anlaşacağımı kara kara düşündüm. Baktım herkes, Avrupa'dakinden daha profesyonel." 
     
     'Öldü zannettiler' 
     "IRAK savaşında telefonlarım susmadı. İyiyim diyordum, ama herkes benim için endişeleniyordu. Hatta stresli günlerimde birkaç gün kimseyi aramamıştım, yakınlarım da bana ulaşamamış ve beni öldü zannetmişler. Babam Müslüman, annem Hristiyandı. Ama çocukluğum İslamiyeti benimsemiş insanların arasında geçti. Türk, Tunus, Faslı ailelerle büyüdüm. Yaşamım burada da işimi kolaylaştırdı. Resmen çay tiryakisi oldum. Nereye gitseniz çay ikram ediyorlar. Bu gelenek hoşuma gidiyor." 
     
     'Ergün çok iyi' 
     "ÇOĞU arkadaşımı Dünya Kupası'ndan tanıyordum. Ergün'ü çok beğeniyorum. Çünkü futbolu o kadar rahat, o kadar kolay oynuyor ki. Hasan Şaş ve Ümit Davala da çok iyi. Bülent Korkmaz'ın agresif oyunu da çok başarılı. Hakemleri 'hocam' diyerek çağırmam gerektiğini de öğrendim. Hepsi gayet kültürlü ve İngilizce biliyorlar. İstanbulspor maçında ve Fenerbahçe maçında kaçırdığım gollere çok üzüldüm. Attığım gol için tüm arkadaşlarıma ve özellikle hocam Terim'e teşekkür ediyorum" 
     
Hedef 2500Cim - Bom, Göztepe karşısına lig tarihinde attığı 2499 golle çıkacak 
     Tarihi gün 
     GALATASARAY bugün İzmir'deki maçta kendi rekorlarını kırmak için mücadele edecek. Lig tarihinde bugüne kadar 2499 gol kaydeden Sarı - Kırmızılı ekip, Göztepe'ye gol attığı takdirde 2500'e ulaşacak ve rekorunu kırmış olacak. Ayrıca bu golü atacak futbolcu da tarihe geçecek. 
     
     Deplasman rekoru 
     CİM-BOM bir başka rekor denemesini deplasman galibiyetlerinde yapacak. Fatih Terim yönetiminde Diyarbakır'da üst üste 7. galibiyetini alarak ligdeki rekorunu egale eden Galatasaray, Göztepe karşısında üç puan alırsa, bu başarısını 8 maça yükseltecek. 
     
'Dizginler elimizde'Fatih Terim, Beşiktaş'ın yenilmesiyle ipin ucunu yakaladıklarını, artık hata istemediğini söyledi 
     BEŞİKTAŞ'IN, erteleme maçında Diyarbakırspor'a deplasmanda yenilmesi, Galatasaray'da yüzleri güldürdü. Teknik Direktör Fatih Terim futbolcularıyla bir toplantı yaparak, "Artık ipin ucu bizde" dedi. Fatih Terim, İzmir'e gitmeden önce oyuncularla bir araya geldi ve dizginleri ele aldıklarını hatırlattı. 
     TERİM, ligin kaderini kendilerinin belirleyeceğine de dikkat çekti. Tecrübeli hoca, "Yakaladığımız bu avantajı kaybetmemeliyiz. Rakibimizden bir puan gerideyiz, ancak Beşiktaş'ı, İnönü'de devirdiğimiz takdirde şampiyon oluruz. Hata istemiyorum. Bulduğumuz fırsatı kaçırmayacağız" diye konuştu. 
     
Kadro belirsiz      Sarı - Kırmızılı takım dünkü idmanın ardından öğleden sonra İzmir'e gitti ve kampa girdi. Bülent Korkmaz'ın forma giyemeyecek olması, Emre'nin sakatlığı Fatih Terim'i zorluyor. Cim - Bom'un hocası, bu sabah 11.00'deki idman sonrası Berkant, Ayhan ve Emre'nin son durumlarını görerek kadroyu oluşturacak. 
     


SPOR 



























</TEXT>
</DOC>
