<DOC>
<DOCNO> 157031 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/16/yazar/tamer.html </URL>
<DATE> 2003/05/16/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Doğu’ya yatırım, hemen şimdi 
</HEADLINE>
<TEXT>

     İnanmıyorum. 
     Artık ne devlet yetkililerinin, ne siyasilerin, ne de işadamlarının söylediği hiç bir şeye inanmıyorum. Gerçi h l ilk duyduğumda heyacanlanıp inanır gibi olduğum durumlar olmuyor değil. Neyse ki kendimi kandırmam uzun sürmüyor. Devlet büyüklerimiz, inancımı yitirmemi sağlayacak adımları atmakta gecikmiyorlar İşadamları ise konumları gereği uzun vadeli ülke çıkarı yerine kısa vadeli şirket çıkarlarını her zaman ön planda tutuyorlar. 
     Son örnek, kişi başına milli geliri 1500 doların altındaki illere yatırım teşviki meselesi... Geçen yaz Anadolu’da Kars’a kadar 15 ili dolaştığımdan beri oralardaki insanların çaresizliği aklımdan çıkmıyor. Mikro krediden çok mütevazı küçük yerel çözümlere krizlerin yoksullaştırdığı milyonlarca insanımıza nasıl soluk aldırılabilir diye kafa yoruyorum, yazılar yazıyorum. 
     
     Siirt’e havaalanı 
     Başbakan Tayyip Erdoğan çıkıp da, fevkalade duyarlı olduğum bu konuyla ilgili olarak 21 ilde yatırımları canlandırmak için vergi muafiyeti, SSK prim indirimi ve arazi tahsisinden söz edince ister istemez heyecanlanıverdim. Ancak Tayyip Bey hemen ardından Demirel’vari popülist bir söylemle "Siirt’e yatırım teşvikinin yanı sıra en kısa zamanda bir de havaalanını açmak için girişimde bulunacağım" deyince hevesim kursağımda kaldı. 
     Yetmedi. Diğer illerin milletvekilleri "Bize de, bize de" diye siyasi baskıyı yoğunlaştırıp da teşviklerin 80 ile yaygınlaştırılma tehlikesi belirince umutlarım yeşermeden sönüverdi. Yine de "Eğer bu teşvikler gelirse Türklerin Balkan ülkelerindeki yatırımları Doğu’ya yönelir" diye gazetelere demeç veren Uluslararası Giyim Sanayicileri Federasyonu Başkanı Umut Oran ı aramadan edemedim. İyi ki de aramışım. Şimdi yeniden umutlanmaya başladım. 
     
     Neden önce 11 il 
     Oran’ı dinleyince neden umutlandığıma geçmeden önce, hükümetimize naçizane bir önerim olacak Yatırım teşviklerini öncelikle 13 yıl süreyle OHAL kapsamında kalmış 11 il için çıkartın ki başınız ağrımasın. Böylelikle 
     a Çerçeve eski OHAL kapsamındaki 11 il diye net bir biçimde çizilmiş olduğu için, milletvekillerinden gelecek siyasi baskıların da önü kesilmiş olur. Kimse "Neden bizim ile değil de onunkine " diye soramaz. 
     b İl sayısı 21 yerine 11 olursa, başarının da aksayan yönlerin de daha çabuk ortaya çıkması ve kapsamlı bir yatırım teşviki için baz oluşturması imkanı doğar. 
     c OHAL gibi net bir çerçevenin dışına çıkıldığında en sağlıklı sonucun alınabilmesi için, tek ölçütün kişi başına milli gelir olmaması gerekir. İllerin ne kadar göç verdiğinden okuma - yazma oranına değişik faktörlerin değerlendirilmesi için zaman kazanılmış olur. 
     d Yıllar boyu teröre maruz kalmış bu 11 ilin halkı, son 20 yılın en mağdur kesimi. Onlara karşı özel bir sorumluluğumuz da yok mu 
     
     Korkulu rüya 2005 
     "OECD içinde istihdam üzerindeki kamu maliyetinin en pahalı olduğu ülke Türkiye" saptamasını yapan Oran, 10 yıllık vergi muafiyeti geldiği takdirde, Türkiye Giyim Sanayicileri Derneği TGSD’nin 27 kişilik Yönetim Kurulu’ndan en az yüzde 40’ının, Doğu’da yatırım yapacağı garantisini veriyor. "Ben de mutlaka gideceğim," diye ekliyor. Bolu’lu olmadığı halde orada birkaç yıl önce yaptığı yatırımın krize rağmen başarılı olduğuna dikkat çeken Oran, "Birçok arkadaşım benim gibi başka kentlerde yatırım yapmayı öğrendi artık. Konfeksiyonda tüm dünyada kotaların kalkacağı 1. 01. 2005 korkulu rüyamız. Karşımızda Çin, önümüzde 1,5 yıl var. 10 yıllık vergi muafiyeti, çok sayıda küçük sanayiciyi Doğu’ya götürür. Tek başına ya da yüzde 50 yerel ortaklıkla kurulacak 250 kişilik bir tesis, birkaç yıl içinde kentin çehresini değiştirebilir," diyor. 
     
     

</TEXT>
</DOC>
