<DOC>
<DOCNO> 169495 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/15/yazar/gunes.html </URL>
<DATE> 2003/07/15/ </DATE>
<TIME>  </TIME>
<AUTHOR> Hurşit GÜNEŞ  </AUTHOR>
<HEADLINE>
Bu yıl ekonomi nasıl büyüyecek 
</HEADLINE>
<TEXT>

     İhracat bu yıl geçen yıla göre daha üstün bir performans sergiliyor. Geçen yıl ihracat gerek iç talep yetersizliği, gerekse TL'nin değer yitirmesiyle güç kazanmıştı. Bu yılın başında, TL değer kazansa da ihracatın ağırlıklı olarak yapıldığı euro yüzde 30'a yakın değer kazanınca aynı trend sürdü. Üstelik yılın ilk çeyreğinde geçen yılın aynı dönemine göre üretimde çalışanlarda yüzde 5, çalışılan saatte ise yüzde 5.4'lük verim artışı sağlandı. Ancak kur böyle giderse, bir süre sonra ihracat yavaşlayabilir. Çünkü bir yandan euro değer kaybederken, diğer yandan TL değer kazanmayı sürdürüyor. Üstelik, artık iç talepte ciddi toparlanmalar gözleniyor. Mesela haziran ayında perakende satışlarda yüzde 1 kadar artış gözleniyor. Özellikle gıda, konut ve giyime yapılan harcamalarda gözlenen bu artış, otel ve lokanta harcamalarında yüzde 25'i aşıyor. Gerçi bu artış kısmen mevsimsellikten kaynaklanıyor. Nitekim, otomotivde ve özelikle ev eşyası alışverişlerinde ciddi düşüşler var. 
     Artık resmi kuruluşlarca da kabul edilen Tüketici Güven Endeksi'ne TGE gelince. Mayısta 12.82 olan TGE, haziranda 114.89'a çıktı. Bu artış büyük ölçüde Tüketim Eğilimi Endeksi'nden kaynaklanıyor mayısta 140.85 iken, haziranda 155.13'e çıkmış. Vatandaşlar gerek yazın getirdiği olumlu hava gerekse kurun düşük kalmasıyla, tüketimi yeğliyor. Gerçi Tüketim Beklentisi Endeksi tam tersine bir yapı gösteriyor. Mayısta 99.38 iken, haziranda 98.8'e düşen endeks ekonomide daha olumlu bir noktaya gidilmediğine işaret ediyor. 
     
BİREYSEL TÜKETİM ENTEKSİ VE PERAKENDE SATIŞ ENDEKSİ Ocak 2002 100 2002 - 2003 BTE PSE Aralık 131.16 171.63 Ocak 123.93 137.86 Şubat 122.13 116.62 Mart 120.53 123.48 Nisan 127.01 144.41 Mayıs 131.27 170.01 Haziran 133.69 171.76      
     Bu veriler bu yıl iç tüketimin belli ölçüde büyümeye katkı vereceğini gösteriyor. Ancak yine de eldeki verilerin bazılarının mevsimsel özellikler taşıdığı göz ardı edilmemeli. 
     Stoklara gelince. Ne yazık ki, elimizde aylık veriler yok. Mayısta kapasite kullanım oranı nisan ayına göre ve geçen yılın mayıs ayına göre 3 puan yüzde 4 artış gösteriyor. Kısacası, böylesi bir ortamda stok yapılabilir. 
     Sanayi üretimi ise, mart - mayıs döneminde ortalama ayda yüzde 4.9 toplamda yüzde 15.4 büyümüş. Oysa geçen yıl aynı dönemde artış ayda ortalama 15.2 toplamda 52.6 olmuştu. Bu veriler kuşkusuz savaşın etkilerini taşıyor. Bu nedenle haziran ayı büyük önem taşıyor. Haziran verisinin açıklanmasıyla bazı gelişmeler de netleşecek. 
     Kısacası, 2003 yılının büyüme performansına ilişkin göstergeler henüz net değil. Özel tüketim iyi gidiyor. Yatırımlarda yılın üçüncü çeyreğinde artışlar bekleniyor. Ve tarımda da iyi bir yıl içindeyiz. İnşaatta kısmi düzelmeler görülürken, banka kredilerinde yıl sonuna doğru artışlar bekleniyor. Ancak, ihracatta teklemeler söz konusu olursa performans düşebilir. 
     
     

</TEXT>
</DOC>
