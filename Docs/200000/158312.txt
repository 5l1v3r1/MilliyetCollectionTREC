<DOC>
<DOCNO> 158312 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/22/son/sontur08.html </URL>
<DATE> 2003/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte Ankara'daki özel okul ücretleri... 
</HEADLINE>
<TEXT>

     Başkent'teki bazı özel okullar, 2003-2004 eğitim-öğretim yılı ücretlerini genellikle enflasyonun altında tuttular. 
     Fiyatlarını genellikle sınıflar bazında belirleyen okullar, yüzde 10-30 arasında zam yaptılar. Ankara'da 2003 Nisan ayı Tüketici Fiyatı Endeksi TÜFE yüzde 28.1 olarak gerçekleşmişti. 
     Şu ana kadar açıklanan fiyatlara göre, anasınıfı eğitim-öğretim ücretleri 3.5-5 milyar lira, ilköğretim 5-7 milyar lira, lise 7-8 milyar lira arasında değişiyor. Okulların yemek fiyatları ise sınıflara göre 1-1.5 milyar lira arasında belirlendi. 
     Özel okullar, kurslar ve dershanelerden oluşan özel öğretim kurumlarının ''Özel Öğretim Kurumları Öğrenci Ücretleri Tespit ve Tahsil Yönetmeliği'' uyarınca fiyatlarını belirlemeleri için verilen süre bu ay sonunda dolacak. 
     Yönetmeliğe göre, özel öğretim kurumları, ''Sağladıkları eğitim ve öğretim imkanlarına, yatırım ve hizmetlere, personel ve işletme giderlerine, Devlet İstatistik Enstitüsü'nün DİE nisan ayı itibarıyla ilan etmiş olduğu o ildeki TÜFE doğrultusunda'' fiyatlarını tespit ediyor. 
     Kurumlar, yaptıkları yatırımlara ilişkin bilgi ve belgelerini valiliğe bildiriyor. Okullar, yatırımlardan kaynaklanan farkları, DİE'nin nisan ayı itibarıyla ilan ettiği o ildeki yıllık TÜFE'nin en çok yüzde 10'u kadarını eğitim ücretlerine yansıtabiliyorlar. 
     
     ÜCRETLER 

     Ankara'daki bazı özel okulların 2003-2004 eğitim-öğretim yılı eğitim, yemek ve servis ücretleri şöyle 
     YÜCE OKULLARI Anasınıfı KDV hariç yıllık 3 milyar lira. İlköğretim 1. sınıf KDV hariç 4.5 milyar lira, ilköğretim 2. sınıf 4 milyar 800 milyon lira, ilköğretim 3. sınıf 5 milyar lira, ilköğretim 4 ve 5. sınıflar 5 milyar 400 milyon lira, ilköğretim 6, 7 ve 8. sınıflar 6 milyar lira. 
     Lise hazırlık KDV hariç 6 milyar 400 milyon lira, lise 1, 2 ve 3. sınıflar 6 milyar 800 milyon lira. 
     Yemek ücreti anasınıfı, ilköğretim 1, 2 ve 3. sınıflar için KDV hariç 900 milyon lira, diğer sınıflar için 1 milyar 125 milyon lira. 
     Servis ücretleri mesafeye göre KDV hariç 585 milyon lira ile 855 milyon lira arasında. 
     Peşin ödemelerde yüzde 10 indirim yapılacak. 
     ÖZEL ARI OKULLARI Anasınıfı KDV hariç 3 milyar 360 milyon lira. İlköğretim 1, 2, 3. sınıflar KDV hariç 5 milyar 170 milyon, ilköğretim 4, 5. sınıflar 5 milyar 600 milyon, ilköğretim 6, 7 ve 8. sınıflar 6 milyar 435 milyon lira. Lise hazırlık sınıfı KDV hariç 5 milyar 600 milyon lira. 
     Lise 1, 2, 3. sınıflar KDV hariç 6 milyar 620 milyon lira. Fen lisesinin tüm sınıfları KDV hariç 6 milyar 800 milyon lira. 
     Yemek ücretleri anasınıfı ve ilköğretim 1, 2, 3, 4, 5. sınıflar için KDV hariç 950 milyon lira, ilköğretim 6, 7 ve 8. sınıf ile liseler için KDV hariç 995 milyon lira. 
     Kayıt yenileme işlemleri ile yemek kayıtlarını 30 Haziran 2003 tarihe kadar yaptıranlara yüzde 8 indirim uygulanacak. 
     BÜYÜK KOLEJ Anasınıfı KDV dahil 3 milyar 950 milyon lira. İlköğretim 1, 2, 3 ve 4. sınıflar KDV dahil 5 milyar 950 milyon, ilköğretim 5, 6, 7 ve 8. sınıflar ile lise hazırlık ve lise 1, 2, 3. sınıflar KDV dahil 6 milyar 900 milyon lira. 
     Anasınıfı ve ilköğretim 1, 2, 3, 4. sınıflar için yemek ücreti KDV dahil 1 milyar lira. İlköğretim 5, 6, 7, 8. sınıflar ile lise hazırlık ve lise 1, 2, 3. sınıflar için yemek ücreti KDV dahil 1 milyar 75 milyon lira. 
     Mayıs ve Haziran 2003'de yapılacak ödemelerde yüzde 18 indirim uygulanacak. 
     KOLEJ AYŞE ABLA OKULLARI Anasınıfı KDV hariç 4 milyar 629 milyon 630 bin lira. İlköğretim ve lise KDV hariç 5 milyar 92 milyon 593 milyon lira. 
     Fen Lisesi, KDV hariç 5 milyar 555 milyon 556 bin lira. Eğitim ücretini peşin ödeyenlere yüzde 20 indirim yapılacak. 
     Yemek ücreti KDV hariç yıllık 805 milyon 85 bin lira. Servis ücreti KDV hariç yakın mesafe için 677 milyon 966 bin lira, orta mesafe 805 milyon 85 bin lira, uzak mesafe 889 milyon 31 bin lira. 
     JALE TEZER KOLEJİ Anasınıfı KDV dahil 3 milyar 900 milyon lira. İlköğretim 1, 2, 3 ve 4. sınıflar KDV dahil 5 milyar 560 milyon lira, ilköğretim 5, 6, 7 ve 8. sınıflar 6 milyar 435 milyon lira. 
     Anasınıfı ve ilköğretim 1, 2, 3 ve 4. sınıflar için yemek ücreti KDV dahil 1 milyar 90 milyon lira, İlköğretim 5, 6, 7 ve 8. sınıf için 1 milyar 190 milyon lira. 
     
</TEXT>
</DOC>
