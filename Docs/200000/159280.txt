<DOC>
<DOCNO> 159280 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/27/son/sonspo08.html </URL>
<DATE> 2003/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA... Brown Philadelphia'dan istifa etti... 
</HEADLINE>
<TEXT>

     ABD Profesyonel Basketbol Ligi NBA takımlarından Philadelphia 76ers'ın 6 yıllık antrenörü Larry Brown, istifa etti. Brown, artık NBA Ligi'nde görev almak istemediğini açıkladı. 
     62 yaşındaki Larry Brown, play-off 2. turunda Detroit Pistons'a 6 maç sonra elendikten sonra görevi bırakmaya karar verdiğini söyledi. Brown, normal sezonda 48-34'lük bir galibiyet serisi yakalayan 76ers'ın başarılı olduğunu belirtti. 
     Larry Brown'ın Philadelphia 76ers ile sözleşmesinin dolmasına 2 yıl vardı. 
     31 yıllık antrenörlük kariyeri bulunan ve NBA Ligi'nde en çok takım değiştiren çalıştıranlardan biri olan Brown, Denver Nuggets, Indiana Pacers, San Antonio Spurs, New Jersey Nets ve Los Angeles Clippers'da görev yaptı. 
     6 yıl Philadelphia 76ers'da görev yapan Larry Brown, takımını üst üste 5 kez play-off serisine, 2000-2001 sezonunda da finallere taşıdı. 
     Brown, antrenörlük kariyerinde Philadelphia 76ers'da 255-205, NBA Ligi'nde 879-685, diğer liglerde de toplam 1285-8'lük galibiyet serisiyle bir rekoru elinde bulunduruyor. 
     1988'de NCAA'de Kansas'ı şampiyon yapan Larry Brown, şu ana kadar olimpiyatlarda hem antrenörlük yapan hem de milli takımda oynayan tek ABD'li olarak da dikkat çekiyor. 
     
</TEXT>
</DOC>
