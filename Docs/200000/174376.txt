<DOC>
<DOCNO> 174376 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/08/guncel/gun10.html </URL>
<DATE> 2003/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğretmenlerin başvurusu az 
</HEADLINE>
<TEXT>

   20 bin öğretmen kadrosu için adaylar internet kafeleri doldurdu ancak yetkililer, yine de beklenenin çok altında başvuru yapıldığını belirtti... 
      ŞERİF ÇIRAY Ankara 

   
   Milli Eğitim Bakanlığı'nın MEB açtığı 20 bin öğretmen kadrosu için başvurular dün başladı. İnternetten doldurulması gereken form nedeniyle internet kafelere akın eden adaylar, başvuru işlemlerini 22 Ağustos Cuma günü mesai bitimine kadar tamamlayabilecek. Adaylar, atamaların başladığı ilk gün "2003 Yılı İlk Atama Elektronik Başvuru Formu"nu "http atama.meb.gov.tr" internet adresinden doldurmak zorunda oldukları için internet kafeleri doldurdu. 
   
   Yoğunluk azaldı 
   Ankara İl Milli Eğitim Müdürlüğü yetkilileri, geçen yıla göre yoğunluğun azaldığını belirterek, "Beklediğimizin çok altında başvuru yapıldı" dedi. Adaylar başvuru formunu doldurduktan sonra il milli eğitim müdürlükleri ve yurtdışı eğitim temsilciliklerine teslim edebilecek. İstanbul ve Ankara'daki adaylarsa formlarını merkez ilçe milli eğitim müdürlüklerine verebilecek. 
   
   En yüksek puan 90 
   Yeniden açıktan atama ve kurumlar arası nakil isteyen adaylar da il milli eğitim müdürlüklerindeki bürolara başvuracak. Bürodaki görevliler, internet üzerinden "2003 Yılı Yeniden Atama Başvuru Formu"nu doldurarak başvuru işlemini gerçekleştirecek. 
   MEB'in öğretmenlik atamalarında branşlara göre taban puanları da belirlendi. En yüksek taban puan 90 olarak Kimya, en düşükse 45 olarak Türkçe branşları için tespit edildi. 
   
   
</TEXT>
</DOC>
