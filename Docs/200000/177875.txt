<DOC>
<DOCNO> 177875 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/24/son/sontur23.html </URL>
<DATE> 2003/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
9 aylık hamile eşini öldüren kişinini cesedi bulundu... 
</HEADLINE>
<TEXT>

     Kırıkkale'de, 2 çocuk annesi 9 aylık hamile eşi ile bir taksi şoförünü öldürdükten sonra firar eden Adem Kol'un cesedi bulundu. Kol'un eşini öldürdüğü tabancayla intihar ettiği belirlendi. 
     Alınan bilgiye göre, Yaylacık Mahallesi'ndeki boş bir evden silah sesi geldiğini duyan mahalle sakinleri, durumu polise bildirdiler. Olay yerine gelen ekipler, tabancayla intihar ettiği belirlenen bir kişinin cesedini buldular. 
     Yapılan incelemede, ölen kişinin 21 Ağustos Perşembe günü Kaletepe Mahallesi Şehit Erhan Tolun Sokak 12 numaralı evde, 2 çocuk annesi 9 aylık hamile eşi Hatice Kol 30 ile Karacalı Köyü yolunda taksi şoförü Mustafa Yüzer'i öldürdüğü belirlenen Adem Kol 33 olduğu saptandı. 
     Karısını öldürdüğü tabancayla intihar eden Kol'un cesedinin yanında, boş hap kutuları ile 8 adet boş bira kutusu bulundu. 
     Olay yerine gelen Cumhuriyet Savcısı Ali Velioğlu'nun yaptığı incelemede, Adem Kol'un üzerinde ikinci bir tabanca bulundu. Kol'un cebinden özgeçmişini anlatan bir de mektup çıktı. 
     Kol'un üzerinde bulanan 9 mm'lik tabancanın Karacalı Köyü yolunda işlenen taksici cinayetinde kullanılan silah olduğu tespit edildi. 
     Adem Kol'un Kırşehir ili Çiçekdağ İlçesi'ne bağlı Çubukyayla Köyü'nde bir kişiyi öldürdüğü, birkaç yıl cezaevinde yattıktan sonra şartla salıverilmeye ilişkin yasadan yararlandığı öğrenildi. 
     Bu arada, Kol çiftinin Maide 9 ile Elif 6 adlı çocuklarının Adem Kol'un ailesine teslim edildiği belirtildi. 
     
</TEXT>
</DOC>
