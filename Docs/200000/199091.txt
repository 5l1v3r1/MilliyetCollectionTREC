<DOC>
<DOCNO> 199091 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/01/son/sontur11.html </URL>
<DATE> 2003/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Genç kızla tanıştığı gün, dayısı tarafından bıçaklandı... 
</HEADLINE>
<TEXT>

     Konya'da 15 yaşındaki bir genç, yeni tanıştığı kız arkadaşıyla gezerken kızın dayısı tarafından bıçaklandı. 
     Edinilen bilgiye göre Yunus K. 15 , merkez Selçuklu İlçesi Işıklar Mahallesi Salı Pazarı civarında, Fatma B. 15 ile tanıştı. Yunus K. ve Fatma B. aynı mahallede birlikte gezerken, Fatma B'nin dayısı Alparslan Yıldırım ile karşılaştı. 
     Yeğenini tanımadığı bir erkekle gören Yıldırım, sinirlenerek Yunus K'yi bıçakla 3 yerinden bıçakladı, yeğeni Fatma B'yi de dövdü. Yunus K. Konya Numune Hastanesi'nde tedavi altına alındı. 
     Yunus K. hastanede polise verdiği ifadesinde ''Kız arkadaşımla konuşurken dayısı geldi. Fatma ile daha bugün tanışmıştık. Sadece konuşuyorduk'' dedi. 
     Yunus K. tedavisinin ardından taburcu edilirken, Alparslan Yıldırım ise gözaltına alındı. 
     
</TEXT>
</DOC>
