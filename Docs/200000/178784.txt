<DOC>
<DOCNO> 178784 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/28/son/sontur27.html </URL>
<DATE> 2003/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Süper liselere kayıtlar başladı... 
</HEADLINE>
<TEXT>

     Yabancı dil ağırlıklı liselere süper liseler ön kayıtlar, bugün başladı. 
     Adayların, ön kayıt başvurularını il ve ilçe milli eğitim müdürlüklerinin belirledikleri okullara yapmaları gerekiyor. Adaylar, ayrıca, mezun oldukları ilköğretim okulundan başvuru formu edinebilecekler. 
     Ön kayıt yaptıracak adaylarda, ilköğretim okulundan o yıl veya önceki yıllarda mezun olup açıköğretim dahil herhangi bir ortaöğretim kurumuna hiç kayıt yaptırmamış ve diploma notunun en az 4.00 olması koşulu aranıyor. 4, 5, 6, 7 ve 8. sınıfa ait yıl sonu ağırlıklı notlarının aritmetik ortalaması 3.99 ve aşağı olan öğrenciler başvuramayacak. 
     Adaylar, en fazla 5 okulu tercih edebilecek. Okullara yerleştirme işlemini, diploma notlarına göre milli eğitim müdürlükleri yapacak. 
     Kesin kayıt hakkı kazanan öğrencilerin listeleri, 3 Eylül 2003 tarihinde, saat 09.00'da ilan edilecek. Bu öğrenciler, kesin kayıtlarını 3-5 Eylül günleri arasında yaptıracak. 
     Açık kalacak kontenjanlara okulların eğitim-öğretime başladığı hafta yeniden ön kayıt başvurusu alınacak. 
     Kayıtlar, 2 Eylül 2003 tarihine kadar sürecek. 
     
</TEXT>
</DOC>
