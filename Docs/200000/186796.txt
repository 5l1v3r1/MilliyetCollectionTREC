<DOC>
<DOCNO> 186796 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/06/son/soneko23.html </URL>
<DATE> 2003/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
FT "Uzanlar, ulusal gelirin yüzde 3'ünü zimmetine geçirdi" 
</HEADLINE>
<TEXT>

     Uzan ailesinin özel bir bilgisayar programını kullanarak İmar Bankasının yaklaşık 6 milyar dolarına el koyduğu, bunun Türkiye'nin GSMH'sının yüzde 3'üne eşit olduğu belirtildi. 
     Financial Times gazetesi, BDDK müteffişlerinin İmar Bankasına ilişkin raporunun bulgularına dayanarak Uzan ailesinin özel bir biçimde dizayn edilen bir bilgisayar programını kullanarak İmar Barkası'nın 6 milyar dolarına zimmetine geçirdiğini yazdı. Uzanların el koydukları paranın Türkiye'nin GSMH'sının yüzde 3'üne eşit olduğuna işaret eden gazete, mevduat garantisi nedeniyle bu paranın otomatik olarak büyük bir borç yükü altında olan Hazine'nin bir yükümlüğü haline geldiğini kaydetti. 
     BDDK'nın raporunu, yargılanmasını istediği 22 kişiden oluşan bir liste ile birlikte İstanbul savcısına gönderdiği ifade edilen haberde Kemal Uzan'ın başını çektiği listede Yavuz Uzan ve Hakan Uzan'ın da yer aldığı bildirildi. 
     Financial Times haberinde müteffişlerin İmar Bankasının hesaplarında kayıtlı mevduat ile halk tarafından yatırılan mevduat arasında büyük bir fark ortaya çıkarttıkları, bankanın mevduatın yüzde 90'ını gizleyerek hesaplarında göstermediğine, gizlenen mevduatın 5.7 milyar doları bulduğuna dikkat çekildi. 
     Özel bilgiyasar programının mevduatı gizlemek üzere dizyan edildiğini kaydeden gazete, programın aynı zamanda bankanın gerçek durumunun en üst düzey yöneticilerin dışındaki tüm çalışanlardan saklanmasına mümkün kıldığına işaret etti. 
     İngiliz gazetesi, Uzan ailesinin geçen Ağustos ayında bir New York Mahkemesince Motorola'ya 4.3 milyar dolar ödemeye mahkum edildiğini de anımsattı. 
     
</TEXT>
</DOC>
