<DOC>
<DOCNO> 151726 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/23/astro/index.html </URL>
<DATE> 2003/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Sert tepkiler 
</HEADLINE>
<TEXT>

     Bugün sabah saatlerinde Kova burcuna geçen Ay arkadaşlıklar ve grup çalışmaları için uygun bir zemin yaratsa da akşam enerjik ama daha sert, huzursuz bir atmosfer var. Koç'lar takım çalışması ve ortaklaşa hareket sayesinde çok şey başarabilirler. Öğleden sonra sakin ve toleranslı olmaya çalışmalılar. Boğa'nın işle ilgili konularla ve yeni sorumluluklarla ilgilenmesi gerekebilir. Üstlerle ilişkilerde daha sabırlı ve toleranslı olmak gerekiyor. İkizler bugün rahat ve neşeli. Hareket, iletişim ve yeni tanışmalar onu mutlu edebilir. Bununla birlikte her sözü inanmamak faydalı olacak. Yengeç'ler parasal durumlarını korumaya çalışmalılar. Aceleci davranıp risk alırlarsa bazı kayıplarla karşılaşabilirler. Akılcı davranmaları gerekecek. Aslan'lar gereksiz yere tartışmaya girerek tedirgin olabilirler. İnatlaşma ve sabırsızlık yerine uzlaşı ve tolerans göstermeliler. Bazı beklemeler ve eleştiriler söz konusu. Başak'lar çoğu zaman düzenli ve titiz olsalar bile bugün biraz daha dikkatli olmalılar. Günlük düzen, detay gerektiren konularda panik yaşamamaya dikkat etmeliler. 
     Terazi'ler hızlı hareket edebilecekleri bir gündeler. Duygusal alanda sabırsızlık gösterseler de işleri yoluna koyabilecek durumdalar. Akrep'ler dikkatli olmak durumundalar. Başarı gelecek ama çaba sarf etmek gerekiyor. Bu arada ev ve yakınlarla ilgili huzursuzluklar da mümkün. Yay'lar iyimser enerjiler altındalar. Kısa yolculuklar, eğitim ve düşüncelerini ortaya koyabilecekleri olanaklar açısından renkli bir gündeler. Değerlendirmeye bakmalılar. Oğlak'lar şimdi daha planlı hareket etmek zorundalar. Özellikle öğleden sonra harcamalarda ani artış ya da maddi riskler gündeme gelebilir. Kova'nın girişimleri dikkat çekebilir. Kişisel konularda çabuk karar verip harekete geçme arzusu var. Ani tartışmalardan ve küçük kazalardan uzak durmaya bakın. Balık'lar nedenini çok iyi göremedikleri konular yüzünden kararsızlık ve belirsizlik yaşayabilirler. Duygusal alanda öfke ve gerginlik olabilir. 
     


            Faks 287 74 37 
      




</TEXT>
</DOC>
