<DOC>
<DOCNO> 170819 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/22/guncel/gun04a.html </URL>
<DATE> 2003/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
A400M'nin yüzde 7.15'i Türkiye'den 
</HEADLINE>
<TEXT>

      ÖNAY YILMAZ İstanbul 

   
   
   Türkiye'nin, altı Avrupa Birliği AB ülkesiyle birlikte başlattığı A400M askeri nakliye uçağı ortak projesindeki iş payı, Portekiz'in ayrılmasıyla artırıldı. TAI Türk Havacılık ve Uzay Sanayi , ortak üretilecek uçağın yüzde 7.15'lik bölümünü yapacak. A400M projesine ilişkin sözleşme, Almanya'da 27 Mayıs 2003'te imzalanmıştı. 180 adet A400M'i içeren proje uyarınca ilk uçuş 2007, ilk teslimat ise 2009'da gerçekleştirilecek. 
   
   TEKLİFLER ÇOĞALDI 
   TAI, bu projeyle dev sanayi grupları olan Airbus - Germany, Airbus - UK, Airbus - France, FLABEL, EADS - CASA arasında yerini aldı. Aynı zamanda hem kurucu hem de müşteri olan ülkelerin hava kuvvetlerine teslim edilecek uçak sayıları, "Almanya 60, Belçika 7, Fransa 50, İngiltere 25, İspanya 27, Türkiye 10 ve Lüksemburg 1" olarak belirlendi. Günümüz şartlarında yetersiz kalan ve sürelerini dolduran C - 130 Hercules ve C - 160 Transall uçaklarının yerini alacak olan A400M, yüksek seyir hızı ve kıtalararası menzilinin yanı sıra iki kat daha fazla yük taşıyabilme kapasitesine sahip. A400M, Avrupa Ordusu veya 60 bin kişilik Acil Müdahale Kuvveti'nin operasyonlarına en uygun uçak olarak tasarlandı. 
   
   
</TEXT>
</DOC>
