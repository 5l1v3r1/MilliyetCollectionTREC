<DOC>
<DOCNO> 150877 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/19/guncel/gun04.html </URL>
<DATE> 2003/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Uyuşturucudan PKK çıktı 
</HEADLINE>
<TEXT>

Çeşme’de uyuşturucuyla yakalanan Demirhan ve Avusturyalı kız arkadaşının Viyana’da KADEK bağlantılı bir Kürt derneğiyle ilişkileri tespit edildi 
     MURAT EĞİLMEZ İzmir DHA 

     İzmir’in Çeşme Limanı’ndan feribota binip Avusturya’ya gitmek üzereyken yakalanan araçta bulunan 16 kilo eroinin arkasında PKK KADEK bağlantısı çıktı. Yakalanan kurye Gürbüz Demirhan ve sevgilisi Fatma Hanım Stephansky tutuklanırken, Demirhan Viyana’da KADEK bağlantılı bir Kürt derneğinde tanıştığı kişi sayesinde bu işe girdiğini söyledi. Eroin Narkotik köpeği "Sera"nın koklayarak gösterdiği otomobilin tamponunda bulundu. Demirhan, işsiz kalmış, çaresiz insanların PKK’nın ağına düştüğünü söyledi. Demirhan, ifadesinde şunları söyledi "Derneğin yöneticisi bana İstanbul’dan eroin getirmem karşılığında 15 bin euro vereceğini söyledi. Buluşma yerinde tanımadığım bir kişi, Bu sim kartı telefonuna tak. Seni arayacağız’ dedi. Otomobilimi alarak gitti. 20 gün sonra da otomobilimi teslim ettiler." Demirhan ile sevgilisi, İzmir DGM’ce tutuklanarak cezaevine gönderildi. 
     


GÜNCEL 
























</TEXT>
</DOC>
