<DOC>
<DOCNO> 151161 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/20/yazar/yilmaz.html </URL>
<DATE> 2003/04/20/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
"Bize bu ülkede muhtar olmayı çok görenler var" 
</HEADLINE>
<TEXT>

     Toplantının iki ana sponsoru vardı biri kamuoyunun çok yakından tanıdığı Albayrak Grubu, öbürü de henüz yeterince meşhur olmayan Sega...AKP iktidar olduktan sonra MÜSİAD'ın öneminin arttığı gün gibi ortada. 2 bin 100 üyeye ulaşan MÜSİAD'ın son bir yılda 300 yeni giriş olmuş. THY Genel Müdürü Abdurrahman Gündoğdu, DSİ Genel Müdürü Veysi Eroğlu, Kamu Bankaları Ortak Yönetimi Başkanı Zeki Sayın, İstanbul Defterdarı Kadir Boy... Bakanlar Ali Çoşkun, Kemal Unakıtan, Hüseyin Çelik, Kürşat Tüzmen, Binali Yıldırım, hepsi gelmişler. Hükümete, özelleştirmeden aldıkları Deniz Nakliyat'ın 29 milyon dolar ödemesini erteletmek isteyen armatörlerden Cengiz Kaptanoğlu'nu gördüm. YASED Başkanı şaban Erdikler, İTO Başkanı Mehmet Yıldırım, TİM Başkanı Oğuz Satıcı oradaydı. 
     MÜSİAD Başkanı Bayramoğlu, eski başkan Erol Yarar ile protokolü paylaştı. Yarar, MÜSİAD'ın başkanlığından ayrıldıktan sonra yurtdışına açılmıştı. MÜSİAD'ın 32 ülkede ofisini kuran Yarar, en son Güney Afrika açılışına katılmıştı. Erdoğan, sivil toplum kuruluşlarına 'sıcak' mesajlar verirken, muhalefeti eleştirmekten kaçınmadı. Eleştirilerden en büyük payı, salondaki tek muhalefet partisi lideri DYP Genel Başkanı Mehmet Ağar aldı. Ardından hükümetin arazi satışı ve vergi barışı hedeflerine inanmayanlar. Erdoğan, sitem ediyor "Bize bu ülkede muhtar olmayı çok görenler var " 
     
     







</TEXT>
</DOC>
