<DOC>
<DOCNO> 153369 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/30/ekonomi/eko07.html </URL>
<DATE> 2003/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Dışbank'tan KOBİ'lere destek 
</HEADLINE>
<TEXT>

     EKONOMİ SERVİSİ 

     Dışbank'ın KOBİ'lere özel kolaylıklar sağlayan "Girişimci Destek Kredisi" anlaşmalarının 34'üncüsü İstanbul Ticaret Odası İTO ile imzalandı. 
     Dışbank Genel Müdürü Faik Açıkalın ile İTO Başkanı Mehmet Yıldırım'ın imzaladığı anlaşmaya göre, 5 - 50 milyar lira arasında kullandırılabilecek krediler, 24 aya kadar vadeli olabilecek. Krediler, 18 aya kadar sabit, 24 aya kadar da ilk 18 ay sabit kalmak kaydıyla geri kalan kısmı piyasa şartlarına göre değişebilecek oranlarda vadelendirilecek. 
     Açıkalın, yaptıkları bir araştırmaya göre, Türkiye'de insanların gitmeye en çok korktuğu yerlerden ilkinin dişçi ikincisinin bankalar olduğunu belirterek, "Bu araştırmanın sonucuna dayanarak yapacağımız bir anlaşma, bankalarla çalışma alışkanlığı henüz gelişmemiş firmaların çekingenliklerini kırmak için pozitif katkıda bulunacak" dedi. 
     Yıldırım da "Maalesef, özel sektör olarak daha önceki kredileri kendi paramız gibi kullandık. İşletmeye aldığımız kredilerle yalı, uçak, yat aldık. Bu yanlışlıkları yaptığımız için geldik, duvara da çarptık" diye konuştu. 
     


EKONOMİ 



















</TEXT>
</DOC>
