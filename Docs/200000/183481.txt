<DOC>
<DOCNO> 183481 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/20/dunya/dun02.html </URL>
<DATE> 2003/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
10 yıl içinde AB üyesi olacaksınız 
</HEADLINE>
<TEXT>

      
   'Türkiye bizim için, İslami bir partinin iktidarda olduğu Türkiye ile İsrail arasında iyi ilişkiler olabileceğini göstermesi bakımından mükemmel bir örnektir. Yahudiler ve Müslümanlar arasında, İslam ve Judaizm arasında da hiçbir çatışma olmadığının iyi bir örneğidir. Türkiye demokratik bir ülkedir ve halkının hangi partinin iktidarda olacağına karar verme hakkı vardır. 
   
   Aşırılardan endişelenin 
   Batı dünyasında, İslam dünyası hakkında bazı endişeler var. Özgür dünyaya, Batı dünyasına cevabım, bunun doğru olmadığı. Türkiye'yi örnek olarak alabilirsiniz. İslam ülkesidir, İslami parti iktidardadır ama demokratik bir ülkedir. O halde İslam dünyası hakkında endişeye yer yoktur. Şüphe ve endişe, aşırılar konusunda olmalıdır. 
   
   Köprü rolü 
   Türkiye'nin gelecek 10 yıl içinde AB üyesi olacağını ve Türkiye - İsrail ilişkilerinin çok yakın olacağını düşünüyorum. Türkiye ve İsrail arasındaki iyi ilişkilerin, İsrail ve Arap dünyası arasındaki ilişkilere yansıyacağına inanıyorum. Beklentim, aynı değerleri paylaşan iki demokratik ülke olan Türkiye ve İsrail'in, bütün bölgedeki yaşam seviyesinin yükseltilmesi çabalarına katkıda bulunabileceğidir. Türkiye Arap dünyası ve İsrail arasında bir köprü olabilir. 
   Cumhurbaşkanınızı ve başbakanınızı İsrail'e bekliyoruz Ankara'yı ziyaret ettiğimde kendilerini davet ettim. Mümkün olan en yakın zamanda geleceklerini umuyoruz.' 
   
</TEXT>
</DOC>
