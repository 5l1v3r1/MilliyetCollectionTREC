<DOC>
<DOCNO> 171530 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/25/spor/spo15.html </URL>
<DATE> 2003/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

   
   Dereli'ye görev    LIECHTENSTEIN'DA bugün İtalya ile Portekiz U19 yaş milli takımları arasında oynanacak Avrupa Şampiyonası final maçında FIFA kokartlı hakemlerimizden Selçuk Dereli görev yapacak. MHK Başkanı Bülent Yavuz, "Yedi ay önce FIFA listesine girmiş bir hakemin böylesi büyük bir organizasyonda en önemli maçta görevlendirilmesi gurur vericidir. Türk hakemi nerede sorusunu soranlara verilmiş en iyi yanıttır" dedi. 
   
   Moldova mesaisi    A ve Ümit Milli Futbol Takımları, 19 - 20 Ağustos'ta Moldova ile Ankara'da özel maçlar yapacak. Futbol Federasyonu'ndan yapılan açıklamaya göre, Milliler 20 Ağustos Çarşamba günü 19 Mayıs Stadı'nda Moldova ile karşı karşıya gelecek. Ümitler ise 19 Ağustos Salı günü Cebeci İnönü Stadı'nda oynayacak. 
   
   Brezilya finalde    KUZEY ve Orta Amerika Futbol Şampiyonası'nda "Altın Kupa", yarı finalde ABD'yi 2-1 yenen Brezilya ilk finalist oldu. ABD'nin Miami kentinde yapılan maçın ilk yarısı 0-0 sona erdi. Amerika 62. dakikada Carlos Bocanegro ile öne geçti. Brezilya 89. dakikada Kaka ile beraberliği sağladı. Diego'nun 100. dakikada attığı altın gol Sambacıları finale taşıdı. 
   
   Randevular belli oldu    İSPANYA Ligi'nde dün çekilen fikstüre göre Rüştü'nün takımı Barcelona 10. haftada Nihat'lı Real Sociedad'ın karşısına çıkacak. Espanyol forması giyen Tayfun ise ilk hafta Real Sociedad'ı, 16. hafta da Barcelona'yı evinde ağırlayacak. 
   
   HAZIRLIK MAÇLARI    Ankaragücü - Maccabi Haifa 0 - 0 
   Malatyaspor - Hartberg 1 - 1 
   İstanbulspor - İst. Bş.Bel 1 - 1 
   Gaziantepspor - Oberhausen 1 - 1 
   
   
</TEXT>
</DOC>
