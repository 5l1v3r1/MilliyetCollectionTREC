<DOC>
<DOCNO> 179662 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/02/guncel/gun90.html </URL>
<DATE> 2003/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 

   
   Adam olacak çocuk...    İstanbullu Salih 10 ve Ahmet 12 , hem doğru hem yanlış bir şey yaptılar. Nasreddin Hoca'nın heykelini görmek istediler. Gizlice trene binip Akşehir'e gittiler. Bir de ne görsünler Hoca heykelinde eşeğe düz binmişti .. Neyse, bu ayrı bir konu. Gelelim ufaklıklara... Önce tebrik ediyoruz. Çünkü bu kaçış Şarkıcı ya da futbolcu olmak uğruna ya da kendilerine çok matah şeylermiş gibi gösterilen elemanları görmek için Laila, Reina çıkışına değil, okudukça güldükleri Nasreddin Hoca'yı merak ettikleri ve görmek istedikleri içindi. 
   Valla kalmadı böyle çocuklar. Sonra da şiddetle kızıyoruz, yanlarında bir büyükleri olmadan böyle tehlikeli bir yolculuğa çıktıkları için. Bu arada, Akşehir yetmez. Gidilecek ve gülünecek daha ne yerler var. Hemen yazalım... 
   Batık Bankalar...Vatandaşın 26 milyar dolarının battığı ve zararın yine vatandaşa fatura edildiği, üstelik olayın neredeyse kapanıp gitmeye yüz tuttuğu trajikomik mekanlar...Televole Binası... Bilmiyoruz çocukları oraya götürmekle iyi eder miyiz Ama dünyanın yargısız infaz edilen ilk "Katil tost makinesi" orada. Diğer hikayeleri de anlatırsak, o-hooo, gülmekten katılırlar valla ..Maliye Bakanlığı... 1 yıllığına diye çıkardığı "Deprem, nam-ı diğer Özel Tüketim Vergisi"ni 4 yıldır alan, muhtemelen sonsuza dek de alacak olan... Irak politikasındaki başarısızlık ve tezkere krizinin faturasını da yine halka çıkaran... Gezi sırasında "Vezirine, halkı delirip oynayana kadar vergi koyduran kral" fıkrası da anlatılırsa cuk oturur, hep birlikte gülünüp eğlenilir...Merkez Bankası... Üzerine sıfır konacak yeri kalmayan, Türkiye'ye ilk kez gelen turistlerin Ne yazık ki üzerinde Atatürk'ün resmi olan milyoner olmanın tadına varıp keyifle güldükleri, dünyanın en değersiz ikinci parasının çıkış yeri. Görevlilere "Ağbi, bu çuvallar dolusu parayı güzelce hazırlamakla niye uğraşıyorsunuz ki Nasılsa hortumlanacak, öyle tıkıverin gitsin " denilerek karşılığında "Aferin len kerata, doğru valla " cevabıyla kasıklar ağrıyana kadar gülünebilecek ortam... 
   İçinde bulunduğumuz trajikomik durumu, artık Nasreddin Hoca'nın inceden geçirmeli fıkralarıyla açıklamak mümkün değil. Cennet yurdumuz, daha böyle gezilip hem gülünecek hem de düşünülecek çok sayıda yere sahip. Ancak, öyle Kemalettin Tuğcu hikayesi gibi evden kaçarak olmaz, güzel bir tur ve rehberle gezmek gerek... 
   
   Usta tamam, hadi kapatıyorum çok yazmasın, telefon uçtu .. 
   Alexander Graham Bell İlk telefonu test ederken 

   
   Merak Kediyi Öldürdü .. Haç Özel    Önce Selin Toktay haçlı kolye takmıştı. Sonra Çağla Şıkel taktı. "Yanlış anlaşıldı ve çok baskı altında kaldım " dedi ve O da çıkardı... 
   Selin'e kimse çıkartması için baskı yapmadı da niye Çağla'ya bu baskı yapıldı Bu baskıyı kimler yaptı Karanlık güçler kimlerdir Bu baskıdan rahatsız olup, şeklini beğendiği haçı çıkarıp taktığı Arapça "Allah" yazan kolyenin şeklini de beğenmekte midir Vatikan'da ikamet eden Papa, "Haç takanlara baskı var, almayın onları AB'ye " diye kampanya açar mı Açmaz umarız...Kendi deyimleriyle "Şeklini beğeniyorum " diye haç takmışlardı. Haç şekil itibariyle çok ilginç bir figür müdür, yılların haç şeklini yeni mi keşfetmişlerdir Yarın öbür gün küp, dikdörtgen, kare şekillerine de vurulabilirler mi Art arda iki mankenin haç şeklini delice beğenmesinin olasılığı yüzde cinsinden kaçtır Memleketi vampir basmıştır da bizim haberimiz mi yoktur "Eksantrik" görünebilmek için yaratıcılık gerekir mi, yoksa haç takarak eksantrik olduğuna inanmak yeterli midir 
   Bırakın isteyen istediğini taksın, biz de yorulduk valla kampanya açmaktan bu sıcakta... 
   
   Suçsuzluk Bize Kaldı 
   "Özür dilerim sayın seyirciler, benim suçum değil, kimsenin suçu değil. Böylece herkese suçsuzluk kaldı, şimdi reklamlar..." b b 
</TEXT>
</DOC>
