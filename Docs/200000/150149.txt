<DOC>
<DOCNO> 150149 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/16/son/sondun10.html </URL>
<DATE> 2003/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
"Bush, Suriye'ye karşı bütün seçenekleri açık tutuyor" 
</HEADLINE>
<TEXT>

     ABD Başkanı George Bush'un ulusal güvenlik danışmanı Rice, Başkan Bush'un Suriye'ye karşı bütün seçenekleri açık tuttuğunu belirtti. 
     Rice, bir gazetecinin, ABD'nin Suriye'ye karşı alacağı önlemlere ''askeri seçeneğin de dahil olup olmadığını'' sorması üzerine, ''Başkan hala bütün seçenekleri açık tutuyor'' cevabını verdi. 
     
     "Saddam için Iraklılar'a güveniyoruz" 
     Rice, ABD'nin Saddam Hüseyin, oğulları ve rejimin diğer yetkililerinin nerede olduğunu öğrenmek için Iraklılara güvendiğini söyledi. 
     Rice, Amerikan ABC televizyonuna yaptığı açıklamada, ''Belki de yakında Saddam Hüseyin ve oğullarının nerede olduğunu öğrenebileceğiz, çünkü Irak halkı bize bildiklerini söyleyecek'' dedi. 
     Rice, ''Iraklılar, Saddam Hüseyin'in gittiğine inanmak istiyor gibi görünüyor, çünkü özgürce kendilerini ifade ediyorlar, bizim de buna yoğunlaşmamız gerekiyor. Irak halkının ABD'nin motivasyonlarına güven duymamak için haklı nedenleri bulunduğunu çok iyi anlıyoruz, ancak Iraklıların kalbinde özgürlük arzusunun hala yanmakta olması bizi cesaretlendiriyor'' diye konuştu. 
     Condoleezza Rice, ''Yavaş ama emin adımlarla, su dağıtımı, insani yardım yapılmasıyla yaşam koşullarını iyileştirdiğimizde Iraklılar bizi işgalci güç gibi değil kurtarıcı olarak görecektir'' dedi. 
     





</TEXT>
</DOC>
