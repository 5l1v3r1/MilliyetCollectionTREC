<DOC>
<DOCNO> 156444 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/13/son/sonspo30.html </URL>
<DATE> 2003/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor'a 2.5 milyar ceza... 
</HEADLINE>
<TEXT>

     Profesyonel Futbol Disiplin Kurulu PFDK , Trabzonspor'a 2,5 milyar lira para, Gençlerbirliği idarecisi Cem Onuk'a ise 15 gün hak mahrumiyeti cezası verdi. 
     Kurul, Trabzonspor-Galatasaray maçında çıkan olaylar nedeniyle, Trabzonspor'a 2,5 milyar lira para cezası verirken, Gençlerbirliği idarecisi Cem Onuk'u ise Altay-Gençlerbirliği karşılaşmasında hakeme kaba ve müstehzi söz söylemekten 15 gün hak mahrumiyetiyle cezalandırdı. 
     Kurulun verdiği diğer cezalar şöyle 
     
     
2 maç Yusuf Işık Hatayspor 45 gün Necmettin Sert Sakaryaspor Antrenörü 1 ay Erhan Yılmazer Pendikspor İdarecisi Ali Kayabaşoğlu Sakaryaspor İdarecisi 20 gün Naim Güngör Çorluspor İdarecisi 
     PFDK ayrıca, Hatayspor Kulübü'ne 2,5 milyar lira, Amasyaspor, Yalovaspor, Bilecikspor ve Kardemir D.Ç. Karabükspor kulüplerine 500'er milyon lira, Şanlıurfaspor ve Marmaris Belediyespor kulüplerine ihtar cezasıyla birlikte 1'er milyar lira, Karşıyaka Kulübü'ne 1 maç saha kapatma ve 1 milyar lira, Çankırı Belediyespor Kulübü'ne 750 milyon lira, Eskişehir Şekerspor Kulübü'ne ihtar cezasıyla birlikte 300 milyon lira para ve Kartalspor Kulübü'ne ise ihtar cezası verdi. 
     
</TEXT>
</DOC>
