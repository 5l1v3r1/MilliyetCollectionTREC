<DOC>
<DOCNO> 199404 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/03/magazin/mag02.html </URL>
<DATE> 2003/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
150 milyarlık bela 
</HEADLINE>
<TEXT>

      YAŞAR ÇAKMAK 
   
   Organizatör Erkan Özerman, podyum dünyasına kazandırdığı Şenay Akay'ın, ayrılmaya karar verdiği eşi Buğra Özçetin yüzünden zor günler yaşadığını söyledi. Akay'ın, 3 yıldır işsiz olan eşinin piyasaya 150 milyar civarındaki borcu bulunduğunu belirten Özerman, "Buğra Özçetin, evlilikleri boyunca evine bir kuruş getirmemiş. Şenay da borçlarına kefil olmuş. Alacaklılar Şenay'ın peşinde. Kızın başında 150 milyarlık bir bela var" dedi. 
   Evlilikleri sırasında eşinin kendisine kefil olmasının çok doğal olduğunu söyleyen Özçetin, "Sözü edilen tüm borçları kendi malvarlığım ve ailemle birlikte ödedim. Şenay'a borç falan bıraktığım yok" diye konuştu. 
   
   Buğra yine yakalandı 
   CESUR SERT İzmir DHA 
   Eşi Şenay Akay'ın açtığı boşanma davasına, karşı davayla yanıt veren Buğra Özçetin, İzmir'de eski manken Secem Hancı'yla görüntülendi. Alsancak'taki Sir Winston Tea House'ta baş başa neşeli sohbet ederken görülen ikili, patlayan flaşlardan saklanmaya çalışsa da başarılı olamadı. Hancı, "Sadece arkadaşız, yanlış anlaşılmasın" derken, Özçetin soruları yanıtsız bıraktı. 
   
   
</TEXT>
</DOC>
