<DOC>
<DOCNO> 172097 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/28/son/sondun12.html </URL>
<DATE> 2003/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransız aktris Trintignant Litvanya'da dövüldü, komaya girdi.. 
</HEADLINE>
<TEXT>

     Fransız aktris Marie Trintignant 41 , Litvanya'da kaldığı otelde feci şekilde dövüldü. 
     Yetkililer, dün öğle saatlerinde başkent Vilnius'te üniversite hastanesine kaldırılan Trintignant'ın, başına aldığı darbeler sonucu beyin kanaması geçirdiğini ve yoğun bakım servisinde komada olduğunu bildirdi. 
     Polis, annesi ve erkek arkadaşı Fransız şarkıcı Bertrand Cantat ile aynı otelde kalan Trintignant'ın, sevgilisi tarafından dövülmüş olmasından şüphelenildiğini kaydetti. 
     Aşırı alkol alan Cantat'nın da, dün Trintignant ile aynı hastanede tedavi altına alındığı belirtildi. 
     Marie Trintignant'ın, Fransa-Litvanya ortak yapımı ''Colette'' adlı filmin çekimleri için geçen ay başından bu yana Vilnius'te bulunduğu belirtildi. 
     Trintignant'ın annesi Nadine Trintignant'ın yönetmenliğini yaptığı film, 19. yüzyılda geçen bir aşk hikayesini anlatıyor. 
     
</TEXT>
</DOC>
