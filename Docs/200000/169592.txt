<DOC>
<DOCNO> 169592 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/15/son/sontur06.html </URL>
<DATE> 2003/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Chat aşkıyla gelen nikah 
</HEADLINE>
<TEXT>

     Mustafa ÖZDEMİR- Ahmet TOKYAY ZONGULDAK, DHA . 
     

Zonguldaklı 28 yaşındaki Armağan Aydemir ile Ankaralı pazarlamacı 28 yaşındaki Murat Sarman arasında İnternette chat yaparken başlayan dostluk nikah masasına taşındı. 
     Yaklaşık İki yıl önce İnternette chat yaparken tanışan Murat Sarman ile Armağan Aydemir gün geçtikçe birbirlerini sevmeye başladı. İnternetteki tanışmalarından 6 ay sonra Zonguldak'a gelen Murat Sarman ile Armağan Aydemir yüzyüze görüşmelerinde birbirlerini sevdiklerini anladı, ancak duygularını dile getiremedi. Yaklaşık 2 yıl boyunca chatleşerek ve telefonla konuşarak arkadaşlıklarını iletleten Sarman ve Aydemir, sonunda birbirlerine aşık olduklarını itiraf etti ve evlenme kararı aldı. 
     Zonguldak Öğretmenevi'nde yapılan düğünde mutlulukları gözlerinden okunan çift, "Ailelerimiz internetten tanıştığımızı duyunca evlilik kararımıza önce sıcak bakmadı. Ancak birbirlerini tanıyınca her iki taraf da onay verdi. Şu anda çok mutluyuz. İnşallah bu mutluluğumuz ömür boyu sürer'' dedi 
     
</TEXT>
</DOC>
