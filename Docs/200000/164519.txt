<DOC>
<DOCNO> 164519 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/21/siyaset/siy02.html </URL>
<DATE> 2003/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
'Uyum yasaları ödün vermeden uygulanmalı' 
</HEADLINE>
<TEXT>

     ANKARA Milliyet 

     AB uyum paketine destek veren çeşitli üniversitelerden 47 öğretim üyesi, paketi izleyecek yasa ve Anayasa değişikliklerinin çağdaş dünya normlarından ödün vermeden gerçekleşmesini istedi. 
     Bir grup öğretim üyesi, yazılı bir açıklama yaparak Türkiye'nin geleceğinin şekillendirildiği günler yaşandığına dikkati çekti. Açıklamada, "Cumhuriyet Türkiyesi'nin en büyük medeniyet projesi olan Avrupa Birliği AB projesinin gerçekleşmesine hepimiz her zaman olduğundan daha yakınız" denilirken, şu ifadelere yer verildi 
     
     Önemli aşama uyum paketi 
     "Medeniyet projesinin önemli aşamalarından biri de 6. Uyum Paketi ve bunu izlemesi gereken diğer yasal ve anayasal dönüşümlerdir. Önemli bir aşama niteliğindeki söz konusu yasa ve anayasa değişikliklerinin, TBMM'den AB standartlarına uygun biçimde geçmesi için öğretim üyelerinin moral desteğinin çok önemli olduğunu düşünüyoruz. 
     Bu amaçla, aşağıda imzası bulunan öğretim üyeleri olarak TBMM'nin gündemindeki yasal ve anayasal değişikliklerin çağdaş dünya normlarından ödün vermeden gerçekleşmesini diliyoruz." 
     
     
     

</TEXT>
</DOC>
