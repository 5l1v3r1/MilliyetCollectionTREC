<DOC>
<DOCNO> 155022 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/07/yazar/gureli.html </URL>
<DATE> 2003/05/07/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Orman takiyesi 
</HEADLINE>
<TEXT>

     Hedefte olanlardan biri şimdi ormanlar. Vaktiyle kaçak olarak girilmiş, 450 bin bina ve turistik tesisler kurulmuş, orman niteliğini yitirmiş alanlar bir yasayla şimdi meşrulaştırılıyor. Devlet gücü bunu önleyememiş, yargı 200 bin dosyanın altından kalkamamış yapacak bir şey kalmamış, bari satalım da para kazanalım, diyorlar. Gelecek para AKP'ye göre 25, DSP'nin Orman Çevre AR - GE Kurulu'na göre 1.8 milyar dolar. 
     Para hesabı bir yana, asıl şunun yanıtı verilmeli. 
     Orman niteliğini yitirmiş alanlar yasallaştırıldıktan sonra, sağından solundan ormanların tırtıklanmasına yeşil ışık yakılmış olmuyor mu 
     Nasılsa 10 yıl, 20 yıl sonra buraları da "orman niteliğini yitirmiş" sayılır, yeni bir yasayla biz de ucuz fiyatla buranın sahibi oluruz diye düşünenlerin "girişimci ruhu"ndan kaynaklanan yağma nasıl önlenecektir Tarım Bakanı bile NTV'de 28 Nisan'daki programda "Rüşvet çarkı dönüyor" dedi. Bu çark duracak mı sanıyorsunuz 
     Bu çark, emme basma tulumbanın çarkı. Nasıl olsa devlet bir şey yapamıyor. İcabına bakıp orman niteliğini yitirmiş alanlar yaratırsın. Çarkı rüşvetle besleyip 15 - 20 yıl "idare" edersin. Sonrası işte böyle birileri gelir, "orman vasfını yitirmiş" alanlarda seni meşru mal sahibi yapar. 
     
Bir anne      Bu pazar Anneler Günü. Bizce bu yıl annesine en güzel armağanı Selim İleri veriyor 16 yıl sonra "Annem İçin" kitabını Doğan Kitap, Mayıs 2003 yeniden yayımlayarak, anne sevgisini derinden duyumsattığı için. 
     Selim İleri genç yaşında alzheimer hastalığından ölen annesi için yazdığı, fotoğraflarını da eklediği kitabında, her zaman olduğu gibi, okurlarına içli duygular yaşatıyor. Annesinin 20 yaş fotoğrafına yazdığı şu satırlarda kim bilir kaç anne kendi gençliğini bulur 
     "Yirmi yaş. Umutlar, meçhul aşklar bir nişan. Sonra nişanın bozulması, hayal kırıklığı, suskun bir dönem ve mantık evliliği. Uzaklara dalmış annemin gözleri. Çok uzaklara. Belki de içe kapanışlara." 
     Anne sözcüğünün önüne iki nokta üst üste koyup bakın ne demiş 
     "Anne Artık kimseye bir daha söyleyemeyeceğim sözcük." 
     Evet, "Sevgilim" sözcüğünü çok kişiye söyleyebilirsiniz, ama... "Anne" diyebilirken annenizin değerini bilin. 
     
Bir şiir      Tadımlık dizelerimiz Şiir Ülkesi dergisinin Mayıs sayısından, Bedrettin Aykın'ın "Kışbahar" şiirinden 
     "birlikte yaşanacak daha nice yılların güzelliğisin sen böyle aşk içinde kolumda yürürken nasıl söyleyebilirim ki bir daha bizim için baharın hiç gelmeyeceğini" 
     
     

</TEXT>
</DOC>
