<DOC>
<DOCNO> 162860 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/13/spor/spo15.html </URL>
<DATE> 2003/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

Tayfun Espanyol'da      BEŞİKTAŞ ve Fenerbahçe'nin transfer listesinde yer alan Tayfun Korkut önümüzdeki sezon da İspanya'da forma giyecek. Halen Real Sociedad'da oynayan tecrübeli oyuncu menajeri aracılığıyla İspanya 1. Lig takımlarından Espanyol'la anlaştı. Milli oyuncunun 3 yıllık sözleşme yaptığı öğrenildi. 
     
6 ay ceza      PFDK, A.Sebatlı futbolcu Ragıp'a doping yaptığı gerekçesiyle 6 ay ceza verdi. Kurul, Sebat'ı da 1 milyar 197 milyon lira para cezasına çarptırdı. 
     
Dereli'ye görev      UEFA, hakem Selçuk Dereli'yi 19 Yaşaltı Avrupa Şampiyonası Finalleri'nde görevlendirdi. Şampiyona 16 - 26 Temmuz'da Liechtenstein'da yapılacak. 
     
Okan iddiası      HASAN Şaş ile anlaşamayan Monaco'nun Bursalı Okan'ın peşine düştüğü iddia edildi. Fransız kulübü futbolcunun menajerleriyle temasa geçti. 
     
Özberk'ten imza      SAMSUNSPOR ile yollarını ayıran Teknik Direktör Sakıp Özberk, Diyarbakır ile anlaştı. Özberk dün yeni kulübüyle 2 yıllık sözleşme imzaladı. 
     
Gençler gitti      20 Yaşaltı Milli Takımı, Toulon Turnuvası için Fransa'ya gitti. Salı günü başlayacak turnuvada rakiplerimiz İngiltere, Arjantin ve Portekiz. 
     
Bursa'da kriz      BURSASPOR, başkanlık için Fikret Üstenci'yi ikna etmeye çalışıyor. Eski başkan Erdoğan Bilenser, Üstenci ile görüşerek destek garantisi verdi. 
     
Denizli atağı      TRANSFERDE birçok yıldızını kaybeden Denizlispor, Fenerbahçe'nin kadro dışı bıraktığı Ali Akdeniz ile anlaştı. Trabzonlu Muzaffer de gündeme geldi. 
     
Servet önerdi      MİKE Tyson'un menajeri Don King ünlü boksöre barışmak için 5 Mercedes hediye etti. Tyson, dolandırıcılık gerekçesiyle King'e 100 milyarlık dava açmıştı. 
     
Ateş pahası      28 - 29 Haziran'da yapılacak 642. Kırkpınar Yağlı Güreşleri'nin bilet fiyatları açıkladı. Biletler cumartesi 15 - 20, pazar günü 25 - 30 milyondan satılacak. 
     

</TEXT>
</DOC>
