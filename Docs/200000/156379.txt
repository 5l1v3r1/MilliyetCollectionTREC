<DOC>
<DOCNO> 156379 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/13/son/soneko05.html </URL>
<DATE> 2003/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Anneler Günü'nde 146 trilyon lira harcadık... 
</HEADLINE>
<TEXT>

     Anneler Günü öncesine denk gelen 9-10 Mayıs'ta, kartlı ödeme sisteminde 145.7 trilyon liralık harcama yapıldı. 
     Bankalararası Kart Merkezi'nden BKM yapılan açıklamada, bu tarihlerde BKM takasında yapılan işlem adedi, geçen yılın aynı dönemine göre yüzde 13 artarak, 3 milyon 714 bin 819 adet olarak gerçekleşti. 
     Takas verilerine göre, bu işlemlerin tutarı 2002'ye göre yüzde 28 oranında arttı ve 145 trilyon 763 milyar 105 milyon lira oldu. 
     Anneler Günü'nden bir gün önce 10 Mayıs Cumartesi günü, BKM Switch Sistemi'nden 2 milyon 449 bin 679 adet işlem geçti. 
     Bu yılın Anneler Günü öncesine denk gelen 9-10 Mayıs tarihleriyle bir önceki hafta sonu karşılaştırıldığında, işlem adetlerinde en çok artış görülen sektörlerin başında yüzde 54.3 ile kuyumcular geldi. Kuyumcuları yüzde 40.8 ile mobilya, dekorasyon ve beyaz eşya, yüzde 37.2 ile giyim ve aksesuar, yüzde 33.4 ile büyük alışveriş mağazaları ve yüzde 13.7 ile telekomünikasyon sektörü izledi. 
     
</TEXT>
</DOC>
