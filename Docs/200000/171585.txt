<DOC>
<DOCNO> 171585 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/25/son/sondun19.html </URL>
<DATE> 2003/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Japon milletvekillerinin Irak yasa tasarısı kavgası.. 
</HEADLINE>
<TEXT>

     Japon Hükümeti'nin çıkartmaya çalıştığı Irak yasa tasarısı görüşmelerinde Japon Meclisi birbirine girdi. Muhalefet partili milletvekilleri ile iktidar temsilcileri anlaşmazlıklarını tartışmalarla çözemeyince meclis bir anda boks ringine döndü. 
     Japon İktidar partisi, hükümetin "savunma güçlerini" Irak'a gönderip savaş sonrası yeniden yapılanmanın bir parçası olmanın hesaplarını yapıyordu. Ancak muhalefet milletvekilleri buna kesin bir dille karşı çıktı. 
     Meclis Başkanı'nın üzerine toplu halde giden muhalifler ortalığı savaş alanına çevirdi. Fotoğraf makinelerinin yakaladığı en ilginç kare ise mini etekli bir milletvekili kadının kavganın başrolündeki haliydi. 
     
</TEXT>
</DOC>
