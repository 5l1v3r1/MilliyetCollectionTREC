<DOC>
<DOCNO> 156654 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/14/son/sonspo15.html </URL>
<DATE> 2003/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Kupa oynandı bitti, Uruguaylı futbolcular h l prim peşinde... 
</HEADLINE>
<TEXT>

     Geçen yılki 17. Dünya Kupası finallerine katılmaya hak kazanan Urguaylı futbolcular, hala kendilerine ödenmeyen primlerinin peşinde. 
     Uruguaylı Futbolcular Birliği'nin avukatı Alejandro Balbi, Uruguay Futbol Federasyonu'nun, finallere kalmaları durumunda futbolculara vermeyi taahhüt ettiği 2 milyon dolar primi hala ödemediğini söyledi. 
     Balbi, futbolcuların elde ettikleri başarı sonrası almaya hak kazandıkları bu paranın, yasal yollardan ödenmesi için Uruguay Futbol Federasyonu'na bir yazı gönderdiğini açıkladı. 
     1930 ve 1950'de Dünya Şampiyonu olan Uruguay, play-off turunda Avustralya'yı safdışı bırakarak, 1990'dan bu yana ilk kez finallere kalma şansını yakalamıştı. 
     Uruguay, Japonya ve Güney Kore'nin ortak organize ettiği 2002 Dünya Kupası finallerinde ise 1. turda elenmişti. 
     
</TEXT>
</DOC>
