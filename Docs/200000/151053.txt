<DOC>
<DOCNO> 151053 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/19/son/sontur07.html </URL>
<DATE> 2003/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
"Belediyeler mali sıkıntılar içinde hizmet vermeye çalışıyor" 
</HEADLINE>
<TEXT>

     Belediye-İş Sendikası Genel Başkanı Nihat Yurdakul, belediyelerin idari ve mali sıkıntılar içinde hizmet vermeye çalıştıklarını söyledi. 
     Yurdakul, Belediye-İş Sendikası Adana 1 Nolu Şubesi'nin genel kurulunda yaptığı konuşmada, hükümetin elindeki gücü ve yetkiyi belediyelere devretmek istemediğini ifade etti. 
     Hükümetin Yerel Yönetimler Yasası ile ilgili açıklamalarını inandırıcı bulmadıklarını ifade eden Yurdakul, şöyle devam etti 
     ''Kameraların önünde Belediyeleri güçlendireceğiz diyorlar, gazeteciler gidince konuşmalar değişiyor. Ellerindeki gücü belediyelere devretmek istemiyorlar. Belediyeler idari ve mali sıkıntı içinde hizmet vermeye çalışıyor. Yetki olmadan yeterli hizmetin verilmesi mümkün değildir.'' Türkiye'nin ekonomik sıkıntılardan kurtulmak için ABD'nin hibe edeceği paraya ihtiyacı olmadığını belirten Yurdakul, ''İnanç ve güvenle biz bu sorunların altından kalkarız. ABD'nin vereceği paraya ihtiyacımız yok'' diye konuştu. 
     Şube Başkanı Ali Umar da, siyasi iradenin sermaye sahiplerinin istekleri doğrultusunda hareket ettiğini iddia ederek, şöyle konuştu 
     ''Nemalarımızın ve 2002 yılına ait ikramiyelerimizin derhal ödenmesini istiyoruz. Hükümeti çalışanların karşısında değil, yanında olmaya çağırıyorum.'' İnci Otelde yapılan genel kurulda, faaliyet raporlarının görüşülmesinin ardından, Şube Başkanı Ali Umar'ın tekrar aday olduğu tek listeyle seçimlere geçildi. 
     





</TEXT>
</DOC>
