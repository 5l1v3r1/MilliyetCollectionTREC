<DOC>
<DOCNO> 162705 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/12/son/soneko26.html </URL>
<DATE> 2003/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Kepez Elektrik'in evraklarına dün akşam el konulmuş... 
</HEADLINE>
<TEXT>

     Enerji ve Tabii Kaynaklar Bakanlığı'nın, Kepez ve Çukurova Elektrik'in sözleşmelerini feshetmesinin ardından polis, şirket merkezinin de bulunduğu Kepez Elektrik Santrali önünde geniş güvenlik önlemleri aldı. 
     Enerji ve Tabii Kaynaklar Bakanlığı'nın aldığı karar üzerine, TEDAŞ Antalya Müessese Müdürü Abdullah Uyar'ın dün akşam, Kepez Elektrik'e gelerek şirketin tüm evrakına el koydu. 
     Söz konusu karar üzerine Kepez Elektrik Santralı önüne giden gazeteciler, ana giriş kapısına 100 metre kala polisler tarafından durduruldu. Polis, santral önünde geniş güvenlik önlemleri alırken, işçiler de yapılan kimlik kontrolünden sonra santrala girebiliyor. 
     Antalya Emniyet Müdürlüğü Organize Suçlar ve Kaçakçılık Şube Müdürlüğü'nden ekiplerin de santral binasına girerek, çalışma başlattıkları öğrenildi. 
     Bu arada, Kepez Elektrik'te örgütlü bulunan Tes-İş Sendikası Antalya Şubesi Başkanı Hacı Mevlüt Ünal'ın, karardan sonra santrala gelerek işçilerle görüştüğü öğrenildi. 

     
</TEXT>
</DOC>
