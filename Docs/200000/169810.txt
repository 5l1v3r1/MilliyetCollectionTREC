<DOC>
<DOCNO> 169810 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/16/son/sonspo05.html </URL>
<DATE> 2003/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Takımlar istikrarı seçti... 
</HEADLINE>
<TEXT>

     Birinci Süper Futbol Ligi takımlarının büyük bir bölümü 2003-04 futbol sezonu öncesi teknik direktör konusunda istikrarı seçti. 
     Ligde yer alan 18 takımın 12'si teknik direktör değişikliği yapmadan yeni sezona girerken, 6 takım ise çalıştırıcısını değiştirdi. 
     Geçen sezonu 6. sırada tamamlayan Fenerbahçe dışında, 2002-03 sezonunda ligi ilk 11 sırada tamamlayan takımları teknik kadrolarında değişikliğe gitmedi. 
     Şampiyon Beşiktaş, ligi 2. bitiren Galatasaray, 3. Gençlerbirliği, 4. Gaziantepspor, 5. Malatyaspor, 7. Trabzonspor, 8. Ankaragücü, 9. İstanbulspor, 10. Denizlispor ve 11. Adanaspor, geçen sezonu tamamladıkları teknik direktörleriyle, yeni sezonda da devam edecekler. 
     Geçen sezon küme düşme hattında yer alan 12. Samsunspor, 13. Elazığspor, 14. Diyarbakırspor ve 16. Bursaspor ile Fenerbahçe ve ligin yeni ekibi Akçaabat Sebatspor ise teknik direktör değişikliği yapan 6 takım oldu. 
     
     FENERBAHÇE GELENEĞİ BOZMADI 

     Son 6 yılda toplam 9 teknik direktör değiştiren Fenerbahçe, bu geleneğini 2003-04 sezonu öncesinde de bozmadı. 
     Geçen sezon taraftarlarını düş kırıklığına uğratan ve Avrupa kupalarına katılamayı da başaramayan sarı-lacivertliler, Werner Lorant, Oğuz Çetin ve son olarak da Tamer Güney'in çalıştırdığı takımı, yeni sezonda Christoph Daum'a emanet etti. 
     
     YENİLER DE İSTİKRARI SEÇTİ 

     Birinci Süper Lig'e yeni yükselen Konyaspor ve Çaykur Rizespor, kendilerini lige çıkaran teknik adamlarla ''devam'' kararı alırken, Akçaabat Sebatspor ise teknik kadrosunu değiştirdi. 
     Konyaspor Hüsnü Özkara, Çaykur Rizespor da Hikmet Karaman ile devam ederken, Akçaabat Sebatspor'da Sadi Tekelioğlu'nun yerine Ekrem Al getirildi. 
     
     TEKNİK DİREKTÖR DEĞİŞTİRENLER 

     Yeni sezonda teknik direktör değiştiren takımlar, geçen sezonu tamamladıkları çalıştırıcıları ve yeni sezondaki teknik adamları şöyle 
     

TAKIM GEÇEN SEZON BU SEZON Fenerbahçe Tamer Güney Christoph Daum Diyarbakırspor Ümit Kayıhan Sakıp Özberk Bursaspor Erdoğan Arıca Gheorge Hagi Akçaabat Sebatspor Sadi Tekelioğlu Ekrem Al Elazığspor Milorad Mitroviç Ümit Turmuş Samsunspor Sakıp Özberk Gigi Multescu      
     TEKNİK DİREKTÖR DEĞİŞTİRMEYENLER 

     Yeni sezona teknik direktör değişikliği yapmadan giren takımlar ve çalıştırıcıları ise şunlar 
     

TAKIM TEKNİK DİREKTÖR Beşiktaş Mircea Lucescu Galatasaray Fatih Terim İstanbulspor Aykut Kocaman Trabzonspor Samet Aybaba Gençlerbirliği Ersun Yanal Ankaragücü Tevfik Lav Adanaspor Yılmaz Vural Denizlispor Giray Bulak Malatyaspor Ziya Doğan Gaziantepspor Nurullah Sağlam Konyaspor Hüsnü Özkara Çaykur Rizespor Hikmet Karaman      
</TEXT>
</DOC>
