<DOC>
<DOCNO> 189702 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/19/son/sonspo14.html </URL>
<DATE> 2003/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Gençler Sebat'ı evinde vurdu 3-0 
</HEADLINE>
<TEXT>

     Birinci Süper Futbol Ligi'nde Gençlerbirliği, deplasmanda Akçaabat Sebatspor 3-0 yendi. 
     Hafta içinde UEFA Kupası'nda ikinci tura yükselerek moral bulan Gençlerbirliği, eksik oyuncularına rağmen, Akçaabat Sebatspor karşısında ender geliştirdiği pozisyonlardan birini değerlendirerek, ilk yarıyı önde kapadı. 
     Ev sahibi Akçaabat Sebatspor, golü yediği 15. dakikadan sonra rakip kaleye yüklenip, etkili pozisyonlar yakaladıysa da aradığı golü bulmayı başaramadı. 
     8. dakikada Filip'in sağdan ortasında ceza alanı içindeki Veysel'in kafa vuruşunda top, kaleci Alper'de kaldı. 
     10. dakikada Orhan'ın pasında sol çaprazdan ceza alanına giren Sumiala'nın yerden vuruşunda, kaleci Botonjic'in çeldiği topu, savunmada Baki uzaklaştırdı. 
     15. dakikada Deniz'in pasında ceza alanı içinde topla buluşan Mustafa Özkan'ın, ileriye çıkan kaleci Alper'in üzerinden aşırtma vuruşunda, meşin yuvarlak filelerle buluştu 1-0 
     16. dakikada sağdan ceza alanına giren Sumiala'nın yerden şutunda kaleci Botonjic topun sahibi oldu. 
     19. dakikada Erman Özgür'ün ceza alanının dışından vurduğu sert şutta top, direğin yanından auta çıktı. 
     35. dakikada Abdurrahman'ın sağdan kullandığı serbest vuruşta ceza alanı içindeki Orhan'ın kafa şutunda top, kaleci Botonjic'de kaldı. 
     42. dakikada Abdurrahman'ın sağdan ortasında Orhan'ın çıkardığı topa Muzaffer'in gelişine vuruşunda top direkten döndü. 
     43. dakikada Erman Özgür'ün soldan ortasında yakın mesafede uygun durumdaki Marek'in kötü vuruşunda kaleci Botonjic, topu bloke etti. 
     45. dakikada Abdurrahman'ın sağdan kullandığı köşe vuruşunda, ceza alanı içinde iyi yükselen Sedat'ın ceza alanına indirdiği topa Sumiala'nın şutunda meşin yuvarlak, üst direğe çarparak auta gitti. 
     Bundan sonraki dakikalarda gol olmadı ve karşılaşmanın ilk 45 dakikası Gençlerbirliği'nin 1-0 üstünlüğüyle sona erdi. 
     
     İKİNCİ YARI 

     47. dakikada Erman Özgür'ün ceza alanı çizgisi üzerinden vuruşunda top, direğin az farkla yanından auta gitti. 
     . dakikada Serkan'ın sağdan ortasında, ceza alanı içindeki Veysel'in kafa vuruşunda, köşeye giden topu, kaleci Alper kornere çelmeyi başardı. 
     64. dakikada Erman Özgür'ün soldan kullandığı köşe vuruşunda, yakın mesafedeki Marek, kötü bir vuruşla topu auta gönderdi. 
     66. dakikada sağdan ceza alanına hareketlenen Erman Özgür'ün şutunda, savunmaya çarpan top az farkla auta gitti. 
     68. dakikada Filip'in uzun pasında, kaleci Alper ile karşı karşıya kalan Nihat'ın şutunda, Alper topu kornere çelmeyi başardı. 
     72. dakikada ani gelişen Gençlerbirliği atağında, savunmanın arkasında topla buluşarak hızlı bir biçimde ceza alanına doğru hareketlenen M'Bayo, önce kaleciyi geçti, ardından da açısı daralmasına karşın şık bir vuruşla meşin yuvarlağı filelere gönderdi 2-0. 
     82. dakikada Erman Özgür'ün ceza alanına gönderdiği topa savunmada Ümit elle müdahale edince karşılaşmanın hakemi Orhan Erdemir penaltı noktasını gösterdi. Selahattin'in kullandığı penaltı atışında kaleci Botonjiç, sağından filelere doğru giden topu çelmeyi başardı. 
     90. dakikada Filip'in sağdan kullandığı köşe vuruşunda, oyuna sonradan giren Mustafa Gürsel'in arka direkte kafa vuruşunda, top yerden filelerle buluştu 0-3 
     Karşılaşmada başka gol olmadı ve Gençlerbirliği deplasmanda Akçaabat Sebatspor'u 3-0 yendi. 
     

AKÇAABAT SEBATSPOR 0 - GENÇLERBİRLİĞİ 3 Stat Akçaabat Fatih Hakemler Orhan Erdemir xxx, Alpaslan Dedeş xxx, Serkan Çınar xxx Akçaabat Sebatspor Alper x, Marek x, Hamza xx, Sedat xx, Tunç x Dk. 59 Korhan x , Semavi x Dk. 59 Serkan Kılıç x , Abdurrahman xx, Erman Özgür xx, Muzaffer xx Dk. 70 Selahattin , Sumiala xx, Orhan xx Gençlerbirliği Botonjiç xxx, Erkan xxx, Ümit xxx, Baki xxx, Deniz xxx, Filip xxx, Ali Tandoğan xxx, M'Bayo xxx, Serkan xxx Dk. 66 Nihat x , Veysel xx Dk. 59 Bülent x , Mustafa Özkan xxx Dk. 77 Mustafa Gürsel xx Goller Dk. 15 Mustafa Özkan, Dk. 72 M'Bayo, Dk. 90 Mustafa Gürsel Sarı Kartlar Dk. 83 Sedat Akçaabat Sebatspor , Dk. 37 Deniz, Dk. 72 Mustafa Özkan, Dk. 83 Bülent Gençlerbirliği      
</TEXT>
</DOC>
