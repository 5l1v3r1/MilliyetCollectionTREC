<DOC>
<DOCNO> 195682 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/15/yazar/akyol.html </URL>
<DATE> 2003/11/15/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Kıbrıs'ta çözüm zamanı 
</HEADLINE>
<TEXT>

   
   KIBRIS konusunda zaman aleyhimize işliyor. "Loizidou Davası"nın geldiği nokta, Türkiye'yi daha da sıkıştırdı. 
   "Kıbrıs sorunu Çözüm Zamanı" adlı kitabı yeni yayımlanan Prof. Hikmet Sami Türk, diyor ki 
   - Loizidou davası Kıbrıs meselesinin çözümünü Türkiye açısından tacil etti 
   Yani ivedileştirdi. 
   Rum kesiminden Bayan Titina Loizidou 1989 yılında AİHM'de dava açmıştı. KKTC egemenliğinde bulunan Girne'deki emlakını kullanamadığı için, Türkiye'den kira bedeli ve tazminat istiyordu. 
   Avrupa İnsan Hakları Komisyonu 1993'te Loizidou'nun bu talebini reddetmişti ama her ne hikmetse AİHM kabul etti 
   Türkiye şimdi bu ayın 17'sine kadar, kira bedeli ve tazminat olarak Loizidou'ya 648 milyon dolar ödeyecek, masraf ve vek let ücreti ile toplam 884 milyon dolar .. Ve sırada böyle binden fazla Rum davası var 
   
   
   SIKIŞTIĞIMIZ konu sadece milyarlarca dolarlık mahk miyetlerin kapıda beklemesi değil. Karar, Rumların siyasi iddialarını da güçlendirecek nitelikte... Davada Türk tezlerini ve AİHM'nin verdiği kararı şöyle özetlemek mümkün 
   n KKTC meşru devlettir, Loizidou'nun emlakını istimlak etmiştir. AİHM ise KKTC'nin tanınmış bir devlet olmadığına, istimlak işleminin geçerli sayılamayacağına karar vermiştir. 
   n Türkiye AİHM'nin yetkisini kendi sınırları içinde kabul etmiştir, KKTC'deki olaylardan hukuken sorumlu olamaz. AİHM ise Türkiye'nin Kuzey Kıbrıs'a egemen olduğunu belirterek sorumlu saymıştır. 
   n Türkiye AİHM'nin yargı yetkisini 1990 öncesi olaylar için tanımamıştır. AİHM ise 'ihlal şimdi de devam ediyor' diyerek Türkiye'yi zaman bakımından da sorumlu tutmuş, Loizidou'nun, BM kontrolündeki 'Yeşil Hat'tan kuzeye geçememesinin bile sorumluluğunu Türkiye'ye yüklemiştir. 
   n Konu yarım asırlık siyasi ve karşılıklı bir ihtilaftır, çözüm görüşmeleri sürmektedir, kişisel karar verilemez. AİHM bunu da kabul etmemiştir. 
   
   
   LOİZİDOU davasında AİHM'nin dört h kimi Türkiye'nin savunmalarını haklı bulmuşsa da çoğunluk Türkiye'yi mahk m etmiştir. Bu yargı kararını uygulamaya mecburuz. Daha kötüsü, bu kararın Türkiye'nin ve özellikle Denktaş'ın bazı siyasi tezlerini kabul etmemiş olmasıdır. 
   Prof. Hikmet Sami Türk, belirttiğim kitabında, Annan Planı'nda bu mülkiyet meselelerinin nasıl çözümleneceğini anlatıyor. Sf. 178 - 179 
   Kuzey'deki Rum emlakı ile Güney'deki Rum emlakı "eşdeğerli mülkiyet" ilkesine göre mübadele edilecek veya tazmin edilecekti. Bu işleri Türk ve Rumlarla yabancılardan oluşan bağımsız ve tarafsız bir "Emlak Kurulu" çözecekti. 
   AİHM de bunu kabul etmek zorunda kalacaktı. 
   Prof. Türk'ün belirttiği gibi Annan Planı'nda Türkler lehine revizyon yapmayı gerektiren yönler var, bunun mücadelesi yapılmalı... 
   Ama görülmeli ki, çözümsüzlük Türkiye'nin aleyhine işliyor. 
   Hükümet bunu görüyor. Dileyelim de Başbakan Erdoğan'ın gezisi KKTC seçimlerinden sonra başlayacak yeni müzakere süreci için katkıda bulunsun. 
   Evet, "çözüm zamanı" geldi, geçmemelidir. 
   
      
   
   
   
</TEXT>
</DOC>
