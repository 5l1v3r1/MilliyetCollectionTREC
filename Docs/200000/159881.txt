<DOC>
<DOCNO> 159881 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/30/yasam/yas07.html </URL>
<DATE> 2003/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Yardıma gitti, can verdi 
</HEADLINE>
<TEXT>

Ayrıldığı sevgilisini istemeye giden arkadaşına refakat eden Ömür Verbay, öfkeli kız babasının kurşunlarına hedef oldu 
     MUSTAFA KURTARAN 

     Küçükçekmece'de şık bir gencin ısrarı, arkadaşının canına mal oldu. Adnan Ergan, arkadaşı Ömür Verbay 23 ile önceki akşam, bir süre önce ayrıldığı kız arkadaşı Tuğba Karakaş'ın Cennet Mahallesi, Tansel Caddesi, Oğuzhan Sokak'taki evine gitti. Ergan, kapıyı açan genç kızın babası Ahmet Karakaş'a niyetinin ciddi olduğunu ve kızıyla evlenmek istediğini söyledi. Böyle bir ilişkiye izin vermeyeceğini belirten baba Karakaş ise iki gençten evinin önünden uzaklaşmalarını istedi. 
     Bunun üzerine Ergan ve Verbay ile Karakaş arasında tartışma çıktı. 
     İddiaya göre Karakaş, gençlerin üzerine yürümesi üzerine tabancısını çekerek tek el ateş etti. Kurşun dört ay önce evlenen Verbay'ın ağzına isabet etti. Ağır yaralanan Verbay, kaldırıldığı hastanede hayatını kaybederken, Ergan ise kaçtı. Olaydan sonra gözaltına alınan baba Karakaş, Ergan'ın kızını taciz ettiğini savunarak şunları söyledi "Evime gelerek kızımla evlenmek istediğini söyledi. Tartışmanın büyümesi üzerine sinirlerime h kim olamayıp silahımı kullandım. Kızımı korumak için ateş ettim." 
     

</TEXT>
</DOC>
