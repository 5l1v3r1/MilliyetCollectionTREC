<DOC>
<DOCNO> 179440 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/01/spor/spo00.html </URL>
<DATE> 2003/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Pistin hevesi kactı 
</HEADLINE>
<TEXT>

   Paris'te dokuz gün süren ve mini olimpiyat şöleni havasında geçen Dünya Atletizm Şampiyonası'nda rekor beklentileri boşa çıktı. Ancak skandallar, sürpriz sonuçlar ve hafızalara kazınan olaylar ilgiyi ayakta tuttu 
      MURAT AĞCA 

   
   Ödülü kaçırdılar 
   FRANSA'DA bir heyecan dalgası yaratan 9. Dünya Atletizm Şampiyonası acı ve tatlı anılarıyla geride kaldı. 203 ülkeden rekor sayıda 1903 atletin katıldığı dev organizasyon, Stade de France tribünlerini dolduran onbinler ve TV başındaki milyonları kimi zaman ayağa kaldırdı, kimi zaman şaşırtsa da, tek bir dünya rekoru sevinci bile yaşanmaması hevesleri kaçırdı. Atletler, sıcak havada müthiş efor sarfetmelerine rağmen 100 bin dolarlık ödülle tanışamadı. 
   
   Drummond şoku 
   PARİS'TE rekor olmasa da, 2005'te Helsinki'de yapılacak 10. şampiyonaya kadar hafızalardan silinmeyecek olaylar yaşandı. İlk şok, 100 metre seçmelerinde ABD'li Jon Drummond'dan geldi. Çeyrek final serisinde yeni hatalı çıkış kuralı nedeniyle diskalifiye edilen Drummond, itiraz edip piste yatınca, ortalık karıştı. Kimse ne yapacağını bilemedi. Yarış ertelendi, Drummond şampiyonadan ihraç edildi. Ama ABD'li karardan önce sezonu kapadığını açıklamıştı bile. 
   
   Tembel kazandı 
   100 metrenin bir diğer sürprizi, Maurice Greene'in yarı finalde sakatlanarak finale bile kalamaması oldu. Finalde küçük ada ülkesi St.Kitts'i temsil eden ve kendisini "tembel" diye tanımlayan Kim Collins zafere ulaştı. Dünya rekortmeni Montgomery ise 5. olabildi. Sprintte derece çıkmadı ama skandal boldu. Doğum yapan ABD'li Marion Jones'un yokluğunda bayanlar 100 ve 200 metreyi kazanan Kelli White'ın, uyarıcı madde modafinil kullandığı ortaya çıktı. 
   
   White kurtuldu 
   KRALİÇE ilan edilen White'ın durumu IAAF'ı yine zora düşürdü. Sonunda bu maddenin gelecek yıl doping sayılacağının açıklanması iki tarafı da kurtardı. Bir sürpriz de 100 metre engelli için okulunu kırıp, Paris'e gelen ve finalden bile emin olamayan Kanadalı Perdite Felicien'den geldi. Genç atlet 12.53'lük derecesiyle altına uzandı. Bayanlar 100 metrede yarışan Lima Azimi, Taliban rejiminden sonra Dünya Şampiyonası'nda yarışan ilk Afgan atlet olarak, tarihe geçti. 
   
   Yıldızlar kaydı 
   YILLARDIR 10 bin metrede geçilmeyen rekortmen Haile Gebrselassie'yi Etiyopyalı vatandaşı Bekele devirdi. 1500'de Faslı El Guerrouj 4. kez zirveye çıkarken, bayanlar 5 binde yine Etiyopyalı Tirunesh Dibaba, 18 yaş 36 günlük olarak altına uzanan en genç isim oldu. Favoriler Etiyopyalı Berhane Adere 10, Rumen Gabriela Szabo 11. sırada kaldı. Sadece onlar değil, Merlene Ottey, Gail Devers, Jonathan Edwards, Fiona May gibi yıldızlar, başarısız olarak dünya vitrinine veda etti. 
   
   Faslı şampiyondan Zepak'a özel ders    Maratonda altın alan Gharib, yapılan işbirliği gereği atletimizin öğretmenliğini üstlenecek 
   
   Beklenen buluşma 
   PARİS'TE 44. olan, ancak henüz kariyerinin ikinci maratonunda 2 18.02'lik derecesiyle gelecek için umut veren Zepak, şampiyon atlet Gharib ile bir araya geldi. Federasyon Başkanı Mehmet Yurdadön ve Fas Atletizm Federasyonu yetkililerinin de hazır bulunduğu görüşmede, iki ülke arasında işbirliği yapılması karara bağlandı. Böylece altın kazanan Jaouad Gharib, 2004 Olimpiyatı'na milli atletimiz Yusuf Zepak ile birlikte hazırlanacak. 
   
   "El ele zafere" 
   FAS'IN atletizmde Türkiye'ye yol gösterebilecek dost bir ülke olduğunu vurgulayan Mehmet Yurdadön, bu konuda gerekli çalışmaların tamamlandığını söyledi. Federasyon Başkanı, "İki ülke ortak kamp ve yarışma programlarıyla el ele yürüyecek. Olimpiyat öncesi özellikle Gharib ve Zepak'ın bir arada çalışmasını sağlayacağız. Faslı yöneticileri ülkemize davet ettik. Fas'ın efsane atleti Hicam El Guerrouj da bize destek olacak" dedi. 
   
   'Şimdi Elvan'ın devri başladı'    Genç atletin antrenörü Ertan Hatipoğlu, büyük yıldızların yerini Elvan'ın alacağını söyledi 
   
   Rotası Atina 
   DÜNYA Şampiyonası'nda seçme ve finalde kendi en iyi derecelerini yaparak 5 bin metrede beşinci olan Elvan Abeylegesse, buruk bir mutluluk yaşıyor. Kendisinden beklenenin üzerinde bir performans gösteren Elvan, görevini yaptığı için mutlu olduğunu belirterek, "Zor bir yarış oldu. Son 200 metreden önce atak yapabilseydim, belki kürsüye de çıkardım. Ama önümde uzun yıllar var. Atina Olimpiyatı'nda burada kaçırdığım madalyayı almak için çalışacağım" dedi. 
   
   Potansiyel var 
   ELVAN'ın son 2 bin metrede daha sert koşmasını istediğini ancak alınan derecenin yine de önemli bir aşama olduğunu belirten milli atletin Antrenörü Ertan Hatipoğlu da, "Bu derecesini mutlaka daha da geliştirecek. Bacağında 14.35 koşacak enerji var" diye konuştu. Szabo, Adere gibi büyük yıldızların devrinin kapandığını savunan Hatipoğlu, "5 binde 18 yaşındaki Etiyopyalı Dibaba altına ulaştı. Şimdi Elvan gibi genç yeteneklerin dönemi" diye konuştu. 
   
   ABD fırtına estirdi    Amerika, son gün madalyalara adeta ambargo koydu. 4x100 metre erkeklerde ve 4 x 400 metre erkekler ve bayanlarda zirveye çıktı 
   
   Günü k rlı kapadı 
   ATLETİZMİN kalbinin attığı Paris, dün 9 kategoride madalyaların sahiplerini bulmasıyla perdeyi indirdi. 4 x 100 metre erkeklerde ABD, 38.06 ile iki salise farkla İngiltere'nin önünde altına koştu. ABD, 4 x 400 metre bayanlar finalinde 3.22.63, erkeklerde ise 2.58.88'lik derecesiyle kürsünün ilk basamağına çıktı. Yüksek atlamada G.Afrikalı Hestrie Cloete 2.06 ile altına ulaştı. Erkekler cirit atmada Rus Makarov Sergey 85.44 ile birinciliği kaptırmadı. 
   
   Ndereba'nın zaferi 
   BAYANLAR maratonda 2.23.55'lik derecesiyle Kenyalı Catherine Ndereba, üç Japon rakibinin önünde zafere ulaşıp, şampiyona rekorunu kırdı. 5 bin metre erkeklerde Kenyalı Eliud Kipchoge, 12.52.79 ile ülkesine günün ve yarışmanın ikinci altınını kazandırdı, şampiyona rekoru çıkardı. Eliud'un ardından 12.52.83 ile Faslı ünlü atlet El Guerrouj Hicham ikinciliği elde etti. 800 metre erkeklerde Cezayir'den Djabir Guerni Said, 1.44.81'lik derecesiyle mutlu sona ulaştı. 
   
   İŞTE ŞAMPİYONLAR BRANŞ ERKEKLER BAYANLAR 100 m. Kim COLLINS SKN 10.07 Kelli WHITE ABD 10.85 200 m. John CAPEL ABD 20.30 Kelli WHITE ABD 22.05 400 m. Jerome YOUNG ABD 44.50 Anna GUEVARA MEK 48.89 800 m. Said-Guerni DJABİR CEZAYİR 1.44.81 Maria MUTOLA MOZ 1 59.89 1500 m. Hicham EL GUERROUJ FAS 3 31.77 Tomashova TATYANA RUSYA 3.58.52 5000 m. Kipchoge ELIUD KENYA 12.52.79 Tirunesh DİBABA ETH 14 51.72 10000 m. Kenenisa BEKELE ETYOPYA 26 49.57 Berhane ADERE ETH 30 04.18 Maraton Jaouad GHARIB FAS 2 23.55 Ndereba CATHERINA KENYA 2.23.55 3000 m engelli Saaeed Saif SHAHEEN KTR 8 04.39 100 m. engelli Perdita FELICIEN KAN 12.53 110 m. engelli Allen JOHNSON ABD 13.12 400 m. engelli Felix SANCHEZ DOM 47.25 Jana PİTTMAN AUS 53.52 Yüksek atlama Jacques FREITAG GAC 2.35 Cloete HESTRIA G.AFRİKA 2.06 BRANŞ ERKEKLER BAYANLAR Sırıkla atlama Giuseppe GIBILISCO ITA 5.90 Svetlana FEOFANOVA RUS 4.75 Uzun atlama Phillips DWIGHT ABD 8.32 Eunice BARBER FRA 6.99 Üç adım atlama Christian OLSSON İSV 17.72 Tatyana LEBEDEVA RUS 15.18 Gülle atma Andrei MİKHNEVICH BLR 21.69 Svetlana KRIVELYOVA RUS 20.63 Disk atma Virgilijus ALEKNA LIT 69.69 Irina YATCHENKO BLR 67.32 Çekiç atma Ivan TIKHON BLR 83.05 Yipsi MORENO KUB 73.33 Cirit Atma Makarov SERGEY RUSYA 85.44 Mirela MANJANI YUN 66.52 20 km. yürüyüş Jefferson PEREZ EKV 1 17.21 Yelena NIKOLAYEVA RUS 1 26.52 50 km. yürüyüş Robert KORZENIOWSKI 3 36.03 4x100 bayrak ABD 38.06 Fransa 41.78 4x400 bayrak ABD 2.58.88 ABD 3.22.63 Dekatlon Tom PAPPAS ABD 8.750 puan Heptatlon Carolina KLUFT ISV 7.001 puan 
   Madalya durumu Ülke Altın Gümüş Bronz Toplam ABD 10 8 2 20 Rusya 6 8 5 19 Etyopya 3 2 2 7 Beyaz Rusya 3 1 3 7 Fransa 2 3 2 7 İsveç 2 1 2 5 Kenya 2 1 1 4 G.Afrika 2 1 1 4 Fas 2 1 - 3 Yunanistan 1 1 2 4 Küba 1 1 - 2 İtalya 1 - 2 3 Kanada 1 - 1 2 Cezayir 1 - - 1 Avustralya 1 - - 1 Dominik Cum. 1 - - 1 Ekvador 1 - - 1 Litvanya 1 - - 1 Meksika 1 - - 1 Mozambik 1 - - 1 Polonya 1 - - 1 Katar 1 - - 1 St.Kinds Nevis 1 - - 1 Jamaika - 3 2 5 İspanya - 3 2 5 İngiltere - 2 2 4 Macaristan - 2 - 2 Almanya - 1 3 4 Japonya - 1 3 4 Kamerun - 1 - 1 Çek Cum.. - 1 - 1 Estonya - 1 - 1 İrlanda - 1 - 1 Trinidad Tobago - 1 - 1 TÜRKİYE - 1 - 1 Ukrayna - - 4 4 Çin - - 2 2 Bahamalar - - 1 1 Brezilya - - 1 1 Hindistan - - 1 1 Kazakistan - - 1 1 Senegal - - 1 1 
</TEXT>
</DOC>
