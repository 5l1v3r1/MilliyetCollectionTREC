<DOC>
<DOCNO> 154975 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/07/siyaset/asiy.html </URL>
<DATE> 2003/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Sıkıntılar halkın öfkesini Amerika'ya yöneltiyor 
</HEADLINE>
<TEXT>
Irak, Lübnan da İran da olmaz... 
Sade vatandaşa göre Şii konusu abartılıyor. Şiilerin kendi aralarında bölündüğünü herkesin radikal, köktendinci olmadığını ifade ediyorlar... 
     Bağdat Günleri - 2 

     Hasan CEMAL 

Öğlen vakti bir kahveye girdik sohbet etmek için. Adı El Kaime... Çadır gibi dekore edilmiş. Bağdat'ta konfeksiyon fabrikası ve butikleri olan Shafik Maoodi ile tanışıyoruz. İstanbul'u biliyor ve bir dönem tatil yapmış. Özlemle anıyor o günleri... Biz bu konuları konuşurken yanı başımızda oturan Said'de bize İngilizce Abdullah Öcalan'ı soruyor. Biz de ona "Kürt müsün " diye sorunca gülerek "Evet" diye cevap veriyor. 

     Acısı insanın içine oturan bir şehir Yağma görüntüleri, savaş manzaraları... Sade vatandaşın kafasında siyaset yok, güvenlik var. Hırsıza, uğursuza dur diyecek mekanizma dağılmış, yani devlet çökmüş 
     Şoförümüz genç bir Şii, adı Yasser. Kontağı çevirince Levent Yüksel'in sesi yükseliyor 
     
     işte sonbahar 
     yeşil bile yorgun 
     yüreğimde hüzün... 
     
     Hüzün, asıl kenti dolaşırken gelip insanın içine işliyor, içini burkuyor. Özellikle kadınlarla çocukların hali, bakışları yaşanan acıları ele veriyor. 
     Arada bombalanmış, yerle bir olmuş, yanmış binalar. Toplanmamış çöplerin yarattığı mezbelelik adacıkları. Binaların cephelerinde kurşun izleri, simsiyah roket delikleri. 
     
     Zengin semt korunmuş 
     Terk edilmişlik duygusu veren kırık camlar ve sarı çöl tozlarını savuran rüzg rdaki başıboş perdeler... Bombalar patlarken titreşimden kırılmasın diye camların üstüne boydan boya yapıştırılmış çapraz bantların çağrıştırdığı savaş geceleri... 
     Bazı semtler terk edilmiş gibi, kimsecikler gözükmüyor. Daha çok zenginlerin yaşadığı Arasat Caddesi kendini yağmaya korumuş. Yağmacılara geçit verilmediği, sokak barikatlarından ve hurma ağaçlarının içindeki güzel evlerden belli oluyor. Arabayla ağır ağır geçerken kuşkulu gözler, zulada silahlarla bizi izliyor. 
     Alışveriş semti Sorgi canlanmaya başlamış. El Cumhuriye Caddesi'nde trafik sıkışıyor. Dükk nların bir kısmı kepenk açmış. Kaldırımlar hareketli. Ne kadar çok çanak anten var. Tayvan malı uydu antenler ve her boy televizyonlar Saddam döneminin bittiğini ilan ediyor. Irak'ın insanları dünyayla tanışmaya hazırlanıyor. 
     Arabadan inerken aynı uyarı 
     Ali babalara dikkat 
     Ceplere, çantalara h kim olmak en önemli gündem maddesi... 
     
     Ali babalara bir şey yok 
     Bağdat bir k bustan uyanıyor 
     Ama neye uyandığı henüz belli değil. Sade vatandaşın kafasında bugün için siyaset yok. Öncelikli sorunu güvenlik. Ayaküstü sohbet ettiğim biri, "Siyaseti Allah'a bıraktık" diye çok güzel özetliyor durumu. Nereye gitseniz hep aynı sözcükler kulağa çalınıyor 
     Emniyet, kanun, nizam... 
     El Cumhuriye Caddesi'nde bir pasaj, Abdülkerim Sohbet Çarşısı. Daha çok elektronik eşya satan bir yer. Tümüyle yağmalanmış, cam çerçeve kırılmış, bazıları yakılmış. 
     Esnaf dert yanıyor 
     "Burası iki gün yağmalandı. Amerikalılar geldi, Ali babalara bir şey yapmadı." 
     Türk olduğumu öğrenen bir Türkmen boynuma sarılıyor, "Türkmensin, hayatım ağabey, gözüm üstüne..." diye bağırarak. 
     
     Türkmen aile 
     Türkmen karı koca, Hasan Şevket Mecit'le eşi İman Mecit. İkisi de matematik öğretmeni. İman Hanım konuşkan, güvenlik diyor başka bir şey demiyor. Yağmacılar, hırsızlar gözlerini korkutmuş. "Dört çocuğumuz var. Onlar için iyi bir gelecek, iş ve yeterli yiyecek istiyoruz" diyor. 
     Saçı sakalına karışmış emekli bir muhasebeci, Velit Muhsin söze giriyor 
     "Söyle bakalım Her taraf yağmalanırken ses etmeyen Amerikan askerleri, neden Bağdat'a girer girmez ilk iş Petrol Bakanlığı'nı korumaya aldı Biz yeni bir hükümet istiyoruz. Ama dışarıdan değil, kendi memleketimizden yeni bir hükümet..." 
     İnsanlar öfkeli. 
     Suyu akmıyor. Elektriği yanmıyor. Çöpü toplanmıyor. İşi yok. Yağmacıdan korkuyor. Doğru dürüst yiyecek bulamıyor. 
     Kime kızacak 
     Tabii Amerikalılara. Tepkisini, öfkesini, bazen nefretini, kuşkusunu hiç saklamıyor. Sokaktaki adamın, sade vatandaşın günlük yaşantısı normale dönmedikçe bu tepkiler dinmeyecek, artacak. 
     Ve tabii bu memnuniyetsizliği de en çok Amerika'dan hiç hazzetmeyen radikal Şiiler siyaset sahnesinde kullanacak. Daha şimdiden bunun işaretleri yanıp sönüyor. 
     Öğle vakti bir kahveye dalıyoruz sohbet için. Adı, El Kaime. Çadır gibi dekore edilmiş. İlginç, duvarlarda kamalar... 
     Nargilesini fokurdatıyor. 
     Konfeksiyon fabrikası ve butikleri varmış Bağdat'ta. İsmi, Shafik Maoodi. İstanbul'u biliyor ve özlemle anıyor geçirdiği tatili... Hayat nasıl diye sorunca, ilk iş belindeki tabancasını göstermek oluyor 
     
     Herkes korku içinde 
     "Herkes böyle. Bak, arabamı da tam kahvenin önüne park ettim, ne olur ne olmaz, gözümün önünde olsun. Savaşın yaklaştığını anlayınca Suriye'ye kaçtım, iki ay orada kaldım. Geldim ki her şey yağmalanmış..." 
     Ve ekliyor 
     "Herkes korku içinde " 
     İngilizce Arapça karışımı anlatıyor düzensizliği 
     "No nizam " 
     Amerika'nın işler normalleşene kadar bir süre daha kalmasından yana. Düzenin sağlanmasında Amerikan askerinin önemli rol oynamaya başladığını belirtiyor. Sünni, Şii, Kürt, Türkmen, Keldani derken Irak'ta herkesin barış içinde bir arada yaşamanın yolunu bulup bulamayacağını soruyorum. 
     
     Öcalan ne yapıyor 
     İyimser. Şii konusunun abartıldığını belirtiyor. Şiilerin kendi içlerinde bölündüğünü, herkesin radikal, köktendinci olmadığını belirtiyor. Saddam zamanı Şii deyince hep Humeyni'nin, İran'ın akla geldiğini belirttikten sonra şöyle diyor 
     "Irak, İran da olmaz, Lübnan da " 
     Karşımdaki bir yandan nargilesini fokurdatıyor, bir yandan bizi dinliyor. Bir ara lafa girip İngilizce soruyor 
     "Öcalan ne yapıyor " 
     "Kürt müsün " 
     Gülüyor 
     "Evet." 
     "Barzani mi, Talabani mi " 
     "Barzani..." 
     Adı, Said. 44 yaşında. Plastik işi yapıyor. Bağdat'ta doğmuş. "Babam, Howleer'den Bağdat'a 1944'te gelmiş. Howleer neresi deyince, Erbil'in Kürtçesi olduğunu öğreniyorum. 
     Annesi Arapmış, kendi eşi Kürt. Solin'le Ali isminde iki çocukları olduğunu söylüyor. Kürtlerin Saddam'dan nasıl nefret ettiklerini anlatıyor 
     "Saddam zamanında Kürt oldun mu bakanlıkta çalışamazdın, üstüne çarpı koyardı. Arapça okulda okudum. 1970'lerde biraz Kürtçe öğretilirdi okulda. Saddam'la bitti." 
     Yanında nargilesini fokurdatan birini işaret ediyor 
     "Ben Kürt'üm. Ama bu benim ortağım Kerbela'dan..." 
     "Yani Şii..." 
     Hep birlikte gülüyorlar 
     "Evet. Ya bu yanımdakini görüyor musun O da Hırıstiyan, Keldani, adı Nesim... Bu kahvenin sahibi. Hep birlikte geçinip gidiyoruz. Bu Şiilik işi abartılıyor." 
     
     İngilizlere özel muhafız 
     Kürt, Sünni, Şii, Keldani... 
     Barış içinde birlikte yaşamanın yolunu bulacaklar mı Evet, Irak bir k bustan uyanıyor. Günün daha ilk ışıkları... Sabahın ne getireceği henüz belirsiz. Konfeksiyoncunun kendine güvenen sözü kulağımda 
     "Merak etmeyin, bir yolunu bulacağız. Bizim memleket ne Lübnan olur, ne de İran... Ama önce güvenlik..." 
     Bu boşluk nasıl dolacak 
     Ordu çökmüş, dağılmış. Polis keza. Bu boşluğu şimdi örgütlü Şiiler, aşiretler, örgütlü Kürtler mi dolduruyor tümüyle Kimine göre öyle. Ancak şöyle diyenlere de rastladım 
     "Dizginler Amerika'nın elinde. Çizmeyi aşan tekmeyi kıçına yiyor." 
     Kaldığımız Filistin Oteli'nin 14. katında, bize bitişik odalarda kalan bir İngiliz televizyonu özel muhafızlar tutmuş, 24 saat kapıda nöbet tutuyorlar. Kulak misafiri oldum, "Merak etmeyin, benim aşiretimden hepsi" diyordu onları getiren şef... 
     Burada paralar cüzdanda, cepte değil, deste deste çantada taşınıyor. 1 dolar, 1900 Irak dinarı... Beyaz Saray'da kebapları yedikten sonra hesabı öderken bir tuhaftı halimiz. Ortasından ince lastikle tutturulmuş desteleri saymadan, üst üste minare gibi dizdik paraları garsonun önüne... 
     Dışarı çıktık, uğultulu bir gürültü. Amerikan tankları geçiyor, bir, iki, üç, dört, beş... 
     Bağdat yazıları devam edecek... 
     
     
     

</TEXT>
</DOC>
