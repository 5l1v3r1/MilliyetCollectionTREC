<DOC>
<DOCNO> 185586 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/30/son/sonspo12.html </URL>
<DATE> 2003/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA'de transfer kasırgası... 
</HEADLINE>
<TEXT>

     ABD Profesyonel Basketbol Ligi NBA takımlarından Orlando Magic, emektar oyuncu Shammond Williams, Alton Ford ve Derrick Dial ile sözleşme imzaladı. 
     Geçen sezon Boston Celtics ve Denver Nuggets'da oynayan Shammond Williams, 78 maçta 3.4 sayı ve 2.2 ribaunt ortalamalarını tutturmuştu. 
     28 yaşındaki Williams, ayrıca Atlanta Hawks ve Seattle Supersonics'te 6.4 sayı, 2.6 asist ve 1.7 ribaunt ortalamalarıyla oynamıştı. 
     Son 2 sezonda Phoenix Suns'ın formasını giyen 32 yaşındaki Alton Ford ise 2.7 sayı ve 1.8 ribaunt ortalamalarını tutturmuştu. 
     Geçen sezon İtalyan Ligi takımlarından Virtus Bologna'da oynayan 27 yaşındaki Derrick Dial da San Antonia Spurs, New Jersey ve Toronto Raptors'ta 73 NBA Ligi maçında oynadı. 
     
     ISAAC AUSTIN SÖZLEŞME YENİLEDİ 
     Bu arada Miami Heat, 34 yaşındaki Isaac Austin ile sözleşmesini yeniledi. 
     2 sezondur Miami Heat'de oynayan Austin, 1996-97 sezonunda NBA Ligi'nin en değerli oyuncusu seçilmişti. 
     
     DANNY FERRY'DEN VEDA 
     San Antonio Spurs'un emektar oyuncusu Danny Ferry, 13 yıllık NBA kariyerine son noktayı koydu. 
     36 yaşındaki Ferry, San Antonio Spurs'te basketbol çalışmalarından sorumlu müdür olacak. 
     Ferry'nin babası Bob da NBA Ligi'nde 10 yıl pivot oyuncu olarak oynamış ve Washington Wizards'ın 1973-1990 yılları arasında genel menajeri olmuştu. 
     Cleveland Cavaliers'de 10 yıl oynadıktan sonra San Antonia Spurs ile 2000 yılında sözleşme imzalayan Ferry, son 3 sezonda 4.1 sayı ve 2 ribaunt ortalamasını tutturmuştu. 
     
</TEXT>
</DOC>
