<DOC>
<DOCNO> 180088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/03/son/sontur24.html </URL>
<DATE> 2003/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Hizbullah üyesi 3 kişi "eve dönüş"le serbest bırakıldı 
</HEADLINE>
<TEXT>

     Topluma Kazandırma Yasası kapsamında İzmir'de polise teslim olan terör örgütü Hizbullah üyesi 3 kişi, İzmir DGM Başsavcılığı'nca serbest bırakıldı. Irak'tan gelen terör örgütü PKK KADEK üyesi 2 kişi de yasadan yararlanmak için teslim oldu. 
     Topluma Kazandırma Yasası'ndan yararlanmak isteyen terör örgütü Hizbullah elemanı 3 kişi, İzmir Terörle Mücadele Şube Müdürlüğü'ne teslim oldu. 
     Diyarbakır ve çevresinde örgüt adına faaliyette bulundukları iddiasıyla aranan örgüt elemanları, sevk edildikleri İzmir DGM Başsavcılığı'nca serbest bırakıldı. 
     Öte yandan, Şırnak Valiliği Topluma Kazandırma Merkezi Başkanlığı'ndan edinilen bilgiye göre, Irak'tan gelen terör örgütü PKK KADEK üyesi 2 kişi, Şırnak'ın Silopi İlçesi yakınlarındaki Habur Sınır Kapısı'nda, güvenlik güçlerine teslim oldu. 
     Topluma Kazandırma Yasası'ndan faydalanmak için başvuru yapan örgüt üyelerinin durumlarının incelendiği belirtildi. 
     
</TEXT>
</DOC>
