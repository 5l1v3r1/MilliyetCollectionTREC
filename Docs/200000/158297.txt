<DOC>
<DOCNO> 158297 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/22/son/sonspo20.html </URL>
<DATE> 2003/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Altay'da taraftar seferberliği... 
</HEADLINE>
<TEXT>

     Altay'ın, Kocaelispor ile yapacağı kritik karşılaşmada taraftar desteğini sağlayabilmesi için Atatürk Stadı'na 7 ayrı bölgeden ücretsiz otobüs kaldırılacak. 
     Sezonun son 2 haftasına girilirken 31 puanla düşme hattında bulunan siyah-beyazlılar, Kocaelispor ve İstanbulspor maçlarından 6 puan çıkarmayı hedefliyor. 
     Ligden düşmesi kesinleşen Kocaelispor karşısında ''seyirci avantajını'' en iyi biçimde kullanmak isteyen Altay Kulübü yönetimi açık tribün bilet fiyatını 500 bin lira yaparken, maçın yapılacağı 25 Mayıs Pazar günü Atatürk Stadı'na 7 ayrı bölgeden otobüs kaldırılacak. 
     Bornova Hükümet Konağı Meydanı, Levent Boğaziçi Karakolu ve Gaziemir Meydanı'dan 2, Gaziemir Sosyal Konutlar, Altındağ Belediye, Eskiizmir Karakol Durağı ve Çimentepe Yayla Durağı'ndan da 1'er otobüs Altaylı taraftarları Atatürk Stadı'na götürecek. 
     
</TEXT>
</DOC>
