<DOC>
<DOCNO> 168656 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/11/spor/spo03.html </URL>
<DATE> 2003/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
De Boer müjdesi 
</HEADLINE>
<TEXT>

Galatasaray, Hollandalı oyuncuyla dün sözleşme aşamasına geldiklerini resmi internet sitesinde açıkladı. Ancak yıldız futbolcunun menajeri Jansen bu gelişmeyi yalanladı 
     İki yıllık anlaşma 
     SARI-KIRMIZILI takım, Anderson'un kaçırılmasından sonra acil operasyon başlattığı Frank De Boer konusunda dün sonuca vardığını resmen açıkladı. Galatasaray yönetimi, dün resmi sitesinde flaş haber yayınlayarak, "Bugün dün yapılan son pazarlıklar sonucunda Frank De Boer ile iki yıllık anlaşma sağladık" duyurusunda bulundu. Bu arada UEFA da, transferi dün sitesinde yayınladı. 
     
     Menajerinden tepki 
     CİM-BOM'UN açıklamalarını öğrenen Frank De Boer'in menajeri Rob Jansen ise şaşkına döndü. Sarı - Kırmızılılara büyük tepki gösteren Jansen, "Henüz hiç bir şey imzalanmadı. Frank De Boer de Galatasaray'da değil. Bu yanlış bir haber" ifadesini kullandı. Jansen, "İki gündür Galatasaray'lı yöneticilerle yoğun temas halindeyiz ve halen görüşmeler devam ediyor. Henüz sonuçlanmış bir şey yok" diye konuştu. 
     
     "İmza yok" 
     ROB Jansen,"Ben Frank De Boer'in resmi menajeriyim aynen Kluivert ve Van Hooijdonk'un olduğu gibi. Ben bitti demeden bu iş olmaz" dedi. Jansen, "Ortada ne bir imza var. Ne de bir sözleşme. Galatasaraylı yöneticilerle ile yarın bugün tekrar bir araya geleceğiz. Aynı zamanda üç kulüple de görüşmelerimiz devam ediyor. Frank De Boer, Galatasaray'a ne kadar yakınsa bu üç kulübe de o kadar yakındır" açıklamasını da yaptı. 
     
Cim-Bom'un adı yetti 0-2      Galatasaray, Avusturya'daki ilk sınavında Wacker Tirol'ü iki golle geçti. Galibiyeti Arif ve Sabri'nin sayıları getirdi 
     SARI-KIRMIZILILAR, Avusturya kampındaki ilk hazırlık maçında ikinci lig takımlarından FC Wacker Tirol'ü ilk yarıda attığı iki golle devirdi. Yeni transferlerden Orhan Ak, Murat Erdoğan ve Prates'in ilk onbirde yer aldıkları maçta Cim - Bom 13. dakikada Arif'in attığı golle öne geçti. 28'de genç Sabri skoru 2 - 0'a taşıdı ve devre bu sonuçla kapandı. Terim, ikinci yarıda tüm oyuncuları değiştirmesine rağmen başka gol olmadı. Ortaya koyduğu etkili futbol ile dikkatleri üzerine çeken Sabri'nin bir şutu da direkten döndü. 
     
     Maçın karnesi 
     HAKEMLER Fonz Haslacher, Cemil Ed, Georg Hafer 
     FC WACKER TİROL P. Harald 4 - Hannes 3 , S. Harald 3 , Andres 4 , 
     Ali 4 , Herbert 4 Kellner Dk.56 4 , Marcel 4 Mimm Dk.71 3 , Mario 4 Riedl Dk.81 , Roman 5 , Marküs 4 Kraft Dk.46 4 , Wolfgang 4 Bischofer Dk.76 3 
     GALATASARAY Mehmet Bölükbaşı 7 Aykut Dk.46 6 , Prates 7 Sedat Dk.60 5 , Xavier 5 Suat Usta Dk.46 5 , Orhan Ak 7 Volkan Glatt Dk.70 5 , Hakan Ünsal 6 İlker Dk.46 5 , Batista 7 Ömer Dk.46 5 , Sabri 9 Ayhan Dk.46 6 , Murat 7 Cihan Dk.46 6 , Hasan Şaş 5 Berkant Dk.46 5 , Arif 6 Ümit Karan Dk.46 5 , Revivo 7 Pinto Dk.46 5 
     GOLLER Arif Dk. 13 , Sabri Dk.28 
     SARI KARTLAR Hasan Şaş, Revivo, Kraft, 
     
Yeniden doğacağım      Sürpriz bir şekilde Galatasaray'a transfer olan Abdullah, "Artık bir Avrupa kulübündeyim. Terim'in güvenini boşa çıkarmayacağım. Bu formanın hakkını vereceğim" dedi 
     "Rüyalarım gerçekleşti" 
     FATİH Terim'in isteğiyle sürpriz bir şekilde Galatasaray'a transfer olan Abdullah çarpıcı açıklamalar yaparak "Futbolumu Beyoğlu Yeniçarşı'da keşfeden Fatih Terim'di. Yani beni o ortaya çıkarttı. Güvenini boşa çıkarmayacağım. Yeniden doğacağım" dedi. Tecrübeli oyuncu, "Futbola başladığım günden bu yana hedefim Avrupa'ydı. İşte artık bir Avrupa kulübündeyim. Rüyalarım gerçek oldu. İnşallah bu formanın hakkını vereceğim" diye konuştu. 
     
     "Beni anlamadılar" 
     FENERBAHÇE'DE kadro dışı kaldıktan sonra zor günler geçirdiğini belirten Abdullah "Beni anlayamadılar" diye sitem etti. Futbolu çok özlediğini dile getiren Sarı - Kırmızılı futbolcu "Ali Sami Yen'e çıkmayı çok isterdim. Çünkü oranın havasını biliyorum. Herşeye rağmen taraftar Atatürk Stadı'nda da aynı atmosferi yaratacaktır. O günü iple çekiyorum. Öyle bir futbol oynayacağım ki taraftarımızın gönlünde taht kuracağım" ifadelerini kullandı. 
     
     "Yuvam Florya" 
     TERİM'İN kapasitesinden yararlanabileceği en iyi hoca olduğunu vurgulayan deneyimli krampon konuşmasını şöyle sürdürdü "Direktiflerini yerine getirdiğim sürece eski Abdullah'ı aşacağım. Kendimi aşmak için hedefe kilitlendim. Arkadaşlarımın desteğini de açıkça hissediyorum. Kötü günlerim geride kaldı. Artık yuvam Florya. Avrupa'da her zaman zirvede olan takımda oynamak büyük sorumluluk istiyor. Ben de bu sorumluluğun farkında olarak emek sarfedeceğim". 
     
Cim-Bom oteli      GALATASARAY'IN, Avusturya'da 10 gün boyunca konaklayacağı Alpenkönig Oteli, Cim - Bom'un renklerini taşıyor. Otel girişinde bulunan isim panosundan yerdeki halılara kadar birçok köşede sarı - kırmızı renkler dikkat çekiyor. 5 yıldızlı otelde ayrıca 10 civarında Türk vatandaşı da çalışıyor. 
     
Bilet jesti      ORHAN Yüzen, kombine satışlarından memnun olduklarını açıklarken, haftasonu özel bir uygulamaya gideceklerini söyledi. Yüzen, 12 ve 13 Temmuz'da Olimpiyat Stadı civarında oturan taraftarların, 30 milyon olan Açık Tribün kombine kartlarını 3 taksitle alabileceklerini belirtti. 
     
Kaptan Bülent çalışıyor      MİLLİ Takım'dan döndükten sonra tatile çıkan ve kampa geç katılacak olan Bülent'in, her zamanki gibi idmanlarını sürdürdüğü bildirildi. Sabah çalışan Kaptan'ın, kampa hazır gitmek istediği öğrenildi. Ergün'ün de özel sorunlarını çözmek amacıyla dinlendiği ifade edildi. 
     
Sağlık geldi      SAĞLIK Kurulu Koordinatörü Prof. Mehmet Kurtoğlu ve sağlık ekibi, Florya'dan Seefeld'e çıkartma yaptı. Dr, Bülent Bayraktar, fizyoterapist İlhan Er, Cumhur Erol, kondisyon uzmanı Cevat Güler, masörler Erkan Kazancı ve Viktor Mulla'dan oluşan ekip 14 gün sürecek olan kampta görev yapacaklar. 
     
İdman performansı      ORHAN AK Kaleyi bulan şut 1 , kaleyi bulmayan şut 4 , isabetli pas 9 , isabetsiz pas 2 , top kapma 1 , top kaptırma 1 , gol 1 , topla buluşma 19 
     PRATES Top kapma 1 , top kaptırma 1 , isabetli pas 4 , isabetsiz pas 2 , kaleyi bulan şut 1 , kaleyi bulmayan şut 3 , gol 4 , topla buluşma 17 
     ÖMER İsabetli pas 7 , isabetsiz pas 1 , kaleyi bulan şut 0 , kaleyi bulmayan şut 1 , top kapma 1 , top kaptırma 0 , gol 1 , topla buluşma 11 
     MURAT İsabetli pas 8 , isabetsiz pas 1 , top kapma 0 , top kaptırma 1 , isabetli şut 0 , isabetsiz şut 2 , topla buluşma 12 
     

</TEXT>
</DOC>
