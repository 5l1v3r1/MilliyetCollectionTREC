<DOC>
<DOCNO> 197349 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/23/guncel/gun13.html </URL>
<DATE> 2003/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
'Sen mi yaptın ey El Kaide ' 
</HEADLINE>
<TEXT>

   Yeni Şafak başyazarından örgüte açık mektup 
   
   İslami görüşleriyle bilinen Yeni Şafak gazetesinin başyazarı Ahmet Taşgetiren, İstanbul'daki saldırıları üstlenen El - Kaide'ye açık mektup yazdı. 
   Taşgetiren'in, "Ey El Kaide" başlıklı dünkü yazısından bazı satırbaşları şöyle 
   Sana bugün bir açık mektup yazmanın ne kadar gülünç kaçacağını bilsem de, yazmak istiyorum. Çünkü bazı sorular kahrediyor zihnimi. Mesela nesin sen Müslüman mısın Bu mektup nereye ulaşır Sana ulaşması için nerelerden geçmesi gerekir MOSSAD'dan mı, CIA'den mi, nereden ... İki kanlı eylemi sen mi yaptın Neden yaptın ... Halkının çoğunluğu oruçlu olan Türkiye'yi vurmak ve Türkiye'den en sade Müslümanların bile nefretini kazanmak El Kaide'nin ana politikalarından mıdır Siz, İslam'ın terörle bağlantısı olduğu iddialarını güçlendirmek gibi bir misyonla mı yüklüsünüz El Kaide, ne zamandan beri Türkiye'deki "İslamcı iktidar"ı ... güvenlik sendromu içine sürükleyip İslamcı hareketler üzerine saldırtmak için özel bir misyon üstlendi İslamın üzerine çamurlar attırıyorsun Ey El Kaide. Kim yükledi sana bu misyonu Gerçekten var mısın bilmiyorum. Ama adın etrafındaki kirlenme haddini aştı. Varsan, temize çıkmak için ortaya çıkmalısın. İslam'ı gölgeliyorsun. Müslümanlar zaten kaç zamandır bir mazlumiyeti paylaşıyor, bir de El Kaide zulmü yaşamasınlar... 
   
</TEXT>
</DOC>
