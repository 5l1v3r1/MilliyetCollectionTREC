<DOC>
<DOCNO> 178412 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/27/son/sondun14.html </URL>
<DATE> 2003/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Ehud Barak 34 yıllık eşinden ayrıldı... 
</HEADLINE>
<TEXT>

     İsrail'in eski başbakanlarından Ehud Barak'ın 34 yıllık eşinden ayrıldığı bildirildi. 
     Haaretz gazetesi, Barak ve eşi Nava'nın ''geçici'' olarak ayrılma konusunda anlaşmaya vardığını, Tel Aviv'deki Rishon Le Zion mahkemesinin eşlere anlaşmanın ayrıntıları hakkında açıklama yasağı getirdiğini yazdı. 
     Gazete, Barak'ın yakınlarının ayrılma haberine şaşırdıklarını ve eski başbakanın evliliğinde sorunlar olduğundan haberdar olmadıklarını belirtti. 
     Barak ailesinin 3 kızı var. 
     1997 yılının ortalarında İsrail İşçi Partisi'nin liderliğine seçilen Barak, Mayıs 1999'da başbakan olmuştu. Barak, Filistin yönetimiyle yapılan başarısız barış görüşmelerinden sonra Şubat 2001'de yapılan başbakanlık seçiminde Likud Partisi adayı Ariel Şaron karşısında yenilgiye uğramıştı. 
     Barak, yenilginin ardından siyasetten çekilmişti. 
     
</TEXT>
</DOC>
