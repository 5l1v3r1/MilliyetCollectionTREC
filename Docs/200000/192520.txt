<DOC>
<DOCNO> 192520 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/31/son/sonspo24.html </URL>
<DATE> 2003/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Carragher ve Kirkland Liverpool'da kaldı 
</HEADLINE>
<TEXT>

     İngiltere Premier Ligi takımlarından FC Liverpool, savunma oyuncusu Jamie Carragher ve kaleci Chris Kirkland ile olan sözleşmesini uzattı. 
     Kulüp, bacağı kırıldığı için şu anda oynamayan Carragher ile 2007, ocak ayında dizinden geçirdiği sakatlık nedeniyle takıma henüz yeni katılan kaleci Kirkland ile de 2009 yılına dek geçerli olacak yeni sözleşmeler yapıldığını açıkladı. 
     22 yaşındaki Kirkland, FC Liverpool'un internet sitesine yaptığı açıklamada, takımından ayrılmak istemediğini ve uzun süreli sözleşme yapmaktan mutlu olduğunu söyledi. 
     FC Liverpool Teknik Direktörü Gerard Houllier de internet sitesindeki açıklamasında, her 2 oyuncuyu da takımda tutmaktan dolayı memnun olduklarını belirterek, ''Chris Kirkland'ın bir gün İngiltere'nin 1 numaralı kalecisi olacağına inanıyorum. Carragher da henüz genç bir oyuncu ve takıma sağlayacağı katkıları biliyorum. Onun da ekipte kalmasından çok memnunum'' diye konuştu. 
     
</TEXT>
</DOC>
