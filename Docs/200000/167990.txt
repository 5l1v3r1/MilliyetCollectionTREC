<DOC>
<DOCNO> 167990 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/08/son/sondun12.html </URL>
<DATE> 2003/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
The Independent gazetesi gürledi "Irak savaşı düzmece.." 
</HEADLINE>
<TEXT>

     İngiltere'de Irak savaşına sert muhalefet eden The Independent gazetesi, bu savaşı ''düzmece'' olarak niteledi. 
     Irak savaşına ilk sayfasının tamamını ayıran gazetede, abartılı raporlar, sahte dosyalar, suçlama ve savunmalardan sonra, soruşturmaların daha ziyade kişiler ve tali konular üzerine kaydırıldığı, asıl yanıtlanması gereken ciddi soruların ise yanıtsız kaldığı belirtildi. 
     Gazetede, İngiltere Başbakanı Tony Blair'in, devrik Irak lideri Saddam Hüseyin'in kitle imha silahlarına sahip olduğunu hala savunduğu hatırlatılarak, Blair'e, ''Bu silahların bulunması için daha ne kadar bekleyeceğiz ve bunları sonsuza kadar bulamazsanız, Irak savaşının haksız olduğunu kabul edecek misiniz'' sorusu yöneltildi. 
     Gazetede, Blair'in, savaşın yasal temellere dayandığına inanıp inanmadığı ve istifa etmeyi düşünüp düşünmediği de soruldu. 
     
</TEXT>
</DOC>
