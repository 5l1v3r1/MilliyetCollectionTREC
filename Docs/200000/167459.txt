<DOC>
<DOCNO> 167459 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/05/yasam/yas08.html </URL>
<DATE> 2003/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiçekçi kızdan ne istediniz 
</HEADLINE>
<TEXT>

Yaralama davasından vazgeçmeleri için bir aileye baskı yapan zorbalar, olayla ilgisi olmayan çiçekçi kıza bıçakla işkence yaptı 
     OSMAN NURİ BOYACI Denizli DHA 

     Denizli'de bir çiçekçiyi basan 3 zorba, burada çalışan Hanife Güney'in göbeğine ve bacağına bıçakla çizikler atıp işkence yaptı. 
     İddiaya göre çiçekçi Savaş Bayındır'ın oğlu Z.M. 17 , bir ay önce Denizli Lisesi'nde tartıştığı G.G. 17 tarafından bıçaklandı. Üç gün sonra Ülkü Ocakları Dergisi Temsilciliği'nde yakalanan G.G. tutuklanırken, bazı kişiler davadan vazgeçmeleri için Bayındır Ailesi'ne baskı yapmaya başladı, ancak aile bunu reddetti. Geçen çarşamba sabahı çiçekçiyi açan Güney 26 , 16 - 18 yaşlarında üç kişinin saldırısına uğradı. Üç zorba, G.G.'nin arkadaşları olduklarını belirterek, davadan vazgeçilmesini istedi. Zorbalardan ikisi Güney'in kollarından tutarken, diğeri elindeki bıçakla kollarını ve bacaklarını yaraladı, karnına bıçakla çarpı işareti çizdi. Güney, "Olayla ilgim yok. Beni patronun kızı zannettiler" dedi. Zorbaların eşk lleri de belirlendi. 
     

</TEXT>
</DOC>
