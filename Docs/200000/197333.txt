<DOC>
<DOCNO> 197333 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/23/ekonomi/eko06.html </URL>
<DATE> 2003/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Kamuya 'Etik Kurulu' geliyor 
</HEADLINE>
<TEXT>

   ANKARA Milliyet 
   
   Kamu görevlileri etik kurulu kurulmasına ilişkin yasa tasarısı TBMM Başkanlığına sunuldu. Tasarıya göre 11 üyeden oluşacak kurul, kamu çalışanlarının, hediye alma yasağının kapsamını belirleyecek ve genel müdür ve genel müdür düzeyindeki görevlilerin aldıkları hediyelerin listesini isteyebilecek. Bankalar ve özel finans kurumları dahil kamu kurumları talep edilen bilgileri en geç 30 gün içinde kurula bildirmek zorunda olacak. 
   Tasarının getirdiği düzenlemeler şöyle 
   Başbakanlık bünyesinde kurulacak olan Kamu Görevlileri Etik Kurulu üyelerini Bakanlar Kurulu belirleyecek. Kurul, başkanın daveti üzerine en az 6 üyeyle toplanacak ve üye tam sayısının salt çoğunluğunun aynı yöndeki oyuyla karar verecekKurul, kamu görevlilerinin görevlerini yürütürken uymaları gereken etik davranış ilkelerini hazırlayacağı yönetmelikle belirleyecek, etik davranış ilkelerinin ihlal edildiği iddiasıyla yapılacak başvurular üzerine gerekli inceleme ve araştırmayı yaparak sonucu ilgili makamlara bildirecekKurul, incelemeyi en geç üç ay içinde sonuçlandıracakEtik davranış ilkelerine aykırı bir tutum sergileyenler Resmi Gazete ile kamuoyuna açıklanacak.Kanun, Cumhurbaşkanı, TBMM üyeleri ve Bakanlar kurulu üyeleri hakkında uygulanmayacak. 
   
</TEXT>
</DOC>
