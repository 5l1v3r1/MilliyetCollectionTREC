<DOC>
<DOCNO> 192590 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/01/magazin/mag01.html </URL>
<DATE> 2003/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir defile uğruna göğüs büyütecek 
</HEADLINE>
<TEXT>

   Tülin Şahin, Yıldırım Mayruk'un defilesine katılabilmek için bıçak altına yatacak. Şahin, 75 beden olan göğüslerini 2 beden büyütecek 
      Yaşar Çakmak 
   
   Tülin Şahin, nisan ayında düzenlenecek Yıldırım Mayruk defilesinde podyuma çıkabilmek için göğüslerini büyütecek. 75 beden olan göğüslerini iki beden büyütmek için silikon ameliyatı olacağını belirten Şahin, şunları söyledi 
   
   'Üzerinden düşüyor' 
   "Yıldırım Bey'in Yerebatan Sarnıcı'ndaki defilesine çıktım. Defile sonrası Yıldırım Bey, 'Bacakların ve omuzların çok güzel ama göğüslerin çok küçük olduğu için elbise üzerinden düşüyor. Eğer biraz büyütürsen çok iyi bir model olabilirsin' dedi. Ben de düşünüp ameliyat yaptırmaya karar verdim." 
   
   '85 beden olacağım' 
   Silikon ameliyatını Ramazan bitmeden yaptıracağını söyleyen Şahin, sözlerini şöyle sürdürdü "Ameliyatı yapacak olan Baki Çokneşeli, 75 beden sutyen taktığım göğüslerimi kalça ve bel ölçülerime göre büyütecek ve sanırım 85 beden olacağım. Böylece Yıldırım Bey'in defilesine çıkabileceğim." 
   
   
</TEXT>
</DOC>
