<DOC>
<DOCNO> 198116 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/27/spor/ykoksaldi.html </URL>
<DATE> 2003/11/27/ </DATE>
<TIME>  </TIME>
<AUTHOR> Ebru KÖKSALDI  </AUTHOR>
<HEADLINE>
Kirli, çürük ve... 
</HEADLINE>
<TEXT>

   
   Haluk Ulusoy, Türk hakemlerine teşvik primci yaklaşımla baktığını itiraf etti. Yani kirli ve çürük bir ligimiz var. Şenol Güneş de, çözümü bu bayağılaşan düzene itaat etmekte bulan isimlerden biri. Bu ortamda kararlarında ne kadar bağımsız olabilirdi ki Ama problemimiz de milli takım, TFF sitesi yıldızı Ulusoy, veya Güneş ile kısıtlı değil. 
   Şenol Güneş gitmeli diyenler, Dünya Kupası kadro seçimlerinde yenilikleri teşvik etti mi Tayfun ve Ogün'ün emeklerinin hiçe sayılmasının vefasızlık olduğunu yeterince tartıştık mı 
   Milli takımda kaptanlık ve ağabeylik konumuna sahip Hakan Şükür'ün kendi kulübünde gurbetçilere gözdağı vermesi ve bu kafadaki bir kişinin milli takımdaki varlığı tartışıldı mı 
   Neden 1.5 senedir hep futbolcularını yem eden Fatih Terim, Daum kadar eleştirilemedi Diğer teknik adamları tartışanlar, Terim'in net biçimde başarısız olduğu İtalya yılı için bu kelimeyi kullanma cesareti sergileyebildi mi Hayır. Terim'e, Lucescu'ya vitrine ilk çıktıkları yıllarda hakaret edip küçümseyenler, şimdi Terim'i dokunulmaz bir put, Lucescu'yu ise ilahi bir teknik adam modeli yapıyor. Niye emeğe ve kişiye saygı başarı ile ölçülü 
   Stuttgart ve Leverkusen süksesiyle Alman Milli Takımı'nın kurtarıcısı görülmüş bir teknik direktöre "bu işi bilmiyor" demek bu işi bilmemek değil mi 
   Serdar Bilgili'nin, Galatasaray maçı sonrası özürü bir ilkti ama fair - play bir ilkeler zinciri olmalıydı ve her koşulda aynı hassasiyet sergilenecek miydi Böyle olmadığı Letonya maçında Beşiktaş tribünlerinin, Fenerbahçe'ye küfür etmesi ve Bilgili'den reaksiyon gelmemesiyle ortaya çıkmadı mı Üstelik özür dilenmesi gereken kulüp takımı değil, milli takımdı. Milli maçlarda stat sahibi tribünler kendi gruplarının sloganını atarken kulüpler gık'ını çıkarıyor mu 
   46 binden fazla seyirci olan Almanya ümit milli maçında polisin neredeyse hiç arama yapmadığını biliyor musunuz Sadece UEFA tehdit ettiğinde mi ciddi olacağız 
   1998 yılının, saha içine tecavüzleri ve pet şişeleri meşrulaştıran dönemeçlerden biri olduğunu sorgulayabiliyor muyuz Otto Bariç'e atılan taş sonrası Ulusoy "Bir taşla adam ölmez" diyerek, "atın" mesajını göndermedi mi Medya, kamuoyu bunu sindirmedi mi Şimdi bunun bedeli ödenmiyor mu 
   Lazio - Perugia kavgasına bizim tepkimiz şu oldu Aman Beşiktaş dikkat, komplo yapılıyor, dayak yersiniz. Soyunma odasi koridorlarında kavga eden, sahaya dalıp rakibe saldıran biz değil miyiz Ne farkımız var onlardan 
   Televizyonlarda kadrolar, sistemler değil, bunlar tartışılsın. Tüm organları saran ikiyüzlülüğü, içindekiler de, toplum da sineye çekiyor ya asıl çıkmaz burada. 
   
      
</TEXT>
</DOC>
