<DOC>
<DOCNO> 198067 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/27/ekonomi/eko02.html </URL>
<DATE> 2003/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'ye seçim uyarısı 
</HEADLINE>
<TEXT>

   OECD, Türkiye'yi yerel seçimler nedeniyle bütçe disiplininin bozulmaması konusunda uyardı 
   
   Ekonomik İşbirliği ve Kalkınma Örgütü OECD , tarafından yayınlanan raporda Türkiye'ye, 2004'te yapılacak yerel seçimlerin bütçe disiplini bozmaması konusunda uyarında bulunuldu. OECD'nin üye ülkelerle ilgili "ekonomik genel görünüş ön raporları" dün yayınlandı. Raporun Türkiye ile ilgili bölümünde, 2004 yılında yapılacak yerel seçimlerde, artacak baskılara rağmen kararlı bir tutum sergilenmesinin, ekonomideki olumlu beklentilerin korunmasına katkıda bulunacağı ifade edildi. 
   
   'Büyüme hızı düşebilir' 
   Türkiye'de yetkililerin, yapısal reform programlarının uygulanmasına ve bütçe disiplinine mutlaka uymaları gerektiği kaydedilen raporda, faiz dışı fazla hedefinin tutturularak, sosyal, güvenlik, banka, özelleştirme ve yabancı yatırımlar için öngörülen yeni politikaların hayata geçirilmesinin önemli olduğu vurgulandı. 
   Raporda, faiz oranlarının düşmesinin ve güven ortamının sağlanmasının Gayri Safi Milli Hasıla'nın GSMH artmasına yardımcı olduğu bildirildi. GSMH'nın 2003 yılında yüzde 5 oranında arttığı kaydedilen raporda, 2004 yılında GSMH artış oranında biraz yavaşlama gözlenebileceği, ancak 2005 yılında olumlu beklentilerin devam ettirilmesi halinde bu oranın tekrar yükselişe geçeceği ifade edildi. 
   
   
</TEXT>
</DOC>
