<DOC>
<DOCNO> 153729 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/01/son/soneko04.html </URL>
<DATE> 2003/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
TEDAŞ Genel Müdürü Bingöl'ün yüzde 80'ine elektrik verilemiyor 
</HEADLINE>
<TEXT>

     Türkiye Elektrik İletim A.Ş. TEDAŞ Genel Müdürü Haşim Keklik, Bingöl'de sabaha karşı meydana gelen deprem nedeniyle şehrin yüzde 80'ine elektrik verilemediğini söyledi. 
     Keklik, Anadolu Ajansı muhabirine yaptığı açıklamada, alçak gerilim hatlarında devam eden kontrollerin tamamlanmasının ardından, birkaç saat içinde elektrik verileceğini bildirdi. 
     TEDAŞ açısından şu anda şehrin büyük bir kısmında elektriğin bulunmadığını belirten Keklik, ancak şebekede herhangi bir hasarın da olmadığını ifade etti. 
     Bingöl'e elektrik sağlayan şebekenin orta gerilim kısmında şu anda hiçbir problemin olmadığını anlatan Keklik, alçak gerilim kısmında yangınlara sebep olmamak için elektriğin kesildiğini, kontrol edildikten sonra tedricen elektrik verileceğini bildirdi. 
     Keklik, ''Zannediyorum kontrol birkaç içinde biter. Zaten hastanede şu anda kontrolü olarak elektrik veriliyor. Birkaç saat içersinde kontroller sonucunda elektrik verilecek'' dedi. 
     Bingöl'de TEDAŞ'a ait müessese ve lojman binalarında hasar olduğunu ifade eden Keklik, bununla ilgili olarak bölgeye, Diyarbakır'dan daha çok TEDAŞ personelin ihtiyacı için bazı karavanlar göndereceklerini kaydetti. 
     Keklik ilk bilgilere göre, ilçe ve köylerde şu anda herhangi bir problem görülmediğini, elektrik kesintileri olmadığını söyledi. 
     




</TEXT>
</DOC>
