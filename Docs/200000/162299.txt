<DOC>
<DOCNO> 162299 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/10/son/sonspo28.html </URL>
<DATE> 2003/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
'Necati'ye ihtiyacımız var ' 
</HEADLINE>
<TEXT>

     Adanaspor Genel Menajeri Şahabeddin Yavuzer, transfer döneminde birkaçı hariç tüm kulüplerin sessiz kalmalarının ana gerekçesinin, naklen yayın gelirleri konusunda netlik olmamasından kaynaklandığını belirtti. 
     Yavuzer, yaptığı yazılı açıklamada, resmi olarak transferin 15 Haziran'da başlayacağını hatırlatarak, hazırlık kampına girileceği 29 Haziran Pazar gününe kadar tüm transfer çalışmalarının tamamlanacağını belirti. 
     Turuncu-Beyazlı takımda 15 futbolcunun sözleşmesinin sürdüğünü belirten Yavuzer, bunun büyük avantaj olduğunu belirterek, şunları kaydetti 
     ''Kulüplerin bütçesinin büyük oranını naklen yayın gelirleri oluşturuyor. Bugüne kadar bu konu netlik kazanmadı. Ayrıca, sözleşmesi sona eren futbolculardan bonservis bedeli alınamaması ve UEFA kriterleri gereğince kulüp bütçelerinin denk olması bizi zorlamayacak. Çünkü biz şirket takımıyız. 
     Teknik direktörümüz Yılmaz Vural'ın belirlediği eksikler doğrultusunda transfer çalışmalarımız sürüyor. 15 futbolcunun sözleşmesinin sürmesi bizim için büyük avantaj. Taraftarlarımız endişeye kapılmasın. Güçlü bir Adanaspor hazırlayacağız.'' 
     
     NECATİ'Yİ VERME TARAFTARI DEĞİLİZ 
     Golcü futbolcuları Necati'nin sözleşmesinin 31 Mayıs 2004 tarihine kadar sürdüğünü hatırlatan Yavuzer, ''Necati bizim sözleşmeli futolcumuz. Başkanımız Çağdaş Ergin ile Galatasaraylı yöneticilerin görüştükleri doğru. Ancak, fiyatta anlaşma sağlanamadı'' dedi. 
     Necati transferi için istenilen rakamların gerçekleri yansıtmadığını ifade eden Yavuzer, ''Galatasaray, transferin gerçekleşmesi için ciddi bir rakamla yaklaşmadı. Ayrıca, yeni sezonda hedefimiz büyük. Necati'yi satma taraftarı değiliz. Ona ihtiyacımız var. Necati, 3 büyük kulüpte oynamak istediğini belirti. Biz de olumsuz görüş belirtmedik'' şeklinde konuştu. 
     
</TEXT>
</DOC>
