<DOC>
<DOCNO> 186917 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/07/siyaset/siy06.html </URL>
<DATE> 2003/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
'Russalatası' TBMM mönüsünde 
</HEADLINE>
<TEXT>

   SALİHA ÇOLAK Ankara 

   
   TBMM lokantasında, russalatasının bazı milletvekillerinin tepkisi üzerine "amerikansalatası" diye sunulmasıyla yaşanan tartışma, yeni kararlarla büyüyor. "Russalatası" dün mönüye alındı, ancak bu kez TBMM yönetimi, "ikisi aynı" diyen şef garsonların tersine "iki salata arasında fark olduğunu" savunarak yeni bir yöntem geliştirdi. Russalatası artık bir gün Rus, bir gün amerikansalatası olarak sunulacak. 
   Dün mönüde "amerikansalatası" yerine "russalatası"na yer verildi. Değişiklik, "basındaki haberler sonucu yönetim geri adım attı, russalatası aslına döndü" diye yorumlandı. 
   
   TURŞU, SOSİS FARKI 
   Ancak değişikliğin gerekçesi, yetkililerin açıklamalarıyla ortaya çıktı. Russalatasının adına karşı çıkan milletvekillerini de, buna amerikansalatası denilmesini eleştirenleri de memnun edecek bir orta yol bulundu. TBMM Genel Sekreter Yardımcısı Ali Osman Koca, amerikan ve russalatasaları arasında fark olduğunu belirterek, "Bir gün biri, bir gün biri sunulacakmış" dedi. Koca, farkın sorulması üzerine, "Rapor gelecek. Herhalde birinde turşu varmış, birinde sosis" karşılığını verdi. 
   
   
</TEXT>
</DOC>
