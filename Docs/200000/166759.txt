<DOC>
<DOCNO> 166759 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/02/spor/spo03.html </URL>
<DATE> 2003/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
HAGI NİYETİNE 
</HEADLINE>
<TEXT>

Fatih Terim'in "Genç yıldızlar geliyor" müjdesinin hedefleri, Rumen futbolcular Bratu ve Tamaş. Galatasaray Yönetimi her iki transferi de bir, iki gün içinde bitirecek 
     HALİL ÖZER 

     Kanal D'de açıkladı 
     GALATASARAY Teknik Direktörü Fatih Terim'in önceki gece Kanal D'de yayınlanan Teketek programında yaptığı "Bekleyin, yeni genç yıldızlar geliyor" açıklaması herkesi heyecanlandırırken, bu futbolcuların kim oldukları da ortaya çıktı. Cim - Bom yönetiminin, Terim'in direktifiyle, Romanya Ligi'nden Rapid Bükreş'te oynayan Florin Bratu ve Dinamo Bükreşli Gabriel Tamaş ile anlaşmak üzere olduğu öğrenildi. 
     
     Bratu'ya övgü 
     RAPİDLİ 20 yaşındaki forvet Bratu'ya, Romanya'da geleceğin yıldızı olarak bakıldığı bildirildi. 21 yaşındaki Dinamolu Tamaş'ın ise savunmada forma giydiği ve 2001'de Lucescu'nun görev yaptığı dönemde, iki hafta Galatasaray'da antrenmana çıktığı öğrenildi. Yönetimin sır gibi sakladığı bu transferlerin bir iki gün içinde bitmesi bekleniyor. Bu arada Andersonn konusundaki çalışmalar da sürdürülüyor. 
     
     Hakan rüzg rı 
     SARI - Kırmızılı takımda dün de Hakan Şükür rüzg rı esti. Ancak Florya'ya gelmesi beklenen yıldız oyuncunun yakın çevresine "Beni yönetim ya da Terim hoca değil, çevresindekiler arayıp, git Florya'da görün diyorlar. Çağrılmadan niye gideyim " dediği ileri sürüldü. Sun gazetesi, Hakan'ın, Bolton Wanderers'tan gelen teklifi kabul ettiğini, bu hafta sonu imza atacağını iddia etti. Bu arada 2.5 milyon euro isteyen Hollandalı Overmars işinin yeniden ısındığı öğrenildi. 
     
Florya'da dört imzaGalatasaray, Prates, Orhan, Ömer ve Murat ile sözleşme yaptı 
     ERHAN TELLİ 

     Yerliler 3'er yıllık 
     SARI - Kırmızılı takım, yeni sezonun ilk imzalarını dün attırdı. Orhan Ak, Ömer Erdoğan ve Murat Erdoğan üçer yıllık sözleşmeye imza atarken, Prates iki yılı opsiyonlu dört yıllık kontrat yaptı. İkinci Başkan Ali Dürüst, "Bu kadar yakışıklı arasında ne yapacağım bilmiyorum" esprisi ile başladığı sözlerine, "Galatasaray'ın geleceğini kurmak istiyoruz. Bu arkadaşlarımızın hırsları ve başarı özlemleriyle takımı zafere taşıyacağız" diye devam etti. 
     
     Heyecanlı konuşmalar 
     PRATES, sadece Portekizce bildiğini belirtti, "Ancak bir lisan daha biliyorum, o da futbol. Dünya'nın her yerinde aynıdır. Galatasaray'ın büyük ismi ve hedeflerine uyum sağlayacağıma inanıyorum" dedi. Orhan Ak, "Galatasaray'ı tercih ettiğim için mutluyum" diye konuştu. Ömer Erdoğan "Elimden gelenin en iyisi yapacağım" derken, Murat Erdoğan "Fatih hocamın beni geri istemesiyle mutlu oldum. Daha başarılı olacağım" ifadesini kullandı. 
     
Yeni formalar hazı      CİM - BOM'UN yeni sezonda giyeceği formaların tanıtımı dün gece Hammam'da yapıldı. Tanıtımda Tülin Şahin ve bir çok ünlü mankenin yanısıra futbolcular Arif, Ayhan, Mondragon, Xavier ile sutopu takımının oyuncuları Sezai ve Dinç görev aldı. Umbro tarafından hazırlanan formaların ilki Başkan Özhan Canaydın'a hediye edildi. Gecede İkinci Başkan Ali Dürüst ile Fatih Terim'in, Barcelona'nın yıldızları Overmars, De Boer, Reiziger ve Rochemback'ın isimleri üzerinde konuşmaları dikkat çekti. 
     
Aslan sahada      SARI - Kırmızılı takım idman sezonunu dün açtı. 2003 - 2004 futbol sezonu için Florya Metin Oktay Tesisleri'nde top başı yapan Galatasaray'ın ilk çalışmasına yeni transferler de katıldı. Milli Takım'la Konfederasyon Kupası'nda mücadele eden futbolcular ile yeni evli Hasan Şaş ve Batista, Pinto, Lukunku ve Mondragon ise sabah antrenmanına katılmadı. 
     AKŞAMKİ çalışmada Mondragon da yer alırken Sarı - Kırmızılı futbolcular performans testinden geçirildi. Cihan Haspolatlı ile yeni transfer Ömer Erdoğan'ın performansları teknik heyeti sevindirirken Prates'in yeterli seviyede olmaması dikkat çekti. Sakat olan Balic ise düz koşu yaptı. Bu arada Lukunku'dan haber alınamaması yöneticileri telaşlandırdı. 
     

</TEXT>
</DOC>
