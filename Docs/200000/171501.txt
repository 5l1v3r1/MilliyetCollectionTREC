<DOC>
<DOCNO> 171501 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/25/guncel/gun20.html </URL>
<DATE> 2003/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

   
   Denizli'de 6'lık uyarı genelgesi    Denizli Vali Vekili Orhan Öztürk, kamu kuruluşlarını, kaymakamlıkları ve belediye başkanlarını gönderdiği genelgeyle 6.0 büyüklüğündeki depreme karşı uyardı. Genelgede, uzmanların gözlemlerine göre Denizli'de her an 6 büyüklüğünde deprem olabileceğini belirten Öztürk, "Deprem olabileceği uzmanların raporudur. Yeraltında sismik bir fırtına yaşandığını ve çok sayıda küçük depremlerin yoğunlaştığını uzmanlardan öğrendik. Hazırlıklı olmalıyız" dedi. 
   
   Buldan depremini karıncalar bilmiş    Karınca Davranışlarına Dayalı Deprem Tahmini Projesi'yle ilgili araştırmalarını "www.kardebil.com" adlı internet sitesinde yayımlayan bir grubun, Denizli Buldan'da önceki gün meydana gelen 5.2 büyüklüğündeki depremi, karıncaların davranışlarını izleyerek dört günlük yanılma payıyla, önceden tahmin ettiği öne sürüldü. Projenin sorumlusu Mustafa Fırat, "Deprem olacağı beklentisi içindeydik. İnceleme tamamlanamadığı için tarihte de bir yanılma oldu" dedi. 
   
   'Yetersizlik' nedeniyle 3 polisi açığa alındı    BaĞcIlar'da İbrahim Demircan'ın ölümünden sonra çıkan olaylara ilişkin, 1 emniyet amiri ile 1 komiser ve 1 polis memuru açığa alındı. İstanbul Emniyet Müdürlüğü'nün Demircan'ın öldürülmesi ve polis memurlarının tartaklanması üzerine başlattıkları idari soruşturmada Bağcılar'da görevli Emniyet Amiri Uğur Gül, Komiser Ali İhsan Öner, polis memuru Servet Şahin, yetersiz kaldıkları gerekçesiyle Valilik tarafından açığa alındı. 
   
   Sendikalar arası taşlı sopalı kavga    İZMİR Buca'da Adatepe ESHOT Garajı'ndaki İzelman işçilerini üye yapmaya çalışan Türk-İş'e bağlı Belediye-İş Sendikası yöneticileriyle, DİSK Genel-İş Sendikası yöneticileri arasında taşlı sopalı kavga çıktı. Belediye-İş Sendikası üyesi Hüseyin Çavuş, Genel-İş Şube Başkanı Saim Geylani'nin silah çekip kafasına dayadığını iddia etti. Polis, kavganın büyümemesi için önlem aldı. Polislerle karakola giden Çavuş ve Özbek, Geylani ve diğer yöneticilerden şikayetçi oldu. 
   
   TÜBİTAK Heyecanımız ve şevkimiz azalıyor...    TÜBİTAK Başkanvekili Prof. Dr. Tuğrul Tankut, Bilim Kurulu'nun TÜBİTAK Başkanı Namık Kemal Pak'ı 2. bir dönem için yeniden seçtiğini ancak hükümetin henüz atamayı yapmadığını belirterek, "Bu belirsizlik şevkimizi ve heyecanımızı azaltıyor" dedi. Tankut, TÜBİTAK'ın 40. Yıldönümü ve TÜBİTAK Bilim, Hizmet ve Teşvik Ödülleri'ni açıkladığı basın toplantısında, toplantıyı kendisinin değil, seçilmiş başkanın yapmasını dilediğini söyledi. 
   
   Taksici, tatil parası için öldürülmüş    MALTEPE'DE tabancayla vurularak öldürülen taksici Ahmet Bektaş'ın 29 katil zanlıları 15 yaşındaki F.T. ile F.S yakalandı. Zanlıların, tatil parası için gasp yapmak istedikleri, parayı vermek istememesi üzerine öldürdükleri öne sürüldü. Muş Emniyet Müdürlüğü'nde sorgulanan F.T.'nin "Cep telefonu ve cüzdanını aldıktan sonra cesedi araçtan attık. Cüzdandan 170 milyon lira çıktı. Cep telefonunu da sattıktan sonra memleketimize kaçık" dediği öne sürüldü. 
   
   
</TEXT>
</DOC>
