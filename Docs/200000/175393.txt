<DOC>
<DOCNO> 175393 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/13/yasam/yas01.html </URL>
<DATE> 2003/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Aşkı damdan attı 
</HEADLINE>
<TEXT>

   İki şığın damdaki buluşmaları, abi tarafından basılınca, genç kız korkudan camdan atladı. Öfkeli abi de bunun üzerine, delikanlıyı yedinci kattan fırlattı 
      ÖZGÜR CEBE Diyarbakır DHA 
   
   Diyarbakır Huzurevleri'nde, kız kardeşi Aynur'la sevgilisi Emrah Akkaya'yı çatıda yakalayan ve ikisinin de ölümüne neden olan Veysi Alkan tutuklandı. 
   Korkunç olay, 9 Ağustos gecesi yaşandı. Akdemir - 2 Apartmanında oturan Emrah Akkaya 17 , aynı binada oturan komşusunun kızı Aynur Alkan 16 ile binanın çatı katında gizlice buluştu. İki gencin buluşması, kız kardeşini arayan Veysi Alkan'ın da çatı katına çıkmasıyla korkunç bir k busa döndü. Kız kardeşi ile Akkaya'yı el ele görünce çılgına dönen ağabeyinden korkan Aynur Alkan, önce 7. kattaki komşularının evine sığındı. Genç kız ardından da bastıramadığı korkusuna yenik düşerek pencereden aşağıya atladı ve korkunç şekilde öldü. 
   
   Evlilik hayali kuruyorlardı 
   Kız kardeşinin öldüğünü öğrenen öfkeli ağabey Alkan da, çatıda rehin tuttuğu Akkaya'yı kolundan tutarak aşağı fırlattı. 
   İki sevgilinin cesetleri yapılan otopsinin ardından defnedilirken, Aynur'u çok sevdiği için koluna adını dövmeyle yazdıran Akkaya'nın cebinden çıkan aşk mektupları, evlilik hayalleri içeren şiirler ve birlikte çektirdikleri fotoğraflar, savcılığa teslim edildi. Emniyet Müdürlüğü Cinayet Büro Amirliği ekipleri, gözaltına aldığı genç kızın anne, baba, ağabey ve yengesini, ifadelerin ardından savcılığa sevk etti. Ağabey Veysi Alkan tutuklanırken, diğer yakınları serbest bırakıldı. 
   
   
</TEXT>
</DOC>
