<DOC>
<DOCNO> 165641 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/26/son/sonspo21.html </URL>
<DATE> 2003/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İbrahim Kutluay Yunanistan'da kariyerim tavan yaptı... 
</HEADLINE>
<TEXT>

     Yunanistan'ın Panathinaikos BSA Atina Takımı'nda forma giyen milli basketbolcu İbrahim Kutluay, ''AEK Atina ile başlayan ve Panathinaikos ile süren Yunanistan'daki spor yaşamım, kariyerim açısından çok olumlu gelişmeler yaşamama neden oldu'' dedi. 
     Takımının bu sezon Yunanistan Ligi şampiyonluğunu kazanmasında büyük pay sahibi olan İbrahim Kutluay, ''Yunanistan'da forma giymeye başladığım 3 yıl süresince 4 kupa kazandım. Bu benim adıma son derece memnuniyet verici oldu. Panathinaikos ile bu sezon da hem Yunanistan Kupası'nın sahibi hem de lig şampiyonu olma başarısını gösterdik. Sezonu başarılarla kapatarak hedeflerimize ulaştık'' diye konuştu. 
     Yunanistan'da yaşamaktan mutlu olduğunu kaydeden Kutluay, ''Panathinaikos ile sözleşmem bu yıl sona erdi. Gerçi kulübümün bana olan ilgisi oldukça yoğun kalmaya devam ediyor ama tüm tekliflere açığım. Ancak Yunanistan'dan gelen ve gelecek olan teklifler benim için diğer ülkelerden gelecek önerilere oranla daha ağır basıyor'' dedi. 
     
</TEXT>
</DOC>
