<DOC>
<DOCNO> 184161 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/23/son/sontur06.html </URL>
<DATE> 2003/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
DEHAP Genel Başkanı ve Haluk Levent DGM'ye gönderildi... 
</HEADLINE>
<TEXT>

     Almanya'daki ''Kürt festivali'' soruşturması çerçevesinde gözaltına alınan DEHAP Genel Başkanı Tuncer Bakırhan, Özgür Türkiye Partisi ÖTP Genel Başkanı Ahmet Turan Demir, sanatçı Haluk Levent ve iki gitaristi DGM'ye sevk edildi. 
     Ankara Emniyet Müdürlüğü Terörle Mücadele Şubesi'ndeki sorguları tamamlanan beş kişi, adli tıpta sağlık kontrolünden geçirildikten sonra bu sabah Ankara DGM'ye getirildiler. 
     Bu kişilerin ifadeleri, soruşturmayı yürüten Ankara DGM Cumhuriyet Savcısı Cengiz Köksal tarafından alınacak. 
     DEHAP Genel Başkanı Tuncer Bakırhan, ÖTP Genel Başkanı Ahmet Turan Demir, sanatçı Haluk Levent ve iki gitaristi hakkında, Almanya'da düzenlenen ''Kürt festivali''ne katılmaları dolayısıyla soruşturma başlatılmıştı. 
     
</TEXT>
</DOC>
