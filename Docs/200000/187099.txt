<DOC>
<DOCNO> 187099 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/07/son/sontur17.html </URL>
<DATE> 2003/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Gazeteci Nuri Tekerli vefat etti 
</HEADLINE>
<TEXT>

     Gazeteci Nuri Tekerli, vefat etti. 
     Antalya Gazeteciler Cemiyeti üyesi Nuri Tekerli, tedavi gördüğü Akdeniz Tıp Fakültesi Hastanesi'nde karaciğer yetmezliğinden 61 yaşında vefat etti. 
     Antalya'da 1942 yılında doğan Tekerli, çeşitli okullarda öğretmenlik ve yöneticilik yaptı. Birçok gazete ve dergide şiir ve makaleleri yayımlanan Tekerli, 2001 ve 2002 yıllarında Antalya Gazeteciler Cemiyeti tarafından ''yılın gazetecisi'' seçildi. 
     Tekerli, halen Antalya'da günlük yayımlanan Gazete Bir'de yazarlık ve sorumlu müdürlük görevlerini yürütüyordu. 
     Tekerli'nin basılmış ve yayınlanmış eserleri arasında ''Atatürk ve Cumhuriyet'', ''Hem Seni Hem Antalya'yı'', ''İtilenler'', ''Güftelerde Sen Varsın'', ''Kaybolan Pabuçlar'', ''Ramazan Günleri'', ''Dünya Kenti Antalya'' adlı şiir, öykü, roman ve araştırma kitapları bulunuyor. 
     
</TEXT>
</DOC>
