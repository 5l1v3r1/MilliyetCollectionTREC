<DOC>
<DOCNO> 179508 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/01/son/sondun24.html </URL>
<DATE> 2003/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam'dan mesaj ''Necef'teki saldırıyla ilgim yok'' 
</HEADLINE>
<TEXT>

     Katar'ın El Cezire televizyonunda yayınlanan, devrik Irak lideri Saddam Hüseyin'e ait olduğu ileri sürülen ses bandında, Necef kentinde düzenlenen bombalı saldırıyla eski Baas rejimi yandaşlarının hiçbir ilgisi olmadığı belirtildi. 
     El Cezire televizyonu, yayınladığı programı keserek, Saddam Hüseyin'e ait olduğu ileri sürülen ve geçen cuma günü Necef kentinde düzenlenen bombalı saldırıyla Saddam Hüseyin ya da yandaşlarının bağlantısının olduğu iddialarını reddeden bir ses bandını yayınladı. 
     Bir bölümü yayımlanan ses bandında, bir etnik ya da dini gruba saldırı düzenlenmesiyle bağlantısı olamayacak Saddam Hüseyin'in bütün Irak halkının lideri olduğu kaydedildi. 
     Bantta, ''Saddam Hüseyin bir azınlık ya da grubun lideri değil, büyük Irak haklının lideri'' denildi. 
     'İstilacı kafirler hiçbir kanıt olmadan bizi suçluyorlar'' denilen ses bandında, Kuranıkerim'e gönderme yapılarak, ''Siz inananlar, eğer kötü insanlar size haber getirirse nedensiz yere suçlamadan önce bunu çok iyi kontrol ediniz. Yoksa suçlamanızdan ötürü pişman olursunuz'' ifadeleri kullanıldı. 
     
</TEXT>
</DOC>
