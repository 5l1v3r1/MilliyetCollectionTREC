<DOC>
<DOCNO> 167786 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/07/son/sondun10.html </URL>
<DATE> 2003/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Serbest bırakılan Türkler İnsana yakışır muamele görmedik... 
</HEADLINE>
<TEXT>

     Irak'ta 11 Türk askeriyle birlikte gözaltına alındıktan sonra serbest bırakılan Türkler, gözaltında tutuldukları sırada insana yakışır muamele görmediklerinden yakındılar. 
     Olay sırasından gözaltına altına alınan, Epiksan şirketinde çalışan Deniz Türkkan, 18 aydır bu bölgede çalıştığını, burada Türk askerlerinin yanına gelerek, onlarla çay içip görüştüklerini belirtti. Olay günü de böyle bir ziyaret sırasında Amerikan askerlerine sivil olduklarını söylemelerine rağmen, elleri arkalarından bağlanarak, kamyonlarla Kerkük'te garip bir yere götürüldüklerini ifade eden Türkkan, inanılması ve kabul edilmesi güç bir gece geçirdiklerini söyledi. Türkkan, Bu olaya rağmen Irak'ta çalışmaya devam edeceğini belirtti. 
     Diğer Türk işadamı Turgay Tahran ise, Türk askerlerinin bulunduğu binanın önünde peşmergeler tarafından yakalandığını ve Amerikan askerlerine teslim edildiğini söyledi. 
     Türkmen güvenlik görevlisi Nihat Raza da Amerikalıların ateş ederek ve gaz bombası atarak baskın düzenlediğini, kendilerini de askerlerle birlikte gözaltına aldığını belirtti. Raza, ''İlk gün bize yiyecek vermediler. Daha sonra helikopterlerle Bağdat'a götürdüler. Burada göçmen kampının kenarında saatlerce bekletildik. İnsana yakışır hiçbir uygulama görmedik'' diye konuştu. 
     
</TEXT>
</DOC>
