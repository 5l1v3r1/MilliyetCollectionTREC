<DOC>
<DOCNO> 164078 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/19/yazar/uras.html </URL>
<DATE> 2003/06/19/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
5 ayda vergi geliri 30.7, faiz 31.1 katrilyon 
</HEADLINE>
<TEXT>

     Devletin 5 aydaki faiz harcamalarının 31.1 katrilyon lira olmasına karşın devletin diğer tüm işlere harcadığı para 27.7 katrilyon lira. Bunun da 11.9 katrilyon lirası personel maaşı, 7.0 katrilyon lirası SSK, Emekli Sandığı ve Bağ - Kur açıkları için ödenen para... Ve de devlet başkaca hiçbir iş yapamıyor. Çünkü parası yok. Sosyal güvenlik kurumları batmasın diyerek 5 ayda 7.0 katrilyon harcama yapan devletin yatırımlar için bulabildiği para 0.8 katrilyon 800 trilyon liracık para... 
     Beş ayda bütçe açığı 21.8 katrilyon liraya ulaştı... Toplam 5 aylık harcamanın yüzde 37'si "açıktan yapıldı"... Devlet açıktan para harcayamaz... Mutlaka bir yerlerden bulmuştur. Acaba nasıl bulmuş Bunun için "Hazine nakit gelir gider hesabı"na Hazine nakit dengesine bakmak gerekir. 
     Bütçe gelir ve gideri kağıt üzerindeki gelir giderdir. Nakit hesabı, bu kağıt üzerindeki gelir giderin nakit giriş ve çıkışını gösterir. 
     Aşağıdaki tablolardan izlenebileceği gibi 5 ayda bütçe geliri kağıt üzerinde 37.0 katrilyon ama, Hazine'ye nakit girişi 32.8 katrilyon lira. Bütçe harcama rakamı 58.8 katrilyon lira ama, Hazine'den nakit çıkışı 52.5 katrilyon lira... Bütçe açığı 21.8 katrilyon lira ama, Hazine'nin nakit açığı 19.7 katrilyon lira... Hazine bu açığı acaba nasıl kapattı Zar zor kapattı... İlk 5 ayda inanması güç ama içeriden 50.6 katrilyon lira borçlandı. Bunun 29.9 katrilyon lirası ile vadesi gelen borçları ödedi. Kalan 20.7 katrilyon lira ile de bütçe açığını kapattı... Açık anlatımıyla hükümet borç çarkını devamlı döndürerek günü kurtarıyor... Hiçbir icraat yapmamasına rağmen borçlar büyüyor duruyor... 
     
Bütçe gelir - giderleri ocak - mayıs katrilyon TL Gelirler 37.0 1 Vergi geliri 30.7 2 Diğer gelirler 6.3 Harcamalar 1 Faiz harcaması 31.1 2 Faiz dışı harcama 27.7 a Personel 11.9 b S. güvenlik ku. 7.0 c Vergi iadesi 3.3 d Tarım destekleme 1.1 e Yatırımlar 0.8 f Diğer 3.6 Bütçe açığı -21.8 Faiz dışı fazla 9.3      
Hazine nakit gelir - gideri ocak - mayıs katrilyon TL 1 Gelirler 32.8 2 Giderler 52.5 a Faiz 25.9 b Faiz dışı 26.5 3 Nakit açığı -19.7 4 Nakit açığının kapanması için iç borçlanma net 20.7 a Yeni borçlanma 50.6 b Ödeme -29.9      
     

</TEXT>
</DOC>
