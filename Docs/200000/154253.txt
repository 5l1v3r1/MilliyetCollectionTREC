<DOC>
<DOCNO> 154253 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/03/son/sonspo18.html </URL>
<DATE> 2003/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İspanya'da 'pol' pozisyonu Schumacher'in... 
</HEADLINE>
<TEXT>

     Formula 1'de sezonun 5. yarışı olan İspanya Grand Prix'sinde ''pol'' pozisyonu, Ferrari'nin Alman pilotu Michael Schumacher kazandı. 
     Barcelona kentindeki Katalunya pistinde yapılan mücadelede Ferrari'nin yeni olan ''F2003-GA'' model otomobiliyle yarışan Michael Schumacher, İspanya Grand Prix'sinde 4. kez sıralama turlarını 1. sırada bitirmeyi başardı. Bugünkü yarışta 1.17.762'lik bir derece yapan Alman pilot, geçen yıl da aynı pistte 1.16.364'lük derecesiyle ''pol'' pozisyon almıştı. Schumacher, bugünkü yarışla birlikte kariyerinde ., bu sezon ise 3. kez sıralama turlarında ilk sırayı aldı. 
     1995'den bu yana katıldığı yarışlarda son 2 sezon İspanya Grand Prix'sinin galibi olan Schumacher, toplam 4 kez yarışı kazandı. 
     Bugünkü sıralama turlarında Schumacher'in takım arkadaşı Brezilyalı Rubens Barichello, 1.18.020 ile 2., Renault'nun genç sürücüsü İspanyol Fernando Alonso, 1.18.233 ile 3., aynı ekipten İtalyan Jarno Trulli, 1.18.615 ile 4., Honda-BAR takımından İngiliz Jenson Button, 1.18.704 ile 5., Toyoto ekibinden Fransız Olivier Panis de 1.18.811 ile 6. sırayı aldı. 
     Yarın yapılacak İspanya Grand Prix'sinden önce ilginç bir durum da 1983'ten bu yana ilk kez sezonun ilk 4 yarışını, sıralama turlarını ilk sırada bitirenlerin dışındaki yarışmacıların kazanması. 
     Yarınki yarış öncesi, Formula 1'de 5 sezon şampiyon olan Alman pilot Schumacher, genel klasmanda Finli Kimi Raikkonen ile İngiliz David Coulthard'ın ardından 3. sırada bulunuyor. 
     Bu arada bu sezon 4 yarış sonunda genel klasmanda ilk sırada yer alan Raikkonen, bugün sıralama turlarında yaptığı hata nedeniyle son sırada yer aldı. 
     
</TEXT>
</DOC>
