<DOC>
<DOCNO> 158798 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/25/yasam/yas00.html </URL>
<DATE> 2003/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
En önemli silahınız balık 
</HEADLINE>
<TEXT>

Dr. Nicholas Perricone'un 'genç tutan yiyecekler' listesinin başında yer alan balık, içerdiği yağ ve yağ asitleriyle kırışıklıklara karşı birebir 
     Ayşegül Aydoğan 

     Kırışıklıklara Dur Deyin - 2 

     Kırışıklık Kürü, ardından da çok satan 'Perricone Reçetesi' kitaplarının yazarı Dr. Nicholas Perricone, balığı 'harika protein kaynağı, olağanüstü anti-aging yiyeceği' olarak nitelendiriyor. Balığın, içerdiği yağ ve yağ asitleriyle gençleştirme etkilerine sahip olduğunu vurgulayan Perricone, proteinin hücre onarımını sağlamak için tüm öğünlerde bulunmasını öneriyor. Ve ekliyor "Anti-aging diyetine hastalar genellikle haftada 2-3 kez balık yiyerek başlar. Ciltlerindeki hızlı gelişmeyi gördüklerinde balık tüketimlerini haftada 5-7 defaya çıkarırlar. Haftada 7 kez balık yemeyi planlamalısınız haftada en az 5 kez somon ." 
     
     Mükemmel bir cilt için 
     Özellikle de somonun antioksidan vücuttaki zararlı maddelerin gelişimini durduran madde DMAE Dimethylaminoethanol içerdiğine işaret eden Perricone, bu maddeyi de 'yüzü sıkı ve diri tutan, mükemmel cilt formu sağlayan büyülü silah' olarak görüyor. Ciltte sarkmayı önlediğini vurguluyor. 
     
     Hafif zeytinyağı ile... 
     Balığın gençleştirici etkisinin, içerdiği Omega-3 yağ asitlerinden kaynaklandığını da belirterek, soğuk su balıklarının somon, uskumru vs. en yüksek düzeyde Omega-3 yağ asidine sahip olduğunu belirtiyor. 
     Taze, dondurulmuş, konserve veya füme... Hangi balığı ya da deniz ürününü seçerseniz seçin Perricone'un vurguladığı en önemli nokta, balığın hafif zeytinyağı sürülerek pişirilmesi ve sarmısak, soğan, limon suyu, domatesle tatlandırılması. 
     
     Ne kadar yağlı balık, o kadar Omega 3 

</TEXT>
</DOC>
