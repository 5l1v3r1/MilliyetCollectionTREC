<DOC>
<DOCNO> 181885 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/12/son/sondun19.html </URL>
<DATE> 2003/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölen karısını 6 yıl derin dondurucuda sakladı 
</HEADLINE>
<TEXT>

     ABD'de, 75 yaşındaki Edwin Rowlette adlı bir kişi, karısının cesedini, yeniden hayata dönebileceği umuduyla 6 yıl boyunca evinin avlusundaki derin dondurucuda sakladı. 
     İhbar üzerine Rowlette'nin evine giden polis, korkunç bir manzarayla karşılaştı. Rowlette'in kızının bir arkadaşı tarafından bulunan cesedin yer aldığı avluya, çöp, izolasyon maddesi ve eşya yığılmıştı. Polis, evde ayrıca dışkı ve idrarla birlikte çok sayıda kedi buldu. 
     Marcia Lynn Rowlette'in cesediyse kedi leşleriyle birlikte buz ve izolasyon maddesiyle paketlenmişti. 
     Edwin Rowlette, polise verdiği ifadede, kedileri araştırma yapmak için kullandığını, karısının cesediniyse bilimin bir gün karısını yeniden hayata döndürebileceği umuduyla sakladığını söyledi. 
     Rowlette, ölüye karşı ağır suç işlemekle tutuklandı. 
     Tekerlekli sandalyeye bağlı yaşayan, romatizmal arteritle kas ve vücut iskeleti sorunları bulunan Marcia Rowlette'in 15 Aralık 1997'de öldüğü belirtildi. 
     
</TEXT>
</DOC>
