<DOC>
<DOCNO> 178483 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/27/son/sonspo03.html </URL>
<DATE> 2003/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Açık'taki sandviç kavgasını seyirciler kazandı... 
</HEADLINE>
<TEXT>

     New York'ta yapılan ABD Açık Tenis Turnuvası'nda seyircilerle organizatörler arasında patlak veren sandviç savaşını seyirciler kazandı. 
     Organizatörler, geçen yıllarda güvenlik gerekçesiyle seyircilerin içeriye kutu içecek ve şişe sokmalarını engelliyorlardı. Bu yıl alınan ek önlemle kortlara sandviç ve benzeri yiyeceklerin sokulması da yasaklanınca seyirciler isyan ettiler. 
     ''İtinayla hazırladıkları sandviçlerin giriş kapısında ellerinden alındığını ve doğruca çöp sepetine atıldığını'' söyleyen tenis meraklıları, ''Yiyecekleri hiç değilse evsizlere bakan merkezlere yollasalardı'' diye konuştular. 
     İçeriye yiyecek sokulmasının yasaklanmasına karşın statta en küçük sandviçin 7.5 dolar yaklaşık 11 milyon TL , patates kızartması paketinin 6.5 yaklaşık 9,5 milyon TL , bir dilim pizzanın ise 12.5 dolardan yaklaşık 17,5 milyon TL satıldığını söyleyen tenisseverler, bunu ''soygun'' olarak nitelendirdiler. 
     
     ORGANİZATÖRLER GERİ ADIM ATIYOR 
     Seyircilerin olayı büyütmeleri ve giderek protestoya dönüştürmeleri üzerine organizatörler geri adım atarak, seyircilerin kortlara geçen yıllarda olduğu gibi plastik poşetler içinde yiyecek getirebileceklerine karar verdiler. 
     
</TEXT>
</DOC>
