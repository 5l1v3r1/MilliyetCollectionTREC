<DOC>
<DOCNO> 180924 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/08/ekonomi/eko09.html </URL>
<DATE> 2003/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Antalya'ya da ucuz uçak seferi başlıyor 
</HEADLINE>
<TEXT>

   Trabzon'a 69 milyona yolcu taşıyacak olan Fly Havayolları, Antalya seferleri başlatma kararı aldı. Bilet fiyatları THY'nin altında olacak... 
      MÜJDAT GÖKTAŞ Antalya 
   
   FLY Air Hava Yolları'nın İstanbul Trabzon seferlerinin başlamasıyla birlikte iç hat yolcu taşımacılığında başlayacak rekabete, Antalya Havalimanı da ev sahipliği yapacak. Özel havayolu şirketleri yurt içi turizmin yoğun yaşandığı Antalya'yı, sefer programına aldı. Yeni sezonda iç hat yolcu taşıma alanında yaşanacak yoğunluk, yer hizmetlerine de yansıyacak. Özel hava yolu şirketleri uçuş ve yer hizmetlerinde yapacakları kısıtlamaların nedenini ise verginin yüksek olmasına bağlıyor. İç hatlarda özel hava yolu şirketlerini tercih eden yolcular ise tüm kısıtlamalara rağmen THY'den ucuz yolculuk yapacak. 
   Antalya Havalimanı'nın dış hat terminalleri dünyanın birçok büyük havayolu şirketine sorunsuz hizmet verirken, özel havayolu şirketlerinin iç hatlarda da yolcu taşımaya başlayacak olması yoğun bir hareketliliği de beraberinde getiriyor. 
   
   Problem yaşanmaz 
   Havalimanlarının her koşulda özel hava yolu şirketlerine hizmet verebilecek kapasitede olduğunu belirten DHMİ Antalya Havalimanı Baş Müdürü Osman Serdar, "Yer hizmetlerinde herhangi bir problem yaşanmaz. Bazı hizmet birimlerimizi uçakların kalkış ve inişlerinde şirketlere kiralıyoruz" dedi. 
   
   
</TEXT>
</DOC>
