<DOC>
<DOCNO> 173289 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/03/yasam/ayas.html </URL>
<DATE> 2003/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Tarkan 'star'lık için yaratılmış 
</HEADLINE>
<TEXT>

   Şarkıcıya Kariyer Eğilim Testi uygulandı 186 soruyu yanıtlayan Tarkan, 'tam da mesleğinin adamı' çıktı. Ama doktor olsa başarılı olamazdı 
      İSTANBUL Milliyet 
   
   Uğur Kariyer Merkezi'nin yaptığı kariyer eğilimi araştırmasına göre Tarkan, 'artistik, sosyal ve girişimci' biri yani mesleğinin adamı. Merkezin Genel Koordinatörü Sinem Vatanartıran, sanatçı için "Annesi çocukken 'Oku da doktor ol' deseydi de, iyi bir doktor olamazdı" dedi. 
   
   Sosyal ve girişimci 
   Tarkan'a, kişinin baskın özelliklerini, ilgi alanlarını yansıtmaya yönelik olan ve Amerikalı bilim adamı Dr. John Holland tarafından geliştirilen RIASEC modeli Kariyer Eğilim Testi uygulandı. Tarkan, ilgi alanını belirleyen "Gökyüzüne bakıp yıldızların neden yeryüzüne düşmediğini araştırmaktan hoşlanır mısınız " ve benzeri 186 soruyu yanıtladı. 
   Sonuçta Tarkan'ın 6 temel kariyer eğiliminden biri olan artistik A , sosyal S ve girişimci E yani ASE grubuna dahil olduğu belirlendi. 
   
   Ya şarkıcı olmasaydı... 
   Test sonuçlarına göre Tarkan "orijinal, aykırı, insanları ikna eden, etkileyen, yol gösteren, kendine güvenen, enerjik, dışa dönük, cesaretli ve liderlik becerilerine sahip" biri olarak tanımlanıyor. Güç arayışında ve ertelemelerden hoşlanmıyor. Hümanist ve idealist. 
   Tarkan'ın şarkıcı olmasaydı yapabileceği meslekler de şöyle sıralanıyor Aktör, basın-yayın uzmanı, kitap editörü, halkla ilişkiler uzmanı, içmimar, felsefeci, moda tasarımcısı, balet, bando şefi, haber yorumcusu, h kim, kuaför, polis ya da psikolojik danışman. 
   
   Onlar da test etti    Deniz Pulaş SAE Sosyal, artistik ve girişimci. Anaokulu öğret-menliği, çocuk gelişimi ve eğitimciliği, resim öğretmenliği, zihinsel engelliler öğretmenliği öngörülüyor.Özlem Yıldız ASC Artistik, sosyal ve geleneksel. Haber yorum-culuğu, yazarlık, kompo-zitörlük ve bestecilik uygun görülen meslekler.Harun Kolçak ASI Artistik, sosyal ve araştırmacı. Müzik veya Türkçe öğretmeni, müzisyen, çevirmen ya da besteci olabilir. 
   
</TEXT>
</DOC>
