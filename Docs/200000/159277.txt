<DOC>
<DOCNO> 159277 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/27/son/sonspo05.html </URL>
<DATE> 2003/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş, Avrupa'nın en az gol yiyen 2. takımı oldu 
</HEADLINE>
<TEXT>

     Birinci Süper Futbol Ligi'nde bitime 1 hafta kala şampiyonluğunu ilan eden Beşiktaş, bu sezon özellikle savunmasındaki başarısıyla dikkat çekerken, Avrupa'da da en az gol yiyen ekipler arasında yer aldı. 
     Siyah-beyazlılar, Avrupa'nın önde gelen 21 ligi göz önüne alınarak yapılan araştırmada, 0.54 gol yeme oranıyla en az gol yiyen 2. ekip oldu. 
     Birinci Süper Lig'de 33 maçta kalesinde sadece 18 gol yiyen siyah-beyazlılar, Avrupa'nın önde gelen takımları PSV Eindhoven, Bayern Münih, Juventus ve Manchester United gibi takımları gol yeme oranında geride bıraktı. 
     Kalede Cordoba, savunmada Ronaldo, Zago, Ahmet Yıldırım, Ali Eren ve Tolga ile ligde rakip forvetlere adeta geçit vermeyip, Birinci Süper Lig'in de en az gol yiyen ekibi olan ''Kara kartallar''da, başarılı olan defans şampiyonlukta da büyük pay sahibi oldu. 
     Bu arada Avrupa'nın en az gol yiyen ekibi 29 maçta sadece 15 gol yiyen ve 0.51 gol yeme oranı tutturan Sparta Prag ekibi olurken, Bulgaristan'ın CSKA Sofya takımı ise 25 maçta 14 golle 3. sırada yer aldı. 
     
     AVRUPA'NIN EN AZ GOL YİYEN EKİPLERİ 

     Avrupa'da kendi liglerinde en az gol yiyen takımlar ve gol yeme oranları şöyle 
     

Lig Takım Maç Gol Ortalama Çek Cum. Sparta Prag 29 15 0.51 TÜRKİYE BEŞİKTAŞ 33 18 0.54 Bulgaristan CSKA Sofya 25 14 0.56 Hollanda PSV Eindhoven 33 20 0.60 Yunanistan Panathinaikos 30 19 0.63 İsrail Hapoel Tel Aviv 30 19 0.63 Polonya Katowice 28 19 0.67 İskoçya Celtic 38 26 0.68 Almanya Bayern Münih 34 25 0.73 Avusturya Austria Wien 35 26 0.74 Fransa Auxerre 38 29 0.76 Macaristan Ferencvaros 31 24 0.77 Portekiz Porto 33 26 0.78 Romanya Rapid Bükreş 29 23 0.79 İtalya Juventus 34 29 0.85 İspanya Valencia-Celta 35 31 0.88 İngiltere Manchester U. 38 34 0.89 Belçika Anderlecht 34 32 0.94 Danimarka Brondby 29 29 1 Slovenya Maribor-Ljubliana 29 30 1.03 İsviçre Basel 22 25 1.13      

     
</TEXT>
</DOC>
