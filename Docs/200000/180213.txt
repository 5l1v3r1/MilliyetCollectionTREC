<DOC>
<DOCNO> 180213 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/04/yazar/heper.html </URL>
<DATE> 2003/09/04/ </DATE>
<TIME>  </TIME>
<AUTHOR> Doğan HEPER  </AUTHOR>
<HEADLINE>
Risk alma gereği 
</HEADLINE>
<TEXT>

   
   IRAK konusunda Ankara'nın resmi görüşü netleşti. 
   Meclis bu görüşe uygun karar alır mı almaz mı onu TBMM açılınca göreceğiz. 
   Bugüne kadar asker gönderme konusunda açıklık yoktu. Ama bu hafta sivil - asker iki karar önderi kesin görüşlerini bildirdiler. 
   Bu arada ABD'li General Jones'la Ankara'da Türkiye'nin şartları ele alınıyor. 
   Genelkurmay Başkanı Orgeneral Hilmi Özkök "Milli Piyango" benzetmesi ile "Türkiye'nin Irak konusunda etkin olması gerektiğini" vurguluyor "Piyango bileti almazsanız ikramiye hiç çıkmaz, ama alırsanız belki çıkar." 
   Başbakan Tayyip Erdoğan da CNN Türk'e yaptığı açıklamada görüşünü "Irak'a mutlaka asker göndermek gerekir" diye vurguluyor. 
   Başbakan CNN'de de, daha sonra "Teke Tek"te de "Ancak" diyor, "Bu konuda konsensüs oluşmalı." 
   Başbakan ve Genelkurmay Başkanı asker göndermeden yana olduğuna göre konsensüs için başka ne gerekiyor anlamak güç. 
   Ama Tayyip Erdoğan'ın politikacı olduğu da unutulmamalı. En azından AKP içindeki muhalifleri kırmadan hareket etme isteğini anlayışla karşılamak gerekir. 
   
   ÜSTELİK Türkiye'yi, bugün Irak'a asker gönderme konusunda 1 Mart'a göre daha da çekingen davranma zorunluluğuyla karşı karşıya bırakanlar bu AKP içindeki muhalifler değil mi 
   Türkiye bugün daha olumsuz şartlarda ve pek çok avantajdan vazgeçerek Irak'a gitme noktasında ise bu AKP'li muhalifler yüzündendir. 
   Tarih bu olumsuzluğun doğuracağı menfi sonuçların hesabını herkesten önce AKP içindeki tezkere muhaliflerine soracaktır. 
   
   BUGÜN Irak konusunda da gördüğümüz gibi, bazılarına göre Türkiye'nin sözü geçen bir ülke olmasını istemek neredeyse ayıp sayılacak. Yürütülen akıl almaz bir miskinlik edebiyatıyla insanımıza adeta aşağılık duygusu enjekte ediliyor. Bu yüzden de Türkiye'nin eline çok seyrek geçebilecek bir imk n 1 Mart'ta harcandı. 
   Her girişimde, hele askeri ve siyasi unsurlarla örülmüş girift bir harekette risk yok mudur Risk vardır diye hareketsiz kalmak, "Korkak bezirg n ne k r eder ne ziyan" lafını hatırlatmaktan başka ne işe yarar 
   Türkiye bugünkü yapısıyla dünyada daha iyi bir konuma layıktır. 
   Bu noktaya gelmesi ise yöneticilerinin uzak görüşlülüğüne, hareketliliğine, akıllılığına ve risk alma kabiliyetine bağlıdır. 
   
   YAŞASIN KURALSIZLIK ..    Din kuralları, ahlak kuralları, hukuk kuralları. "Onu yapma", "bunu yapma", "o yasak", "bu yasak." 
   Peki kime bu yasaklar Halka, sıradan vatandaşa... 
   Ya gerisi, onların dokunulmazlığı mı var 
   Yüksek seviyeli hırsızlar, hortumcular, onların işbirlikçisi siyasiler, bürokratlar, onlar için kural, kaide, günah yok mu 
   Onlar serbest, onlar özgür, onlar hür, onlar sorumsuz... Ve onlar için yaşasın kuralsızlık... 
   
   "HADİ CANIM SEN DE"    Bir gazetenin başlığı "Çetin Efendi hala susuyor." 
   "Çetin Efendi" dediği emekli Orgeneral Çetin Doğan. 
   Yani paşaya "efendi" diyerek onu küçülttüğünü zannediyor. 
   Demagojiye gerek yok, "köylü milletin efendisidir"deki efendi değil bu. 
   Son günlerde bazı paşalarla tartışmalar yaşandı ya, bu gazetemiz de işi fikir, görüş tartışmasından çıkartıp hakarete vardırarak, "kaşımak" istiyor. Ayıptır... 
   
   Tartışma bir maksada yönelik olur. Yani bir amacı vardır. Ülke söz konusu ise maksat ülke yararıdır. 
   Son günlerdeki tartışmalara bakın, ülkeye getirdiği yarar nedir Aksine bazı önemli müesseseler yıpranmıştır. Ve bunda o müesseselerin mensuplarının da rolü olmuştur. 
   Konsensüs diyoruz, uzlaşma diyoruz, istikrar diyoruz, demokrasi ve kalkınma diyoruz. Bunlar asker - sivil, ilerici - gerici, milliyetçi - liberal çelişkileri yaratılarak mı sağlanacak 
   "Hadi canım sen de..." 
   
   Bu Cumhuriyet 80 yılını gördü. Siyasi olgunluğunu artık ispatlamış olması gerekirken yeni arayış heyecanları yaratılmasını anlamak zor. 
   
   YERLİSİ 18 MİLYAR    Okulun ucuzu ABD'de    Özel okullar, üniversiteler müşteri bulamadıkça, ekonominin kurallarına aykırı da olsa, dolarlı ücretlere zam yapıyorlar. 
   Son günlerde yıllık ücreti, 12 bin dolara çıkaranlar oldu. 
   Bu yüksek ücrete inatla karşı çıkanlar da var. Başbakan Tayyip Erdoğan gibi. 
   "Dolarla değil mi, madem öyle işte böyle" deyip üç çocuğu ile gelinini ABD'ye uğurladı .. 
   Vatandaşa örnek olsun .. 
   
      
   
</TEXT>
</DOC>
