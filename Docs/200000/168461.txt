<DOC>
<DOCNO> 168461 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/10/son/sondun08.html </URL>
<DATE> 2003/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
En az ve en çok sorun çıkartan arabalar... 
</HEADLINE>
<TEXT>

     Dünyada satılan arabalar içinde en az ve en çok sorun çıkaranlar belirlendi. 
     Amerikan finans çevrelerinin gazetesi Wall Street Journal'ın haberine göre, aynı marka 100 araba ortalama olarak 273 sorun çıkartıyor. Daha az sorun çıkaran arabalar güvenilir kabul edilirken, ortalamadan fazla sorun çıkaranlar ''güvenilmez araba'' kategorisine giriyor. 
     Wall Street Journal'ın değerlendirmesine göre en az sorun çıkartan araba Lexus, en fazla sorun çıkaran ise KIA. 
     Lüks bir Amerikan arabası olan Lexus'un sorun çıkarma konusundaki fena puanı sadece 163. Onu bir diğer lüks Amerikan arabası olan Infiniti izliyor. Infiniti'nin fena puanı 174. Buick arabalar ise 179 fena puanla 3. sırada bulunuyor. 
     
     GÜVENİLİR ARABALAR 

     Gazete haberinde, ortalamanın üzerinde kalan ve ''güvenilir'' kabul edilen öteki arabalar ve fena puanları ise şöyle Porsche 193, Acura 196, Toyota 201, Cadillac 209, Lincoln 212, Honda 218, Mercury 240, Jaguar 247, Saab 255, Subaru 266, Nissan 267, GMC 269, Chevrolet 272 ve Saturn 273. 
     Normalden fazla sorun çıkartan ve ''güvenilmez'' damgası yiyen arabalar ise şunlar Oldsmobile 283, Mazda 288, Pontiac 293, Chrysler ve Ford 295, Plymouth 302, Dodge 312, Audi 312, Mercedes 318, Jeep 321, Volvo 330, Mitsubishi 339, Hyundai 342, İsuzu 368, Volkswagen 391, Suzuki 403, Daewoo 421, Land Rover 441 ve KIA 509. 
     
</TEXT>
</DOC>
