<DOC>
<DOCNO> 167591 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/06/spor/spo10.html </URL>
<DATE> 2003/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
KRALİÇE YİNE SERENA 
</HEADLINE>
<TEXT>

Wimbledon tek bayanlar finalinde ablası Venus'u mağlup eden Williams üst üste ikinci şampiyonluğu kazandı. Venus ise final setinde sakatlandı ve varlık gösteremedi 
     6. grand slam 
     TENİSTE sezonun en prestijli turnuvası olan Wimbledon'da tek bayanların kraliçesi değişmedi. Geçen yılın tekrarı niteliğini taşıyan finalde ablası Venus ile karşılaşan Serena Williams, 4 - 6, 6 - 4 ve 6 - 2'lik setlerle zafere ulaşarak rövanşı vermedi. Böylece ablasına karşı oynadığı toplam altıncı grand slam finalinde beşinci kez mutlu sona ulaşan Serena, kariyerindeki altıncı grand slam zaferine de imza attı. 
     
     Tek erkekler finali 
     FİNALE iyi başlayan ve ilk seti alan Venus, sakatlığı nedeniyle son sette tedavi gördü. Kalan bölümde fazla varlık gösteremeyen Venus karşısında son seti rahat alan 21 yaşındaki Serena, 2 saat 3 dakikalık mücadele sonunda 535 bin sterlinlik 1.3 trilyon büyük ödülü de servetine kattı. Wimbledon Tenis Turnuvası, bugün İsviçreli Roger Federer ile Avustralyalı Mark Philippousis arasında oynanacak tek erkekler finaliyle son bulacak. 
     

</TEXT>
</DOC>
