<DOC>
<DOCNO> 170523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/20/yazar/altan.html </URL>
<DATE> 2003/07/20/ </DATE>
<TIME>  </TIME>
<AUTHOR> Çetin ALTAN  </AUTHOR>
<HEADLINE>
Hem kanto, hem göbek havası... 
</HEADLINE>
<TEXT>

     Ağlamaya başlamış velet 
     - Ağabeyimi bir çağırırsam, demiş, gününü gösterir sana. 
     Kabadayı 
     - Git, demiş, çağır ağabeyini... 
     Velet koşa koşa gitmiş ve ağabeyiyle birlikte dönmüş kabadayının yanına. 
     Veletin ağabeyi, kabadayıya 
     - Bir daha vur da göreyim, demiş. 
     Kabadayı bir tane daha patlatmış velete... 
     - Bir daha vursana bakayım... 
     Ve bir tane daha patlatmış kabadayı... 
     Veledin ağabeyi, kardeşine dönmüş 
     - Terbiyesizin biri bu adam, demiş, gel hadi eve dönelim biz. 
     Hiçbir ima, kinaye, telmih ve çağrıştırmayla ilgisi bulunmayan, soyut eski bir fıkra işte... 
     
     Hayatında bir kez olsun dans etmemiş, bir kez olsun rulet oynamamış, bir kez olsun bir çigan orkestrasından sevdiği bir parçayı rica etmemiş ve bir kez olsun sabaha karşı, kapanmak üzere olan bir meyhaneden son müşteri olarak çıkmamış kaç devlet başkanı ve kaç başbakan vardır acaba, diye hep merak ederim... 
     Bunların dünyadaki sayıları az mıdır, çok mudur, hiç bilmiyorum. Belki az, belki de çoktur. 
     Onlara söylenecek söz elbette ki şu 
     - Aferin... 
     Herhalde 
     - Enayiliğinize doymayın, denemez... 
     
     İlhan Selçuk'un sevdiği bir fıkra... 
     Adamın biri bir psikiyatra gitmiş 
     - Bende, demiş, aşağılık duygusu var. 
     Psikiyatr sormuş 
     - Nereden biliyorsunuz, nasıl anladınız .. 
     - Yüzlerine karşı övdüğüm kişilerin arkasından ne kadar rezil, ne kadar düzenbaz, ne kadar yalancı ve iki yüzlü olduklarını söylüyorum. 
     - Başka 
     - Her fırsatta kendimi övüyor, olduğumdan fazla görünmeye çalışıyor, hiç üstesinden gelemediğim sorunları, sanki bir çırpıda çözümleyivermiş gibi birtakım palavralar sıkıyorum. 
     - Başka 
     - Bana iyilik etmiş kişilere karşı gizli bir hınç duyuyorum içimde. Onların kötülüğünü, hatta yok olmalarını istiyorum hep, elimde değil. 
     - Başka 
     - Bana kim güvenip derdini açmışsa hemen gidip anlattıklarını, onu en sevmeyenlere haber veriyorum. 
     - Başka 
     - Kendilerini severmiş gibi göründüğüm kişilerden aldığım borçları, inadına geç ödüyor, yahut hiç ödemiyorum. 
     Psikiyatr sormuş 
     - Bütün bunlardan ötürü mü, kendinizde aşağılık duygusu olduğunu düşünüyorsunuz 
     - Evet... 
     - Hayır, sizde aşağılık duygusu falan yok... 
     - Ya ne var 
     - Siz düpedüz aşağılıksınız. 
     
     Bu hafta da yazıyı, Namdar Rahmi'nin, günümüz Meclis'indeki Soruşturma Komisyonu çalışmalarına da uygun düşen, bir manzumesinden alıntılarla bitirelim 
     Geçti Bor'un pazarı 
     Sende cevher var imiş, onu herkes ne bilsin 
     Kimler böyle züğürdün huzurunda 
     eğilsin, 
     Şöyle bir dairede müdür bile 
     değilsin 
     Ne çıkar öğrenmişsen mesahayı 
     "Pi" diye, 
     Geçti Bor'un pazarı sür eşeği 
     Niğde'ye. 
     
     Fırsatı iyi kolla, sakın olma 
     dangalak 
     Genç iken vur partiyi, durma ye, 
     keyfine bak 
     Sonra iç şampanyalar, viskiler 
     bardak bardak. 
     Dokunuyor üç kadeh, şimdi bizim 
     mideye, 
     Geçti Bor'un pazarı sür eşeği 
     Niğde'ye. 
     
     Hasan'ın böreğine vaktinde 
     yetişmeli, 
     Hiç durmadan gövdeye atıştırıp 
     şişmeli 
     Yanıp da kavrulmadan 
     mükemmelen pişmeli 
     Sonra seni almazlar hiçbir 
     yere çiy diye 
     Geçti Bor'un pazarı sür eşeği 
     Niğde'ye. 
     
     

</TEXT>
</DOC>
