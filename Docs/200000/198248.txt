<DOC>
<DOCNO> 198248 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/28/dunya/dun02a.html </URL>
<DATE> 2003/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Avustralya'nın yaptığına bak 
</HEADLINE>
<TEXT>

   DIŞ HABERLER SERVİSİ 

   
   İstanbul'daki terör saldırıları, Türkiye'yi ziyaret etmeyi planlayan yabancı turisti korkuttu. Japonya'da önemli turizm şirketleri, saldırıların ardından İstanbul turlarını iptal etti. Japonya'nın en büyük turizm şirketi Japon Travel Bureau Japon Seyahat Bürosu , İstanbul'a tüm turlarını iptal ettiklerini açıkladı. 
   Şirket sözcüsü Tsuguo Çihara, güvenlik sağlanana kadar İstanbul'a turist götürmeyeceklerini söyledi. Kararın, 5 Aralık'a kadar düzenlenen turlarda rezervasyon yaptıran 580 kişiyi etkilediği belirtildi. Önemli turizm şirketlerinden Nippon da İstanbul turlarını iptal etti. 
   Avustralya hükümeti ise, vatandaşlarına yönelik bir bildiri yayımlayarak Türkiye'de yeni terör saldırısı olabileceği uyarısı yaptı ve İstanbul'daki Avustralya Başkonsolosluğu'nun bir süre kapalı kalacağını duyurdu. Avustralya bildirisinde, "İstanbul, Ankara ve Türkiye'deki diğer büyük kentlerde terör saldırısı olabileceğine dair istihbarat aldık" denildi. 
   
   
   
   
   
</TEXT>
</DOC>
