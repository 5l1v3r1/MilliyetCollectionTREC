<DOC>
<DOCNO> 186822 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/06/son/sonspo18.html </URL>
<DATE> 2003/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Çaykur Rize deplasmanda kayıp... 
</HEADLINE>
<TEXT>

     Birinci Süper Futbol Ligi'nde sahasında başarılı sonuçlarla dikkat çeken Çaykur Rizespor, deplasmanlarda ise sonuç alamıyor. 
     Yeşil-mavililer, Denizlispor ve Elazığspor ile 1-1 berabere kalırken, İstanbulspor'a 3-0, Gaziantepspor'a ise 2-0 mağlup oldu. 
     Karadeniz ekibi, 4 deplasman maçında sadece 2 puan toplarken, 10 puan da yitirmiş oldu. 
     Kulüp Genel Sekreteri Mustafa Tüylüoğlu, dış sahada yaptıkları karşılaşmalarda şansız puanlar kaybettiklerini söyledi. 
     Tüyloğlu, ligde Elazığspor karşısında son dakikada yedikleri golle 3 puan yitirdiklerini ve dün akşam Gaziantepspor maçında ortaya iyi futbol koymalarına rağmen galibiyetle ayrılamadıklarını belirterek, şöyle konuştu 
     ''Gaziantepspor maçında kaleci Kerem'in bir hatası ile kalemizde gol gördük. Bu gol bizi oyundan ilk etapta düşürdü, ancak yeniden maça ağırlığımızı koymaya başladık. Bundan sonraki dakikalarda gol beklerken, kalemizde bir gol daha görerek maçtan yenilgi ile ayrıldık. İyi takımız, ancak şansız puanlar kaybediyoruz.'' 
     
</TEXT>
</DOC>
