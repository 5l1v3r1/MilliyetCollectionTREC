<DOC>
<DOCNO> 163091 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/14/guncel/gun13.html </URL>
<DATE> 2003/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Genç iletişimciler diplomalarını aldı 
</HEADLINE>
<TEXT>

Yazılı ve görsel basına nitelikli eleman kazandırmayı amaçlayan Aydın Doğan Anadolu İletişim Meslek Lisesi'nin ikinci mezunları dün diplomalarına kavuştu 
     TAHSİN AKSU İstanbul 

     Aydın Doğan Anadolu İletişim Meslek Lisesi'nin ikinci mezunları, diplomalarını dün düzenlenen törenle aldı. Okulun spor salonunda yapılan mezuniyet törenine Doğan Holding Yönetim Kurulu Başkanı Aydın Doğan'ın da aralarında bulunduğu çok sayıda davetli katıldı. Törende konuşan Kanal D İcra Kurulu Başkan Yardımcısı Arzuhan Yalçındağ, medyanın en çok yükselen iş kollarından biri haline geldiğini belirterek, "Gençlerin gazetecilik ve televizyonculuğa yönelmesinin özünde kuşkusuz medyanın toplum hayatındaki önemi yatmaktadır" dedi. Aydın Doğan da törenin sonunda yaptığı konuşmada öğrencilere seslenerek, "Allah ufkunuzu, bahtınızı açık etsin" diye konuştu. Halen 485 öğrencinin eğitim gördüğü liseden bu yıl 180 öğrenci mezun oldu. 
     
Basın Enstitüsü'nden gazetecilere sertifika      Basın Enstitüsü Derneği'nin BED Boğaziçi Üniversitesi'nde 31 Mart - 15 Haziran 2003 tarihleri arasındaki Gazetecilik Sertifika Programı'nı başarıyla tamamlayan gazetecilere sertifikaları verildi. Hürriyet Gazetesi İcra Kurulu Başkan Yardımcısı Vuslat Doğan Sabancı, törende "Patronla çalışan arasında bir enerjinin oluşması lazım. Patronlar çalışanının her zaman yanındadır. Bu program da doğru bir zamanlamayla yapıldı ve gazeteciler, eğitmenler bir araya geldi" diye konuştu. Toplam 35 gazetecinin katıldığı programın sonunda yapılan haber yarışmasında dereceye girenlere ise ödül verildi. 
     

</TEXT>
</DOC>
