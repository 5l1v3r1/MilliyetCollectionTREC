<DOC>
<DOCNO> 159170 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/27/tv/ekran.html </URL>
<DATE> 2003/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Ortalık Şen'lendi 
</HEADLINE>
<TEXT>

Uzun süredir TV'den uzak olan Şener Şen, "Biz Size şık Olduk"ta Reyhan'ın amcası olarak izleyici karşısına çıkıyor 
     İİkinci Bahar" dizisinden beri kamera karşısına geçmeyen Şener Şen, "Biz Size şık Olduk"la izleyici karşısına çıkıyor. Diziye konuk oyuncu olan Şen, Beykoz'un Akbaba köyünde çekilen Çayeli sahnelerinde Reyhan'ın amcası Kamil'i oynadı. Yapımcı Mustafa Oğuz'u kıramayıp "Biz Size şık Olduk"ta konuk oyuncu olduğunu söyleyen Şener Şen, "İkinci Bahar"dan beri istediği gibi bir proje çıkmadığı için dizi ve film çalışması yapmadığını belirterek, "Sonbaharda Yavuz Turgul'un yöneteceği bir filme başlayacağım" dedi. 
     
     "Hırçın Kız"ın balayı 
     Çağlayan Tuğal'la sürpriz bir evlilik yapan Meltem Cumbul ise "Biz Size şık Olduk" bittiken sonra uzun bir tatile çıkacağını söyledi. Cumbul, "Dizi çekimleri nedeniyle balayına çıkamamıştık, bunu gerçekleştireceğiz" dedi. Dizilere bir süre ara vereceğini belirten Cumbul, sonbaharda Şehir Tiyatroları'nın "Hırçın Kız" adlı oyununda rol alacak. Cumbul, Shakespeare'in eserinde başrolü sürpriz bir isimle paylaşacak. 
     Geçen yaz ABD'de tatil yapan ve İngilizce kursuna giden Beyaz ise Cumbul'un aksine bu yazı kampta geçirecek. İngilizce konuşacak insan bulamayınca kursta öğrendiklerini unuttuğunu söyleyen Beyaz, "Dizi bittikten birkaç hafta sonra şov programım da yaz tatiline çıkacak. Geçen yılki uzun tatilden sonra bu yaz, yeni oyunumu yazmak için kendimi kampa alacağım" dedi. 
     KANAL D 22.00 


Güneydoğu ve sanat      Cüneyt Özdemir'in sunduğu "beşN birK", Borusan Filarmoni Orkestrası'nın Güneydoğu turnesiyle başlıyor. Sonra, panellerde yaşanan Kürtçe krizi ve ilk Kürtçe tiyatroyla Diyarbakır Festivali ekrana gelecek. 
     CNN TÜRK 22.00 



KISA... KISA...      City Lights Tuğba Karatmanlı, İTÜ Festivali'nin ayrıntılarını ve MFÖ grubuyla yapılan röportajı ekrana getiriyor. TV8 19.05 
     Uygarlığın İzinde Suriye TRT'nin Suriye'yle ilgili belgeselinin bu bölümünde, ülkenin turizmdeki gelişimi anlatılıyor. TRT 2 20.30 
     Çocuklar Duymasın Anne ve babasını boşanmaktan bir türlü vazgeçiremeyen Havuç ve Duygu "Taş Fırın Dede"ye başvurur. Dede, olaya el koyuyor. ATV 20.30 
     Gizli Dosyalar Beşinci sezon bölümlerini izlediğimiz "X Files"da ajanlar, öldürülen kardeşlerin öyküsünü araştırıyor. TGRT 23.45 
     

</TEXT>
</DOC>
