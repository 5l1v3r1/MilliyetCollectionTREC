<DOC>
<DOCNO> 170371 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/19/yasam/yas05.html </URL>
<DATE> 2003/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Biricik Suden kaza geçirdi 
</HEADLINE>
<TEXT>

     DENİZ ALTUNTAŞ 

     Şarkıcı Mazhar Alanson'la gizlice evlenen Biricik Suden, önceki gece trafik kazası geçirdi. 
     Çiçeği burnunda evliler, Arif Mardin'in düzenlediği partiye katıldı. Ardından da eğlenmek için Laila'ya geçti. Kulüpten gece 02.00 sıralarında yalnız çıkan Suden, bir taksiye bindi. Ortaköy'de karşı yönden gelen bir otomobille çarpışan taksideki Suden, çarpışmanın şiddetiyle ön tarafa fırladı. Kafasını torpido kısmına çarpan Suden'in alnında derin bir yarık, vücudunda da zedelenmeler oluştu. Taksi sürücüsünün ise alkollü olduğu anlaşıldı. 
     Amerikan Hastanesi'ne kaldırılan Suden'in alnına 20 dikiş atıldı. Suden, dün akşam saatlerinde taburcu edildi. Suden'in doktoru Prof. Dr. Nazım Durak, "Şu an alnının sol kısmında dikiş izleri var. İzler kalıcı değil. Durumu gayet iyi. Bir süre güneşlenmeyecek ve sigara içmeyecek" dedi. 
     
     

</TEXT>
</DOC>
