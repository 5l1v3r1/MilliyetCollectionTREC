<DOC>
<DOCNO> 160120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/31/yasam/yas01.html </URL>
<DATE> 2003/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Savaş değil ama canavar ağlattı 
</HEADLINE>
<TEXT>

Küçük Abdullah, 'Savaşta çocuklar ölmesin, analar ağlamasın' dediği şiiri yazdıktan bir gün sonra, ödül aldığını öğrenemeden bir kazada can verdi 
     Konya'da, Karatay Tatlıcak Mahallesi'nde oturan İbrahim Sulbiye Kamanlı İlköğretim Okulu 3. sınıf öğrencisi Abdullah Varlı 10 , Büyükşehir Belediyesi'nin şiir ve resim yarışması için 26 Şubat'ta 'Savaşa Hayır, Barışa Evet' isimli iki dörtlükten oluşan şiirini yazmak için sabaha kadar uğraştı. 
     Heyecan içindeydi Abdullah. Sabah erkenden kalkıp kardeşlerine şiirini okuyarak, "Bu yarışmayı ben kazanacağım" dedi ve evden çıktı. Abdullah, okulda da ilk iş şiirini öğretmeni ve arkadaşlarına okudu. 
     
     Ödülünü asker ağabeyi alacak 
     Ancak o gün öğretmenler toplantısı olduğu için dersleri erken biten Abdullah, eve dönüşte Çevre Yolu'ndan karşıya geçmek isterken hızla sollama yapan bir kamyonun altında can verdi. Abdullah'ın ölümü, ailesini, arkadaşlarını ve öğretmenlerini yasa boğdu. Arkadaşları ve öğretmeni Abdullah'ın şiirinin yarışmaya katılması için başvuruda bulundu. Çevre Koruma Daire Başkanlığı, talihsiz Abdullah'ın duygu yüklü şiirini mansiyona layık gördü. Ödül haberiyle gözyaşlarına boğulan abla Suna 26 , "Şanlıurfa'da asker kardeşim Beycan'dan ölüm haberini gizledik. Beycan, dört gün sonra dönecek ve 5 Haziran'da ödülü o alacak" dedi. 
     
Abdullah'ın şiiri şöyle      Gözüm bombada, gözüm barışta, 
     Savaş olmasın Savaş olmasın Olmasın 
     Çocuklar ölmesin, analar ağlamasın, 
     Yürekler dağlanmasın. 
     
     Şehit mezarları dolmasın, dolmasın. 
     Kanlar akmasın, savaş olmasın olmasın 
     Bizim gibi çocuklara yazık olmasın, olmasın 
     Hayır, hayır, savaşa hayır, tek isteğimiz savaş olmasın. 
     

</TEXT>
</DOC>
