<DOC>
<DOCNO> 158896 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/25/son/sontur21.html </URL>
<DATE> 2003/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Cinayet gibi trafik kazası... 
</HEADLINE>
<TEXT>

     Bursa'nın merkez Yıldırım İlçesi'nde, kimliği henüz belirlenemeyen bir sürücü, aracıyla çarparak ölümüne yol açtığı inşaat ustasını yol ortasında bırakarak kayıplara karıştı. 
     Alınan bilgiye göre, Davutdede Mahallesi Ankara Caddesi üzerinde bir erkek cesedi olduğu ihbarını alan güvenlik güçleri, olay yerine gittiklerinde 49 yaşındaki Harun Sevinç'in cesediyle karşılaştı. 
     Bir aracın çarpması sonucu öldüğü belirlenen Sevinç'in cesedi Bursa Adli Tıp Kurumu Morgu'na kaldırılırken, güvenlik güçlerince kaza yerinde yapılan incelemede, Sevinç'in ölümüne yol açan araca ait bir parçaya rastlanamadı. 
     Emniyet yetkilileri, olayla tanık olan kişilerin en yakın polis merkezine başvurmalarını isterken, kazayla ilgili olarak geniş çaplı soruşturma başlatıldığını bildirdi. 
     
</TEXT>
</DOC>
