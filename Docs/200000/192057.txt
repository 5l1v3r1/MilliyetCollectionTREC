<DOC>
<DOCNO> 192057 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/29/son/sonspo26.html </URL>
<DATE> 2003/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Hasan Şaş'ın MR'ı çekildi 
</HEADLINE>
<TEXT>

     Ligde 31 Ekim Cuma günü Beşiktaş ile yapacağı derbi maçı öncesi sakat oyuncuların çokluğu nedeniyle sıkıntı yaşayan Galatasaray'da Hasan Şaş'ın bugün MR'ı çekildi. 
     Kulüp doktoru Bülent Bayraktar, sağ adduktor adalesinde spazm bulunan Hasan'ın Bakırköy Acıbadem Hastanesi'nde kontrol amaçlı MR'ını çektiklerini belirtti. 
     Yıldız oyuncuyu derbi maça yetiştirebilmek için yoğun çaba içerisinde olduklarını belirten Bayraktar, ''Durumu daha iyiye gidiyor. Dün takımla çalışmalara başlattık. Bu futbolcuyu bugün antrenman öncesi durumuna göre takımdan ayrı veya takımla birlikte çalıştıracağız'' dedi. 
     Bayraktar, ayak bileğinde sakatlığı bulunan Sabri'nin tedavisinin sürdüğünü de sözlerine ekledi. 
     
</TEXT>
</DOC>
