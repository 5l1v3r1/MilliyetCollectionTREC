<DOC>
<DOCNO> 155749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/10/spor/bbas.html </URL>
<DATE> 2003/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Buldozer Ülker 105-78 
</HEADLINE>
<TEXT>

Sezonu lider tamamlayan Turuncu-Yeşilliler, Play-Off çeyrek finalinde eşleştiği Oyak Renault önünde fazla zorlanmadı, seride 2-0 öne geçti 
     ÜLKERSPOR, Play - Off çeyrek final ilk maçında Oyak Renault’u farklı yenerek seride 2 - 0’lık bir üstünlük yakaladı. Normal sezonu lider kapayan Ülkerspor, henüz ilk çeyrekte farkı 20 sayıya kadar çıkarırken gerek hücumda, gerekse savunmada etkili bir oyun ortaya koyarak zorlanmadan sonuca gitti. İki takım serinin ikinci maçını salı günü Bursa Atatürk Salonu’nda saat 18.30’da oynayacak. 
     
İstatistik ÜLKERSPOR OYUNCU TS 2S 3S SA R Booker 18 2 6 4 7 2 2 5 Zaza 21 9 13 - 3 9 11 Harun 7 2 2 1 2 - 1 Haluk 9 0 1 3 3 - 3 Praskevicius 12 4 8 1 3 1 1 2 Serkan 13 4 6 1 3 2 2 3 Mustafa 5 - 1 1 2 2 1 Goljoviç 5 1 1 1 2 - 2 Tutku 4 2 4 - - 1 Kerem 10 4 4 0 1 2 2 4 Cihad 1 - - 1 2 - TOPLAM 105 28 45 12 22 13 20 33      
OYUNCU TS 2S 3S SA R Murat 9 0 3 3 4 - 3 Barış 18 4 6 1 4 7 9 - Ömer 7 0 5 2 4 1 3 3 Nedim 21 7 9 1 1 4 9 7 Rasim 8 3 4 0 4 2 2 6 Altan 11 4 8 1 2 0 1 4 Enes 4 - 0 1 4 4 4 Serhat - 0 1 - - - Serhan - 0 1 - - 3 TOPLAM 78 18 37 8 21 18 28 27      
Siena bu kez üzdü 65-62      Final-Four’un ilk maçında Benetton’a mağlup oldular 
     AVRUPA Ligi’nde Ergin Ataman’ın çalıştırdığı Montepaschi Siena, final - four’un ilk maçında Benetton Treviso’ya 65 - 62 mağlup olarak finali kılpayı kaçırdı. İspanya’nın Barcelona kentindeki maça kötü başlayan ve henüz ilk periyotta 15 sayı geriye düşen Siena, devreyi de 39 - 23 geride kapadı. 
     SKOR üretememesine rağmen aldığı ribaundlar, çaldığı toplarla takımını ateşleyen Mirsad ve Stefanov’un etkili oyunuyla toparlanıp önce beraberliği yakalayan ardından da öne geçen Siena, Kakiouzis’in kritik hataları sonucu galip gelemedi. Siena, Barcelona’ya 76 - 71 mağlup olan CSKA ile yarın üçüncülük maçı yapacak. 
     
Şampiyonluk günü      BAYANLAR Basketbol Ligi Play - Off final serisinin dördüncü ve son maçında BOTAŞ ile Erdemir bugün Adana Adnan Menderes Salonu’nda karşı karşıya gelecek. Adana - Beşiktaş futbol maçının oynanacağı şehirde güvenlik önlemleri nedeniyle saat 14.00’e alınan karşılaşmadan galip ayrılacak takım, lig şampiyonluğunu ilan edecek. 
     
P.Karşıyaka-T.Telekom      BASKETBOL Birinci Ligi’nin Play - Off çeyrek finalinde Pınar Karşıyaka ile Türk Telekom bugün ikinci randevuda buluşacak. İzmir Atatürk Salonu’nda saat 16.15’te başlayacak maçta, seride 2 - 1 önde olan konuk Türk Telekom galibiyete ulaşırsa yarı finale yükselecek. Aksi takdirde son maç, 14 Mayıs’ta Ankara Atatürk Salonu’nda oynanacak. 
     

</TEXT>
</DOC>
