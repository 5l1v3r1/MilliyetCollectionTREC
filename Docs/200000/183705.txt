<DOC>
<DOCNO> 183705 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/21/yasam/ayas.html </URL>
<DATE> 2003/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir mutlu son Bir acı hik ye 
</HEADLINE>
<TEXT>
   Emre Kaan'ı 'bebek özlemi' kaçırttı 
   K bus bitti bir günlük bebekleri kaçırılan Taşkıran çifti, minik Emre Kaan'a kavuştu. 'Kaçıran kadın' Sultan Turan'ın yaşayıp yaşattıkları da film gibiydi 
      RAMAZAN ÇETİN, MURAT EĞİLMEZ, BAHRİ KARATAŞ, TURAÇ TOP, TAYLAN YILDIRIM, ERTAN KORKMAZ, SÜLEYMAN SAAT İzmir DHA 
   
   İzmir'de dünyaya gelen bir günlük Emre Kaan'ı hastaneden kaçıran Sultan Turan, görümcesinin ihbarıyla Denizli'de yakalandı. K bus dolu üç günün ardından bebeklerini kucaklayan Elif ile polis memuru eşi Haluk Taşkıran, büyük sevinç yaşadı. Gözyaşlarını tutamayan çift, Emre Kaan'a özlemle sarılarak hasret gidermeye çalıştı. Haluk Taşkıran, "Haberi saat 03.20'de Asayiş Şube Müdürümüz Hüseyin Toptaş'tan aldım. Herkese teşekkür ederim" dedi. Elif Taşkıran da "Anne olarak en mutlu anlarımı yaşıyorum" diye konuştu. 
   
   Alkışlarla karşılandı 
   48 saat 45 dakika sonra kavuştukları Emre Kaan'la birlikte hastaneden ayrılan Taşkıran çifti, Yeşilova'daki evleri önünde alkışlarla karşılandı. Kesilen iki kurbanın kanı ailenin alnına sürüldü. İki gün boş kalan beşiğine yatırılan bebeğin 100 gram zayıfladığı, sarılık tehlikesini atlattığı, iyi olduğu açıklandı. 
   
   İkizlerini düşürdü 
   Sultan Turan'ın bebeği kaçırması ve yakalanmasıyla son bulan olaylar ise şöyle gelişti Kuyumcuda çalışan Mehmet İlhami Turan'la 29 , 2002 Şubatı'nda evlenen Sultan Turan 32 , iki ay sonra düşük yaptı. Çocuk hasretiyle yanan Turan, babası ve annesini de 3 yıl önce kısa aralıklarla kaybettiği için psikolojik sorunlar yaşıyordu. 
   Turan, şubatta eşine hamile olduğunu söyledi. Beş ay önce evden ayrılarak boşanma davası açan eşini bırakmak istemiyordu. Haziran ayında 4.5 aylık ikiz bebeklerini düşürdüğünü herkesten sakladı. Karnı şiş, hamile kıyafetiyle dolaşmayı sürdürdü. 
   Alerji tedavisi için gittiği Ege Üniversitesi Tıp Fakültesi Hastanesi'nin doğum servisindeki boş yataklarda hasta gibi kaldı, bebekleri sevdi. Elif Taşkıran'ın bebeğini kaçırdıktan sonra, doğum için İzmir'e gideceğini söylediği eşine 'cep'ten mesaj göndererek, bebekle Denizli'ye döndüğünü bildirdi. Çocuk arabası alarak eve giden Mehmet İlhami Turan, bebeğe sevgiyle sarıldı. Komşularına "İkiz bebek bekliyordum. İzmir'de doğum yaptım. Biri öldü" diyen Turan'ın evi, akrabalarının akınına uğradı. 
   
   Herkese yalan söyledi 
   Yengesinin anlattıklarından şüphelenen Reyhan Turan, önceki akşam polise durumu ihbar etti. 
   Turan'ı eşiyle birlikte gözaltına alan polis, bebeğin doğum k ğıdını sorduğunda da "Daha sonra alacağım" karşılığını aldı. Bebekle birlikte Denizli Devlet Hastanesi'ne götürülürken baygınlık geçiren Turan'ın muayenesinde, doğum yapmadığı belirlendi. 
   Suçunu itiraf eden Turan, bebeğin teyzesi tarafından da teşhis edildi. Adliyeye sevk edilen Mehmet İlhami Turan savcılık tarafından serbest bırakılırken, Sultan Turan tutuklanarak Buca Cezavi'ne gönderildi. 
   
   
</TEXT>
</DOC>
