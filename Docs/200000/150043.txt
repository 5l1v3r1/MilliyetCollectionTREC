<DOC>
<DOCNO> 150043 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/15/son/sontur17.html </URL>
<DATE> 2003/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupalı kadın, genç Türk seviyor 
</HEADLINE>
<TEXT>

     Türkiye'ye tatil amaçlı gelen birçok kadın turist, aralarındaki yaş farkını gözetmeksizin, Türk erkekleriyle yaşadıkları aşkları evlilikle noktalıyor. Yaşları 45-55 yaşları arasındaki Avrupalı kadınlar, kendilerinden 15-30 yaş küçük Türk gençlerine nikah kıyıp, ülkelerine götürüyor. 
     Alanya Belediyesi Nikah Dairesi'nde son iki yılda 328 Avrupalı kadının nikahı kıyıldı. Alanya'da evlenen yabancı kadınlardan yüzde 40'ının erkeklerden büyük olduğu, diğer çiftlerin ise birbirlerine yakın yaşlarda olduğu belirlendi. 
     Nikahları kıyılan Avrupalı kadınların yaş ortalaması 35-55 arasındayken, Türk erkeklerinin 22-30 yaşlarında olması dikkat çekti. Yabancı kadınlarla evlenen Türk erkeklerinin, Avrupa'ya gidebilmek için yaş farkını önemsemeden nikah kıydığı belirtilirken, Avrupalı kadınların Türk erkeklerini tercih etmelerinin nedeni ise cinsellik olarak açıklanıyor. 
     





</TEXT>
</DOC>
