<DOC>
<DOCNO> 161550 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/06/son/sontur14.html </URL>
<DATE> 2003/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Taksiciyi yaralayıp aracını ve parasını gasp ettiler... 
</HEADLINE>
<TEXT>

     Antalya'da bir taksi şoförü bıçakla yaralanarak, parası gasp edildi. 
     Alınan bilgiye göre, Mustafa Özen 39 adlı taksi sürücüsü, Kundu bölgesinde, iyi giyimli 4 kişiyi, 07 T 4077 plakalı aracına müşteri olarak aldı. 
     İl merkezindeki Çağlayan Mahallesi'nde, araçta bulunan kişiler, taksi şoförü Mustafa Özen'in boğazına bıçağı dayayarak parasını ve cep telefonunu vermesini istediler. Özen, cebindeki 5 milyon ile cep telefonunu, kimliği henüz belirlenemeyen gaspçılara teslim ederken, bir anlık boşluktan yararlanarak araçtan atladı ve kaçmaya çalıştı. Kaçmaya çalışan taksi sürücüsünü bıçakla kalçasından yaralayan zanlılar, aracı da gasp ettiler. 
     Yaralanmasına karşın kaçmayı başaran Mustafa Özen, bir meslektaşı tarafından fark edilerek Antalya Devlet Hastanesi'ne kaldırıldı. Özen'in tedavisi Ortopedi Servisi'nde sürerken, 4 gaspçının yakalanması için polis tarafından araştırma başlatıldı. 
     Bu arada, Mustafa Özen'in gasp edilen aracı da olayın olduğu mahallenin yakınlarında terk edilmiş olarak bulundu. 
     
</TEXT>
</DOC>
