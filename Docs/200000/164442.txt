<DOC>
<DOCNO> 164442 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/20/son/sonspo27.html </URL>
<DATE> 2003/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor, D'Haene ile prensipte anlaştı... 
</HEADLINE>
<TEXT>

     Trabzonspor, dış transferde Belçika'nın Antwerp takımının savunma oyunusu Karel D'Haene ile prensipte anlaştı. 
     Belçika'da bulunan yönetim kurulu üyesi Hüseyin Tütüncü, yaptığı açıklamada, Belçika'nın Antwerp takımının savunma oyuncusu Karel D'Haene ile her konuda anlaştıklarını söyledi. 
     Pazar günü Türkiye'ye geleceklerini belirten Tütüncü, ''Dhane ile büyük olasılıkla aynı gün sözleşme imzalayacağız. Bu futbolcu ülkesine dönmeyerek, yeni sezon öncesi Gerede kampına katılacak'' diye konuştu. 
     Tütüncü, De Vlieger'in Pazar günü tatilden döneceğini de kaydederek, ''Bu futbolcu ile bir görüşme yaparak, transferini netlik kazandırmaya çalışacağım'' diye konuştu. 
     
</TEXT>
</DOC>
