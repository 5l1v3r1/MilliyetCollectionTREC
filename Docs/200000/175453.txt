<DOC>
<DOCNO> 175453 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/13/son/sondun29.html </URL>
<DATE> 2003/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Cinsel tacizle suçlanan rahibe 10 yıl hapis... 
</HEADLINE>
<TEXT>

     ABD'de, iki erkek çocuğuna cinsel tacizde bulunmakla suçlanan bir rahip, 10 yıl hapis cezasına çarptırıldı. 
     Hakim Thomas Waller, iki erkek kardeşe 1998 yılından 2002'ye kadar cinsel tacizde bulunan rahip Daniel Clark'a 55 , her bir çocuk için 5'er yıl olmak üzere toplam 10 yıl hapis cezası verdi. 
     Clark'ın, arkadaşı olan ailenin şu anda 12 ve 13 yaşlarında olan erkek çocuklarını, futbol oynamaya veya paten kaymaya götürme bahanesiyle dışarı çıkararak cinsel tacizde bulunduğu belirtildi. 
     Erkek kardeşler, Clark'ın kendilerine evde ve dışarıda cinsel tacizde bulunduğu yönünde ifade verirken, rahip ise suçlamaları reddetti. 
     Bu arada, çocukların amcası da, Clark'ın çocukken kendilerini de taciz ettiğini belirterek, rahibe dava açtı. 
     
</TEXT>
</DOC>
