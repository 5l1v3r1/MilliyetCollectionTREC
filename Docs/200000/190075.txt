<DOC>
<DOCNO> 190075 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/21/yazar/asik.html </URL>
<DATE> 2003/10/21/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Berlin'i unuttu... 
</HEADLINE>
<TEXT>

   
   Ankara'da dün bir basın toplantısı düzenleyen Almanya'nın Hamburg Üniversitesi öğretim üyesi Doç. Harun Gümrükçü Milli Eğitim Bakanı Hüseyin Çelik'e bir hatırlatmada bulundu. Ne miydi bu 
   40 Avrupa ülkesi bir süre önce "Avrupa Yükseköğrenim Alanı" adlı bir yapılanma oluşturdu. Türkiye'nin dahil olduğu bu yapılanma uyarınca belli kaliteye ulaşan üniversitelerin diplomaları diğer ülkelerde de geçerli olacak, bir öğrenci bir ülkeden diğer ülke üniversitesine naklini yaptırabilecek. Peki sorun nerede derseniz. Doç. Gümrükçü anlatıyor 
   - Üye ülkeler son olarak geçen eylülde Berlin'de bir araya geldiler ve kimi kararlar aldılar. Berlin'deki toplantıya katılan Milli Eğitim Bakanı Hüseyin Çelik'in de onayladığı bu kararlar en başta üniversitenin bağımsızlığını ve "siyasi iktidarların üniversitelere müdahale edemeyeceği"ni öngörüyor... Oysa YÖK yasasında yapılmak istenen değişiklikler bu kararlara temelden aykırı, dolayısıyla bizim bu yapılanmadan dışlanmamız söz konusu. 
   - Dışlanırsak ne olur 
   - Öğrencilerin kalitelerini yükseltemeyiz. Verdiğimiz diplomalar sadece bizim ülkemizde geçerli olur... Öteki ülkelerin gençleri başka üniversiteye yatay geçiş yapabilirken bizim gençler bundan mahrum kalır... Anlamadığım nokta, dışarıda bu kararlara evet deyip içeride tam tersini yapmaya kalkışmaktır... 
   
   Kendimi nokta kadar küçük hissettiğim zaman bir de bakıyorum ki, anlamlı bir cümlenin sonundayım. 
   W. Scott 
   
   CHP kurultayı yaklaşırken "çarşaf liste" mi, "blok liste" mi tartışmaları sürüyor Bence "balyoz liste" yapın, muhalefetin tepesine indirin... 
   Arif Ayhan 
   
   Başbakan'ın itirafı    Başbakan Tayyip Erdoğan Irak'a asker tezkeresi hakkında geçen hafta sonu Mallorca'da 
   - ABD istedi diye bu tezkere çıktı, 
   diyerek, bu sütunlarda haftalardır yazılanları doğruladı, asker gönderme kararının Türkiye'nin değil ABD'nin çıkarı için alındığını itiraf etti. 
   ABD'nin çıkarları için Türk çocuklarını ölüme gönderecek kadar teslimiyet içindeki iktidar elbette ekonomik alanda da ABD ve IMF'nin isteklerini harfiyen yerine getirecek, ulusal kaynakları sonuna kadar ABD'nin hizmetine sunacaktır. Türk halkının yarınları tamamen ABD'nin insafına kalacaktır. 
   
   Vur abalıya...    Profesör Sinan Çağdaş, birkaç gün önce tıp doktoru olan eşiyle birlikte Cerrahpaşa Tıp Fakültesi Hastanesi'ne gitti. Çıkarken otopark görevlisi 2.5 saatlik park için 7.5 milyon lira park ücreti istedi. Eskiden öğretim üyesi ve doktorlardan ücret alınmıyordu. Uygulama değişmiş. Artık yalnızca h kim, askeri personel ve milletvekillerinden alınmıyormuş. Neden bu ayrıcalık Belli değil... Tabii en büyük zararı da bu hastaneye sıklıkla gelen ve sırada en çok bekleyen işçi, memur, orta halli vatandaş görüyor... 
   
   Boğaz'da tehlike    İstanbul Boğazı'na 45 milyon dolar sarfıyla 8 radar kulesi ve bir merkez istasyon inşa edildi. Hepsi üniversite mezunu 80 kaptan memuriyete alındı ve operatör olarak görevlendirildi. Kurulan VTS'nin Gemi Trafik Sistemi açılışı geçen 1 Temmuz'da Başbakan Erdoğan tarafından yapıldı. "Artık Boğaz'da kaza olmaz", demeye kalmadı. Geçen cumartesi günü bir Rus tankeri geldi, Sait Halim Paşa Yalısı'nın iskelesine bindirdi. Peki bu kaza nasıl oldu 
   Kılavuz Kaptanlar Derneği Genel Sekreteri Cahit İstikbal ile konuştuk... 
   Gemi Trafik Sistemi'nin VTS açılışının yapıldığını ancak sistemin henüz deneme aşamasında olduğunu tam olarak bu ay sonunda devreye gireceğini anlattı İstikbal Kaptan, sonra dedi ki 
   - Ancak sistem tam devreye girdikten sonra da kazalar tam olarak önlenemeyecektir. Zira uzaktan kumanda ile yani kıyıdan vereceğiniz komutlarla gemileri tam yönlendiremezsiniz. Kaptanlar akıntılarla başa çıkamayabilir, kaza yine olur. En güvenli yol gemilerin kılavuz kaptan almasıdır... 
   45 milyon dolar yatırımla meydana getirilen bu sistem Kaptan İstikbal'e göre yine de yararlıydı. Boğaz trafiğini düzenlemesi yanında kayıt ve gözetleme altına alıyordu. Kılavuz kaptan meselesine gelince. Türkiye bu konuda zorlayıcı olamıyor, gemilerin ancak yüzde 40'ı kılavuz kaptan alıyor, kaza yapan gemilerin yüzde 85'ini kılavuz kaptan almayanlar oluşturuyordu. Sonuç.. Boğaz'da kaza tehlikesi sürüyor... 
   
   Devlet Bakanı Mehmet Aydın Mülkiyeliler arasından da hortumcular çıkıyor, demiş. Mümkünü yok... Çünkü hortumcuyu okul değil piyasa yetiştiriyor. 
   
   Cumhuriyet yürüyüşü    Önümüzdeki cumartesi günü Ankara'da "80. Yıl Cumhuriyet Yürüyüşü" yapılıyor. Yürüyüşe üniversiteler, demokratik kitle örgütleri, meslekodaları, sendikalar ve yurttaşlar katılacak... Sabah saat 9.00'da Hipodrom'dan başlayacak yürüyüş 11.00'de Anıtkabir'de saygı duruşuyla devam edecek ve daha sonra Tandoğan Meydanı'na doğru sürecek... Cumhuriyet sahipsiz değil.. Yurttaşlar onu anlatacak... 
   
      
   
   
</TEXT>
</DOC>
