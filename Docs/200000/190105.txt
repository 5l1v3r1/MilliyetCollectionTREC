<DOC>
<DOCNO> 190105 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/21/son/sondun17.html </URL>
<DATE> 2003/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Asya-Pasifik zirvesinden terörle mücadele kararı çıktı 
</HEADLINE>
<TEXT>

     Tayland'ın başkenti Bangkok'ta yapılan Asya-Pasifik Ekonomik İşbirliği APEC Forumu 11. hükümet ve devlet başkanları zirvesine katılan 21 ülke, terörist grupların yok edilmesi ve kitle imha silahlarının çoğaltılmasını engellemek için işbirliğini güçlendirme kararı aldı. 
     Zirvenin kapanışında yayımlanan sonuç bildirisinde, ''Terörizm ve kitle imha silahların çoğalması, APEC'in açık ve müreffeh bir ekonomi yönündeki vizyonuna derin ve doğrudan bir meydan okumadır. APEC, ekonomilerimizin gelişmesini sağlamanın yanı sıra halklarımızın güvenliğini de sağlamalıdır'' denildi. 
     ''Akut solunum yetmezliği sendromu'' SARS hastalığından etkilenen ülkeler de bildiride, bu tür hastalıkları ve hatta biyoterörizmin önlenmesi için sağlık sistemlerinin güçlendirmeyi taahhüt ettiler. 
     
</TEXT>
</DOC>
