<DOC>
<DOCNO> 179459 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/01/yasam/yas03.html </URL>
<DATE> 2003/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Burun düzeltmekle ideal yüz bulunmaz 
</HEADLINE>
<TEXT>

   Estetik cerrahlar, ideal bir yüz için tüm yüzün simetri ve uyum içinde olması gerektiğini söylüyor. Bunun için de yüzü üç eşit parçaya bölüp 1 3 oranını düzenlemek gerekiyor 
      AYŞEGÜL AYDOĞAN İstanbul 
   
   ESTETİK yüz ameliyatları denilince akla ilk önce burnu küçültme, kırışıklıkları gidermek gelir. Ancak estetik cerrahlar, sadece burnu düzeltme gibi tek bir ameliyat yerine, ufak tefek uygulamalarla genel bir değişim tasarlamayı yeğliyorlar. Bunu yaparken de, ideal yüzde olması gereken oranlara dikkat ediyorlar. 'İdeal yüz' 1 3 oranında yatıyor. 
   
   Simetri ve uyum şart 
   PLASTİK ve estetik cerrahi uzmanı Op. Dr. Nuri Battal, yüz güzelliğinin bir bütün oluşturması, tüm organların harmoni, simetri ve uyum içinde olması gerektiğini söylüyor. "Tek başına bir burunla güzel olunmaz. Omuzlarının genişliği, boyun uzunluğu veya şekli, çizgiler hepsi bir bütün" diyen Battal, sözlerini şöyle sürdürüyor 
   
   Da Vinci'den beri böyle 
   "YÜZÜ üç eşit parçaya böldüğümüz sistemi temel alıyoruz. Saç çizgisinden kaşlara olan kısım 1 3, burnun altından çene ucuna kadar 1 3, burnun ucundan kaşların başladığı noktaya kadar olan kısım 1 3 oranında yani birbirine eşit olmalı. Dikey olarak da aynı oran mevcutsa ideal oranlar var demektir. Bu oranlar Leonardo da Vinci'den bu yana geliyor." 
   
   İşte ideal ölçüler    Burun genişliği iki kanat arası ile göz genişliği eşit olmalı.İki göz arasındaki mesafe de burun genişliğiyle aynı olmalı.Profilden nazofrontal açı' yani, kaşların başladığı bölüm ile burnun üstünde kalan kısım bölüm çene ucunun aynı hizada olması ideal.Burun ucu ideal açısı 45 derece.Burun ucunun kalkıklığı kadında 8 - 10 derece idealdir, erkekte sıfır derece, düz olması. Erkekte kalkık burun kadınsı oluyor. 
   
</TEXT>
</DOC>
