<DOC>
<DOCNO> 182550 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/16/guncel/gun0.html </URL>
<DATE> 2003/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
YÜKSEKÖĞRETİM REFORMU 
</HEADLINE>
<TEXT>

   Federal ve eyalet bakanlıkları üniversitelerin bütçelerini belirliyor    Almanya'da profesörü üniversiteler seçer 
   Ancak, politikacılarla, bürokratların, yükseköğretim kurumlarının özerklik ve özyönetim sistemini tahrip etmesine imk n vermeyecek önlemler de alındı... 
      Türkiye üniversitesini arıyor - 7 

   GÜRSEL KÖKSAL Frankfurt 

   
   Almanya'da öğrenci sayısı 2 milyonu bulan 359 üniversite ve yüksek okulun çok büyük kısmı hem yönetsel, hem de bilimsel olarak özerk kurumlar olarak faaliyetlerini sürdürüyorlar. Federal hükümete bağlı Eğitim ve Bilim Bakanlığı'yla, 16 eyaletin kendi eğitim bakanlıklarının, bütçeleri belirlemek, bilim adamları ve personelin maaşlarını düzenlemek, yeni okul açmak gibi yetkileri bulunuyor. Ancak sistem, farklı siyasi partilerin, bürokratların, yükseköğretimdeki özerklik ve özyönetim sistemini tahrip etmesine izin vermeyecek önlemlerini almış durumda. 
   Almanya'daki 359 yükseköğretim kurumunun büyük kısmı, öğretim üyeleri, personel ve öğrencilerin "kademeli katkı ilkesi"nin geçerli olduğu, bir süre için göreve seçilen rektör ya da başkanın yer aldığı özyönetimler tarafından yönetilirler. Bunlar bulundukları eyaletlerdeki eğitim bakanlıklarına bağlıdırlar. Kiliselere, silahlı kuvvetlere ya da devletin başka kurumlarına bağlı 50'ye yakın yüksekokulla, az sayıdaki özel üniversitenin durumu ise farklıdır. Eyalet eğitim bakanları, kendilerine bağlı üniversite ve yüksek okulların bütçelerini belirlerler, ancak her birim kendisi ek bütçe yaratmada özgürdür. 
   
   PROFESÖRÜ BÖLÜM SEÇER 
   Profesörlerin atanması süreci ise şöyle gelişir 
   Bir fakülteye ya da enstitüye profesör atanması gerektiğine, önce o bölümde karar verilir. Daha sonra, o kadro için kendi adaylarının öncelik sırasıyla yer aldığı bir listeyi üniversite senatosuna verir. Senato, genellikle bu listeyi aynen onaylayarak, eyalet eğitim bakanlığına gönderir. Eyalet eğitim bakanları da genellikle bu listedeki öncelik sıralamasını dikkate alır ve ilk sıradaki adayı profesör olarak atar. Eyalet yönetimleri, atamalarda siyasi değil bilimsel ve özyönetimsel kriterleri dikkate alır. Bu yüzden skandal yaşanmaz. 
   
   MERKEZİN ETKİSİ AZ 
   Üniversiteler üzerinde, merkezi hükümetin Eğitim ve Bilim Bakanlığı'nın etkisi, eyalet hükümetlerinkinden daha azdır. Bilimsel araştırma için federal bütçeden ayrılan paranın dağıtımında son söz bu bakanlığındır. Ancak federal bakan, hem federal sistemin, hem de üniversite özerkliğinin güçlülüğü nedeniyle bu parayı dağıtırken hiç de özgür değildir. 
   Bakanlık, sosyal demokratlarla yeşillerin iktidara geldikleri 1998'den bu yana Alman üniversitelerinin uluslararası rekabette yerini alıp, araştırma ve eğitim alanında daha güçlenebilmesi için bir "yüksekokul reformu"nu yürürlüğe koymaya çalışıyor. Bu reform, özellikle akademisyenlerin profesörlük tezi hazırlamadan da, doktoralarını bitirdikten sonra geçici sürelerle "profesör" olarak junior profesörlük görevlendirilebilmesini, böylece genç bilim adamlarının önünün açılmasını hedefliyor ve ilk ürünlerini almaya başladı.. 
   
   ALMAN YÖK'Ü 
   Almanya'da Türkiye'deki YÖK'e benzer bir kurum da var. Yüksekokul Rektörler Konferansı HRK adını alan bu kurum, devlet yüksekokulları ve devletçe tanınan yüksekokulların kurduğu bir birlik. Yönetsel işlevi bulunmayan HRK'da üniversitelerle, yüksekokullar rektörleri ya da başkanları tarafından temsil ediliyor. 
   
   Belçika'da YÖK gibi bir üst kurul yok...    Rektörler Konseyi, Üst Konsey, Daimi Konsey gibi oluşumlar var. Ancak atama yapma yetkileri yok. Sadece tavsiyede bulunuyorlar 
   GÜVEN ÖZALP Brüksel 

   Üniversite yapılanması "kurum içi demokrasi, bağımsızlık ve otonomi" aksı üzerine oturuyor. Durum böyle olunca da Türkiye'de yıllardır büyük tartışma yaratan YÖK gibi kurumlara pek rastlanmıyor. Belçika'da üniversiteler, kendi yönetimlerini kendileri belirliyor. Rektör seçimleri üniversitelerin akademik kadrosu tarafından, aday olan profesörlere verilen gizli oyla gerçekleşiyor. Rektörlük süresi ise genelde dört yıl. 
   
   YÖNETİM KONSEYİ 
   Bütçe belirlemeden yatırımlara kadar üniversitenin tüm sorunlarıyla ilgilenen Yönetim Konseyi var. Bu konsey rektör, dekanlar, akademik kadroya bağlı üyeler ve öğrencilerden oluşuyor. Bu yapılanma öğrencilerin yönetime etkin bir biçimde katılabilmelerine olanak sağlıyor. Bu konsey bir bakıma üniversiteler açısından üst yönetim rolü oynuyor. Bu yapılanma fakülte ve yüksekokullarda da geçerli, merkeziyetçilikten uzak ve oldukça otonom. Yönetim Konseyi, üniversite açısından global konularla ilgileniyor, fakülte konseyleri ise daha pratik ve "içe dönük" sorunlarla uğraşıyor. 
   
   FRANSIZCA VE FLAMANCA 
   Gerek dil gerekse toplumsal açıdan oldukça karmaşık bir yapıya sahip olan Belçika'da üniversiteler federal hükümet yerine Fransızca ve Flamanca konuşan iki toplumun yönetimlerine bağlı olarak faaliyet gösteriyor. Federal hükümet, üniversitelere hemen hemen hiç karışmıyor. Yetki ve sorumluluk, toplum yönetimlerinde olduğundan sorunlar federal hükümete varmadan çözülmüş oluyor. 
   Üniversitelerin mali kaynakları arasında federal ve toplum yönetimlerinin bütçelerinden ayrılan paylar önemli yer tutuyor. Kayıt paraları da bu mali kaynaklar arasında sayılabilir. Her ne kadar "Rektörler Konseyi", "Üniversitelerarası Konsey", "Üst Konsey", "Daimi Konsey" olarak adlandırılan oluşumlar bulunsa da bunların işleyişleri YÖK'le benzerlik göstermiyor. Bu kurumların tavsiyede bulunmanın ötesine geçen, atama gibi bir yetkileri yok. Üniversitelerin denetimi ise iki türlü gerçekleşiyor. Toplum yönetimleri üniversiteleri denetlemek üzere hükümet komiseri atayabildikleri gibi ilgili bakanlıklar delege atayabiliyor. Denetleme, üniversitelerin yasalara uygun olarak yönetilip yönetilmemesini izleme amacını taşıyor. Denetlemede gözlemler üniversiteye aktarılabiliyor, belli harcamalara ilişkin görüş bildirilebiliyor. 
   
   ANALİZ    Rektörler askerle görüşemez mi    ABBAS GÜÇLÜ 

   Geçtiğimiz hafta YÖK Başkanı Gürüz ve 8 rektör, Kara Kuvvetleri Komutanı Aytaç Yalman'ı ziyaret etti. Bu ziyaret, çeşitli çevrelerde çok farklı yorumlandı. "Elbette görüşürler" diyenler kadar şiddetle karşı çıkanlar da oldu. Sonunda Genelkurmay Başkanlığı da bir açıklama yaparak bu tartışmaya katıldı... Bu aşamada, sanki bir bu tartışma eksikti. Görüşmenin içeriğini bilmeden rektörlere böylesine ağır eleştiri yönetmek için haksızlığın da ötesinde önyargılı olmak gerekiyor. 
   Rektörler, eğer dayak yiyen çocuklar gibi askerlere gidip, "Abi bunlar beni dövüyor, sen de git onları döv" diye hükümeti şik yet ettilerse, elbette eleştirilir. Ama oradaki diyaloğun, ülke menfaatlerini de ilgilendiren çok önemli boyutlarda olduğunu görüyoruz. Kaldı ki Genelkurmay ile görüşmeyen kaldı mı .. 
   ODTÜ Rektörü Prof. Dr. Ural Akbulut, asker ile diyalog konusunda bakın neler diyor "Amerika'da mastır yapmayan albay, doktora yapmayan da general olamıyor. Pek çok ülkede de durum farklı değil. TSK da eğitime ve bilime çok fazla önem veriyor. Bu yüzden generaller ve komutanlarla sürekli temas halindeyiz. Biz de gideriz, onlar da gelir. ODTÜ Teknoparkı dünyanın en hızla gelişen üç teknoparkından birisi ve burada gerçekleştirilen projeler askerlerimizin çok ilgisini çekiyor. Şu anda bizde mastır, doktora yapan 50 subay var. Ama ABD'de bizim çapta bir üniversitede tam 3 bin 400 subay öğrenim görüyor. Ortak projeler geliştiriyoruz. Devletin kaynaklarını, bilgi birikimini ortak kullanmanın ne zararı olabilir ki Siyasiler ile görüşünce siyaset mi yapıyoruz ki, askerle konuşunca farklı noktalara çekiliyor. Bunların aşılması gerekir .." 
   Evet, Ural Hoca'nın anlattıkları ilginç. Ayrıca her iki tarafın da çok farklı eğitim birikimleri var. Bunların paylaşılması da çok doğal. 
   Tüm bunların ötesinde kamuoyunun zerre kadar güvenine mazhar olmayan YÖK'ü ayakta tutma çabaları varsa, elbette bu da tartışılmalıdır... 
   
   Profesörlük kıstasları    YASEMİN ÇONGAR Washington 

   Amerikan yükseköğrenim sistemini Türkiye'dekinden ayıran belki de en önemli unsur, akademik düzeydeki bütün kararların, her üniversitenin kendi özgün ve özerk yapısı içinde ele alınması. ABD'de 3 bin kadar üniversite var ve bu üniversitelerin arasında ya da üstünde yer alan, onları belli bir sistem ve kurallar altında bir araya getiren herhangi bir kurul yok. 
   Her üniversitenin kendi kural ve gelenekleri farklı olmakla birlikte, doktora eğitimi veren en seçkin 130 - 140 üniversitedeki uygulama birbirine benziyor. Sıralamanın üstlerinde yer alan Amerikan üniversitelerinin hemen hepsinde akademik unvanlar, üniversite içindeki altı yedi ayrı komitenin ayrı ayrı yaptığı inceleme ve değerlendirme sonucunda veriliyor. Bu komiteler, öğretim üyesinin tam zamanlı hocalık deneyimini esas alarak 6 yıllık doktoralı asistanlık sonrasında doçentlik için bir karar veriyor. Doçentlikten profesörlüğe geçiş ise tümüyle öğretim üyesinin araştırmalarına, yayınlarına, üretkenliğine ve kendi alanında dünyaca tanınan çalışmalar yapmış olmasına bağlı olarak yine birden fazla üniversite içi komitenin onayıyla sağlanıyor. 
   ABD'de herhangi bir üniversitede tam zamanlı hocalık tenör alan bir öğretim üyesi, bu hakka sadece o üniversite bünyesinde sahip, ve üniversiteden ayrılması halinde tenör alabilmek için ilgili yeni üniversitenin komitelerinden tek tek geçmesi gerekiyor. 
   Öğretim üyeleri, işten atılma riskine karşı bir sendika tarafından korunuyor. Cinsel taciz, ırkçı, etnik ve cinsiyetçi ayrımcılık gibi iddialar, bir öğretim üyesinin işinden olmasına, ilgili üniversitenin komitelerinin kararıyla neden olabiliyor. Ancak, akademik yetersizlik, ya da entelektüel hırsızlık gibi iddiaların, üniversiteden atılma sonucunu vermesi, büyük skandallar dışında ender rastlanan bir olay. 
   
   YARIN 
   Prof. İhsan Doğramacı, kurucusu olduğu, 1981 - 1992 yılları arasında başkanlığını yaptığı YÖK'ü anlatıyor 12 Eylül askeri yönetimi Prof. Doğramacı'nın hazırladığı taslaktan hangi maddeleri çıkardı. Başbakan Recep Tayyip Erdoğan, Milli Eğitim Bakanı Hüseyin Çelik ve Turizm ve Kültür Bakanı Erkan Mumcu, Doğramacı'ya neden gitti Doğramacı,1402'den atılanlar için ne yaptı 
</TEXT>
</DOC>
