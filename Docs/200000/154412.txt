<DOC>
<DOCNO> 154412 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/04/son/sondun12.html </URL>
<DATE> 2003/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Nicole Kidman, ''masal güzeli'' oldu... 
</HEADLINE>
<TEXT>

     Oscarlı ünlü yıldız Nicole Kidman, ''masal güzeli'' oldu. Kidman, masalcı ''Grimm Kardeşler''in hikayesinin konu edildiği filmde rol alacak. 
     Internetteki ''empireonline'' sitesinin haberine göre, iki genç yıldız Matt Damon ve Heath Ledger'ın görev alacağı ''Grimm Kardeşler'' filmindeki rol arkadaşları, ''büyüleyici bir masal güzeli'' olacak. 
     Brad Pitt ile Bruce Willis'in rol aldığı ''12 Maymun-Twelve Monkeys'' filminin yönetmeni Terry Gilliam'ın projesinde rol almak üzere görüşme masasına oturan Kidman'ın hangi rolde izleyici karşısına çıkacağı ise henüz belirlenmedi. 
     Köylüleri büyülü canavarlara karşı koruyan Grimm Kardeşler'in büyülü öyküsünün çekimlerine, Haziran ayında Prag'da başlanacak. 
     Nicole Kidman, önümüzdeki günlerde çekimlerine başlanacak olan ''Mr and Mrs Smith'' adlı filmde de ünlü aktör Brad Pitt ile ilk kez kamera karşısına geçecek. 
     

     
</TEXT>
</DOC>
