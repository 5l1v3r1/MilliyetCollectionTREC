<DOC>
<DOCNO> 154351 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/04/siyaset/siy06.html </URL>
<DATE> 2003/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Müdürlük için kura çekildi 
</HEADLINE>
<TEXT>

     SEZER KÜÇÜKKURT Afyon DHA 

     Turizm ve Kültür bakanlıklarının birleştirilmesinin ardından Afyon'da yaşanan gelişme şaşkınlık yarattı. Turizm ve Kültür Müdürleri ile görüşen Afyon Valisi Muzaffer Dilek, birleştirilen müdürlük için hangisinin göreve bakacağını kurayla belirledi. İldeki müdürlüğe vek leten bakacak kişiyi belirlemek için İl Kültür Müdürü Ali İhsan Narlı ve Turizm Müdürü Kazım Çengelci ile görüşen Dilek, iki müdür arasında kura çekeceğini bildirdi. Milli Eğitim İl Müdürü Metin Topkaraoğlu'nun da şahit olarak katıldığı kura çekimini, Turizm İl Müdürü Çengelci kazandı. Her iki müdürün de kendi gözünde eşdeğer olduğunu belirten Dilek, şunları söyledi 
     "Kente iki ay önce geldiğim için her iki müdürü de yeteri kadar tanıyamadım. Birini tercih etsem, diğeri buna üzülebilecek, kırgınlık yaşanabilecekti." Kurayı kaybeden Narlı ise "Vali Bey tercih hakkını kullansaydı daha iyi olurdu" dedi. 
     

</TEXT>
</DOC>
