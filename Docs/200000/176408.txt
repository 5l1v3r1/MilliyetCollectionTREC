<DOC>
<DOCNO> 176408 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/18/spor/spo04.html </URL>
<DATE> 2003/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon'da kriz 
</HEADLINE>
<TEXT>

   Bordo-Mavililer'de ilk iki haftada kaybedilen beş puanın yanı sıra halen ödenmeyen kupa primleri iç sorunları doruk noktaya taşıdı 
      
   Futbolcular huzursuz 
   YENİ sezonun ilk iki maçında beş puan kaybeden Trabzonpor'da kazan kaynıyor. Bordo - Mavili camia, teknik heyet ve futbolcuları sert bir dille eleştirirken, kulübe yakın çevreler krizin ödenmeyen primlerden kaynaklandığını iddia etti. Türkiye Kupası zaferinin ardından vaat edilen primlerin halen verilmemesinin takımı son derece huzursuz ettiği bildirildi. 
   
   Ceza sistemi yolda 
   FENERBAHÇE maçı öncesi bazı futbolcuların, "Kupa primimiz ödenmedi. Peşinatlarımız verilmedi. Bu moral bozukluğu ile Fenerbahçe maçında kötü oynarsak ne olacak " dediği öğrenildi. Teknik Direktör Samet Aybaba'nın yönetimden sorunların bir an önce çözülmesini istediği ve gerekli duyulduğu takdirde sorun çıkaran isimlere ceza verilmesini talep ettiği açıklandı. 
   
   Kaleci arayışı 
   FENERBAHÇE maçında hatalı gol yiyen Petkoviç'in yerine yeni arayışların başladığı iddia edildi. Bordo - Mavili yöneticilerin, Samsunspor ile yollarını ayıran Beşiktaş'ın eski kalecisi Fevzi'nin yanı sıra Belçikalı Geert de Vlieger, Herpoel, Zdravkov ve Göksel için düğmeye bastığı vurgulandı. 
   
   Oumar yandı 
   TRABZONSPOR Yönetimi, Fenerbahçe maçında kırmızı kart gören Oumar konusunda Samet Aybaba'nın raporunu bekliyor. Yöneticilerin Fransız futbolcuya 10 milyar liraya kadar ağır para cezası vermeyi düşündüğü öğrenildi. Samet Aybaba, "Bundan sonra hata yapan kimseye taviz vermeyeceğiz" dedi. 
   
   
</TEXT>
</DOC>
