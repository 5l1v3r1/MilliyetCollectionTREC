<DOC>
<DOCNO> 166815 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/02/son/sondun23.html </URL>
<DATE> 2003/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni bir gizemli hastalık 30 çocuk öldü... 
</HEADLINE>
<TEXT>

     Hindistan'ın güneyindeki Andra Pradeş eyaletinde, henüz bilinmeyen bir hastalıktan 30 çocuk öldü. 
     Hindustan Times'ın haberine göre, eyaletin Krimnagar bölgesinde baş gösteren hastalık, son üç günde komşu Nizamabad ve Krişna bölgelerine yayıldı. 
     Krimnagar'da 23, Nizamabad'da ise 6 çocuğun hastalıktan öldüğü belirtildi. 
     Sağlık yetkilileri, hastalığın bulaştığı çocuklardan alınan kan örneklerinin başkent Yeni Delhi'deki Viroloji Enstitüsü'ne gönderildiğini söyledi. 
     Hastalığa yakalanan çocukların yüksek ateş, baş ağrısı, ishal ve sancı şikayetleri bulunduğu bildirildi. 
     Bazı doktorlar, hastalığın menenjit, bazıları ise ensefalit beyin iltihabı olduğunu tahmin ediyor. 
     Hindistan'ın Batı Bengal eyaletinde de geçen ay 30 kadar çocuğun gizemli bir hastalıktan öldüğü bildirilmişti. 
     
</TEXT>
</DOC>
