<DOC>
<DOCNO> 199773 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/04/son/soneko39.html </URL>
<DATE> 2003/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Borusan'dan, onaylı kullanılmış otomobillere yeni standartlar 
</HEADLINE>
<TEXT>

     Borusan Otomotiv, bir süre önce başlattığı Onaylı Kullanılmış Otomobil programı ile kullanılmış araçlara yeni standartlar kazandırdı. 
     Borusan Oto'dan onaylı kullanılmış BMW ve MINI marka otomobil alındığında, en az 1 yıl EUROPlus garanti istenildiğinde 2 yıl ve yol yardım hizmeti de birlikte sunuluyor. 
     Borusan Otomotiv'den yapılan açıklamaya göre, şimdilik Borusan Oto Avcılar ve Borusan Oto Ankara'da verilen bu hizmet, sırasıyla diğer Borusan Otomotiv bayilerinde uygulanmaya başlanacak. 
     Onaylı kullanılmış otomobil almak isteyen müşteriler için BMW ve MINI'ler, konusunda uzman ekipler tarafından kapsamlı performans, dayanıklılık ve güvenlik testlerinden geçiriliyor. Bakımları yalnız orijinal parça kullanılarak yapılıyor. BMW ve MINI standartlarında araç yenileme sistemi uygulanıyor. İç, dış temizlik ve boya koruma sistemleri ile araç yeni gibi tekrar satışa sunuluyor. Müşteriye kilometre orijinalliği ve gövde hasarsızlığı garantisi de veriliyor. 
     1 ya da 2 yıllık EUROPlus Garanti paketi içeriğinde ise otomobilde meydana gelebilecek bütün mekanik ve elektriksel sorunlarda, orijinal parçalar kullanılarak bakım ve onarım yapılıyor. 
     Yapılan onarım ve kullanılan parçalar yeniden garanti altına alınıyor. 
     EUROPlus yardım kapsamı ile otomobilin arıza veya kaza nedeniyle hareketsiz kalması durumunda acil servis, çekici, kurtarıcı, kiralık araç, ulaşım, konaklama, onarımı biten aracın ulaşımı gibi hizmetlerin tümü Türkiye'de ve Avrupa'da veriliyor. 
     
</TEXT>
</DOC>
