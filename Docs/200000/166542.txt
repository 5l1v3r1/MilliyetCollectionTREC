<DOC>
<DOCNO> 166542 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/01/yasam/ayas.html </URL>
<DATE> 2003/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Yollar kan gölü 
</HEADLINE>
<TEXT>

Lastiği patlayan minibüs, kamyonun altına girdi, 12 kişi öldü, 7 kişi yaralandı. Diğer kazalarda da 22 kişi can verdi 
     AKSARAY DHA 

     Yurdun çeşitli yerlerinde dün meydana gelen kazalarda 34 kişi can verdi, 63 kişi de yaralandı. Kazaların en korkuncu Aksaray'da yaşandı. Lastiği patlayan köy minibüsü kamyonla çarpıştı, 12 kişi yaşamını yitirdi, kamyon şoförü ile 6 yolcu yaralandı. 
     Ağaçören'den Şereflikoçhisar'daki pazara alışverişe gidenleri taşıyan Hüseyin Görgülü 55 yönetimindeki minibüs Aksaray-Ankara Karayolu'nun 55'inci kilometresine varmıştı ki, sol ön lastiği aniden patladı. Minibüs karşı yönden gelen Hüseyin İpek 31 yönetimindeki kamyonla kafa kafaya çarpıştı. Kazada, minibüs sürücüsü Görgülü ve yolculardan Ali İhsan Aydın 67 , Muhittin Kabay 41 , Döndü Andık 34 , Cafer Atak 64 , Çelebi Doğangüzel 64 , Hacı Keskin 50 , Mahmut Aydoğan 47 , İlhami Baysal 47 , Gülizar Baysal 48 , İbrahim Özdemir ve Vedat Cam öldü. Yaralanan kamyon şoförü Hüseyin İpek ile minibüsten yaralı olarak çıkartılan altı yolcu Aksaray Devlet Hastanesi'nde tedaviye alındı. 
     
İl il trafik kurbanları      Yurdun çeşitli yerlerinde meydana gelen diğer kazalarda ise 22 kişi öldü, 56 kişi yaralandı. Kazaların meydana geldiği yer ve ölenlerin isimleri şöyle Amasya Ferda Sizer ve Aslan Ok, Çorum Hulusi Uçakçıoğlu ve Mustafa Balkan, Afyon Mustafa Çelik ve Ali Tezcan, Osmaniye Kimliği belirlenemeyen bir kişi, Gaziantep Mehmet Kara, Antakya Hüseyin Tüylü, Diyarbakır Zümrete Aytemür, Çanakkale Hayriye Özener, Muğla Selim Gebeş ve Ergün Apış, Aksaray Mehmet Eroğlu, Yozgat Himmet Aslan ve İsmet Engin, Bolu Mesut Erman, İzmir Kimliği belirsiz bir kişi ve Nilgün Yıldırım, Bursa Abdullah Boşnak ve Hasene Boşnak, Zonguldak Fatih Saraç. 
     

</TEXT>
</DOC>
