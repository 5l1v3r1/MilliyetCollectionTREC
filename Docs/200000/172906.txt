<DOC>
<DOCNO> 172906 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/01/siyaset/siy04.html </URL>
<DATE> 2003/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan, YAŞ yemeğini iptal etti 
</HEADLINE>
<TEXT>

   YAŞ'a ilk kez başkanlık edecek olan Başbakan Erdoğan, ş ranın ikinci günü türbanlı eşiyle vereceği akşam yemeğini programdan çıkardı 
   BARKIN ŞIK ELÇİN ERGÜN Ankara 

   
   Yüksek Askeri Ş ra YAŞ , Türk Silahlı Kuvvetleri TSK personelinin terfi ve emeklilik durumları ile gündemdeki diğer konuların değerlendirmesini yapmak üzere Başbakan Recep Tayyip Erdoğan'ın başkanlığında bugün toplanıyor. 
   Genelkurmay Başkanlığı Kararg hı'ndaki Çakmak Salonu'nda saat 09.55'te başlayacak ve dört gün sürecek toplantıya ilk kez başkanlık edecek Erdoğan, YAŞ'ın ikinci günü türbanlı eşi Emine Erdoğan ile birlikte vereceği akşam yemeğini iptal etti. Erdoğan'ın, yemeklere "eşli" olarak ev sahipliği yapılması geleneğinin YAŞ üyeleri arasında tatsızlığa neden olacağını öngörerek, sürpriz bir kararla programdan kendi yemeğini çıkardığı belirtildi. 
   İkisi kuvvet komutanı 5 orgeneralin emekliye ayrılacağı YAŞ'ta üyelerin toplantılar boyunca eşler arasında gerçekleştirilen programlarının ise aralık ş rasındaki gibi gerçekleştirilmesinin beklenmediği kaydedildi. Genelkurmay Başkanı Org. Hilmi Özkök'ün eşi Özenç Özkök, aralıkta dönemin Başbakanı Abdullah Gül'ün eşi Hayrünnisa Gül'ün türbanlı olması nedeniyle herhangi bir program düzenlememişti. Dün gün boyunca kulislere ş rada yemeklere ev sahipliği yapacak komutanların, Erdoğan'ın eşinin türbanlı olması nedeniyle kendi yemeklerini iptal ettikleri bilgisi yansıdı. Ancak, söz konusu haberleri yalanlayan kaynaklar, program akışında bir değişiklik olmadığını bildirdi. 
   
   
</TEXT>
</DOC>
