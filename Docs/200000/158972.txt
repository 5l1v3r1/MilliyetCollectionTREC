<DOC>
<DOCNO> 158972 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/26/yazar/temelkuran.html </URL>
<DATE> 2003/05/26/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Üç Kadının Hik yesi 
</HEADLINE>
<TEXT>

     "Şimdi şehrin başına gelen bu felaketi, bu müthiş esareti ve acı hicreti tasvire muktedir kalem nerede " 
     Hangi şehir için yazılmış olabilir bu cümle 
     Parçalanmış bir rejimle birlikte vakarı hırpalanan, tröstlerin dev reklam panolarıyla yüzü kapatılan, kapitalist sistemin değerlerince istilaya uğrayan Saint Petersburg için mi 
     Halkı, çocuklarının kolları bacakları koparılırken kendi mallarını yağmalayan, sakız çiğneyen ABD askerlerini çok dövülmüş köpekler gibi hissiz karşılayan Bağdat için mi 
     Yoksa... 
     Bu, Bizans tarihçisi Dukas'ın 1453'te sevgili şehri Konstantinopolis düştüğünde yazdığı bir cümle her üç şehir için de, şimdi geriye bakıldığında, yeniden, aynı taze acıyla söylenebilecek olan... Bu, üç şehrin hik yesidir Petersburg, Bağdat ve İstanbul, aslında ölmemek için direnen üç kadındır. Tıpkı padişaha "Bin Bir Gece Masalları"nı bir gece daha yaşamak için anlatmak zorunda olan Bağdatlı kadın gibi onlar da bedenlerini ve ruhlarını korumak için insanlığa parlak hik yeler anlatmak zorundadır... 
     
Düşmüş şehirlerin hüznü      Bir önceki gece, Bağdatlılar ve İstanbullular için de çok tanıdık olan bir hüzünle söylüyordu rehber 
     "Bu ülkeyi mahvettiler " 
     Ertesi gün Çar Petro'nun 2. Yekaterina için yaptırdığı Yazlık Sarayı, ihtişama hayranlık duymaktan sıkıldığımı söyleyerek gezmek istemediğimde ise neredeyse ezilerek rica ediyordu 
     "Amber Salonu görmelisiniz." 
     Duvarları kehribar taşıyla kaplı odadan bahsediyordu ve evet olağanüstü bir görüntüydü. Ama mühim olan rehber kadının yüzüydü. Şimdi gözden düşmüş bir prensesin kıymetini anlatmak ister gibi, ricacıydı. şehirleri ve ülkeleri büyük acılardan geçenler bilirler yabancıların kayıtsız bakışlarının insanın canını nasıl acıttığını. Yabancılara ne kadar anlatsa da şehrin kalbini tercüme edemeyeceğini bildiğinden insanın yaşadığı iç sıkıntıyı... Şimdi bir Bağdatlıya sorsan kim bilir şehrini nasıl anlatırdı Ya da bir İstanbullu, otoparkçıların, betonarmelerin ve pespaye eğlentilerin çukuru ilan edilen şehrini anlatırken Petersburgludan veya Bağdatlı'dan daha mı az kahrolurdu Ve hepimiz aynı hüzünlü heyecanla anlatmaz mıydık şehrin en güzel yerlerini 
     İnsanlık tarihinin biriktiği büyük ve eski şehirlerin hepsi, entrikaların, iktidar kavgalarının, insanlığın en yüksek ve en alçak hallerinin tanığıdırlar. Acaba bu yüzden mi çoktur anlatacak hik yeleri Yoksa onlar ölmemek için mi sürekli hik yeler anlatmak zorundadır Şehir, üzerlerinden rejimler, krallar, açgözlüler ve barbarlar geçtikten sonra bile orada, öylece duruyor olabilmek için mi durmadan konuşmak zorundadır 
     
Şehir, sürer      Şehirler ancak böyle sürebilirler. Şehirler ancak hik yeleri sayesinde krallardan uzun yaşayabilirler 
     İşte bu yüzden Bağdat ağzı sakızlı işgalcilerden uzun yaşayacak. İstanbul bu açgözlülük bittiğinde de gerdanını açacak. Petersburg bu siyah limuzinli mafya oğlanları gittiğinde de burada olacak. Şehir sürer çünkü. Çünkü iktidarların söyleyecek hiçbir şeyi kalmadığında bile onların anlatacak daha bir sürü hik yesi vardır. Kendine kaçıp saklanıp sonra yeniden doğrulur. Şehirler yani, bin ikinci gecede de konuşur. 
     
     

</TEXT>
</DOC>
