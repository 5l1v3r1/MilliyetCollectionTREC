<DOC>
<DOCNO> 191686 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/28/astro/index.html </URL>
<DATE> 2003/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İnançlar çatışabilir 
</HEADLINE>
<TEXT>

   
   
   Günün pozitif yanı heyecan, yenilik ve enerjik ifadeye açık olması. Ay büyürken dikkat çekmek kolay olacak. Akşam gereksiz çatışmalara girebiliriz. Koç'lar yeni kişiler, yabancılar, hareket ve eğitimle ilgili konularda ilerleme kaydedebilir. Ona tanınan olanaklardan yararlanmalı. Boğa'lar maddi konularda cömert ve uzlaşıcı olmalı. Ortaklaşa konulara vurgu devam ederken, borç alacak konuları da gündeme gelebilir. İkizler sabırlı olmayı bilmeli ve bu arada gelebilecek eleştirilere de açık olmalı. Kimi zaman her şey istediğimiz yönde gitmeyebilir. Sinir harbi yaşamamak için açık görüşlü olmalılar. Yengeç'ler koşturmak, günlük işlerle uğraşmak yüzünden kendilerini kurban gibi hissedebilirler. Duygusal alanda canlılık var ama bu arada detaylara özen göstermek gerekiyor. Aslan'lar rahat edebilecekleri ve hayattan zevk alabilecekleri bir gündeler. Bu arada güzel sürprizler de onları mutlu edebilir. Böylece gerginlikleri dengeleyebilecekler. Başak'lar yapıcı olabilecekleri bir gündeler. Kısa yolculuklar, hareket ve eve ait konular öne çıkmakta. Daha organize olmaya bakmalılar. 
   Terazi'ler gün içinde yapacağı görüşmeler ve konuşmalarla meşgul olabilir. Eğitim, hareket ve zihinsel konular vurgulanıyor. Bazı dikkatsizlikler akşam sorunlara yol açabilir. Akrep'ler para kazanmak için olanağa sahipler. Yeni işler geliştirmek ve başlangıçlar yapmak için değişik fırsatlar ortaya çıkabilir. Yay'lar bugün de ön plandalar. Duygusal alanda huzurlu olmasa da kişisel alanda ilerleme söz konusu. Ailevi konular ile ilgili işler de gündeme gelebilir. Oğlak'lar aceleci olmamalılar. Duygusal alanda endişe ya da şüphe yüzünden kendilerini tahrip edebilirler. Geçmişe ait konuları temizlemek gerekecek. Kova'nın grup çalışmaları yapması ve olaylara daha geniş bir alandan bakması gerekiyor. Yenilik yapmak mümkün ama arkadaşlar arasında bazı huzursuzluklar gündeme gelebilir. Balık'lar iş hayatına odaklanmalılar. Yapılacak çok şey söz konusu. Böylece başkalarının dikkatini de çekebilecekler. 
   
   
</TEXT>
</DOC>
