<DOC>
<DOCNO> 152015 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/24/yasam/yas10.html </URL>
<DATE> 2003/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu köpek dokuz canlı 
</HEADLINE>
<TEXT>

     DIŞ HABERLER SERVİSİ 

     Amerika'da bir köpek, araba çarpmasına, kafasından vurulmasına ve iki saat boyunca dondurucuya kapatılmasına rağmen hayatta kalmayı başardı. 
     California'da evinden kaçan Dosha adlı köpeğe ilkönce bir araba çarptı. Yaralı köpeği görenler polis çağırdı. Polis ise tasması olmayan Dosha'nın acı çekmemesi için, talihsiz hayvanın kafasına ateş etti. 
     
     Dosha'ya yardım yağıyor 
     Öldü sanılan 10 aylık dişi köpek, hayvan kontrol merkezinde bir dondurucuya konuldu. İki saat sonra merkezin yöneticisi, hayvanı kontrol etmek için dondurucunun kapağını açtığında Dosha'nın yaşadığını fark etti. Veterinerler, donma belirtileri gösteren Dosha'nın kafasındaki kurşun parçacıklarının temizlendiğini ve durumunun iyi olduğunu söyledi. Araba çarpmasına rağmen köpekte kırık tespit edilemedi. Dosha için yardım kampanyası başlatıldı. 
     


YAŞAM 




















</TEXT>
</DOC>
