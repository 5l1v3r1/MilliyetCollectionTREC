<DOC>
<DOCNO> 191918 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/29/ekonomi/eko02.html </URL>
<DATE> 2003/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Bütçede pay ayrıldı ek vergi geri ödeniyor 
</HEADLINE>
<TEXT>

   Gelirler Genel Müdürü, Anayasa Mahkemesi'nin iptal ettiği Ek Taşıt Vergisi'nin geri ödemesi için bütçede 700 trilyon ayrıldığını açıkladı 
      NEDİM ŞENER 
   
   Anayasa Mahkemesi'nin iptal ettiği ek Taşıt Vergisi'nin geri ödemeleri için kanun hazırlığı sürüyor. Gelirler Genel Müdürü Osman Arıoğlu, ek Taşıt Vergisi ödemesi yapanların mahkemelere başvurmalarına gerek olmadığını, 2004 bütçesinde geri ödemeler için pay ayrıldığını söyledi. 
   Arıoğlu, 2004 bütçesinin "B cetvelinde red ve iade olunan vergiler" kaleminde 700 trilyon lira ödenek ayrıldığını açıkladı. 
   
   ÖTV ile telafi 
   Geri ödemelerin araçları olanlara mahsup, araçlarını satmış olanlara iade şeklinde yapılacağını belirten Arıoğlu, geri ödemede faiz verilmesinin ise söz konusu olmadığını söyledi. 
   2004 bütçesinde yeniden değerleme oranıın yüzde 43 öngörüldüğünü hatırlatan Arıoğlu, şöyle dedi "Motorlu Taşıtlar Vergisi'ndeki MTV artış da bu civarda olacaktır. Ayrıca ek Taşıt Vergisi'nin geri ödenmesinden dolayı ortaya çıkan gelir kaybının da MTV sistemindeki değişiklik ve Özel Tüketim Vergisi'nin ÖTV artırılması ile telafi edilmesi düşünülüyor." 
   
   Enflasyon, hedefin 1 puan altında    2003 hedefleri revize edildi. Buna göre cari işlemler açığı yıl sonunda 7.7 milyar dolar, 16.2 milyar dolar beklenen dış ticaret açığı 21.3 milyar dolara yükselecek. 
   ÖTV'den sağlanan gelir hedefin 1 katrilyon, KDV'de de 596 trilyon üzerinde gerçekleşecek. Tahsilat Gelir Vergisi'nde hedefin 240.9 trilyon, MTV'de 50.4 trilyon, Özel İletişim'de 80.7, Özel İşlem Vergisi'nde 185.3 altında kalacak. Enflasyonda yıl sonu hedefi tüketici fiyatlarında yüzde 20 ile hedefe uygun olurken, toptan eşya fiyatlarında yüzde 17.4'lük hedefin 1 puan altında kalarak yüzde 16.5 çıkması bekleniyor. 
   
   Damga vergisi kalkıyor 
   Bu arada 2004 yılı programına göre, bankacılık işlemlerindeki damga vergisi yıl başında, ticari kredilerden alınan Kaynak Kullanımı Destekleme Fonu KKDF 1 Temmuz 2004'te kalkacak. Gelir ve kurumlar vergisinden yüzde 10 fon payı uygulaması sürecek. MTV'de kasko değerine göre vergilendirme sistemine geçilecek. 
   
   
</TEXT>
</DOC>
