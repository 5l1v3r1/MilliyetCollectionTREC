<DOC>
<DOCNO> 175331 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/13/ekonomi/eko02.html </URL>
<DATE> 2003/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
El Kaide listesinde gösterilen şirketin ortağı Dünya Bankası 
</HEADLINE>
<TEXT>

   ABD'nin, El Kaide örgütünün finansörleri arasında gösterdiği Nasco Nasreddin Holding'in ortakları arasında Dünya Bankası kuruluşu olan IFC de var 
   NEDİM ŞENER 
   
   ABD'nin, 11 Eylül saldırısından sorumlu tuttuğu Usame bin Ladin'in lideri olduğu El Kaide adlı terör örgütünün destekçisi şirketler arasında olduğunu bildirerek faaliyetini durduttuğu Nasco Nasreddin Holding'te Dünya Bankası'nın yan kuruluşu IFC'nin International Finance Corporation de hissesinin olduğu ortaya çıktı. 
   ABD'nin isteği üzerine El Kaide destekçisi olduğu gerekçesiyle Nasco Nasreddin Holding AŞ'nin faaliyetleri 16 Kasım 2002 tarihli Resmi Gazete yayınlanan Bakanlar Kurulu Kararı ile yasaklanmıştı. Ortakları Etyopya uyruklu Ahmed İdris Nasreddin, Abdurrahman İdris Nasreddin ve Saleh İdris Nasreddin olan Nasco Nasreddin Holding AŞ, 1987 yılında 2 milyar lira sermaye ile Demirhane Caddesi No.219 Zemin kat Zeytinburnu adresinde kuruldu. 
   Yıllar itibarı ile Türkiye'de faaliyetlerini artıran ve para piyasalarında işlemler yapan Nasreddin Holding, 1991 yılında sermayesini 12 milyar liradan 16 milyar liraya çıkardı. 1991 yılındaki Genel Kurul toplantısında Dünya Bankası'nın yan kuruluşu olan Uluslarası Finans Kuruluşu International Finance Corporation - IFC yüzde 25 oranında hissenin sahibi oldu. 
   
   Zarardaki şirketleri aldı 
   Şirketteki hisse oranını koruyan IFC, 11 Eylül 2001 tarihinde New York'ta gerçekleşen saldırıdan bir ay önce 14 Ağustos 2001 tarihinde yapılan Genel Kurul toplantısındaki hazirun cetveline göre 821 milyar liralık sermayenin yüzde 25'i olan 205 milyar liralık bölümün sahibi. 
   Kurucu üç ortağın soyadları gibi İstanbul Ticaret Odası'na kayıt yaptırırken verdikleri adres de aynı. Üçü de açlıkla boğuşan Etyopya uyruklu ortaklar adres olarak da 'Corso Sempione 6920 149 Milan - İtaly' adresinde oturdukları beyan etti. 
   Nasco Holding'in Türkiye'deki faaliyetleri de oldukça ilginç. Holding'in 1993 - 1999 yılları arasında Okumuş Holding, Yatsan, Batılılar Konfeksiyon, Oktaş gibi bilançoları zararda olan şirketleri satın aldığı belirlendi. 
   Birleşmeleri yakından takip eden yetkililer şu görüşleri dile getirdi 
   "Faaliyet alanlarının genişliği ve bilançolarında açıkça zararda olduğu görülen şirketlerin hisselerinin alan Nasco Holding'e IFC'nin neden ortak olduğu konusunun ile Nasco adlı şirket neden zararda olan şirketlerin hisselerini aldığının yanıtları hala bulunabilmiş değil. Bu olay zaman aşımı da dikkat alanırak 1999 yılı ve sonrası faaliyetleri bakımından karapara aklanıp aklanmadığı yönünden araştırılmalı. Bazı şirketlere kaynak aktarılıp aktarılmadığı da ortaya çıkarılmalı." 
   
   Nacso Nasreddin Holding ortalık yapısı Nasreddin International Group Limited Holding yüzde 67.52 International Finance Corporation IFC yüzde 25.0 Ahmed İdris Nasreddin yüzde 1.87 Abdurrahman İdris Nasreddin yüzde 1.87 Saleh İdris Nasreddin yüzde 1.87 Attia Ahmed Nasreddin yüzde 1.87 
   Kaynak İstanbul Ticaret Odası 
   
</TEXT>
</DOC>
