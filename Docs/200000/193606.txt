<DOC>
<DOCNO> 193606 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/05/son/sontur30.html </URL>
<DATE> 2003/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Trafikte önce kaza sonra kavga... 
</HEADLINE>
<TEXT>

     Ankara'da bir taksi sürücüsü ile belediye otobüsü şoförü arasında yol boyunca devam eden mücadele kaza ile sonuçlandı. 
     GMK Bulvarı Denizcilik Müsteşarlığı önünde Abdülrezzak A. yönetimindeki, Keçiören-Kızılay hattında çalışan belediye otobüsü, Mehmet G. yönetimindeki 06 T 5886 plakalı taksiye çarptı. 
     Görgü tanıklarının ifadesine göre yol boyunca birbirini sıkıştıran otobüs ve taksi sürücüsü arasında kaza sonrasında tartışma çıktı. 
     Yoldan geçen belediye otobüsü şoförlerinin müdahale ettiği tartışma, taksi sürücüsünün telefon ile çağırdığı arkadaşlarının da katılması ile kavgaya dönüştü. 
     Kaza sonrası olay yerine gelen trafik ekibi, asayiş ekiplerinden yardım istedi. 
     Asayiş ekipleri, kavgayı ayırmaya çalışan trafik polisine direnen ve sözlü hakarette bulunan taksi sürücüsü ve arkadaşlarını gözaltına aldı. 
     
</TEXT>
</DOC>
