<DOC>
<DOCNO> 173612 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/05/siyaset/siy10.html </URL>
<DATE> 2003/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye ve Hindistan BM, Irak'ta etkin olmalı 
</HEADLINE>
<TEXT>

   ANKARA Milliyet 

   
   ABD'nin Irak'a asker göndermesini en fazla istediği Hindistan ve Türkiye, Washington'un taleplerini Ankara'da görüştü. Her iki ülke, BM'nin Irak'ta daha etkin olması konusunda görüş birliğine vardı. Hindistan Dışişleri Bakanı Yashwant Sinha, resmi temaslarda bulunmak üzere geldiği Türkiye'de, Cumhurbaşkanı Ahmet Necdet Sezer, Başbakan Tayyip Erdoğan ve Başbakan Yardımcısı ve Dışişleri Bakanı Abdullah Gül'le görüştü. 
   Sinha, Irak'a asker gönderilmesi için BM şemsiyesinin şart olduğunu belirterek, "Irak'ın bağımsızlğı ve toprak bütünlüğü için hep birlikte çalışabiliriz. Ama BM'nin daha etkin olması gerekiyor. BM yönetimi olmadan oraya asker gitmesi doğru olmaz. Bu yüzden bizim parlamentomuz asker göndermedi" diye konuştu. 
   
   
</TEXT>
</DOC>
