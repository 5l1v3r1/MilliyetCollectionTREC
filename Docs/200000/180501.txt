<DOC>
<DOCNO> 180501 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/05/son/soneko06.html </URL>
<DATE> 2003/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'a sponsor yağmuru... 
</HEADLINE>
<TEXT>

     Birinci Süper Futbol Ligi'nde 2002-2003 futbol sezonunu şampiyon olarak tamamlayan Beşiktaş'a sponsor yağıyor. 
     Beşiktaş'ın 2003-2004 sezonu sponsorları Beko, Turkcell, Carlsberg, Pepsi, Puma, Memorial, Intercity, TVS, Cacharel, Medline, Powerade, Anadolu Sigorta, Hayat Su'dan oluşurken, Turkcell, Pepsi, Intercity ve Medline Beşiktaş'ın sponsor ailesine bu yıl katıldı. 
     Beşiktaş Futbol Yatırımları Sanayi ve Ticaret A.Ş. Genel Müdürü Gökhan Sarı, sponsorluk anlaşmalarının sürelerinin sponsorlara göre 1 yıl ile 5 yıl arasında değiştiğini söyledi. 
     Sarı, bu anlaşmaların minimum nakit toplamının 15 milyon dolar olduğunu, sporcular için bedelsiz ürün ve hizmetlerin de bulunduğunu kaydederek, ''Sponsorlarımızın sayısının artmasında takımımızın, yönetimimizin ve şirketimizin başarısı büyük'' dedi. 
     
     ''YENİ SPONSORLUKLAR HER ZAMAN GÜNDEME GELEBİLİR'' 
     Yeni sponsorlukların her zaman gündeme gelebileceğini söyleyen Sarı, ''Bu konudaki talep tabii ki şirketlerden geliyor ve ortak noktalarda paylaşıldığı anda gerçekleştiriliyor'' diye konuştu. 
     Beşiktaş'ın sadece Ağustos ayı içinde sponsorluk sözleşmesi imzaladığı firmalar ve sözleşmelerin kapsamları şöyle 
     ''Danone SA Danone Sabancı Gıda ve İçecek San. ve Tic. A.Ş. ile su sponsorluğu sözleşmesi. 
     Intercity Rent A Car Ekim Turizm Ticaret ve Sanayi Ltd. ile 3 yıllık otomobil sponsorluğu sözleşmesi. 
     Alarm Sağlık Hizmetleri Sanayi ve Ticaret A.Ş. MEDLINE ile 1 yıllık İnönü Stadyumu sağlık hizmetleri sponsorluğu sözleşmesi. 
     Pepsi Cola Servis ve Dagıtım A.Ş. ile 4 yıl süreli KDV dahil 1 milyon 947 bin dolarlık özel sponsorluk sözleşmesi. 
     İstanbul Memorial Sağlık Yatırımları A.Ş. ile 2 yıl süreli sağlık sponsorluğu sözleşmesi.'' 
     
</TEXT>
</DOC>
