<DOC>
<DOCNO> 176187 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/16/son/sontur28.html </URL>
<DATE> 2003/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Hopa'da midibüs dereye yuvarlandı 1 ölü, 16 yaralı 
</HEADLINE>
<TEXT>

     Artvin'in Hopa İlçesi'nde bir midibüsün dereye uçması sonucu 1 kişi ölürken, 16 kişi de yaralandı. 
     Alınan bilgiye göre ilçeye bağlı Yoldere mevkiinde, Sebahattin Çakır yönetimindeki 34 JLF 93 plakalı otomobil, hatalı sollama yaparak, karşı yönden gelen İlhami Taşkın yönetimindeki DC 167 plakalı midibüsün şeridine geçti. 
     Bu sırada, şerit değiştiren araca çarpmamak için yolun kenarına yanaşmaya çalışan Taşkın, direksiyon hakimiyetini kaybedince, midibüs, yaklaşık 15 metreden yükseklikten dereye yuvarlandı. 
     Kazada, midibüste bulunan Fuat Küçük 47 ölürken, yaralanan İlhami, Yılmaz, Nuran ve Begüm Aleyna Taşkın, Ayfer ve Nihat Küçük, Alpaslan, Taner ve Bülent Akbulut, Kenan ve Cengiz Dalmış, Taner Demirci, Paşa Kazaskeroğlu, Ayhan Alver, Nuri Yılmaz ve Galip Büdün, kaldırıldıkları Hopa ve Rize Devlet Hastanesi'nde tedavi altına alındılar. 
     
</TEXT>
</DOC>
