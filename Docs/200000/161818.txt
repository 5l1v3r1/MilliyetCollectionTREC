<DOC>
<DOCNO> 161818 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/08/yazar/sazak.html </URL>
<DATE> 2003/06/08/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Kavağa 3. köprü 
</HEADLINE>
<TEXT>

     Aslında İstanbul'un 'üçüncü köprü belası'ndan tümüyle kurtarılması gerekiyor. DPT'nin ısrarına karşın, Büyükşehir Belediyesi köprüye karşı. 1970'li yıllarda köprüye karşı çıkanların ne demek istedikleri şimdi anlaşılıyor 'Köprü köprüyü doğuruyor ' Fatih Köprüsü'nün ömrü de on yılda doldu. Şimdi Anadolu'yu Rumeli'ye bağlayacak yeni bir geçiş yolu aranıyor. 
     Erdoğan'ın önerdiği Karadeniz'e en yakın yerden Beykoz ve Sarıyer'i de çevre yollarıyla 'köprü tehdidi' altında bırakacak, İstanbul'un son kalan orman alanlarını da betonlaştıracak bu proje ne ölçüde gerçekçi Tayyip Bey gibi İstanbul'u yönetmiş bir siyaset adamı kentin son yaşam alanlarına hançeri nasıl vurabilir 
     İstanbul bitki türleri açısından h l Avrupa'nın en zengin bölgelerinden biri... Son 30 - 40 yılda Türkiye'deki pek çok habitat çeşidi, geri dönülmez biçimde tahribat edildi. Su havzaları, fundalıklar, ormanlar yok edildi. 
     Hükümet şimdi, kaynak yaratma uğruna 'yağmacı barışı' öneriyor. 
     Orman vasfını kaybettiği iddiasıyla kaçak yapılara af çıkarmaya çalışıyor. İstanbul, 1990'lı yıllardan bu yana Refah - AKP'de temsil edilen siyasal İslamcı hareketin 'arka bahçesi.' Kent varoşları AK Parti'nin oy deposu. Seçimde verilen 'imar affı' sözünü yerine getirmeye çalışan iktidar, İstanbul'a üçüncü köprü projesini hayata geçirerek yeni 'rant alanları' yaratacak. 
     Köprü, Anadolu ve Rumeli kavakları arasına kaydırılırsa, 'Türkiye florası'nın İstanbul'daki Önemli Bitki Alanları da yok edilecek. 
     Doğal Hayatı Koruma Vakfı'nın gerçekleştirdiği bilimsel taramada İstanbul'un bitki çeşitliliği açısından mutlaka korunması gereken yerlerinin başında, Kuzey Boğaziçi, Ömerli ve Şile kıyıları geliyor. 
     Karadeniz otoyolunun İstanbul bağlantısı nedeniyle Şile çevresindeki meşe ormanları ve fundalıklar ilk darbeyi yedi. Üçüncü köprünün Anadolu Kavağı'nı Rumeli'ye bağlaması halinde güzelim ormanlar yok olacak, kıyı şeridi de artan trafik, egzoz gazları ve kirlenmeden payını alacak. 
     Oysa 'eski İstanbul'dan geriye kalan 'kuytu köşeler'den Anadolu Kavağı'nı korumak turizm açısından da gereklidir. 
     Şehir Hatları vapurlarıyla Kavağa gelen turistler bu şirin balıkçı kasabasında, denizin ve güneşin keyfini çıkarabilmekteler. Beykoz'da kurulan dalyanlar, Boğaz'a ağ atan tekneler arasından martıları izleyip, yol kenarında 'balık ekmek' molası vermek İstanbul'un uzak coğrafyalarını karadan keşfetmenin en güzel yoludur. 
     Kavağa köprü yapmak ise cinayettir 
     İstanbul'da 3. köprüye hayır demeliyiz. 
     
     

</TEXT>
</DOC>
