<DOC>
<DOCNO> 157317 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/17/son/sonspo21.html </URL>
<DATE> 2003/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Adanaspor deplasmanda güldü 0-2 
</HEADLINE>
<TEXT>

     Birinci Süper Futbol Ligi'nde Adanaspor, Samsunspor'u deplasmanda 2-0 yendi. 
     4. dakikada ceza sahası dışından Müslim'den aldığı pasla kaleci Murat ile karşı karşıya gelen Oktay, pozisyonu değerlendiremeyerek topu kornere gönderdi. 
     6. dakikada İbrahim'in ceza sahası dışından yaptığı ortaya Volkan'ın gelişine vuruşunda top, az farkla dışarı gitti. 
     20. dakikada ceza sahası içinde Ümit'in pasıyla buluşan Volkan topu az farkla dışarı gönderdi. 
     21. dakikada ceza sahası içinde yaşanan karambolde Serkan'dan pas alan Junior topa gelişine vurdu, top Kaleci Murat'ta kaldı. 
     25. dakikada ceza sahası içinde kaleci ile karşılaşan Celil'in vuruşunu kaleci engelledi. 
     26. dakikada kaleci Shorunmu'nun elle gönderdiği topu karşılayan Serkan'ın vuruşunda top az farkla dışarı çıktı. 
     28. dakikada Necati'nin orta sahadan yaptığı şuta ceza sahası içinde kafayla karşılık veren Gökmen'in topu kaleci Shorunmu'ya çarparak geri döndü. Gökmen'in ikinci kafa vuruşunda meşin yuvarlak filelerle buluştu 1-0 
     35. dakikada Musa'nın orta sahadan yaptığı ortayı karşılayan Serkan'ın aşırtma vuruşunda top üst filelerde kaldı. 
     37. dakikada sol taraftan Celil'in yaptığı ortaya kafayla karşılayan Serkan, vuruşunda topu auta gönderdi. 
     Karşılaşmanın geri kalan dakikalarında skoru değiştirecek pozisyon olmayınca ilk yarı Adanaspor'un 1-0 üstünlüğü ile sonuçlandı. 
     
     İKİNCİ YARI 
     49. dakikada ceza alanında yaşanan karambolde Murat'tan seken topa Musa gelişine vurdu. Kaleci Murat topu kornere gönderdi. 
     51. dakikada Junior'un sağ taraftan yaptığı ortaya Oktay kafayla vurdu. Top, az farkla dışarıya çıktı. 
     56. dakikada Celil'in sol taraftan yaptığı sert şutta, top kaleci Murat'ta kaldı. 
     59. dakikada Samsunsporlu Müslim sarı kart gördü. 
     62. dakikada Samsunspor'da, Kenan'ın yerine Mehmet Nas xx oyuna dahil oldu. 
     66. dakikada Adanaspor'da, İbrahim çıktı, yerine Simeonov xx girdi. Aynı dakikada Volkan'ın yerine Emilov xxx oyuna dahil oldu. 
     71. dakikada Samsunspor savunmasının ''ofsayt'' diyerek durakladığı bir anda, pozisyonu değerlendiren Necati'nin pasına gelişine vuran Gökmen, top direkten dönünce gol fırsatını değerlendirememiş oldu. 
     72. dakikada Samsunspor'da, Junior'un yerine Mitiu x girdi. 
     73. dakikada Samsunspor oyuncularının durakladığı anda topu alan Necati'nin şutunda, top sağ taraftan az farkla dışarı çıktı. 
     80. dakikada Gökmen'den aldığı topla ceza alanında buluşan Necati'nin şutunda, top kaleci Shorunmu'dan döndü. 
     83. dakikada Samsunspor'da, Serkan Aykut çıktı yerine Ertuğrul girdi . Aynı dakikada Adanaspor'da tacı geç kullandığı için Simeonov sarı kart gördü. 
     89. dakikada Adanaspor'dan Ümit'in yerine İlker oyuna dahil oldu. 
     90. dakikada ceza alanı içinde Lalik'in verdiği pasa gelişine vuran Necati'nin topu filelerle buluştu 2-0. 
     Karşılaşmanın skoru değişmeyince, maç Adanaspor'un 2-0 üstünlüğüyle sonuçlandı. 
     
</TEXT>
</DOC>
