<DOC>
<DOCNO> 171509 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/25/siyaset/siy01.html </URL>
<DATE> 2003/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Donanma'da görkemli tören 
</HEADLINE>
<TEXT>
   Sezer Güçlü savunma yaşamsal gereklilik 
      
   Cumhurbaşkanı Ahmet Necdet Sezer, "Belirsizlik, risk ve tehditlerin sürdüğü ve yayıldığı ortamda, Türkiye'nin bölgede bir denge ögesi olarak güçlü bir savunma gücünü elinde bulundurması, gelecek açısından yaşamsal bir gereklilik" dedi. Gölcük Tersanesi'nde inşa edilen bir denizaltıyla ABD'den alınan firkateyn, uçak ve helikopterler birliklerine teslim edildi. Donanma Komutanlığı'nın Gölcük Deniz Üssü'ndeki Poyraz Rıhtımı'nda düzenlenen törene Sezer'in yanı sıra Başbakan Erdoğan, TBMM Başkanı Bülent Arınç, Genelkurmay Başkanı Org. Hilmi Özkök, bakanlar ve kuvvet komutanları katıldı. Erdoğan, törende şunları söyledi "Yabancıya muhtaç olmadan kendi mühendisimiz, işçimiz el ele vererek bu eserleri ortaya koydukça yarınlarımız güven altında olacaktır." Özkök de, "Irak savaşı, TSK'nın mevcut yeteneğini çok daha yukarılara götürmek zorunda olduğunu göstermiştir" diye konuştu. 
   
   
</TEXT>
</DOC>
