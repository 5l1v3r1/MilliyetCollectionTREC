<DOC>
<DOCNO> 161155 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/05/yasam/yas02.html </URL>
<DATE> 2003/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Şırıngalı sapık yine işbaşında 
</HEADLINE>
<TEXT>

Kadınlara şırınga batırıp kaçan Konya'daki sapığın beşinci kurbanı genç bir kadın öğretmen oldu... 
     GÖKHAN DANACI, ALİYE ÇETİNKAYA DHA 

     Konya'da 20 gündür yolda yürüyen kadınlara şırınga batırarak kaçan saldırgan, bu kez öğretmen Özlem İlaslan'ı 26 hedef seçti. 
     Mehmet Beğen İlköğretim Okulu Rehber Öğretmeni İlaslan, önceki akşam evine giderken yaklaşan bir kişi, önce sözlü tacizde bulundu. Aynı kişi, ardından Özlem Öğretmen'in kalçasına içinde sıvı olan bir şırınga batırıp kaçtı. Soğukkanlılığını kaybetmeyip şırıngayla yakındaki Lalebahçe Polis Merkezi'ne giden İlaslan muayeneden geçirilirken, polis içinde 5 cc'lik ne olduğu belirlenemeyen sıvı bulunan şırıngayı incelemeye aldı. 
     Öğretmen İlaslan, herhangi bir açıklama yapamayacağını belirtirken, saldırıya şahit olan ve saldırganı bir süre kovalayan Burak Şimşek ve Emre Çavdar adlı öğrenciler ise olayı şöyle anlattı "Okul çıkışı öğretmenimize siyah takım elbiseli bir kişinin bir şey yaptığını görünce koştuk. Kovaladık ama yakalayamadık. Şahıs ince, uzun boyluydu." 

</TEXT>
</DOC>
