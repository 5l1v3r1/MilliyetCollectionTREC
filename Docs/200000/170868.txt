<DOC>
<DOCNO> 170868 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/22/yasam/yas06.html </URL>
<DATE> 2003/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İki genç öğretmen TIR altında kaldı 
</HEADLINE>
<TEXT>

   Aniden önlerine çıkan kamyonetten kaçan araçtaki iki kadın öğretmen, bir TIR'ın altına girip can verdi 
      ATİLLA MEMİŞ Afyon DHA 
   
   Afyon, Sultandağı'nda aniden yola çıkan kamyonetle çarpışmamak için manevra yapan otomobil, karşı şeritteki TIR'ın altına girdi. Korkunç kaza sonucu araçta bulunan öğretmenler Dilan Aslan ile Dilek Zenger öldü, sürücü Fikri Aslan yaralandı. 
   Yeşilçiftlik beldesi yakınlarında meydana gelen trafik kazasında, Aslan 27 idaresindeki otomobil Afyon'a giderken tali yoldan çıkan ve plakası ile sürücüsü belirlenemeyen kamyonetle çarpışmamak için manevra yaptı. 
   Ancak şerit değiştiren otomobil karşı yönden gelen Abdi Ayhan 47 yönetimindeki TIR'la çarpıştı. Kazada, özel otomobilin sürücüsü Aslan ağır yaralanırken, eşi Dilan Aslan 30 ile arkadaşları Dilek Zenger 28 olay yerinde can verdi. Sürücü Aslan, Afyon Devlet Hastanesi'nde tedaviye alınırken, kamyonet ve sürücüsü aranıyor. 
   
   
   
</TEXT>
</DOC>
