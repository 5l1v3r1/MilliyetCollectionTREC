<DOC>
<DOCNO> 172948 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/01/yazar/pulur.html </URL>
<DATE> 2003/08/01/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Fenerbahçe şampiyon da olur, ama... 
</HEADLINE>
<TEXT>

   
   ALİ Poyrazoğlu, bir televizyon dizisinde sık sık "Aman ha, aman ha " derdi. 
   Biz de, spor sayfalarında Fenerbahçe için çıkan yazılara bakınca "Aman ha, aman ha " demek gereğini duyduk... 
   Aman ha 
   Yine "ağustos şampiyonluğu"na gider gibi bir halimiz var 
   Baksanıza Daum neler söylüyor, NASA'dan, roketten filan söz ediyor. 
   NASA Amerika'nın uzay araştırmaları merkezi, bu tarife göre Fenerbahçe NASA, takım da roket 
   Ehhh, Daum böyle derse, diğerleri ne demez 
   Yakında "rüya takım" ya da, "hülya takım" palavraları gelir. 
   Ve tabii ligler başlamadan bizim Fenerbahçe'nin şampiyonluğu ilan edilir. 
   
   SÜTTEN dili yanan, yoğurdu üfleyerek yermiş... 
   Değil üflemek, sütü dondurarak yemeli... 
   Geçen yıl Fenerbahçe'nin başına gelenleri unutmamak gerek... 
   
   FENERBAHÇE şampiyon olamaz mı 
   Niye olmasın, elbette olur. 
   Ama böyle yönetilen Fenerbahçe, şampiyon olur da, "bazı şeyleri" olamaz. 
   Nedir olamayacakları 
   Eğer bir camiada, Halit Deringör gibi, bir Fenerbahçelinin üzerine yürünür, tehdit edilir, yönetim de buna ilgisiz kalırsa orada "bazı şeyler" olamaz. 
   
   OLAY şu... 
   Divan toplantısında Halit Deringör, plaj ve büfenin ihale usullerine ve tüzüğe aykırı bir şekilde, birilerine verildiğini iddia ediyor, "Fenerbahçe, aşiret yönetir gibi yönetilmez" diyor. 
   İşte, bunu söyledi diye Halit Deringör'ün üzerine yürüyorlar... 
   Kimdir Halit Deringör 
   12 yıl Fenerbahçe'de futbol oynamıştır, yöneticilik yapmıştır, gerçekten şimdi hayal olan bir takımın oyuncusudur... Cihat - Murat - Ahmet, Selahattin - Samim - K. Halil - Fikret - Erol - Suphi - Lefter'li takımın değişmez sol açığıdır. 
   Bu takımdan çoğu göçüp gitmiştir, kalanlardan biri de Halit Deringör'dür. 
   Başka camialarda olsa "Halit Deringör" gibilerini baştacı ederler, bizde ise bir dövmedikleri kalır. 
   
   O Halit Deringör ki 
   Anlatalım... 
   Halit Deringör'ü kulüp Londra'ya gönderir, dönüşte, verilen harçlıktan, cebinde 400 lira kalmıştır. Galata Köprüsü üzerinde kulübün muhasebecisi Suat Belgin'e rastlar, çok üzüntülüdür. Çünkü parasızlıktan kulübün suyu kesilmiştir. Halit Deringör, çıkarır 400 lirayı verir. "Sen de bana vapur parası ver de, karşıya geçeyim" der. 
   İşte, bu Halit Deringör kulübün çıkarlarını koruduğu için tehdit ediliyor, üzerine yürünüyor. 
   
   PEKİ, niye Fenerbahçe böyle .. 
   Geçenlerde, Fenerbahçe yönetiminden istifa eden Atilla Kıyat'ın laflarından bu sorunun cevabını bulabilirsiniz. 
   Kıyat şöyle demiş 
   "Yönetim içerisinde sevgi, saygı, hatta güven duygusu kalmamıştı. Yönetim grupçuluklara ayrılmış, aralarında çeşitli kararlar alınırmış. Ama ben basın sözcüsü olduğum için, inanmadığım halde, hep yönetimin uyum içinde olduğunu söylerdim." X 
   
   SÖYLEMESEYDİNİZ, Sayın emekli amiral, söylemeseydiniz 
   Basın sözcüsü olmak, sizi, inanmadıklarını söylemeye zorlamışsa niye o zaman istifayı basıp ayrılmadınız 
   Yoksa siz, çoktandır ortalıklarda görülmeyen "partner"inizle, televizyonda siyasi yorumlar yaparken de, inanmadıklarınızı mı söylüyordunuz 
   
   X Halit Deringör'ün "Kıyat Paşa'yı okuyun" başlıklı yazısından. "Cumhuriyet" 29.07.2003 
   
      
   
</TEXT>
</DOC>
