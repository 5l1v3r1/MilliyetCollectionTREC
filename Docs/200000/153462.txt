<DOC>
<DOCNO> 153462 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/30/son/sondun21.html </URL>
<DATE> 2003/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Hollanda'da yabancıların kürtajında tercüman zorunluluğu... 
</HEADLINE>
<TEXT>

     Hollanda'da kürtaj klinikleri, Hollandacayı iyi konuşamayan yabancı kadınların kürtaj işlemi sırasında tercüman yardımı istemeye zorunlu kılındı. 
     Sağlık Bakanlığı'nın aldığı karar uyarınca, kliniklerin yardım isteyeceği tercümanlar diplomalı olacak ve en kısa sürede telefonla ulaşılabilecek şekilde ayarlanacak. 
     Tercümanlık gideri klinikler tarafından karşılanacak. 
     Bakanlığın konuya ilişkin açıklamasında, Hollandaca bilmeyen yabancı kadınların, kürtaj kliniğine giderken yanlarında çoğu zaman dil bilen bir yakınını ya da tanıdığını getirdiğini, ancak sağlık görevlileriyle iletişim sırasında, teknik terimler dolayısıyla tercümelerin tam yapılamadığı ve bu yüzden istenmeyen sonuçların doğabildiğinin görüldüğü, bunun müfettiş raporlarıyla belirlendiği belirtildi. 
     Açıklamada, bazen yabancı kadınların verilen bilgiden sonra kürtaj istememesine rağmen, yanlış anlaşılma yüzünden kürtajın yapıldığı ve olayın daha sonra mahkemeye kadar yansıyabildiği kaydedildi. 
     




</TEXT>
</DOC>
