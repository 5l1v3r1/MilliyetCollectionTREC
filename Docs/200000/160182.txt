<DOC>
<DOCNO> 160182 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/31/son/soneko03.html </URL>
<DATE> 2003/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Şahin Bu yıl memur sınavı yok... 
</HEADLINE>
<TEXT>

     Devlet Bakanı ve Başbakan Yardımcısı Mehmet Ali Şahin, bu yıl için memur sınavı düşünmediklerini belirtti. Devlet Bakanı Ali Babacan ise IMF ile 4 milyar dolar kredi için anlaşma yapmadıklarını bildirdi. 
     Türkiye Odalar ve Borsalar Birliği TOBB Başkanı Rifat Hisarcıklıoğlu, yarın yapılacak 58. Genel Kurul öncesi bu akşam Dedeman Oteli'nde bir resepsiyon verdi. 
     Resepsiyona, Devlet Bakanı ve Başbakan Yardımcısı Mehmet Ali Şahin, Dışişleri Bakanı ve Başbakan Yardımcısı Abdullah Gül, Devlet Bakanları Beşir Atalay ve Ali Babacan, Maliye Bakanı Kemal Unakıtan, DYP Genel Başkanı Mehmet Ağar, TOBB delegeleri ile çok sayıda davetli katıldı. 
     Resepsiyona katılan Babacan, gazetecilerin çeşitli konulardaki sorularını yanıtladı. 
     Babacan, önemli olanın Türkiye'nin ekonomik reform programının devam etmesi olduğunu, IMF ile anlaşmayı bu çerçevede uluslararası kuruluşların onayladığı bir program olması açısından değerlendirmek gerektiğini ifade etti. 
     Devlet Bakanı Babacan, ''IMF ile onlardan gelecek 4 milyar dolar kredi için anlaşma yapmadık. IMF icra direktörlerinin toplantısının bir hafta önce, bir hafta sonra olması önemli değil'' dedi. 
     Babacan, IMF icra direktörlerinin toplantısının Haziran sonuna kadar yapılmasını ve 500 milyon dolarlık kredinin de serbest bırıkalmasını beklediklerini de kaydetti. 
     ''IMF ile İhale Yasası'nındaki değişikler konusunda uzlaşıldı mı '' sorusuna Bakan Babacan, şu yanıtı verdi 
     ''İhale Yasası'ndaki değişiklikler üzerindeki çalışmalar son noktaya yaklaştı. IMF zaten bu işin teknik detaylarına bakmaz. O, Dünya Bankası'nın işi... İhale Yasası konusunda Dünya Bankası ve Avrupa Birliği ile görüşmeleri sürdürüyoruz.'' Yapısal reformlardaki gecikmeye ilişkin bir soruya karşılık da Babacan, şunları söyledi 
     ''Biz yasaların detaylı bir şekilde incelendikten sonra çıkmasından yanayız. İş Kanunu alel acele çıktı. Düzeltmek için uğraşıyoruz. İhale Yasası alel acele çıktı, düzeltmeye çalışıyoruz. Biz yasaların ayağı yere basan süzgeçten geçmiş yasalar olmasını istiyoruz. Birkaç haftalık bir gecikme olabilir, bunlar 30 yılın, 40 yılın sorunları... Birkaç hafta gecikmesiyle birşey olmaz'' IMF'nin enerji ihalelerine ilişkin talepleri olduğu yönündeki soruya Babacan, ''Benim yaptığım toplantılarda bu konu hiç gündeme gelmedi'' yanıtını verdi. 
     
     DÜNYA BANKASI KREDİLERİ 
     Dünya Bankası kredilerine ilişkin bir soru üzerine Babacan, Dünya Bankası'ndan gelecek kredi tutarının toplam 1.2 milyar dolar civarında olduğunu, bununla ilgili yerine getirilmesi gereken reformlar bulunduğunu, bu reformların da devam ettiğini, reformların tamamlanması halinde kredilerin alanıbaleceğini söyledi. 
     Dünya Bankası'ndan gelecek kredilerin yeniden yapılandırılıp yapılandırılmayacağına ilişkin bir soru üzerine de Bakan Babacan, ''Bu krediler birkaç yıldır zaten çalışmıyordu, yeniden canlandırmaya çalışıyoruz. Yeniden yapılandırma diye birşey yok. Sadece kredilerin alınması için yapısal reformların yerine getirilmesi gerikiyor. Kamu mali sektör kredi FSAL-2 kredisinin faizi yüksek dedik. Bunun FSAL-3 diye yeniden devreye düşük faizle girmesi söz konusu'' diye konuştu. 
     Bu arada Ankara Ticaret Odası ATO Başkanı Sinan Aygün, Devlet Bakanı Ali Babacan'ı esnaf ziyaretlerine davet etti. 
     
     BAŞBAKAN YARDIMCISI ŞAHİN 
     Resepsiyona katılan Devlet Bakanı ve Başbakan Yardımcısı Mehmet Ali Şahin, memur alımına ilişkin bir soru üzerine, bu yıl için 30 bin kadro ayrıldığını hatırlatarak, bu kadrolarının 20 bininin öğretmen, 5 bin 200'ünün polis, bir kısmının ise sağlık personeline ayrıldığını söyledi. 
     Şahin, dolayısıyla bu yıl için bir sınav düşünmediklerini belirterek, ''İnşallah gelecek yıl'' dedi. 
     
</TEXT>
</DOC>
