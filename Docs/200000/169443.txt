<DOC>
<DOCNO> 169443 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/15/siyaset/siy03b.html </URL>
<DATE> 2003/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Gül, Baykal'a 'uyum'u anlattı 
</HEADLINE>
<TEXT>

     EZELHAN ÜSTÜNKAYA Ankara 

     Dışişleri Bakanı Abdullah Gül, CHP Genel Başkanı Deniz Baykal'a, 7. Uyum Paketi'yle ilgili bilgi verdi. Gül, CHP'den pakete ilişkin destek isterken, Baykal, "numaralı paketlere" karşı olduğunu belirterek, AB'ye ilişkin düzenmelerin tek pakette yapılmasını istedi. CHP Genel Merkezi'ndeki görüşmede, Milli Güvenlik Kurulu'nun MGK yeniden yapılanması da ele alındı. Baykal, MGK Genel Sekreteri'nin sivil olabileceğini, ancak söz konusu değişikliklerin konuşularak yapılması, kurumlararası gerginlik, huzursuzluk yaratılmaması gerektiğini kaydetti. Gül, Baykal'ın uyarısına, "Biz de zaten öyle yapıyoruz" diye karşılık verdi. AB'ye üyelik için anayasa değişikliğine gerek olmadığını da belirten Baykal, apartmanda ibadet tartışmasını örnek göstererek, "AB'nin istemediği düzenlemelere gerek yok" dedi. 
     

</TEXT>
</DOC>
