<DOC>
<DOCNO> 151304 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/21/son/sondun10.html </URL>
<DATE> 2003/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Hizbullah'tan ABD'ye missileme tehdidi.. 
</HEADLINE>
<TEXT>

     Lübnan'daki Şii Hizbullah örgütünün lideri Şeyh Hasan Nasrallah, ABD'nin Irak'a müdahalesinin, Amerikan çıkarlarını hedef alan misilleme eylemlerine yol açabileceği uyarısında bulundu. 
     Amerikan CBS TV'sinde konuşan Nasrallah, ''Hoşunuza gitse de gitmese de, Amerikan politikası bu tür misillemelere yol açıyor. Bu politikanın sürdürülmesi halinde bütün Araplar ve Müslümanlar ABD'nin düşmanı haline gelecektir'' dedi. 
     Nasrallah, ''Dünyada 1.4 milyar Müslüman yaşıyor. Birçok grup ortaya çıkacaktır. İlle de El Kaide gerekmiyor. Bunları adaletin önüne çıkarmak da mümkün olmayacaktır'' diye konuştu ve ABD'nin, Irak'ta demokrasiyle falan değil, petrolle ilgilendiğini söyledi. 
     





</TEXT>
</DOC>
