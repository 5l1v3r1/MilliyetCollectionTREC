<DOC>
<DOCNO> 198534 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/29/guncel/gun04.html </URL>
<DATE> 2003/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
MİT amblemindeki 6 simge 
</HEADLINE>
<TEXT>

   Eski imparatorluk armalarını çağrıştıran figürlerden oluşan amblem, MİT mensuplarının servis kimlik kartlarında da var 
   AYDIN HASAN Ankara 
   
      
   Milli İstihbarat Teşkilatı MİT , ambleminde yer alan altı ana figürün hangi değerleri simgelediğini kamuoyuna duyurdu. 
   Eski imparatorluk armalarını çağrıştıran figürlerden oluşan amblem, MİT mensuplarının servis kimlik kartlarında da bulunuyor. MİT'in internetteki web sitesinde verilen bigiye göre amblemde yer alan iç içe geçmiş altı figür şu değerleri sembolize ediyor 
   Defne dalları Atatürk'ün "Yurtta sulh, cihanda sulh" temel politikasını temsil ediyor. 
   Dünya üzerinde Türkiye Türkiye Cumhuriyeti'nin bir dünya devleti olduğunu ve MİT'in küresel ilgi alanını simgeliyor. 
   Yıldızlara uzanan güneş ışınları Devlet forsunda da bulunan güneş Türkiye Cumhuriyeti'ni, güneş ışınlarının yıldızlara uzanışı Türkiye Cumhuriyeti'nin geçmişten gelen birikimini ve tarihiyle kurduğu bağı simgeliyor. 
   Ay yıldız Bağımsızlık ve milli birliğin simgesi. 
   Atatürk Servisin, Atatürk ilkelerine ve inkılaplarına bağlılığını temsil ediyor. 
   Yıldızlar Tarih boyunca kurulan 16 bağımsız Türk devletini sembolize ediyor. 
   
   
   
   
   
   
</TEXT>
</DOC>
