<DOC>
<DOCNO> 164059 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/19/yasam/yas06.html </URL>
<DATE> 2003/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Rowling 'elini kana' buladı 
</HEADLINE>
<TEXT>

     DIŞ HABERLER SERVİSİ 

     Genç büyücü Harry Potter'ın yaratıcısı J.K. Rowling, önümüzdeki cumartesi günü piyasaya çıkacak 'Harry Potter ve Anka Kuşu Tarikatı' adlı beşinci kitabın ana karakterlerinden birini 'öldürdüğünü' açıkladı. 
     Sahneyi yazıp gözyaşlarına boğulan Rowling, o anı şöyle anlattı "Eşime 'Şimdi karakterlerden birini öldürdüm' dedim. O da 'O zaman öldürme' dedi. Ben de 'Eh, işler öyle yürümüyor. Bir çocuk kitabı yazıyorsan, acımasız bir katil olmak zorundasın' dedim". 
     
     Sona yaklaştı 
     Rowling'in kocasından bile gizlediği ölen karakterin kimliği, cumartesi günü ortaya çıkacak. Harry Potter sayesinde 577 milyon dolar 816.5 trilyon lira kazanan ve serveti İngiltere Kraliçesi'ni geçen İngiliz yazar, 'sona' iki kitap kalmasıyla ilgili de şunları söyledi 
     "Harry'yi terk etmekten korkuyorum. Onun üzerinde çok uzun süre, sıkı çalıştım ve bittiği zaman büyük bir boşluk bırakacak." 
     

</TEXT>
</DOC>
