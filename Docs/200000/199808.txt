<DOC>
<DOCNO> 199808 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/04/son/sonspo23.html </URL>
<DATE> 2003/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş-Chelsea maçının bilet fiyatları belli oldu... 
</HEADLINE>
<TEXT>

     Beşiktaş ile İngiltere'nin FC Chelsea takımları arasında 9 Aralık Salı günü Almanya'da yapılacak Avrupa Şampiyonlar Ligi G Grubu 6. maçının bilet fiyatları belli oldu. 
     Siyah-beyazlı kulüpten yapılan açıklamaya göre UEFA'nın, İstanbul'daki terörist saldırılar sonrası tarafsız sahaya aldığı ve siyah-beyazlı kulübün isteğiyle Almanya'nın Gelsenkirchen kentinde Schalke Auf Arena Stadı'nda yapılacak maçın bilet fiyatları şöyle 
     Kategori 1 50 Euro. 
     Kategori 2 45 Euro. 
     Kategori 3 40 Euro. 
     Kategori 4 35 Euro. 
     Kategori 5 30 Euro. 
     Kategori 6 25 Euro. 
     Kategori 7 20 Euro. 
     Balkon 70 Euro Statta 500 adet balkon bulunmaktadır . 
     
     İLGİ BÜYÜK 

     Maç biletlerin bu sabah saat 09.00'dan itibaren, maçın yapılacağı statta satışa sunulmasına karşın binlercesinin şimdiden tükendiği bildirildi. 
     Siyah-beyazlı kulüpten yapılan açıklamada, ''Beşiktaşımız'ı desteklemek üzere stadyumu dolduracak ve bizleri yalnız bırakmayacak tüm taraftarlarımıza şimdiden teşekkür ediyoruz'' denildi. 
     Almanya'nın en modern stadı olarak kabul edilen Schalke Auf Arena Stadı, 62 bin kişi kapasiteye sahip. 13 Eylül 2001 tarihinde açılan stadyum, modern stat mimarisinin en son örneklerinden biri olarak kabul ediliyor. 
     
</TEXT>
</DOC>
