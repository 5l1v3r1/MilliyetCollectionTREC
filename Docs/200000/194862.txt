<DOC>
<DOCNO> 194862 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/11/son/sontur10.html </URL>
<DATE> 2003/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaya Çilingiroğlu ayağından vuruldu... 
</HEADLINE>
<TEXT>

     Hülya Avşar'ın eşi işadamı Kaya Çilingiroğlu, bugün İstanbul'da kimliği bilinmeyen kişiler tarafından bacağından vuruldu. 
     Olayı duyunca hastaneye koşan Hülya Avşar da fenalaştığı için bir başka odada tedavi altına alındı. 
     34 UB 7884 plakalı jipiyle Etiler Hareket Sitesi Otlukbeli Sokak üzerinde faaliyet gösteren Penta Reklam Pazarlama ve Limited Şirketi'nin önüne gelen Kaya Çilingiroğlu'na, araçtan inerken ortalıkta beliren 3 kişiden 1'i tarafından tabancayla ateş edildi. 
     Saldırganlar olay yerinden kaçarken, 2 dizinden kurşun yarası alan Çilingiroğlu, telefonla şirkette bulunan çalışanlardan yardım istedi. 
     Çilingiroğlu, olay yerine çağırılan ambulansla Metropolitan Florance Nightingale Hastanesi'ne kaldırıldı. 
     Olay yerini muhafaza altına alarak inceleme başlatan polis, 2 adet boş kovan buldu. 
     Görgü tanıklarının da beyanlarını alarak saldırganların yakalanması için çalışma başlatan polis, ameliyata alındığı için henüz Kaya Çilingiroğlu'nun ifadesine başvuramadı. 
     

     
</TEXT>
</DOC>
