<DOC>
<DOCNO> 186372 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/04/siyaset/siy01.html </URL>
<DATE> 2003/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İmam cephesi genişliyor 
</HEADLINE>
<TEXT>

      ASLI ÖKTENER İstanbul 

   
   Türkiye Diyanet ve Vakıf Hizmetleri Kolu Kamu Görevlileri Sendikası Türk Diyanet Vakıf-Sen İstanbul Şube Başkanı Yakup Sözen, "İstanbul Üniversitesi İÜ Rektörü Prof. Dr. Kemal Alemdaroğlu'nun cenazesini yıkamayacaklarını, namazını kıldırmayacaklarını" kaydederek, "Bunun cezası neyse bedelini ödemeye razıyız" dedi. Daha önce sendikanın Konya Şube Başkanı Hüseyin Demirci de, YÖK Başkanı Kemal Gürüz ile Alemdaroğlu'nun cenaze namazını kıldırmayıp cesetlerini yıkamayacaklarını söylemişti. Diyanet İşleri Başkan Yardımcısı Fikret Karaman, "Din görevlilerinin cenaze işlerini yapmaktan kaçınması söz konusu olamaz" dedi. 
   Diyanet - Sen Genel Başkanı Ahmet Yıldız, YÖK Başkanı Prof. Kemal Gürüz ve İ.Ü. Rektörü Prof. Kemal Alemdaroğlu hakkında dini değerlere hakaret ettikleri gerekçesiyle dava açtıklarını belirtti. 
   
</TEXT>
</DOC>
