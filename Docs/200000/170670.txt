<DOC>
<DOCNO> 170670 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/21/yasam/yas03.html </URL>
<DATE> 2003/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Üniversiteli sapığı linç edeceklerdi .. 
</HEADLINE>
<TEXT>

   Kendini deprem uzmanı olarak tanıtıp 14 çocuğa tecavüze yeltenmekten yargılanan Tolga Orun, 'Çocukları direnmedikleri için seçiyordum" dedi 
      BAHRİ KARATAŞ İzmir DHA 
   
   İzmir'de son aylarda yaşları 4 ila 13 arasında değişen 14 kız çocuğunu bıçak tehdidiyle tecavüze yeltenilmesi üzerine polis alarma geçmişti. 
   Son olarak geçen mayıs ayında 13 yaşındaki bir ilköğretim öğrencisinin taciz edilmesi üzerine de operasyon başlatıldı. Küçük kızı taciz ettikten sonra kaçan, Ege Üniversitesi Beden Eğitimi Yüksek Okulu 2. sınıf öğrencisi Tolga Orun 27 , Özkanlar İlköğretim Okulu çevresindeki bir eve girerken yakalandı. 
   14 ayrı tecavüz girişimi ve sarkıntılıktan gözaltına alınan zanlıyı mağdurlar da teşhis edince Orun, h kim karşısına çıkarıldı. 
   
   Polis zor kurtardı 
   Bornova 1. ve 2. Asliye Ceza mahkemelerinde 78 yıl hapis istemiyle yargılanan Tolga Orun hakkında ayrıca, 15 yaşındaki S.Ö.'ye dört ay önce fiili livatada bulunduğu iddiasıyla da İzmir Ağır Ceza Mahkemesi'nde 10 yıl hapis istemiyle dava açıldı. 
   Bornova 2. Asliye Ceza Mahkemesi'nde geçen çarşamba görülen ilk duruşmada h kim karşısına çıkarılan Orun, mağdurların öfkeli yakınlarının elinden jandama ve polisler tarafından kurtarıldı. Mahkemede, "Amacım tecavüz değil, mastürbasyon yapmaktı. Küçük çocukları korkup direnmedikleri için seçiyordum" diyen Tolga Orun, kendine engel olamadığını ve tedavi olmak istediğini belirtti. 
   
   'Ben deprem uzmanıyım' 
   Orun, polise verdiği ifadede ise şunları söylüyordu "Özellikle elinde anahtar olan küçük kız çocuklarını takip ediyorum. Yalnız olan çocuk anahtarını ellerinde taşır. Çocuk kapıyı açınca kendimi deprem araştırma görevlisi olarak tanıtıp eve bakacağımı söylüyordum. Ardından da çocuktan tuvalet ihtiyacını giderip, sifonu çekmesini istiyordum. Daha sonra da yatak odasına götürüp kalbinin atışlarını dinleme bahanesiyle onları soyuyordum." 
   Orun, ilk duruşma sonrası akli dengesinin belirlenmesi için Manisa Ruh ve Sinir Hastalıkları Hastanesi'ne gönderildi. 
   
   
   
</TEXT>
</DOC>
