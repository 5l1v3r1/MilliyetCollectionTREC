<DOC>
<DOCNO> 166147 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/29/spor/ygokce.html </URL>
<DATE> 2003/06/29/ </DATE>
<TIME>  </TIME>
<AUTHOR> Atilla GÖKÇE  </AUTHOR>
<HEADLINE>
Sağol Raşit hoca 
</HEADLINE>
<TEXT>

     Milli Takım dünkü oyunda Konfederasyon Kupası’ndaki temel noksanlarının da dışına çıktı. Oyunu her iki yarıda dengeli bir dikkat ve bütünlük içinde oynadı. Kaptan Bülent’in yokluğuna rağmen savunma disiplinini, yerleşmeyi ve adam takibini başarı ile gerçekleştirdi. Hücumda çok çabuk top kullanarak Kolombiya geri alanında hep gol fırsatları yarattı. Maçın ikinci dakikası ile bitime üç dakika kala atılan goller Milli Takımın oyunu baştan sona temel bir disiplin alayışında oynadığının somut belgesi... 
     Yine üçüncülüğe razı olmak zorunda kaldık. Ne yapalım, kısmet bu kadarmış. Bu takım aslında çok daha fazlasına layıktı. Canları sağolsun. Gelecekte daha büyük başarılar ve kupalar çocuklarımızı bekliyor. 
     Şenol Güneş ve ekibine teşekkür ederken çoğumuzun unuttuğu bir vecibeyi de yerine getirelim. Raşit Çetiner hocamıza da kocaman bir teşekkür Çünkü bu umut, "Ümit" takımının hocasının bize bir armağanı... 
     
     

</TEXT>
</DOC>
