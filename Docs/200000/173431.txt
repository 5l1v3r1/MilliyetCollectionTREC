<DOC>
<DOCNO> 173431 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/04/yasam/yas05.html </URL>
<DATE> 2003/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Genelkurmay minik Faruk'a sahip çıktı 
</HEADLINE>
<TEXT>

   Babası terhis olunca tedavi yardımı kesilen Faruk'u, Genelkurmay Başkanlığı 'tedavisiz bırakmadı' 
      TUNCAY DAĞLI Adana DHA 
   
   Henüz 5 yaşındaki Faruk Mengutay, üç yaşında kızamık geçirdi ve beyninde bir enfeksiyon oluştu. Bu yüzden konuşma yeteneğini de kaybeden Faruk'un durumunun iyice ağırlaştığı günlerde, babası Maruf Mengutay'ın 22 askere gitmesi, küçüğün hayatını kurtardı. Baba Mengutay'ın çıkardığı muhtaç er ve erbaş aileleri tedavi kartı sayesinde, Çukurova Üniversitesi Tıp Fakültesi Balcalı Hastanesi'ne götürülen Faruk'a 'beyin iltihabı' teşhisi konuldu ve ilaç tedavisi önerildi. 
   
   Şimdi emin ellerde 
   Kartla aylık bir milyar lirayı tutan ilaçları da alınan Mengutay, babasının geçen ay tezkere almasıyla karttan yararlanma hakkını kaybetti. 
   Küçük Farun'un durumuyla ilgili haberin yayımlanması üzerine devreye giren Genelkurmay Başkanlığı'nın talimatıyla, 6. Kolordu Komutanlığı girişimde bulundu ve Yeşil Kart da çıkarılan Mengutay, Balcalı Hastanesi'ne yatırıldı. 
   
   
</TEXT>
</DOC>
