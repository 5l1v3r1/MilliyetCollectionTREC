<DOC>
<DOCNO> 169188 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/14/astro/index.html </URL>
<DATE> 2003/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Günü iyi planlayın 
</HEADLINE>
<TEXT>

     Bugün Ay 13.38'e kadar boşlukta kalıyor. Bu saate kadar yapılan girişimler somut sonuçlar getirmeyebilir. Önemli risklerden uzak kalınmalı. Öğleden sonra rahat hareket edebiliriz. Koç'lar günün ilk yarısında işle ilgili baskılarla karşılaşabilirler. Otoritelerden beklenen işler gecikebilir. İmza gerektiren konulardan da kaçınılmalı. Boğa'lar haftaya iyi bir tempoyla başlayacaklar. Öğleden sonra sıkı çalışmaları ve işle ilgili konulara önem vermeleri gerekiyor. İkizler günün ilk yarısında sıkılsa bile daha sonra keyfi yerine gelecek. Haberleşme, eğitim ve zihinsel konularda elverişli şartlar var. Yengeç'ler duygusal alanda açık olmalılar. Bazı görüş ayrılıkları yüzünden maddi sıkıntılar gündeme gelebilir. Ortaklaşa hareket etmeliler. Aslan'lar dikkatli olmaları gereken bir gündeler. Pek çok konuda başkalarının görüşlerine de dikkat etmeleri gerekecek. Yakın ilişkilerde bazı eleştiriler de dikkat çekebilir. Başak'lar detaylara önem vermeli ve eldeki işlere yoğunlaşmalı. Bazı haberlerin aşırı etkisinde kalarak verimli çalışamayabilirler. 
     Terazi'ler günün ilk yarısında rahat değiller ama sonra pek çok şey yoluna giriyor. Yaratıcı konularda kendilerini gösterebilirler. Bu arada aşkta da mutluluk olabilir. Akrep'ler yeteri kadar bilgi sahibi olmadan ve olayları iyi değerlendirmeden yeni kararlar vermemeliler. Ev, yakın çevre ve ailevi konularda bazı pürüzler ortaya çıkabilir. Yay'lar günün ilk yarısında hareketsiz kalabilirler ama daha sonra hızlı kararlar alabilecekler. Bazı görüş ayrılıkları gündemde. Kardeşlerle ilişkiler de dikkat çekebilir. Oğlak'lar attıkları adımları şimdi sağlama almaya çalışacaklar. Gün içinde parasal konularda tek başına karar veremeyebilirler. Kova'nın öğleden sonrayı beklemesi iyi olacak. Bu saatten sonra günlük işler başarı ve yeni başlangıçlar yapmak mümkün. Ailevi konular da öne çıkabilir. Balık'lar kararsız kalabilecekleri bir gündeler. Bazı beklemeler ya da fedakarlık etmeleri gereken olaylar ortaya çıkabilir. 
     

</TEXT>
</DOC>
