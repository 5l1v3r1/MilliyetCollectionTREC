<DOC>
<DOCNO> 153398 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/30/siyaset/siy06.html </URL>
<DATE> 2003/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
1 Mayıs'ta yollar kapanacak 
</HEADLINE>
<TEXT>

     İSTANBUL Milliyet 

     Emniyet Müdürü Celalettin Cerrah, 1 Mayıs'ın yasalara uygun şekilde kutlanması halinde herkese yardımcı olacaklarını belirterek, "Kanunsuz bir şey yapmasınlar. Yaparlarsa, biz de kanuni işleri yaparız" dedi. Tüm hazırlıkların tamamlandığını belirten Cerrah, "Yasalara uygun şekilde 1 Mayıs'ı, İşçi Bayramı'nı kutlarsak, herkese yardımcı oluruz. Kanunsuz bir şey yapmasınlar. Yaparlarsa, biz de kanuni işleri yaparız" diye konuştu. 
     
     Sabah 07.00'den itibaren kapalı 
     Çağlayan Meydanı'nda yapılacak 1 Mayıs mitingi nedeniyle, yarın bazı cadde, sokak ve kavşaklar trafiğe kapatılacak. 07.00'den miting sonuna kadar, Darülaceze, Piyalepaşa, Çağlayan Vatan, K ğıthane, Dr. Cemil Bengü, İzzetpaşa, Abide - i Hürriyet, 28 Nisan ve Halide Edip Adıvar caddeleri ile Akar, Eğitim, Ayazma, Gürun, Çınar, Çağlayan Top Sahası Yanı, Egemen, Yurt, Kanarya, Zafer, Yavuz, Avcılar, Yeni Yol ve Feriköy Kasap sokakların araç trafiğine kapatılacak. Piyalepaşa Bulvarı'ndan Çağlayan istikametine, D - 100 Karayolu'ndan Çağlayan ve Kasımpaşa'ya, Mecidiyeköy'den Çağlayan'a gidiş Kuştepe Işıklar, Şişli'den Çağlayan'a gidiş Hürriyet Tepesi Işıklar, K ğıthane Caddesi'nden Çağlayan'a çıkış, Okmeydanı Kavşağı'ndan Darülaceze Caddesi'ne geliş, TEM'den Darülaceze Caddesi'ne geliş, Perpa Darülaceze gelişi ve Şişli'den Çağlayan'a gelişi kapsayan kavşaklar da trafiğe kapalı olacak. 
     
     Alternatif yolları kullanın 
     Emniyet açıklamasında, kapalı cadde, sokak ve kavşaklar nedeniyle Kasımpaşa'dan Çağlayan yönüne gidecek sürücülerin Okmeydanı ve K ğıthane, Okmeydanı'ndan Piyalepaşa yönüne gideceklerin Haliç Hasköy, K ğıthane'den Çağlayan yönüne gideceklerin Okmeydanı Çeliktepe ve Gültepe, Vatan Caddesi'nden Çağlayan yönüne gideceklerin E - 5, Okmeydanı'ndan Mecidiyeköy'e gideceklerin E - 5, TEM ve Okmeydanı'ndan Şişli istikametine gideceklerin de Haliç veya Mecidiyeköy istikametlerini kullanabilecekleri kaydedildi. 
     


SİYASET 















</TEXT>
</DOC>
