<DOC>
<DOCNO> 164895 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/23/son/sondun22.html </URL>
<DATE> 2003/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
BMV fabrikalarında üretim durdu, işçilere zorunlu izin 
</HEADLINE>
<TEXT>

     Almanya'nın doğusundaki eyaletlerde metal işçilerinin, batı eyaletlerinde çalışan işçilerle eşit haklara sahip olmak amacıyla başlattıkları grevlerden dolayı, Regensburg ve Münih kentlerindeki BMW otomobil fabrikalarında üretim durduruldu. 
     Münih'teki BMW fabrikasının bir sözcüsü, Brandenburg kentinde ZF adlı yedek parça üreticisinin sevkıyatı durudurmasından dolayı, ''3'' serisinin üretimini durdurmak zorunda kaldıklarını bildirdi. Sözcü, bu nedenle yaklaşık 10 bin çalışanın da zorunlu izne çıkarıldığını kaydetti. 
     Grevleri düzenleyen IG Metall sendikası tarafından yapılan açıklamada, Dresden ve Zwickau kentlerindeki Volkswagen otomobil fabrikalarında da üretimin durdurulduğu belirtildi. 
     Metal işçileri, haftada 38 saat yerine batı eyaletlerindeki işçiler gibi 35 saat çalışmak istiyor. 
     
</TEXT>
</DOC>
