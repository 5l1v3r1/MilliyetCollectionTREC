<DOC>
<DOCNO> 197291 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/22/son/sonspo13.html </URL>
<DATE> 2003/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizlispor 2 - Galatasaray 1 
</HEADLINE>
<TEXT>

     Birinci Süper Futbol Ligi'nde, Denizlispor, evinde konuk ettiği Galatasaray'ı 2-1 mağlup etti. 
     Stat Atatürk Hakemler Metin Tokat xxx, Mustafa Emre Eyisoy xxx, Cengiz Akyüz xxx Denizlispor Souleymanou xx, Göksel xxx Dk. 89 Mustafa Sert , Çağdaş xxx, Kratochvil xxx, Ali Akdeniz xx, Mikka xxx Dk. 89 Coşkun , Mustafa Keçeli xx, Levent xx, Serhat xx, Timuçin xx Dk. 89 İlyas , Ersen Martin xxx Galatasaray Mondragon xx, Prates x Dk. 46 Abdullah x , Bülent x, De Boer x, Hakan Ünsal x, Sabri xx Dk. 74 Aykut x , Batista x Dk. 46 Cihan xx , Ayhan xx, Hasan Şaş x, Bratu xx, Hakan Şükür x Goller Dk. 19 Bratu, Dk. 22 Ersen Martin, Dk. 90 Kratochvil Sarı Kartlar Dk. 5 Levent, Dk. 35 Mustafa Keçeli, Dk.57 Göksel Denizlispor , Dk. 65 Ayhan, Dk. 77 De Boer Galatasaray 
     Kırmızı Kart Dk. 72 Mondragon Galatasaray 
     
     İlk yarı 

     Sahasında 19 yıldır Galatasaray'ı yenemeyen Denizlispor, maça çok iyi başladı. Özellikle orta alanda Galatasaray'ın oyun kurmasını presle engelleyen yeşil-siyahlılar, hızlı ataklarla rakip kalede pozisyonlar buldu. 
     Galatasaray'da ise Ergün kadroda yer almazken, uzun bir aradan sonra Hakan Ünsal'ın ilk 11'de olması dikkati çekti. Sarı-kırmızılı takım, ilk yarı boyunca istediği oyunu sergileyemedi. 
     Maçın ilk tehlikeli atağını Denizlispor geliştirdi. 11. dakikada Ersen Martin'in soldan ortasında Timuçin, topu uygun durumdaki Mikka'ya bıraktı. Mikka'nın sert ve düzgün şutunda top üst direkten geri döndü. 
     15. dakikada Timuçin'in kullandığı korner atışında, defansın çeldiği topu Göksel kaleye gönderdi. Mondragon, topu yumrukla uzaklaştırdı. 
     16. dakikada Hakan Şükür'ün kafayla indirdiği topla buluşan Hasan'ın şutunda, meşin yuvarlak yandan auta çıktı. 
     19. dakikada, Galatasaray'ın golü geldi. Mondragon'un uzun degajında topla buluşan Bratu, Kratochvil'den sıyrılarak çapraz pozisyonda vuruşunu yaptı. Kaleci Souleymanou'nun ayaklarına çarpan top ağlara gitti 0-1. 
     22. dakikada, Denizlispor beraberliği yakaladı. Levent'in serbest vuruştan kale önüne gönderdiği topa iyi yükselen Ersen Martin, kafa vuruşuyla eşitliği sağladı 1-1. 
     42. dakikada, Prates'in ceza alanı dışından attığı şutta top üstten auta gitti. 
     Karşılaşmanın ilk yarısı 1-1 sona erdi. 
     
     İkinci yarı 

     Karşılaşmanın ikinci yarısına Prates'in yerine Abdullah, Batista'nın yerine de Cihan'ı alarak başlayan Galatasaray, bu yarıda daha etkin göründü. 
     57. dakikada, Souleymanou'nun eliyle başlattığı atakta, De Boer dengesini kaybedince, Timuçin kaleciyle karşı karşıya kaldı. Araya giren Hakan Ünsal, topu taca atarak tehlikeyi uzaklaştırdı. 
     60. dakikada, Sabri'nin sağ kanattan ortasında Bratu, kale alanında vuruşunu yaptı, ancak top kalenin üzerinden dışarı çıktı. 
     70. dakikada, Ayhan'ın derinlemesine pasında kaleciyle karşı karşıya kalan Bratu'nun vuruşunda, iyi yer tutan Souleymanou gole izin vermedi. 
     72. dakikada gelişen Denizlispor atağında, Ali Akdeniz'in aşırtmak istediği topu Mondragon ceza alanı dışında elle kesince, hakem Metin Tokat kırmızı kartını gösterdi. 
     Galatasaray kalecisinin kırmızı kart görmesinin ardından teknik direktör Fatih Terim, zorunlu olarak Sabri'yi çıkartarak yerine kaleci Aykut'u oyuna aldı. 
     88. dakikada Hakan Şükür'ün kullandığı serbest vuruşta top, direğin üzerinden dışarı gitti. 
     Maçın uzatma dakikaları oynanırken, İlyas'ın kullandığı korner atışında, Galatasaray defansının uzaklaştıramadığı topu, Kratochvil kafayla ağlara göndererek Denizlispor'u 2-1 öne geçirdi ve karşılaşma da bu skorla sona erdi. 
     
</TEXT>
</DOC>
