<DOC>
<DOCNO> 192183 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/30/son/sondun11.html </URL>
<DATE> 2003/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
California yanıyor... Ölü sayısı 20'ye yükseldi 
</HEADLINE>
<TEXT>

     ABD'nin California eyaletinin güneyinde süren orman yangınlarında ölenlerin sayısının 20'ye yükseldiği, 100 binden fazla kişinin de tahliye edildiği bildirildi. 
     Yetkililer, ölenlerin 18'inin California eyaletinden olduğunu, Meksika'da da 2 kişinin hayatını kaybettiğini, 3 görevlinin ağır yaralandığını belirtti. 
     Yangınlarda 263 bin 665 hektar alan ile 2600'den fazla ev ve çeşitli binanın kül olduğu, 100 binden fazla kişinin de tahliye edildiği açıklandı. 
     Yangınları kontrol altına almak için 13 binden fazla itfayeci ile 121 uçak ve helikopterin görev yaptığı kaydedildi. 
     ABD Başkanı George Bush, Pazartesi günü, eyalette olağanüstü hal ilan etmiş ve yangında evlerini kaybeden kişilere yardımda bulunulmasını istemişti. 
     California'nın yeni valisi aktör Arnold Schwarzenegger da yangın nedeniyle California'ya federal fonlardan yardım sağlanması için Washington'a gitmişti. 
     
</TEXT>
</DOC>
