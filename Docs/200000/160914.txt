<DOC>
<DOCNO> 160914 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/04/spor/spo02.html </URL>
<DATE> 2003/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
RÜŞTÜ GİDİYOR 
</HEADLINE>
<TEXT>

Milli kaleci, Başkan Aziz Yıldırım ile yaptığı görüşmede, yıllık 1.5 milyon doları kabul etmedi, "Barcelona 2.5 milyon euro veriyor" diyerek ipleri kopardı 
     YALÇIN TÜRK 

     Kupaya 500 bin dolar 
     FENERBAHÇE, transferi yılan hikayesine dönen Rüştü ile bağlarını koparıyor. Milli kaleci ile geçtiğimiz hafta bir görüşme yapan Başkan Aziz Yıldırım'ın, "Sana yıllık 1.5 milyon dolar verelim. Şampiyon olmamız halinde 500 bin dolar daha alırsın" önerisini götürdüğü ancak Rüştü'den "Barcelona 2.5 milyon euro ödüyor ve dört yıllık anlaşma teklif ediyor" yanıtını aldığı öğrenildi. 
     
     İspanya'ya gidiyor 
     YILDIRIM bunun üzerine yıldız oyuncuya "Biz bu parayı ödeyemeyiz. Pazartesi gününe kadar düşün, bana son kararını bildir" dedi. Rüştü'nün önceki gece Aziz Yıldırım'ı telefonla arayarak, Barcelona'nın teklifinin kendisi için daha cazip olduğunu belirtmesi üzerine köprüler atıldı. Tecrübeli file bekçisinin milli maçlardan sonra İspanyol ekibi ile sözleşme imzalaması bekleniyor. 
     
'Başkan kendine zarar veriyor'      SARI - Lacivertli kulübün önceki gün yaptığı toplantıda yönetici arkadaşlarına "Giderken 55 bin kişi kalmam için yalvaracak" diyen Başkan Aziz Yıldırım'a muhalefet tepki gösterdi. Kadıköy Grubu Lideri Kazım Bayülken, "Başkan yaptıklarıyla adını tarihe yazdırmıştır. Bu tip konuşmalar kendisine zarar veriyor" dedi. 
     FENERBAHÇE 2000 Derneği Başkanı Şevket Yılmaz ise "Takım başarılı olsun, Fenerbahçeliler onu alkışlasın. Ancak bu tür demeçler vererek puan kaybediyor" yorumunu yaptı. Birleşik Fenerbahçeliler Vakfı Başkanı Aziz Yılmaz da, "Başkan böyle konuştuğuna göre çok iyi takım kuracak" ifadesini kullandı. 
     
Saracoğlu'na makyaj      YENİ sezon öncesi Şükrü Saracoğlu Stadı imaj değiştirecek. Kötü olan zemin yenilenecek, eski numaralı onarılacak, koltuklar değişip yeniden boyanacak. Deplasman takımları için Migros tarafında 4 bin kişilik özel bir yer yapılacak. Taşkın taraftarlar için stad içine nezarathane de konulacak. Tüm çalışmalar 8 Ağustos'a kadar yetiştirilecek. 
     
Daum'a acı sürprizFenerbahçe'nin UEFA Kupası'na katılamaması nedeniyle Aziz Yıldırım, transfer bütçesini 10 milyon euro aşağıya çekti. Bu ani kısıntı Alman hocayı şok etti 
     MEHMET DEMİRCAN 

     Planlar alt üst 
     FENERBAHÇE, Daum ile sözleşme yapmak için geri sayıma başlarken, Alman hoca ilk sürprizi transfer bütçesinde yaşadı. Başkan Aziz Yıldırım'ın, takımın UEFA Kupası'na katılamayacak olması nedeniyle 10 milyon euro kesinti yapacağını bildirmesi Daum'un planlarını alt üst etti. Ön görüşmelerde Daum'a sınırsız transfer yetkisi veren Yıldırım'ın bu tavrı şok etkisi yarattı. Tecrübeli teknik adamın, menajerlik konusunda Can Çoban-oğlu ismine de sıcak yaklaşmadığı öğrenildi. 
     
     Johnson kalacak 
     DAUM'UN ayrıca Johnson dışında bütün yabancıları göndermeyi düşündüğü, Ceyhun için de özel bir talepte bulunmadığı vurgulandı. Alman hocanın Yusuf'un affını isteyeceği, Ali Güneş'i de banko oynatmayı planladığı kaydedildi. Liberosuz bir sistem uygulayacak olan Daum, Ümit Özat'a soğuk bakıyor. Bu arada yöneticiler Hakan Bilal Kutlualp ile İlhan Ekşioğlu dün Daum'la Alman çalıştırıcının evinde biraraya geldiler ve transferleri konuştular. 
     
'En iyi tercih'      OĞUZ Çetin tarafından kadro dışı bırakılan ve sezon sonunda sözleşmesi biten Ogün, Daum'un Fenerbahçe'de çok başarılı olacağını söyledi. Tecrübeli oyuncu, "Ancak takımın Daum'u sevmesi gerekir. Camia da futbolcuları sahiplenmeli" dedi. Ogün, Akçaabat Sebatspor ile anlaşma aşamasına geldiğini de kaydetti. 
     

</TEXT>
</DOC>
