<DOC>
<DOCNO> 150797 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/18/son/sonspo37.html </URL>
<DATE> 2003/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA... Yao Ming Asya Şampiyonası'nda oynayacak mı 
</HEADLINE>
<TEXT>

     Çinli yetkililer, ABD Profesyonel Basketbol Ligi NBA'deki Houston Rockets takımının yıldız oyuncularından Yao Ming'in, eylül ayında yapılacak Asya Basketbol Şampiyonası'nda Çin Milli Takımı'nda oynamayı düşündüğünü açıkladılar. 
     Houston Rocketslı oyuncunun milli takımda yer alıp almayacağı konusunda bazı endişeler olduğu, ancak geçen yıl Busan'daki şampiyonaya katılmayı reddederek yetkilileri kızdıran Los Angeles Clippers'da oynayan Wang Zhizhi'nin de Yao Ming'inn kararında etkili olduğu tahmin ediliyor. 
     Geçen sezon NBA seçmelerinde 1. sırayı alan Yao Ming, Houston Rockets ile yaptığı sözleşmeye, milli takımda oynayabilme koşuluyla imza atmıştı. 
     Çin Basketbol Federasyonu'ndan Xu, 2.26 metre boyundaki Yao Ming'in milli takımda oynamaktan onur duyacağını söylediğini bildirdi. 
     Bu arada Şangay'da yayımlanan ''Liberation Daily'' Gazetesi'ne Yao Ming'in menajeri Zhang Mingji, Çinli basketbolcunun çağrıldığı an kesinlikle milli takımda yer alacağını açıkladı. 
     Tarihi daha sonra belirlenecek Asya Basketbol Şampiyonası, Çin'in kuzeydoğusunda bulunan Harbin kentinde yapılacak. Şampiyonada ilk 2 sırayı alacak ekipler, 2004 Atina Olimpiyatları'na katılmaya hak kazanacak. 
     Çin, bu yıl da kupayı alarak üst üste 5. kez şampiyon olmayı planlıyor. 
     





</TEXT>
</DOC>
