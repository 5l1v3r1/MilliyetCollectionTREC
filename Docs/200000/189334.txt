<DOC>
<DOCNO> 189334 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/17/son/sonspo12.html </URL>
<DATE> 2003/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Emre yine ilk 11'de... 
</HEADLINE>
<TEXT>

     İtalya Birinci Futbol Ligi'nde Serie A FC Inter'in yarın Brescia ile yapacağı karşılaşmada Emre Belözoğlu'nun yine ilk 11'de yerini alması bekleniyor. 
     Emre'nin, A Milli Takım'ın İngiltere ile yaptığı karşılaşma sonrasında yaşadığı hafif sakatlığı atlattığı ve maça hazır duruma geldiği öğrenildi. 
     FC Inter'de zor günler yaşayan Arjantinli Teknik Direktör Hector Cuper, yarın Brescia deplasmanında yapılacak karşılaşmada, Emre'yi yine ilk 11'de oynatması bekleniyor. 
     İtalyan basını, FC Inter'in, Serie A'da yapacağı 2-3 maçın, Cuper'in kaderi açısından da belirleyici bir rol oynayacağını ileri sürüyor. 
     Buna karşılık Cuper ise FC Inter ile kazanacağını ve görevi sürdüreceğini söylüyor. Cuper, ''Hiçbir takımda 3 yıl kalmadım. Ama Inter'de 3. yılımdayım, bu da herşeyi açıkça gösteriyor. Kazanacağım ve uzun süre burada kalacağım'' diye konuştu. 
     
</TEXT>
</DOC>
