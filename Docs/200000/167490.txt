<DOC>
<DOCNO> 167490 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/05/son/sondun10.html </URL>
<DATE> 2003/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunanlılar'ın Viagra'ya büyük ilgisi... 
</HEADLINE>
<TEXT>

     Yunanların zayıflatıcı, sakinleştirici ve cinsel gücü artırıcı ilaçlara yoğun ilgi gösterdikleri bildirildi. 
     Makedonya Haber Ajansı MPA , Yunanların geçen yıl bu tür ilaçlara yaklaşık 57 milyon euro harcadıklarını belirtti. 
     Ajans, ilk sırayı zayıflatıcı ilaçların aldığını, sadece, besinlerdeki yağların mide ve bağırsaklarda emilimini önlediği belirtilen orlistat etken maddeli ilaca 28 milyon euro üzerinde para ödediklerini kaydetti. 
     Haberde, Yunan halkının sakinleştirici ilaçları da yoğun olarak kullandığı, bu ilaçlara geçen yıl harcanan paranın 19 milyon euro olduğu bildirildi. 
     Haberde, Viagra'nın 3. sırada geldiği, cinsel gücü artırdığı kaydedilen bu ilaç için Yunanların geçen yıl 10 milyon euro verdikleri belirtildi. 
     
</TEXT>
</DOC>
