<DOC>
<DOCNO> 194967 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/12/yazar/gureli.html </URL>
<DATE> 2003/11/12/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
"Medya" nasıl düzelir 
</HEADLINE>
<TEXT>

   
   Gökten iki elma düştü... Çocukluğumuzun unutulmaz masal ustası Eflatun Cem Güney'i 1896 - 1981 anasımız tuttu her halde ki, böyle başladık. Aslında iki elma değil, iki kitap düştü masamızın üstüne. Biri Sefa Kaplan'ın yazdığı "Hürriyet Gazeteciliği", öteki Zaman Gazetesi Genel Yayın Müdürü Ekrem Dumanlı'nın kaleme aldığı "Haber Kılavuzu - Gazetecinin El Kitabı". 
   Gazetecilere yönelik, teknik yönü ağır basan bu kitapların kendilerini ilgilendirmeyeceğini düşünebilir bazı okurlar. Oysa biz, ilgilendirmesi gerektiği kanısındayız. Hele "medya"dan ve gazeteciliğin günümüzdeki hallerinden yakınanlardansanız, bu konularda bir fikir edinmeniz için, söz konusu kitapları bulup buluşturup okumanızı salık veririz. 
   Büyük boy 222 sayfalık "Hürriyet Haberciliği" rehberi, İcra Kurulu Başkan Yardımcısı Vuslat Doğan Sabancı'nın belirttiği gibi, "Türk basınına yarım asırdır önderlik eden Hürriyet gazetesi için" oluşturulmuş. Sabancı'nın şu cümlesini genelleştirerek yinelemek mümkün 
   "Hürriyet Gazeteciliği Gazetecilik - N. G. , bağımsızlık, toplumun sorunlarına duyarlılık, demokratlık ve cüret, ama daha da önemlisi temel gazetecilik ilkelerine bağlılık demektir." 
   Biz bu cümlenin içeriğini kapsamlı biçimde ve hemen her vesileyle "Çirkin Amerikalı" olmak pahasına söyledik ve savunduk. 
   Bu bakımdan gerek Hürriyet'in rehber kitabını, gerek Dumanlı'nın kılavuzunu memnunlukla ve umutla karşılıyoruz. Basın için umut tazeleyen Vuslat Doğan Sabancı'nın ve Ekrem Dumanlı'nın girişimlerinin başarıya ulaşmasını içtenlikle diliyoruz. 
   Bu girişim başarıya ulaşır mı Ulaşırsa nasıl ulaşır 
   Hürriyet'in Genel Yayın Yönetmeni Ertuğrul Özkök kitaba yazdığı önsözde "bu büyük proje"nin adını Gazeteciliğin kalitesini ve güvenilirliğini artırma girişimi" olarak koyuyor ve şöyle diyor 
   "Girişim kelimesini bilerek kullanıyorum. Çünkü bu girişimin gerçekleşmesi kadar gerçekleşmemesi ihtimali de var. 
   Gerçekleşmesi her şeyden önce bizlere, yani bu kurumun bizce genelde basının - N. G. çalışanlarına ait bir sorumluluktur." 
   Geçmişte yaşananlara bakıp, genel bir değerlendirme yaparak söylemek gerekirse, bu sorumluluk, yalnızca medyada çalışanlara ait değil, sermayesiyle, okuruyla, izleyicisiyle ve de siyaset kurumuyla ortak bir sorumluluktur. 
   
   Bir şiir    Yine şiirle bir soluklayalım. Dizelerimiz Mehmet Ercan'dan Berfin Bahar, Kasım sayısı 
   "göğün denizinde yıka ellerini köpüğü rüzgarda bulut olsun güller açsın gülüşünde baharı öpüşünle getiriyorsun ne kadar yorgunum bir bilsen kabuğu çıkarılmış buğday gibiyim düşerdim yoksa aşkın olmasa cam gibi kırılırdım hasretinden" 
   
      
   
   
</TEXT>
</DOC>
