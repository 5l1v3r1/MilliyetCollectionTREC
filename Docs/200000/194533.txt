<DOC>
<DOCNO> 194533 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/10/son/sondun08.html </URL>
<DATE> 2003/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
"Bestseller" yazar Grisham, 75 bin dolara konuşacak .. 
</HEADLINE>
<TEXT>

     Amerikalı roman yazarı John Grisham, 75 bin dolar karşılığında Novello Okuma Festivali'nde bir konuşma yapacak. 
     ABD'nin Kuzey Carolina eyaletinde düzenlenen Novello Okuma Festivali yetkilileri, mahkeme salonlarında yaşananları konu alan romanlarıyla ünlü Grisham'ın uzun yıllardan beri festivale katılmasını istediklerini, kendisini ancak bu yıl ikna etmeyi başardıklarını söylediler. 
     Grisham'ın bugün yapacağı konuşma için 14 ve 35 dolardan 2 bin 100 bilet satıldı. Festival yetkilileri, bilet satışlarının yazara verilen parayı karşılamadığını, ancak ünlü yazarın katılımının bir ay süren festivale daha çok sponsor bulunması ve izleyicinin katılmasını sağlayacağını belirttiler. 
     Okuma toplantıları, yazarların katıldığı toplantılar ve diğer ekinliklerin yapıldığı yaklaşık bir ay süren okuma festivaline 40 bin kişi katılıyor. 
     Konuşmasından önce Novello festivalinin sponsorları ve kütüphaneye bağışta bulunanların katılacağı bir toplantıya katılacak olan Grisham'ın, büyük kalabalık nedeniyle imza günü düzenlemeyeceği belirtildi. 
     Grisham'ın romanları arasında ''Öldürme Zamanı'' ve ''Firma'' gibi filme de alınmış ünlü kitaplar bulunuyor. 
     
</TEXT>
</DOC>
