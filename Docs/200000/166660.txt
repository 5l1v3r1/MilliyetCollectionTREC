<DOC>
<DOCNO> 166660 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/01/son/sonspo18.html </URL>
<DATE> 2003/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
TOFAŞ 2.10'luk dev pivot Melih Yavşaner ile anlaştı 
</HEADLINE>
<TEXT>

     Türkiye Basketbol Ligi takımlarından TOFAŞ, dış transferde ilk anlaşmayı 2.10'luk pivot Melih Yavşaner ile yaptı. 
     TOFAŞ Antrenörü Atilla Çakmak, Efes Pilsen'in altyapısında yetişen, ABD'de Kolej Ligi'nde de NCAA oynayan ve geçen sezon İsviçre Birinci Ligi'nde forma giyen Melih'in gelecek sezon kadrolarında yer alacağını bildirdi. 
     Melih'in geçen sezon kendileriyle birlikte antrenmanlara çıktığını, ancak daha sonra ailesinin de oturduğu İsviçre'ye gitme kararı aldığını anlatan Çakmak, ''Melih bizi arayarak, TOFAŞ'ta oynamak istediğini söyledi. Biz de uzun oyuncu ihtiyacımız olduğu için bu talebi uygun gördük'' dedi. 
     Çakmak, geçen sezon kadrolarında bulunan Güray Kanan ve Nezih Özbakır'ın TOFAŞ'ta kalmak istediğini, ancak kendilerinin uzun oyuncuya ihtiyaçları olduğu için 2 oyuncuyla da yollarını ayırdıklarını kaydetti. 
     
</TEXT>
</DOC>
