<DOC>
<DOCNO> 187123 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/07/son/sontur41.html </URL>
<DATE> 2003/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan Yardımcısı Şahin Grubumuz hükümete güvenoyu verdi 
</HEADLINE>
<TEXT>

     Devlet Bakanı ve Başbakan Yardımcısı Mehmet Ali Şahin, tezkere oylamasının sonuçlarını değerlendirirken, ''Grubumuz hükümete güvenoyu vermiş oldu'' dedi. 
     Şahin, oylamadan sonra TBMM'de gazetecilerin sorularını yanıtlarken şunları söyledi 
     ''Ben böyle bir sonuç bekliyordum, sürpriz olmadı. Grubumuz güvenoyu vermiş oldu hükümete. Bu tezkere nedeniyle güvenini ortaya koymuştur. 
     Bundan sonra hükümet olarak gereği ve kapsamı konularında Sayın Başbakan'ın açıkladığı gibi gerekli adımları atacağız. Biz önce ülkemizin daha sonra bölgenin huzurunu düşünüyoruz ve hep bu çerçevede adımlar atmaya devam edeceğiz.'' Şahin, Irak Geçici Hükümet Konseyi'nin Türk askerinin gönderilmesine karşı oybirliğiyle karar aldığı yolundaki haberlerin hatırlatılması üzerine, ''Biraz önce Dışişleri temasa geçti, öyle bir karar yok. Doğru bir haber değil, sakat bir haber'' diye konuştu. 
     
</TEXT>
</DOC>
