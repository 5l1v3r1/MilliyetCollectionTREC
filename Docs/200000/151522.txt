<DOC>
<DOCNO> 151522 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/22/yasam/ayas.html </URL>
<DATE> 2003/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Kızımın dövmesinden kan damlıyor .. 
</HEADLINE>
<TEXT>

Satanizme karşı kurulan enstitüye gelen bir ihbar, gözleri İzmir'e çevirdi. Sırtında ilginç bir dövme bulunan genç kız, chat kayıtlarında satanizm, büyü ve intihardan söz ediyordu 
     ÖNAY YILMAZ İstanbul 

     Satanizme karşı özel bir birim kuran İstanbul Üniversitesi Adli Tıp Enstitüsü'ne gelen bir ihbar, bu kez gözlerin İzmir'e çevrilmesine yol açtı. Enstitü görevlileri, ailesinin ihbarı üzerine yabancı bir özel kolejde okuyan kız öğrenciyi yakın takibe aldı. 
     
     30 Nisan'a dikkat edin 
     Özel birim, 30 Nisan'ın satanist takvimde '15 ve 15 yaşın altındaki kızların kurban edilme' tarihi olduğunu belirterek, konunun ciddiyetle takip edilmesi gerektiğini belirtti. 
     İzmirli aile, 15 yaşındaki kızlarının sırtında kan damlayan Boğaziçi Köprüsü dövmesi olduğunu görünce endişeye kapıldı durumu Enstitü'ye bildirdi. Araştırmada kız öğrencinin, 11 Aralık 2001'de Lara Falay ve bir ortak arkadaşlarıyla internet aracılığıyla chat yaptığı da ortaya çıktı. Ailesi genç kızın, sırtındaki dövme gibi kan damlayan Boğaziçi Köprüsü resimleri de çizdiğini de bildirdi. 
     Genç kızın, Lara ile yaptığı chat kayıtlarında satanizmden, büyü ve intihardan söz ettiği, hatta Lara'ya, bileklerini keserek intihar etmemesini, kendisinin zevkten öleceğini ve birçok seçim bulunduğunu yazdığı ortaya çıktı. 
     
     Özellikle özel okullar 
     Bu arada İ.Ü. Adli Tıp Enstitüsü Müdürü Prof. Dr. Sevil Atasoy, Yrd. Doç. Dr. Neylan Ziyalar ve Yrd. Doç. Dr. Ümit Sayın tarafından geçen hafta Kadırga Eğitim Merkezi'nde Zararlı Maddelerle Mücadele Komisyonu'nda bulunan rehber öğretmenlere, satanizmi de içeren tehlikeli kült ve tarikatlar hakkında bilgi verildi. 
     Gençliğin tehlikede olduğu belirtilerek, satanist intiharlara ve bunlar arasındaki benzerliklere, bu tarikatların kullandıkları işaretlere, amaçlarına dikkat çekildi. Gençlerin özel okullarda okuduğu ve satanist külte bağlı bazı motiflerle ihtihar ettiği vurgulandı. 
     
     Alman polisi de devrede 
     Sayın, satanizm gibi kültlerin özellikle kolejlerde etkinlik gösterdiğini, yabancı dil bilen varlıklı gençleri hedef aldığını belirterek, "Bunun arkasında zihin kontrolü yapabilen büyük bir yapılanma olduğunu düşünüyoruz. Örgütten ayrılmak isteyenleri de kurban seçerek intihara sürüklüyorlar. Konu ciddi ve sistematik olarak araştırılmalı" dedi. 
     Sayın, bu tür olayların yoğun yaşanması nedeniyle Alman polisi ile de işbirliği yaptıklarını, kurdukları birimden bir elemanın Hamburg'a gideceğini belirtti. 
     
Bunlara dikkat      Zararlı Maddelerle Mücadele Komisyonu'nda öğretmenlere, satanizm gibi kültlerde dikkat edilmesi gereken bilgiler şöyle anlatıldı 

</TEXT>
</DOC>
