<DOC>
<DOCNO> 191467 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/27/astro/index.html </URL>
<DATE> 2003/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Hızlı adımlar 
</HEADLINE>
<TEXT>

   
   
   Ay bugün 12 55'te ateş elementinden Yay burcuna geçtikten sonra hızlı adımlar, heves ve canlılık göze çarpıyor. Akşam ise acele karar vermeye eğilimliyiz. Koç'lar günün ikinci yarısında rahat edecekler. Yenilikler yapmak ve farklı yollar denemek için elverişli bir gündeler ama abartılardan uzak kalmalılar. Boğa'nın ortaklaşa konulara akılcı yaklaşması ve tepkilerini temkinli ortaya koyması iyi olacak. Maddi konularda gereksiz harcamalardan uzak kalmak gerekiyor. İkizler için çok sayıda alternatif olması onları şaşırtabilir. Bu arada ortağın ya da eşin sözüne dayalı olarak hareket etmek zorunda kalmaları da gerginlik yaratabilir. Yengeç'ler günlük işlere önem vermeliler. Bazı işleri tekrar gözden geçirmeleri gerekebilir. Aceleci olmamalılar. Aslan'lar enerjik ve yaratıcılar. Aşkta daha fazla mutluluk söz konusu. Bu arada yaratıcı uğraşlar ve hobiler için de zaman ayırabilirler. Başak'lar önlemci olmalılar. Özellikle ev ve yerleşimle ilgili konularda ya da genel güvenlikleri açısından akşam huzursuz olabilir. Dikkatsizlikler de mümkün. 
   Terazi'ler hızlı düşünüp hareket edebilecekleri bir güne hazır olmalılar. Özellikle öğleden sonra hareket, iletişim ve enerjik bir ifade öne çıkabilir. Bu arada kısa yolculuklarda dikkatli olmalılar. Akrep'ler için parasal konular öne çıkabilir. Harcamaları dengelemek, akşam daha tutumlu olmak gerekiyor. Bu arada aranan desteği bulmak da zor olabilir. Yay'lar günün ikinci yarısında harekete geçiyorlar. Yeni adımlar, hızlı hareket ve duygusal açıdan onları etkileyen konular üzerine gidebilirler. Oğlak'lar biraz daha iyimser olmalılar. Akşam endişe ve acelecilik yüzünden bazı hatalar olabilir. Tutarlı olmakta zorlanabilirler. Kova'lar daha iyimser ve son derece verimli bir gündeler. Çok sayıda düşünce ortaya koyabilecekler. Başkalarından da destek görebilirler. Balık'lar iş hayatında hareketli bir gündeler. Dikkat çekmek kolay olacak. Sorumluluklara daha fazla sahip çıkmalılar. 
   
   
</TEXT>
</DOC>
