<DOC>
<DOCNO> 156569 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/14/son/sondun14.html </URL>
<DATE> 2003/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Sandra Bullock'u taciz eden kişiye mahkemeden ilginç ceza 
</HEADLINE>
<TEXT>

     Amerikalı aktris Sandra Bullock'u üzerine yürüyerek taciz eden kişiye, ünlü sanatçıdan geçici bir süre ''uzak durma'' cezası verildi. 
     Los Angeles Yüksek Mahkemesi, Thomas James Weldon'un 34 , Bullock ile temas kurmasını yasakladı ve ünlü sanatçının en az 182 metre uzağında bulunması cezasını verdi. 
     Thomas James Weldon'a verilen ''geçici bir süre uzak durma'' cezasının, kalıcıya çevrilmesi talebiyle 6 Haziran'da yeni bir duruşma yapılacağı bildirildi. 
     Sandra Bullock, geçen yıl kendisini California, Teksas and Güney Carolina'da takip eden, ünlü sanatçıya elektronik-posta mesajları ve fakslar gönderen, ailesi ve şirketinin telefonlarına kendisiyle ilişki kurmak istediği yönünde sesli mesajlar bırakan Weldon'u yetkili makamlara şikayet etmişti. 
     Şikayet dilekçesinde, paranoyak şizofreni hastası olan Weldon'un tedavi görmeyi reddettiğini kabul ettiği, bu kişinin verdiği rahatsızlığın, şiddete dönüşmesinden endişe edildiği belirtilmişti. 
     

     
</TEXT>
</DOC>
