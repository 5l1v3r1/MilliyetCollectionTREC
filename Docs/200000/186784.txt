<DOC>
<DOCNO> 186784 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/06/son/soneko11.html </URL>
<DATE> 2003/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan Şener Acil Eylem Planı'nda bazı gecikmeler var ama... 
</HEADLINE>
<TEXT>

     Devlet Bakanı ve Başbakan Yardımcısı Abdüllatif Şener, ''Acil Eylem planı'nda verilmiş takvime göre bazı gecikmeler var ama o da, acil eylem planın bozulduğu anlamına gelmez'' dedi. 
     Şener, acil eylem planın dinamik bir yapı olduğunu söyledi. 
     Acil eylem planında bir yol haritası çizdiklerini anlatan Şener, ''O yol devam ediyor'' dedi. 
     Acil eylem planında yer alan maddeler arasında gerçekleşenlerin bulunduğunu anlatan Şener, ''Bazı maddeler süresizdir, Kamu Yönetimi reformu gibi'' diye konuştu. 
     Şener, temel büyüklüklere ilişkin olarak da, Eylül ayının 25'inde Kurumlar arası Koordinasyon Toplantısı yapıldığını hatırlattı ve o konuda bir kaç gün içinde açıklama yapılacağını ifade etti. 
     Şener, geliri 1,500 doların altında olan illere yönelik teşviklere IMF'nin karşı olduğu şeklindeki yaklaşımın ise doğru olmadığını ifade etti. 
     
</TEXT>
</DOC>
