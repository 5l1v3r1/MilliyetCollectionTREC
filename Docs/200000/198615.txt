<DOC>
<DOCNO> 198615 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/29/son/sondun14.html </URL>
<DATE> 2003/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Fischer AB kapısın Türkiye'nin suratına kapatmamalıyız 
</HEADLINE>
<TEXT>

     Almanya Dışişleri Bakanı Joschka Fischer, Avrupa kapısının Türkiye'ye açık tutulması gerektiğini söyledi. 
     AB Hükümetler Konferansı için İtalya'nın Napoli kentinde bulunan Fischer, üyesi olduğu Birlik 90 Yeşiller Partisi tarafından Almanya'nın Dresden kentinde ''Avrupa'ya devam'' sloganıyla düzenlenen parti kurultayına video konferans sistemi ile katılarak, konuşma yaptı. 
     Fischer konuşmasında, Türkiye'nin AB üyeliğini savunarak, ''Avrupa kapısını Türkiye'nin suratına kapatmamalıyız'' dedi. 
     Türkiye'nin AB üyeliğine karşı çıkan muhalefetteki Birlik partilerini de CDU CSU önyargıları körükleyerek çoğunluk sağlamaya çalışmakla suçlayan Fischer, bu tür çabaların bazı ''lokal köşelerinde'' başarılı olabileceğini, ancak ''geleceğin şekillendirilmesi'' ile ilgisi olmadığını söyledi. 
     Fischer ayrıca, 25 üyeli bir AB'nin büyük sorunları olacağına dikkati çekerek, tüm üye ülkelere Avrupa'nın çıkarlarını ulusal çıkarlardan üstün tutmaları çağrısında bulundu. 
     
</TEXT>
</DOC>
