<DOC>
<DOCNO> 192712 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/01/son/sontur06.html </URL>
<DATE> 2003/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Derbiyi izledikten sonra evlerine dönen 2 Galatasaraylıya dayak 
</HEADLINE>
<TEXT>

     Bursa'da, Beşiktaş ile Galatasaray arasında oynanan derby maçı televizyondan izledikten sonra evlerine dönen Galatasaray taraftarı iki kardeş, bir grubun saldırısı sonucu hafif yaralandı. 
     Alınan bilgiye göre, Beşiktaş-Galatasaray karşılaşmasını bir restoranda televizyondan izledikten sonra evlerine gitmek üzere Altıparmak Caddesi'nde yürümeye başlayan Fatih 17 ve Ertan 21 Özbek kardeşler, ellerinde döner bıçağı olduğu öne sürülen 4-5 kişilik bir grup tarafından durduruldu. 
     Gruptakiler ''boyunlarında sarı kırmızılı kaşkol taşıdıkları'' gerekçesiyle bıçakla korkuttukları iki kardeşi dövdüler. 
     Olayda, Ertan Özbek, bıçak darbesi sonucu sırtından hafif yaralanırken, vücutlarında darp izleri bulunan iki genç, Bursa Devlet Hastanesi'nde tedavi altına alındı. 
     Yetkililer, gençlerin tedavileri yapıldıktan sonra taburcu edildiğini, saldırının ardından olay yerinden kaçan kişilerin belirlenmeye çalışıldığını bildirdiler. 
     
</TEXT>
</DOC>
