<DOC>
<DOCNO> 158347 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/23/guncel/agun.html </URL>
<DATE> 2003/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
3 kişi öldü 7 kişi yaralandı 
</HEADLINE>
<TEXT>
Terör değil gaz sıkışması 
Ankara'nın ardından İstanbul'daki bir büfede de patlama meydana geldi. Polis terörden şüphelendi ama olayın sorumlusu tüpler çıktı 
     HALUK ATALAY, DİNÇER ŞEREF ELVAN EZBER İstanbul 

     Şişli Halask rgazi Caddesi üzerindeki Elmas Büfe'de dün saat 10.30 sıralarında meydana gelen patlamanın şiddetiyle büfenin yan tarafında bulunan ocakbaşı restoranın duvarları çöktü. Olay yerine giden sağlık ekipleri, ilk anda yaralanan 7 kişiyi ambulanslarla Şişli Etfal Hastanesi'ne kaldırdı. Duvarları çöken işyerinin enkazının altında kalanlardan Serdal Turan 16 itfaiyenin 1.5 saatlik çalışması sonucu yaralı olarak çıkarılıp Cerrahpaşa Tıp Fakültesi Hastanesi'ne kaldırıldı. Yoğun bakıma alınan Turan, hayatını kaybetti. Enkazda çalışmalarını sürdüren itfaiye ve İstanbul Büyükşehir Belediyesi Sivil Savunma ekipleri, insan olma ihtimaline karşı enkazı dinlemeye aldı. Patlamadan 3.5 saat sonra enkazın altından Ömer Tamaç ve ardından da büfenin ustabaşısı Salih Akıllı'nın cesedi çıkarıldı. 
     
     BİR KİBRİT ÇAKTILAR VE... 
     Yetkililer patlamanın gaz sıkışmasından kaynaklandığı belirtirken, enkazdan çıkarılan 4 adet sağlam mutfak tüpü incelenmek üzere Olay Yeri Şube Müdürlüğü'ne götürüldü. Emniyet yetkilileri, patlamaya bombanın neden olduğuna dair bir bulguya rastlanılmadığını söyledi. İstanbul Valisi Muammer Güler de, yaptığı açıklamada, "Patlamanın sabotaj veya terörle ilgili olmadığı, gaz sıkışmasından kaynaklandığı kesinlik kazandı" dedi. İşyeri sahiplerinin sabah büfeye geldiklerinde yoğun bir gaz kokusuyla karşılaştıklarını ifade ettiklerini belirten Güler, "Cam ve pencereleri havalandırmak amacıyla açmışlar. Bu sırada bir kibrit yakılması sonucu patlama meydana gelmiş" diye konuştu. 
     
Yoğun bakımdan çıkamadı      Şişli'de meydana gelen şiddetli patlamada büfeyle birlikte yan taraftaki ocakbaşı restoran da zarar gördü. Olay yerine gelen güvenlik görevlileri, enkazda yaptıkları 1.5 saatlik çalışmanın ardından 16 yaşındaki Serdal Turan'ı yaralı olarak çıkarmayı başardı. Cerrahpaşa Tıp Fakültesi'nde yoğun bakıma alınan Turan, tüm çabalara rağmen kurtarılamadı. 
     
DHKP-C'li Akkurt toprağa verildi      MİKAİL PELİT Malatya DHA 

     Ankara'da bir kafenin tuvaletinde üzerindeki bombanın patlaması sonucu parçalanarak ölen DHKP - C militanı Şengül Akkurt, dün Malatya'da toprağa verildi. Şengül Akkurt'un kendisi gibi örgüt üyesi olan ve cezaevinde bulunan ablası Elif Akkurt'un mesajı okundu. Cenazeyi taşıyanlar, "Bedel ödedik, ödeteceğiz", "Katil devlet" sloganları atarken, jandarma, törene katılanları tek tek aradı. 
     
     
     
     
     
     

</TEXT>
</DOC>
