<DOC>
<DOCNO> 180643 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/06/guncel/gun10.html </URL>
<DATE> 2003/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
'Arka'da kemere destek büyüyor 
</HEADLINE>
<TEXT>

   İSTANBUL Milliyet 

   
   Trafik kazalarında can kaybını azaltmak için arka koltukta da kemer takılmasına destek verenlerin sayısı artıyor. "Kemer arkada da hayat kurtarır" diyenlere Abdüllatif Şener'in yanı sıra bir süre önce geçirdikleri trafik kazasında 16 yaşındaki oğlu Engin'i kaybeden CHP Adana Milletvekili Tacidar Seyhan da eklendi. 
   Abdüllatif Şener Devlet Bakanı ve Başbakan Yardımcısı Arka koltukta da kemer takılmasının, en az ön koltuk kadar önemli olduğunu düşünüyorum. Nevzat Yalçıntaş AKP İstanbul Milletvekili Ön koltuğa kemer takma zorunlululuğu getirilmesi Türkiye'de bir önceki döneme göre ölümcül kazaları azalttı. TBMM'de trafik komisyonunun hazırladığı raporda bu husus belirtildi. Ancak tedbirler hukuki nitelik kazanamadı. Bir kanun tasarısı hazırlanmalı. Mehmet Ali Özpolat CHP İstanbul Milletvekili Son trafik kazalarında ölümlerin çoğu arka koltukta gerçekleşti. Kemer takmayı ayıp sayıyoruz. Ön koltukta nasıl alışkanlık haline getirdiysek arka koltukta da kemer takmalıyız. Tacidar Seyhan CHP Adana Milletvekili Çok ciddi bir kaza yaşadım. Kaza anında emniyet kemerim takılıydı. Cam patladığı halde en ufak sıyrık olmadı. Ancak 16 yaşındaki oğlumu kaybettim. Biliyorum ki, emniyet kemerleri takılı olmadığı zaman camdan fırlama, araca sıkışma olduğu gibi, boyun kırılmaları da yaşanıyor. Bu nedenle her koltukta kemer takılmalı. 
   
   Serviste kemer    İçişleri Bakanı Abdülkadir Aksu, okul servislerinde öğrencilerin de emniyet kemeri takma uygulanmasına tabi olmalarını istedi. 81 il valiliğine gönderilen genelgede, servislerde ve okul çevresinde öğrencilere yönelik alınacak önlemler arasında 'kemer uyarısı' ilk sıralarda yer aldı. 
   
   
</TEXT>
</DOC>
