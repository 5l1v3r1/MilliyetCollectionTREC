<DOC>
<DOCNO> 161759 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/08/ekonomi/eko09.html </URL>
<DATE> 2003/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Ferrari efsanesi Metrocity'de 
</HEADLINE>
<TEXT>

Michael Schumacher'in ilk kullandığı Ferrari'den, 40'ıncı yıl için özel olarak sadece 400 tane üretilen yeni modele kadar Ferrari'nin tüm modelleri Metro City'de sergileniyor 
     NUR DAŞAR 

     Ferrari'nin, tüm modelleri Şişli Belediye Başkanı Mustafa Sarıgül, TOMSFED Başkanı Mümtaz Tahincioğlu ve işadamı Cem Hakko'nun da katılımıyla Metrocity Alışveriş Merkezi'nde sergileniyor. 15 Haziran'a kadar sürecek aktivitede alışveriş merkezinin içi yarış pistine dönüştürülerek Ferrari otomobil yarışlarının tarihi de gösteriliyor. 
     Toplam 10 yarış arabasının yer aldığı organizasyonda Ferari pilotu Michael Schumacher'in ilk kullandığı Ferrari 412 Formula 1 aracı, Niki Lauda'nın kullandığı 312 Ferrari, Ferrari 328, Ferrari BB, Ferrari Dallara ve Ferrari'nin 40'ıncı yıl için özel olarak dünyada sadece 400 tane ürettiği Ferrari F 40 de sergileniyor. 
     Alışveriş Merkezi'nin bütün katlarında yer alan Ferrari'ler için düzenlenen basın toplantısında, manken Çağla Şikel F40 model Ferrari'ye bindi. Yoğun katılımın yaşandığı açılış gününde, Çağla Şikel, simülasyon aracıyla gerçek yarış heyecanını yaşadı. 
     

</TEXT>
</DOC>
