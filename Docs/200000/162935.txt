<DOC>
<DOCNO> 162935 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/13/son/soneko15.html </URL>
<DATE> 2003/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
TMSF, Pamukbank için teklif verme süresini uzattı... 
</HEADLINE>
<TEXT>

     Tasarruf Mevduatı Sigorta Fonu TMSF , Pamukbank için teklif verme süresini 11 Temmuz 2003 tarihine kadar uzattı. 
     Pamukbank için Bankacılık Düzenleme ve Denetleme Kurulu BDDK tarafından uygun görülecek diğer başvuru sahiplerinin bu sürece dahil edilmesine ve başvuruların Kurum'a yapılması hususunda yeni yatırımcılara 27 Haziran 2003 tarihi mesai bitimine kadar süre verildi. 
     TMSF'den yapılan açıklamada, TMSF Yönetim Kurulu'nun 2 Nisan 2003 tarihli kararı ile hisselerinin tamamı Fon'a ait olan Pamukbank'ın satışa çıkarıldığı hatırlatıldı. 
     Açıklamada, 3 Nisan 2003 tarihli Resmi Gazete'de yer alan duyuruda adı geçen Banka nezninde inceleme yapmasına izin verilecek yatırımcıların 13 Haziran 2003 bugün tarihine kadar söz konusu banka için tekliflerini vermeleri gerektiği belirtildi. 
     TMSF'nin dünkü Yönetim Kurulu'nda alınan karar uyarınca Pamukbank hisselerinin satışına ilişkin olarak bugün olarak belirlenen teklif verme süresini 11 Temmuz 2003 tarihine kadar uzatılmasına karar verildiği ifade edilen açıklamada, şöyle denildi 
     ''BDDK tarafından uygun görülecek diğer başvuru sahiplerinin bu sürece dahil edilmesine ve başvuruların Kurum'a yapılması hususunda yeni yatırımcılara 27 Haziran 2003 mesai bitimine kadar süre verilmesine karar verilmiş olup, yeni başvuruda bulunulması halinde satış sürecine ilişkin takvim yeniden gözden geçilirek ilgililere bildirilecektir.'' 
     
</TEXT>
</DOC>
