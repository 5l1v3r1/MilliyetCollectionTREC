<DOC>
<DOCNO> 196131 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/17/son/soneko32.html </URL>
<DATE> 2003/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Başkent'te doların fiyatı 10 bin lira düştü... 
</HEADLINE>
<TEXT>

     Ankara serbest döviz piyasasında doların fiyatı 10 bin lira, euronun fiyatı ise 2 bin lira düştü. 
     Cuma günü akşam saatlerinde 1 milyon 483 bin liradan satılan dolar, bugün akşam saatlerinde 1 milyon 473 bin liradan satıldı. 
     Euro ise 1 milyon 738 bin liradan işlem gördü. Euro Cuma günü akşam saatlerinde 1 milyon 740 bin liradan satılmıştı. 
     Bankalararası döviz piyasasında yarın valörlü doların alış fiyatı en düşük 1 milyon 464 bin lira, en yüksek 1 milyon 466 bin lira, satış fiyatı ise en düşük 1 milyon 468 bin 500 lira, en yüksek 1 milyon 471 bin lira olarak açıklandı. 
     Cuma günü akşam saatlerinde 1.1746 olan euro-dolar paritesi, bugün akşam saatlerinde 1.1800 oldu. 
     Merkez Bankası ise gösterge niteliğindeki doların efektif satışını 1 milyon 472 bin 707 lira, euronun efektif satışını ise 1 milyon 740 bin 298 lira olarak belirledi. 
     
</TEXT>
</DOC>
