<DOC>
<DOCNO> 191451 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/26/son/sontur15.html </URL>
<DATE> 2003/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Osmangazi... Cinsel organı kesilmiş bir ceset bulundu... 
</HEADLINE>
<TEXT>

     Bursa'nın merkez Osmangazi İlçesi'nde bir kişi, cinsel organı kesilmiş halde ölü bulundu. 
     Bursa Emniyet Müdürlüğü Asayiş Şube Müdürlüğü'ne bağlı ekipler, Gençosman Postanesi'nin arkasındaki tamirhanelerin önünde bir ceset bulunduğu ihbarı üzerine olay yerine gitti. Yapılan ilk incelemede, ölen kişinin Küplüpınar Mahallesi'nde oturan emekli temizlik işçisi Zülfü Denizli 58 olduğu anlaşıldı. Denizli'nin vücudunun çeşitli yerlerinden bıçaklanarak öldürüldükten sonra cinsel organının da kesildiği belirlendi. 
     Olayla ilgili soruşturma sürerken, Denizli'nin cesedi Adli Tıp Morgu'na kaldırıldı. 
     Bu arada, Denizli'nin oğlu Engin Denizli, ifadesi alınmak üzere Bursa Emniyet Müdürlüğü'ne götürüldü. 
     
</TEXT>
</DOC>
