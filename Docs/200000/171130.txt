<DOC>
<DOCNO> 171130 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/23/son/sondun15.html </URL>
<DATE> 2003/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Barzani, geçici hükümet konseyi başkanlığına aday... 
</HEADLINE>
<TEXT>

     Irak'ta bazı Arap partilerinin, Irak Kürdistan Demokrat Partisi lideri Mesut Barzani'yi geçici hükümet konseyi başkanlığına aday gösterdiği belirtildi. 
     Bağdat'ta yayınlanan El Zaman gazetesinin haberinde, ''Irak'ta Arap aşiretleri Barzani'yi başkanlık için destekliyor'' denildi. 
     Irak geçici hükümet konseyinin son 2 gündeki toplantılarında da konseye başkan seçilemedi. Bazı parti ve siyasi gruplar tarafından, pazartesi günü ortaya atılan üçlü başkanlık sistemi görüşü de benimsenmedi. 
     Dönüşümlü başkanlık önerisinin de destek görmediği belirtiliyor. 
     Konseyin dünkü toplantısında, siyasi parti ve grupların merkezlerine düzenlenen baskınların ve tutuklamaların durdurulmasını koalisyon kuvvetleri ile görüşmek için bir komite kurulması kararlaştırıldı. 
     
</TEXT>
</DOC>
