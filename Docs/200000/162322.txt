<DOC>
<DOCNO> 162322 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/10/son/sontur22.html </URL>
<DATE> 2003/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Boğazı kesilerek öldürülen kırtasiyeci kadının kocası gözaltında 
</HEADLINE>
<TEXT>

     İzmir'in Bornova İlçesi'ndeki evinde boğazı kesilerek öldürülen kırtasiyeci kadının gözaltındaki öğretmen kocasının sorgusu sürüyor. 
     Alınan bilgiye göre, kırtasiyecilik yapan Zihniye Bıyıkoğlu'nun 43 Çamdibi semtindeki evinde boğazı kesilerek öldürülmesinin ardından, öğretmen olan kocası Arif Bıyıkoğlu, Cinayet Büro Amirliği ekiplerince gözaltına alındı. 
     Asayiş Şube Müdürlüğü'ndeki sorgulamasında, akşam saatlerinde eve geldiğinde eşini kanlar içinde bulduğunu iddia eden Çınarlı Endüstri Meslek Lisesi Elektronik Bölümü öğretmeni Bıyıkoğlu'nun, polisin bazı sorularına çelişkili cevaplar verdiği bildirildi. 
     Olay yerindeki tüm ipuçlarını değerlendiren uzman ekiplerin incelemesinde, oğlunun babası olan ilk kocasından boşandıktan sonra öğretmen Bıyıkoğlu ile ikinci evliliğini yapan Zihniye Bıyıkoğlu'nun kanının tamamen pıhtılaştığı ve polisin olay yerine gelmesinden 15 saat önce öldürüldüğünün tahmin edildiği belirtildi. 
     Suç aleti bıçağın da halen bulunamadığını ifade eden emniyet yetkilileri, evden para veya ziynet eşyası alınmadığını, şüpheli olarak gözaltında tutulan Arif Bıyıkoğlu'nun sorgusunun sürdüğünü kaydetti. 
     İzmir'in Bornova İlçesi Çamdibi semtinde yaşayan ve kırtasiyecilik yapan Zihniye Bıyıkoğlu, dün akşam saatlerinde eve gelen kocası tarafından, boğazı kesilerek öldürülmüş halde bulunmuştu. Evden herhangi bir hırsızlık yapılmadığının belirlenmesi üzerine, kocası Arif Bıyıkoğlu gözaltına alınmıştı. 
     
</TEXT>
</DOC>
