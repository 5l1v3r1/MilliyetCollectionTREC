<DOC>
<DOCNO> 193716 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/06/son/sondun15.html </URL>
<DATE> 2003/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
'En güzel' banka soyguncuları... 
</HEADLINE>
<TEXT>

     İki güzel Latin yıldız Penelope Cruz ile Salma Hayek, western türü yeni filmlerinde banka soyguncularını canlandıracak. 
     Internetteki ''imdb'' sitesinin haberine göre, İspanyol oyuncu Penelope Cruz ile Meksikalı güzel Salma Hayek, ilk kez beyazperdede biraraya gelecek. 
     Ünlü Fransız yönetmen ve yapımcı Luc Besson'ın imzasını taşıyacak western türü komedi, Meksika'da geçecek. Cruz'un bağlı olduğu Kuranda International Management şirketi yetkilisi Katrina Bayonas, iki oyuncunun birkaç yıldır çok samimi dost olduklarını ve uzun süredir de bir filmde beraber rol almak istediklerini söyledi. 
     Luc Besson'ın imzasını taşıyan bir yapımda buluşmanın iki yıldızı da çok mutlu ettiğini ifade eden Bayonas, ''Hayek de, Cruz da bunu büyük bir fırsat olarak değerlendirdi. Birlikte çalışacak olmaktan dolayı çok mutlular'' açıklamasında bulundu. 
     Yapımcılığını Luc Besson'ın üstleneceği filmin isminin ve yönetmeninin kim olacağının henüz belirlenmediği ifade edildi. 
     
</TEXT>
</DOC>
