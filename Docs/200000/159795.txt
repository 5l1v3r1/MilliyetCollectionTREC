<DOC>
<DOCNO> 159795 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/29/son/sontur13.html </URL>
<DATE> 2003/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Kızılay'da cinayet... 
</HEADLINE>
<TEXT>

     Atatürk Bulvarı'nda meydana gelen silahlı saldırıda, 2 kişi öldü. İki saldırgan, olaydan kısa süre sonra yakalandı. 
     Alınan bilgiye göre, sabah saatlerinde, Yargıtay binasının karşısında yer alan, Atatürk Bulvarı 117 numaradaki ''Effect'' mağazasının giriş bölümünde, 2 kişi silahlı saldırıya uğradı. Bu kişilerden Berat Sabuncu 32 olay yerinde yaşamını yitirdi. Yaralanan Mehmet Sabuncu 71 da kaldırıldığı Hacettepe Üniversitesi Tıp Fakültesi Hastanesi'nde öldü. 
     Mehmet ve Berat Sabuncu'nun, amca-yeğen oldukları belirtildi. 
     Saldırganlar Erol Taş 24 ile Tuncer Dolgun 32 , olaydan sonra kaçmaya çalışırken, polis güçleri tarafından kısa sürede yakalandı. 
     Olay yerine gelen Cumhuriyet savcısı, incelemelerde bulundu. İncelemelerde, ölen Berat Sabuncu'nun üzerinde de silah bulunduğu belirlendi. 
     Öte yandan, yakalanan saldırganlar Taş ve Dolgun'un üzerinden iki silah çıktı. 
     Saldırganlar, ellerindeki barut izlerinin silinmemesi için, ellerini herhangi bir yüzeye sürmelerini önlenerek ve elleri yıkatılmadan emniyete götürüldü. 
     Olayın ''aile meselesi'' olduğunu belirten polis, kan davası ihtimali üzerinde durulduğunu bildirdi. 

     
</TEXT>
</DOC>
