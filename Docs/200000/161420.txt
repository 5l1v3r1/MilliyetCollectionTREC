<DOC>
<DOCNO> 161420 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/06/son/sondun04.html </URL>
<DATE> 2003/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Rumsfeld "Irak'ta demokrasi aceleye getirilmemeli" 
</HEADLINE>
<TEXT>

     ABD Savunma Bakanı Donald Rumsfeld, ''Irak'ta demokrasi aceleye getirilmemeli'' dedi. 
     Rumsfeld, kongre binası Capitol Hill'de gazetecilere yaptığı açıklamada, Irak'ta demokrasiye geçiş için zaman gerektiğini söyledi. 
     Rumsfeld, Irak'ta savaş sonrası bir hükümet kurulması konusunda endişeli olup olmadığının sorulması üzerine, endişe duymadığını, diktatörlükten demokratik hükümete geçişin zor olduğunu belirtti. 
     Rumsfeld, ''Eğer düşünürseniz, Adolf Hitler seçilmişti. Sonuçta, seçim kesin hüküm değil. Hemen seçim ve ardından aynı diktatör modeline geri dönmek istemezsiniz'' dedi. 
     Irak'ta, azınlık gruplarıyla, ülkedeki dinlere saygılı, birleşmiş ve komşuları için tehdit oluşturmayan bir gelecek istediklerini belirten Rumsfeld, bunun 5 dakika içinde olamayacağını söyledi. 
     
</TEXT>
</DOC>
