<DOC>
<DOCNO> 198524 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/29/ekonomi/eko07.html </URL>
<DATE> 2003/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
'İMKB'nin satışından gelir beklenmemeli' 
</HEADLINE>
<TEXT>

   İMKB Başkanı Birsen, 'Borsanın özelleştirilmesine gelir açısından bakmak yanlış' dedi 
      
   İstanbul Menkul Kıymetler Borsası İMKB Başkanı Osman Birsen, borsanın özelleştirilmesine sadece gelir açısından bakmamak gerektiğini belirtti. 
   Birsen yaptığı açıklamada, danışmanın seçiminden sonra özelleştirme takviminin belirlenmesi için bir rapor hazırlanacağını bu rapor üzerinde tartışılarak, Sermaye Piyasası Kurulu ve hükümetin diyalog içinde bir karar alacağını söyledi. Birsen sözlerini şöyle sürdürdü 
   "Özelleştirmeye, sadece sağlanacak gelir açısından bakmamalı. Özelleştirmenin kendi mantığı içinde getireceği bir sonuç var mıdır ona bakmak lazım. Zaten İMKB'den gelir amaçlı birşey beklendiğini sanmıyorum. Dünyanın en büyük borsalarının bile piyasa değerlerine bakıldığı zaman, İMKB'nin özelleştirilmesinden öyle gelir amaçlı bir sonuç çıkmasını beklemek doğru olmaz. Tabii ki bir değeri var. Ama kimsenin büyük özelleştirmelerdeki gibi bir bekleyiş içinde olduğunu sanmıyorum." 
   
   
</TEXT>
</DOC>
