<DOC>
<DOCNO> 153781 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/01/son/sonspo11.html </URL>
<DATE> 2003/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Bingöl'deki deprem... Kulüplerden başsağlığı mesajları... 
</HEADLINE>
<TEXT>

     Fenerbahçe Kulübü Yönetim Kurulu, Bingöl'de bu sabaha karşı meydana gelen deprem nedeniyle başsağlığı mesajı yayınladı. 
     Sarı-lacivertli kulübün resmi internet sitesinde yer alan açıklamada, ''Bingöl'de meydana gelen depremde hayatlarını kaybeden vatandaşlarımıza Tanrı'dan rahmet, kederli ailelerine, yakınlarına ve tüm Türk halkına başsağlığı, yaralı vatandaşlarımıza ise acil şifalar dileriz'' denildi. 
     
     GALATASARAY'DAN DA BAŞSAĞLIĞI MESAJI 

     Galatasaray Kulübü, Bingöl'de bu sabaha karşı meydana gelen deprem nedeniyle başsağlığı mesajı yayınladı. 
     Sarı-kırmızılı kulübün resmi internet sitesinde yayınlanan mesajda, ''Bingöl'de meydana gelen depremde hayatlarını kaybeden vatandaşlarımıza Tanrı'dan rahmet, kederli ailelerine ve tüm Türk halkına başsağlığı, yaralı vatandaşlarımıza acil şifalar dileriz'' denildi. 
     




</TEXT>
</DOC>
