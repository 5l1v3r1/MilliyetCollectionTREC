<DOC>
<DOCNO> 196536 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/19/son/sondun10.html </URL>
<DATE> 2003/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
"Uluslararası terörizm Türkiye'yi Truva atı olarak görüyor" 
</HEADLINE>
<TEXT>

     ''Uluslararası terörizm, Türkiye'yi Truva atı olarak görüyor...'' Paris'teki Simon Wiesenthal Merkezi'nin uluslararası ilişkiler uzmanı Şimon Samuels böyle söylüyor. 
     Samuels, İstanbul'da AFP muhabirinin sorularına şu yanıtları verdi 
     Soru Cumartesi günkü bombalı eylemlerin, Türkiye'de Yahudi düşmanlığının yükselmesi ve Türk toplumunun radikalleşmesinin sonucu olduğunu düşünüyor musunuz 
     Yanıt Asla. Zira Türkiye Musevilere karşı örnek olacak şekilde davranıyor, yapılması gereken her şeyi yapıyor. Saldırılar uzaktan güdümlü, Türkiye'ye ihraç edilmiş. Çünkü uluslararası terörizm Türkiye'yi Truva atı olarak görüyor. Türkiye, ABD ve Avrupa ile yakın ilişkileri yüzünden saldırıya uğradı. 
     Soru Türkiye bu bağlamda ne yapabilir 
     Yanıt Avrupa üzerine düşen sorumlulukları yerine getirmeli, Türk toplumunun köktendincilik karşısındaki değerlerini savunmalı, hoşgörüsüzlüğe karşı bu hoşgörü ülkesiyle ittifak etmeli. Eski Devlet Başkanı Giscard d'Estaing, Türkiye'nin AB içinde yeri olmadığını iddia ettiğinde ona yazdığım mektupta da, bu fikrimi belirtmiştim. Karşılaştığımız olaylardan çıkarılacak ders budur. 
     Soru Bu çifte saldırının uluslararası anlamı nedir 
     Yanıt Bugünkü durum, Yahudi düşmanlığını körükleyen, intihar eylemlerini yücelten haberlerin uydu üzerinden yayın yapan TV'ler tarafından yayılmasının sonucu. Bu, adım adım gelinen bir nokta. Son adımı İstanbul'da gördük. Bu nerede sona erecek, merak ediyorum. Hedefte Yahudiler var, ama Türkiye'de gördüğümüz gibi, saldırılar onlarla sınırlı olmayacak. Bu herkesi ilgilendiriyor. Kentten kente cenazeden cenazeye koşmaktan yoruldum artık. 
     
</TEXT>
</DOC>
