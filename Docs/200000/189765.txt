<DOC>
<DOCNO> 189765 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/20/magazin/mag01.html </URL>
<DATE> 2003/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İran'a demokrasi gelsin diye söyledi 
</HEADLINE>
<TEXT>

   'Aya Benzer' adlı şarkısıyla Almanya'da büyük çıkış yapan Mustafa Sandal, yine Almanya'da, bu kez, İranlı muhalifleri coşturdu... 
      
   AVRUPA'DA sürgünde bulunan rejim karşıtı İranlılar, Almanya'nın Dortmund kentinde, 'demokrasi ve insan hakları' talebiyle, bir konser düzenledi. Pek çok ülkeden parlamenterlerin davetli olduğu 'İran'da Demokrasiye Çağrı' konserinde, pop sanatçısı Mustafa Sandal da sahne aldı. 
   
   İranlı kadınlara özgürlük... 
   DORTMUND kentinde, farklı müzik gruplarının katıldığı konserde, tüm grup ve şarkıcıların ardından Mustafa Sandal, yaklaşık 1 saat boyunca sahnede kaldı. Amerika'nın Ortadoğu politikasının eleştirildiği konserde, İran'da kadınların sistemli olarak baskı altında tutulduğu belirtilerek, kadınların haklarının teslim edilmesi talebinde bulunuldu. 
   
   Konserde Türkler de vardı... 
   KONSERE, ABD, İngiltere, Danimarka, Mısır, Almanya, İtalya, Gürcistan, Norveç, İsveç, Avustralya parlamentolarından ve Avrupa Parlamentosu'ndan parlamenterler, sivil toplum kuruluşlarından temsilciler ve çok sayıda Türk de katıldı. 
   
</TEXT>
</DOC>
