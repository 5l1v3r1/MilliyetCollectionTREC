<DOC>
<DOCNO> 156548 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/14/yazar/gureli.html </URL>
<DATE> 2003/05/14/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Meclis'i ve demokrasiyi dengelemek 
</HEADLINE>
<TEXT>

     İşe bakın ki, adamı haklı bulan "Yeni Dünyacılar" da var. Evet, adam kendi açısından haklı olabilir fırça çekmekte. Peki, ona bu hakkı kim verdi 
     Sen daha milletvekili dahi seçilmeyen birini, Türkiye'nin temsilcisiymiş gibi Amerikalara gönder. O da Beyaz Saray'da ayağı yerden kesilince, Bush'tan fazla Bush'luk yaparak, adamları olmayacak şekilde umutlandırsın. Adamlar daha Meclis kararı olmadan, Türkiye'ye yerleşmeye başlasınlar. Sonra, malum "tezkere" Meclis'ten geçmeyince, "haklı olarak" bozulurlar ve de yedi düvele karşı kurtuluş savaşını vererek bağımsızlığını kazanmış bir ulusun onuruyla işte böyle oynarlar. 
     "Ne var bunda Olur böyle vak'alar" deyip geçilecek mi Yoksa bu durumun sorumlusuna bir fatura ödetilecek mi Demokrasi işleyecek mi 
     Dış politikadaki bu skandal bir yana, içeride doludizgin pervasız gidişat da malum. Parti tüzüğü değiştirilerek bir yandan lider sultası pekiştirilirken, öte yandan devlette pervasız bir kadrolaşma sürdürülüyor. Hukuk dışı, Anayasa'ya aykırı "icraat" art arda ya Cumhurbaşkanı'ndan ya Anayasa Mahkemesi'nden dönüyor. 
     Demokrasiyi korumak ve işletmek sadece Cumhurbaşkanı'ndan ve Anayasa Mahkemesi'nden mi beklenecek 
     Tayyip Erdoğan'ın bu gidişini frenlemek, iş işten geçmeden öncelikle AKP'lilere düşüyor. Evet, lider sultası iyice pekişip kök salmadan, önce Meclis'te bir denge sağlanmalı. AKP içinde farklı görüşte olan ve gidişten memnun bulunmayanların varlığı biliniyor. Parti içi nabızları doğru tutmakla tanınan Şakir Süter'e göre, AKP'nin 365 milletvekilinden 180'i "Milli Görüş zemininde" siyaset yapmış. Akşam, 10 Mayıs 2003 . Bunların bir bölümünün Erbakan'a Meclis'te grup kurdurması, bu frenlerden birinin ilk adımını oluşturabilir ve Meclis'te daha dengeli bir yapılaşmanın "demokratik" yolunu açabilir. Belki, bir kısım milletvekilinin ANAP'ı da Meclis'e sokması, yeni oluşuma katkıda bulunabilir. 
     Erdoğan'ın bu kafayla Türkiye'yi taşıyamayacağı çoktan belli oldu. Hiç değilse ayaklarının yere basmasını ve de AKP'nin "hayırlara vesile olması"nı sağlamak için, su altındaki ayrışmanın su yüzüne çıkıp "Meclis aritmetiğine" yansımasında yarar var. 
     
Bir şiir      Dizelerimiz Sabahattin Kömürcüoğlu'nun "Eski Mektuplar"ından. Sönmeyen Ateş, Ilgar Kitaplar, 2003 
     "Nerde o dostlar şimdi Nerde o sevgililer Unutup gitmiş herbiri Önümde bir tomar eski mektup Durmuş kalp atışları satırlarda Soğumuş zamanla o sevgi Şimdi içlerinde hüzün Suskun bir suçlu gibi." 
     
     

</TEXT>
</DOC>
