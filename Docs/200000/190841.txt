<DOC>
<DOCNO> 190841 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/23/son/sontur38.html </URL>
<DATE> 2003/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Canpolat "Köylerimizi cazibe alanları haline getirmeliyiz" 
</HEADLINE>
<TEXT>

     Sivas Valisi Hasan Canpolat, kırsal altyapı sorunlarının çözüme kavuşturulması için çalışmalarının devam ettiğini belirterek, ''Köylerimizi cazibe alanları haline getirmeliyiz'' dedi. 
     Şarkışla İlçesi Kalecik Köyü'nde düzenlenen kanalizasyon, köy grup yolu ve menfez açılış törenine katılan Vali Canpolat, ilin her noktasında hizmet ihtiyacı bulunduğunu belirterek, şunları kaydetti 
     ''Sivas'ın her noktasında hizmet ihtiyacı var. Bu, kırsalda daha fazla. Hizmet ihtiyacını vatandaş için sorun olmaktan çıkarmayı hedefliyoruz. Köylerimizi cazibe alanları haline getirmeliyiz. Kaynakları akıllıca kullanarak, hedefe ulaşacağımıza inanıyorum.'' Kırsal altyapı alanında büyük hedefler ortaya koyduklarını belirten Canpolat, şöyle devam etti 
     ''2003 yılında sorunu olan ilçelerimizi, köylerimizi tespit ettik. Kaynakları büyük ölçüde bu köylere aktardık. Sorunlarımızı tespit edip, elbirliğiyle çözelim. Birilerinin gelip, sorunları sihirli değnekle çözecek diye beklemeyelim. Toprağınıza sahip çıkın. Önünüzdeki imkanları değerlendirin. Biz yapılan bu hizmetlere sahip çıkmanızı bekliyoruz.'' İncelemelerinin ardından Gemerek İlçesi'ne geçen Vali Canpolat, burada da merkeze bağlı Durgunsu Köyü'nde yapımı tamamlanan köprü ile Yeniköy'de hizmete sunulan içme suyu, menfez ve stabilize yolun açılışını yaptı. 
     
</TEXT>
</DOC>
