<DOC>
<DOCNO> 185587 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/30/son/sonspo13.html </URL>
<DATE> 2003/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor'a Şenol Güneş gibisi gelmedi... 
</HEADLINE>
<TEXT>

     Trabzonspor'da son dönemlerde görev yapan 12 teknik adam içerisinde en başarılısı yüzde 68.42 ile Şenol Güneş oldu. 
     1990 yılından sonra Trabzonspor'da görev yapan teknik adamlar yönetiminde bordo-mavili takımın lig maçlarına bakılarak yapılan araştırmada, halen A Milli Futbol Takımı'nı çalıştıran Şenol Güneş yönetiminde, bordo-mavililer 114 maçta 78 galibiyet, 20 beraberlik, 16 mağlubiyet aldı. 
     
     EN İSTİKRARLISI GÜNEŞ 

     Söz konusu dönemde en istikrarlı teknik adam ünvanını da Şenol Güneş aldı. 
     1993-94 sezonunun 5. haftasında göreve gelen Şenol Güneş, 1996-97 sezonunun 20. haftasına kadar görevde kalarak, tam 114 lig maçında takımın başında sahaya çıktı. 
     
     AYBABA, 9. SIRADA 

     Trabzonspor'da halen görevde bulunan teknik direktör Samet Aybaba yönetiminde bordo-mavili takım, 41.46'lık bir galibiyet yüzdesi yakaladı. 
     Bordo-mavili takım, Samet Aybaba yönetiminde yaptığı 41 maçta, 17 galibiyet, 13 beraberlik ve 11 mağlubiyet alırken, diğer 8 teknik adamın görev yaptığı dönemden daha az bir galibiyet yüzdesi elde etti. 
     
     SÜMER, AYBABA'YI GEÇTİ 

     Trabzonspor Kulübü Başkanlığı görevinden istifa eden Özkan Sümer, 1997-98 sezonunda bordo-mavili takımı çalıştırdığı dönemde, .33'lük bir galibiyet yüzdesi yakaladı. 
     Özkan Sümerli Trabzonspor, 15 maçta, 8 galibiyet, 5 beraberlik ve 2 mağlubiyet elde ederek, Belçikalı Urbain Breams'ın ardından averajla 4. sırayı aldı. 
     Özkan Sümer, söz konusu dönem dışında 1978-79 ve 1980-81 sezonunda bordo-mavili takıma, 2 şampiyonluk yaşatmıştı. 
     
     ÖZYAZICI, SON DÖNEMDE BAŞARISIZ 

     Trabzonspor'un ligde kazandığı 6 şampiyonluğun 4'üne imza atan Ahmet Suat Özyazıcı'nın görev yaptığı son dönemde bordo-mavili takım 35.71 gibi düşük bir galibiyet yüzdesinde kaldı. 
     1999-2000 sezonunda dönemin kulüp başkanı Mehmet Ali Yılmaz tarafından göreve getirilen Ahmet Suat Özyazıcı, 14 hafta görevde kalırken, bordo-mavililer 5'er galibiyet ve beraberlik ve 4 mağlubiyet aldı. 
     
     90 YILINDAN SONRAKİ TEKNİK ADAMLAR 

     Trabzonspor'da 1990 yılından sonra görev yapan 12 teknik adamın dönemlerindeki puan cetvelleri ise şöyle oluştu 
     

Teknik adam 0 G B M A Y G.yüzdesi 1-Şenol Güneş 114 78 20 16 274 99 68.42 2-Yılmaz Vural 23 15 4 4 59 24 65.22 3-Urbain Breams 30 16 7 7 56 31 .33 4-Özkan Sümer 15 8 5 2 27 14 .33 5-George Leekens 34 18 11 5 62 29 52.94 6-Giray Bulak 38 19 8 11 64 48 50 7-Gordon Milne 34 17 7 10 48 37 50 8-A.Kemal Denizci 10 5 3 2 22 16 50 9-Sadi Tekelioğlu 27 12 4 11 46 40 44.44 10-Samet Aybaba 41 17 13 11 55 44 41.46 11-Ahmet Suat Özyazıcı 14 5 5 4 19 16 35.71 12-Hans Peter Briegel 23 7 5 11 30 43 30.43      
</TEXT>
</DOC>
