<DOC>
<DOCNO> 178763 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/28/son/sontur06.html </URL>
<DATE> 2003/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Çapkın dolandırıcı ''Dr. Baran'' yakalandı 
</HEADLINE>
<TEXT>

     Mustafa İNSAN MERSİN, DHA 
     

MERSİN'de, kendisini Doktor Baran' olarak tanıtıp yalnız tatile çıkan kadınları dolandıran 38 yaşındaki Hüseyin Ateş, 2 yıl sonra yakalandı. 
     Davultepe Beldesi'nde jandarmanın yaptığı operasyonda 11 ayrı hırsızlık ve dolandırıcılık suçundan aranan Hüseyin Ateş kıskıvrak yakalandı. Tatil yörelerinde yalnız tatil yapan kadınlara kendini Doktor Baran' olarak tanıtıp dostluk kurarak para ve ziynet eşyalarını çaldığı belirlendi. 
     Yapılan araştırmada, Ateş'in gazetelerde çıkan bazı haberlerdeki fotoğrafa kendi fotoğrafını bilgisayarda montaj yapıp fotokopisini çektirerek, kadınlara gösterip, ''Geçen arkadaşlarla kaza yapmıştık. Şu kişi benim, sonunda gazetelere de haber olduk'' diyerek kendine inandırmaya çalıştığı da ortaya çıktı. 
     Kadınlar tarafından teşhis edilen Ateş, çıkarıldığı mahkemece tutuklandı. 

     
</TEXT>
</DOC>
