<DOC>
<DOCNO> 182320 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/14/son/sontur20.html </URL>
<DATE> 2003/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Baykal Dürüst yönetim, yargının önüne çıkmaktan korkmaz 
</HEADLINE>
<TEXT>

     CHP Genel Başkanı Deniz Baykal, ''Sosyal devlet çözülmeye devam ediyor'' dedi. 
     Baykal, partisinin Kocaeli İl Kongresi'nde yaptığı konuşmada, iktidarın 10 aylık uygulamalarını eleştirerek, ''Sağlık mı, eğitim mi düzeldi Türkiye paralı eğitime gidiyor. İşsizlik artıyor, gelir dağılımı daha da bozuluyor. Ne iyiye gidiyor İyi bu mu Sosyal devlet çözülmeye devam ediyor'' dedi. 
     AK Parti'nin, geçmiş hükümet döneminde acı ekonomik reçeteler içmiş ve meyvelerini toplamaya hazır bir Türkiye devraldığını ifade eden Baykal, şunları söyledi 
     ''Türkiye, krizlerin bir bölümünü önceki hükümet döneminde atlatmaya çalışmış, halk acı ekonomik reçeteyle karşı karşıya kalmıştır. 3'te 2 çoğunluğa sahip bu hükümet ise 10 ayda işsizliği mi yenmiş Yoksulluğu mu gidermiş , çiftçinin yüzünü mü güldürmüş Adaleti mi sağlamış Maalesef bunların hiçbiri olmadı. İlk yapılması gereken şey, Türkiye'nin borçlandırılmasını azaltmaktır. Ama, ne yazık ki bu hükümet 30-40 milyar dolar ek borç yaptı. Bu borcu gelecek kuşaklar, gelecek hükümetler ödeyecek. Türkiye, olağanüstü bir ekonomik baskı altındadır.'' 
     
     ''CHP'NİN KATKISI'' 
     Baykal, CHP'nin Türkiye'yi rahatlatmak istediğini, bu yüzden Parlamentoda en verimli biçimde çalıştığını söyledi. 
     Anayasa ve yasa değişikliklerinde Parlamentoda öncülük yaptıklarını belirten Baykal, şöyle devam etti 
     ''Bir dönem dışında kaldığımız Parlamentoya güçlü girdik. Ama, bu güç tam istediğimiz gibi yansımadı ne yazık ki. Yine de, Türkiye'nin önünün açılması için yapılan düzenlemelerde ve Parlamento çalışmalarına CHP'nin katkısı inkar edilemez. Ama, biz çalışmalarımızı medya aracılığıyla halka duyuramıyoruz. CHP, 10 aydır Türkiye'nin birikimine sahip çıkmıştır. Hem de 3'te 2'lik çoğunluğa karşılık. Türkiye'yi sahipleniyoruz, Türkiye'yi tutmaya çalışıyoruz. Bizim görevimiz Parlamentoda doğruları söylemek yanlışlara karşı çıkmaktır. Ama, özgür medya ana muhalefet partisinin yaptıklarını aktarmazsa, kimse bilgi sahibi olamaz. Onlar kamu görevi yapıyor. Bunun için, ana muhalefet partisinin görüşlerini kamuoyuna aktarmak zorundadırlar. Hiçbir hükümete, bugünkü hükümet kadar medya desteği verilmemiştir. Ama, bu destek, başarılı olduklarından değildir. CHP ne yaptı diye soranlar, Anayasa Mahkemesi'nden öğrenebilir.'' 
     
     ''YOLSUZLUKLARLA MÜCADELE'' 
     Hükümetin yolsuzluklarla hesaplaşmak zorunda olduğunu dile getiren Baykal, şöyle konuştu 
     ''Hükümet, IMF'ye meydan okuyarak geldi, ama diz çöktü. Kraldan çok kralcı oldular. 40 milyar doları kapıp gidenler için dava açıldı mı Biri hariç yok. Yolsuzluklarla uğraşmak, sadece geçmiş dönemle sınırlı olmamalıdır. 42 AKP'linin yolsuzluk dosyaları var. O dosyaları kim soruşturacak. Kendinle ilgili dosyaları soruşturmazsan, bir dönem sonra gelenler, tıpkı senin yaptığın gibi o dosyayı açar. Bu yüzden, Türkiye'nin, her şeyden önce iyi yönetime ihtiyacı var. İyi yönetim, dürüst yönetimdir. Dürüst yönetim dokunulmazlıklara sığınan değil, yargının önüne çıkmaktan korkmayan yönetimdir.'' 
     
     ''CHP'NİN MİLLİ GERÇEKLERDEN KAYNAKLANAN SİYASETİ'' 
     Deniz Baykal, CHP'nin 80 yıldır milli gerçeklerden kaynaklanan siyaset uyguladığını, bu gerçeklerin, Parlamentoda uyguladıkları siyasette açıkça görülebileceğini belirterek, şunları söyledi 
     ''Türk askeri Irak'ta maceraya dostumuz ABD istedi diye atılsın istemiyoruz. Biz, ABD ile dostluk ve Irak'taki harekata karışmamayı birlikte istiyoruz. Irak konusunda, CHP Türkiye'yi korudu. Kararlı olmasaydık 1 Mart teskeresi kabul edilmiş ve 60 bin Amerikan askeri, bayrağını çekerek Türkiye'nin en hassas bölgesine yerleşmişti. Biz 80 bin askerimizi, 80 yıl sonra bayrak çeksinler diye mi şehit verdik 
     ABD Dışişleri Bakanı, Güvenlik Konseyi üyesi ülkelerdeki meslektaşlarıyla BM'yi nasıl çözerimin hesabını yapıyor. Çünkü, Irak'ta işler iyi gitmiyor. Türk askeri Bağdat civarına yerleşsin diyorlar. Niye Kuzey Irak değil Çünkü, Amerika, Kuzey Irak'ı kontrol ettiği halde 6 bin PKK-KADEK militanından birini teslim etmemiştir de ondan.'' CHP olarak, ''Rauf Denktaş'ın altını oyup, 10 yıl sonra adayı Rum adası haline getirecek Annan Planı anlayışına'' karşı çıktıklarına, Balıkesir SEKA'nın mahkemelerde yargılanan bir şirkete satılmasını istemediklerine dikkat çeken Baykal, şöyle devam etti 
     ''Bütün bunlar, CHP'nin milli gerçeklerden kaynaklanan siyasetedir. Siyaseti 70 milyon için yapıyoruz. Talimat alacağımız ulusal ve uluslararası başka bir güç yoktur. 
     Türkiye'nin işgal edilmemiş tek kalesi CHP'dir. Cumhuriyetin ve CHP'nin arkasında 80 yıllık tarih var. Bu tarih, büyük devletin, istikrarlı bir toplumun ortaya çıkmasının güvencesidir. Bu coğrafyada, birbirinden farklı kültür, gelenek ve görenekleri biraraya getirmiş, ortak bir kimlik oluşturulmuştur. Dostça, kardeşçe hep birlikte yaşanmaktadır. Ortadoğu'nun eni iyi kaynaşma örneğidir. Bu çevremizdeki başka ülkelerin hiçbirinde yok. Hiçbir şeyi olmayan ekonomiden, 1500 kalem ihracat yapar hale geldik. Medreseden okullara geçtik. Bu, Mustafa Kemal Atatürk'ün anlayışı, siyaseti ve toplumsal duyarlılığıdır. Başbakan, Avrupa laik olmalıdır diyor. Kim öğretti sana Nereden öğrendin Biz onun, öncelikle Türkiye'de saptırılmadan uygulanmasının teminatıyız. Bütün bunları, bu ilkeler sağladı. Ama, bu hükümet, 80 yıllık birikimlerin hovardalığını yapıyor.'' 
     
     EĞİTİM 
     Baykal, Türkiye'deki çocukların yüzde 80'nin, eğitimdeki devlet olanaklarından yararlandığına değinerek, şunları kaydetti 
     ''Başbakan, devlet eğitimden elini çekmelidir diyor. Ayda mı, Mars'ta mı yaşıyorsun Türkiye'deki çocukların yüzde 80'ini, eğitimine devlet olanaklarından yararlanarak devam ediyor. Senin çocukların yüzde 20'nin içinde. Anadolu'nun çocuklarını devlet okutuyor. 
     Milli Eğitim Bakanlığı'nda, gençlerin zihniyetini nasıl etkileriz düşüncesiyle kadrolaşılmak isteniyor. Cumhuriyet döneminde, Talim Terbiye'de böyle bir kıyım ve işgal yaşanmamıştır. Yetmedi, üniversiteleri nasıl ele alırız hesabı yapılıyor. Avrupa'da sergilenen laiklik anlayışı, Türkiye'de Milli Eğitim Bakanlığı'nda uygulanmalıdır. Türkiye'yi 80 yıldır böyle bir anlayış yönetseydi, bugüne gelinemezdi.'' 
     
     ''EVE DÖNÜŞ KANUNU'' 
     Baykal, ''Eve Dönüş Kanunu'nun'' Türkiye gerçekleriyle bağdaşmadığını, sonuçlarının iyi olmadığını, kanunun, ABD'nin dayatmasıyla çıktığını savunarak, '' Eve Dönüş Kanunu çıkarın teslim olurlar denildi, bu kanun hemen çıkartıldı. Adı güzel, ama Genelkurmay da açıkladı 14 kişi geldi. Dağdan kimse inmedi, cezaevindekiler bırakıldı. Tabii, Sivas sanıkları da bundan yararlandı. Oysa, eve dönüş, terörle mücadele sırasında evini yurdunu terk edenler için gerekli. Önce evine döndürülmesi gerekenler onlardır. Bunu görüp, Eve Dönüş Kanunu'na başından beri karşı çıkan sadece CHP oldu'' diye konuştu. 
     Baykal, yerel seçimlerin, Türkiye'nin ve CHP'nin önündeki önemli bir sınav olduğunu, bu sınavı, Türkiye'nin geleceğine umut ışığı yakarak başarıyla geçeceklerini sözlerine ekledi. 
     Divan Başkanlığı'nı İstanbul Milletvekili Ali Topuz'un yaptığı kongreye, Genel Başkan Yardımcısı Eşref Erdem, Genel Sekreter Yardımcısı Mehmet Sevigen, TBMM Grup Yönetim Kurulu Üyesi Şevket Örs, TBMM Başkanlık Divanı Üyesi Yaşar Tüzün'ün de aralarında bulunduğu çok sayıda milletvekili, sendikacı ve sivil toplum örgütü yöneticisi misafir olarak katıldı. 
     Cevdet Barış, Mustafa Duran ve İbrahim Aydın'ın İl Başkanı adayı olduğu kongrede, 525 delegenin oy kullanma hakkı bulunuyor. 
     
</TEXT>
</DOC>
