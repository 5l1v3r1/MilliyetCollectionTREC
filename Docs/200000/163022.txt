<DOC>
<DOCNO> 163022 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/13/son/sontur29.html </URL>
<DATE> 2003/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Otelde cinayet... İşçi genel müdürünü vurdu 
</HEADLINE>
<TEXT>

     Antalya'nın Manavgat İlçesi yakınlarındaki Titreyengöl'deki 4 yıldızlı Sillyon Otel'de çalışan bir işçi, otelin genel müdürünü vurduktan sonra, gasp ettiği bir minibüsle kaçarken yakalandı. 
     Otelde çalışan Y.T. 32 , otelin yemek salonunda bir süre bir şeyler konuştuğu Genel Müdür Orhan Başaran'a yanında getirdiği ruhsatsız tabancayla 4 el ateş etti. Her iki ayağından yaralanan Genel Müdür Başaran, Manavgat'taki Özel Akdeniz Hastanesi'ne kaldırılarak, tedavi altına alındı. 
     Olaydan sonra, sanık Y.T. 07 J 2110 plakalı taksi minibüsü, şoförü Kemal Önal'i silahla tehdit ederek kaçırdı. Minibüs şoförü Kemal Önal, Manavgat-Antalya karayolu Ilıca Mevkii'ne geldiğinde, sanığın cep telefonuyla konuşmasından ve dalgınlığından yararlanarak, minibüsten atlayarak kaçtı. Sanık Y.T. şoförün kaçması üzerine, o sırada oradan geçen Ömer Aktan'ı silah zoruyla minibüse bindirerek, şoförlük yaptırdı. Olayın haber alınması üzerine Serik'te barikat kuran polis, minibüsü durdurarak, sanık Y.T.'yi yakaladı. 
     Olayla ilgili soruşturma sürdürülüyor. 
     
</TEXT>
</DOC>
