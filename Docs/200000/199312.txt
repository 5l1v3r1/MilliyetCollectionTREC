<DOC>
<DOCNO> 199312 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/02/son/sonspo27.html </URL>
<DATE> 2003/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbulspor-G.Saray biletleri satışa çıktı 
</HEADLINE>
<TEXT>

     Birinci Süper Futbol Ligi'nde İstanbulspor ile Galatasaray arasında hafta sonunda yapılacak karşılaşmanın biletleri satışa çıktı. 
     6 Ekim Cumartesi günü Güngören Mimar Yahya Baş Stadı'nda saat 13.30'da başlayacak maçın biletleri, Biletix gişelerinde 17 milyon liradan satılıyor. 
     
     İSTANBULSPOR ÇEKİNMİYOR 

     Öte yandan, İstanbulspor, Galatasaray ile yapacağı lig maçı öncesi umutlu. 
     Ligdeki son 4 maçında galibiyete hasret kalan ve son maçında deplasmanda Gaziantepspor'a 2-1 yenilen sarı-siyahlılar, Galatasaray önünde galibiyeti hedefliyor. 
     Menajer Sinan Dinler, Gaziantepspor karşısında çok iyi oynadıklarını, ancak girdikleri gol pozisyonlarını değerlendiremediklerini belirterek, ''Oynadığımız oyun bize umut veriyor. Galatasaray karşısında şanssızlığımızı kıracağız'' dedi. 
     Dinler, rakiplerinin gücünü bildiklerini, ancak maçtan galip ayrılarak, ligin ilk yarısını iyi bir yerde tamamlamayı hedeflediklerini anlattı. 
     İstanbulspor'da Boliç, Emre ve Güven'in sakatlıkları sürüyor. 
     
</TEXT>
</DOC>
