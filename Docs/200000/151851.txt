<DOC>
<DOCNO> 151851 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/23/son/sondun37.html </URL>
<DATE> 2003/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa'da 4 yaşındaki hırsızlar yakalandı 
</HEADLINE>
<TEXT>

     Fransa'nın orta kesiminde bulunan Chateauroux yakınlarındaki Deols'da dört yaşındaki ikizler, komşu eve girip ortalığı dağıttı ve evden aldıkları masa lambasıyla sokakta gezerken polise ''yakalandı.'' Polis, ikizlerin ailesinden kaybolduklarına dair bir ihbar almalarının ardından arama çalışmalarına başladıklarını, bu sırada sokakta iki çocuğun çıplak vaziyette ve masa lambası taşıyarak yürüdüğünü gören bir kişinin haber vermesiyle, çocukları bulduklarını açıkladı. 
     Polis, önce olayın bir pedofili vakası olduğunu sandıklarını, ancak evi darmadağın edilen ev sahibinin polise ihbarda bulunmasıyla gerçeğin anlaşıldığını belirtti. 
     Polis, evde yapılan incelemede, o anda boş olan eve girmeyi başaran ikizlerin, çekmeceleri yerinden çıkardıklarına, duvarları çizdiklerini, şampuan şişelerini boşalttıklarını, makyaj malzemelerini tahrip ettiklerini ve portakal aromalı kalsiyum haplarını da yuttuktan sonra elbiselerini çıkarıp bir masa lambasını alarak evi terk ettiklerini kaydetti. 
     İkizlerin ailesinin zararı ödeyeceği bildirildi. 
     





</TEXT>
</DOC>
