<DOC>
<DOCNO> 156988 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/16/siyaset/siy03.html </URL>
<DATE> 2003/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Tunus’ta çiçeklerle karşılandı 
</HEADLINE>
<TEXT>
143 vekilli iktidar Sezer’i şaşırttı... 
Tunus’taki iktidar partisinin vekil sayısını soran Sezer, 143 olduğunu öğrenince inanamadı 
     ÖNDER YILMAZ Tunus 

     Cumhurbaşkanı Ahmet Necdet Sezer, Tunus Meclis Başkanı Fuad Mebaaza’ya Tunus Meclisi’nde büyük çoğunluğu olan iktidar partisinin milletvekili sayısını sordu. 143 olduğu-nu öğrenince de, şaşkınlığını gizleyerek. "Çok da düşükmüş" dedi. 
     Tunus Cumhurbaşkanı Zeynel Abidin Bin Ali’nin davetlisi olarak, eşi Semra Sezer’le bu ülkeye giden Sezer, 21 pare top atışıyla karşılandı. Bin Ali ile eşinin eşlik ettiği Sezer çifti, daha sonra Devlet Konukevi’ne geçti. Burada Sezer’e yerel kıyafetli genç kızlar çiçek verip ibrikten gülsuyu döktü. Sedjuni Şehitlik Anıtı’na da çelenk koyan Sezer, ziyaret ettiği Temsilciler Meclisi’nde Meclis Başkanı Mebaaza ile görüştü. Sezer, daha sonra Cumhurbaşkanlığı Sarayı’na geçerek Bin Ali ile bir araya geldi. 2003’te ilk kez yurtdışına çıktığını kaydeden Sezer, Tunus’ta bulunmaktan memnuniyet duyduğunu dile getirdi. Bin Ali ise, Tunus ve Türk halklarının ortak bir tarihi bulunduğunu belirtti. 
     

</TEXT>
</DOC>
