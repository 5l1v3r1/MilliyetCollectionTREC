<DOC>
<DOCNO> 171690 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/25/son/sontur34.html </URL>
<DATE> 2003/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
MGK toplantısı sona erdi... 
</HEADLINE>
<TEXT>

     Cumhurbaşkanı Ahmet Necdet Sezer'in başkanlığında İstanbul'da yapılan Milli Güvenlik Kurulu MGK toplantısı, sona erdi. 
     MGK'nın Harp Akademileri Komutanlığı'nda yeni yapılan Harp Oyunları Similasyon Merkezi'ndeki salonda saat 14.00'te başlayan Temmuz ayı olağan toplantısı, yaklaşık 3 saat 45 dakika sürdü. 
     Toplantıya, Cumhurbaşkanı Sezer'in yanı sıra Başbakan Recep Tayyip Erdoğan, Devlet Bakanı ve Başbakan Yardımcısı Mehmet Ali Şahin, Genelkurmay Başkanı Orgeneral Hilmi Özkök ile MGK üyesi bakanlar ve kuvvet komutanları katıldı. 
     Dışişleri Bakanı ve Başbakan Yardımcısı Abdullah Gül'ün ABD ziyareti nedeniyle katılamadığı toplantıda, iç ve dış gelişmeler ele alındı. 
     Bu arada toplantının gerçekleştirildiği merkezin, Genelkurmay Başkanı Orgeneral Özkök tarafından bu sabah hizmete açıldığı bildirildi. 
     
</TEXT>
</DOC>
