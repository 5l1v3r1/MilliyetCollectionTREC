<DOC>
<DOCNO> 162907 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/13/son/sondun20.html </URL>
<DATE> 2003/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Sanremo Şarkı Yarışması'nda rüşvet skandalı.. 
</HEADLINE>
<TEXT>

     İtalya'da Sanremo şarkı yarışmasına katılmak için, bazı şarkıcıların festivali düzenleyen akademiye 50 bin euroya varan rüşvet verdikleri ortaya çıktı. 
     Sanremo Savcılığı'nın emriyle mali polis tarafından başlatılan ve halen devam ettiği açıklanan operasyonda, şimdiye kadar 3 kişinin tutuklandığı belirtilirken, festivali düzenleyen akademi ile festivalle bağlantılı bazı ihaleler yapan Sanremo Belediyesi mercek altına alındı. 
     Tutuklananların akademinin başkanı Angelo Esposito, eşi Beatrice Lorenza Marini, plak yapımcısı ve Kuzey İtalya'da festivalin seçici kurul sorumlusu Francesco Andreoli olduğu açıklandı. 
     Halen devam eden operasyon kapsamında bazı şarkıcıların da tutuklanması bekleniyor. 
     
</TEXT>
</DOC>
