<DOC>
<DOCNO> 186411 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/04/yazar/asik.html </URL>
<DATE> 2003/10/04/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Atatürk'e bakış 
</HEADLINE>
<TEXT>

   
   Milli Eğitim Bakanı Hüseyin Çelik'in Said i Nursi ve Atatürk'le ilgili özel düşüncelere sahip olduğunu Cumhuriyet'te yer alan haberlerden anlıyoruz... Hüseyin Çelik 1995 yılında Van Üniversitesi'ndeki sempozyumda sunduğu bildiride Said i Nursi'nin düşüncelerini övüyor ve şöyle diyor 
   "Eğer Cumnhuriyet'in başında Bediüzzaman resmi makamlarca dinlenseydi bugün ülkenin durumu şüphe yok ki böyle olmazdı" Cumhuriyet 1 Ekim 2003 
   Hüseyin Çelik, 1994 yılında Türkiye Günlüğü adlı dergiye yazdığı makalede de Atatürk'le ilgili şu görüşlere yer veriyor 
   "...İngiltere'de Churchill'cilik, Fransa'da De Gaulle'cülük diye bir şey yoktur ancak Türkiye'de üstelik resmi ideoloji haline getirilmiş "Atatürkçülük" diye birşey vardır. 
   "...Onun altı okta topladığı prensiplerin hiçbiri kendi icadı değildi." 
   "...Bütün dünmyada milli lider olarak kabul edilmiş kimselerin değil bizimki gibi binlerce yüzbinlerce büstüne, belki onlarcasına bile rastlanamaz..." 
   
   AKP iktidarı Türkiye'yi laik - demokratik sistemden koparıp din temeline dayalı bir sisteme kaydırmaya çalışıyor. İlk hedef tabii ki Milli Eğitim... Hüseyin Çelik doğru bir seçim... Sistem başarılı olur mu İstikbal mazide gizliyse, geri giderek ilerlemek mümkünse, evet. 
   
   Meclis lokantasındaki mönüde yer alan "Rus salatası", milletvekillerinden gelen tepkiler üzerine "Amerikan salatası" olarak değiştirilmiş. Asker tezkeresinin kabul edileceği belli oldu... 
   Haldun Ertem 
   
   Bedelli askerlik gündemde. Böylece döviz alınarak girilen savaşa döviz ödeyerek gitmemek mümkün hale getiriliyor. 
   Akif Kökçe 
   
   Gazalcı soruyor...    Başbakan Tayyip Erdoğan TÜBİTAK kuruluş yasasını hiçe sayarak Bilim Kurulu'nun başkanlığa seçtiği Prof. Namık Kemal Pak'ın atamasına engel oluyor. Bilimsel açıdan yeterli görünmeyen Prof. Nüket Yetiş'in bakanlığa seçilmesi için Bilim Kurulu'na baskı yapıyor. Bilim dünyası eşi görülmemiş bir partizanlığı yaşıyor. 
   CHP Milletvekili Mustafa Gazalcı, dün verdiği yazılı soru önergesinde Başbakan'a yasadışı işlemlerin sebebini sordu. 
   Bakalım yanıt alabilecek mi 
   
   Balıklama Irak'a    Suudi Arabistan, Irak'a asker göndermeyeceğini açıkladı. 
   Pakistan Başbakanı Müşerref, eylül başında "Türkiye giderse biz de gideriz" diyordu. Milliyet'te 24 Eylül'de yer alan demecinde bakınız ne diyor 
   "BM kararı çıksa bile Irak'a asker göndermeyiz. Ancak BM, Müslüman ülkeler, Arap ülkeleri, Iraklılar hepsi birden isterse gönderebiliriz..." 
   Müslüman ülkeler Irak'a asker göndermek için BM kararını bile artık yeterli görmüyor... Bizimkiler ABD'ye fiyaka için balıklama dalıyor. 
   Bu alemin tek enayisi biz miyiz 
   
   Süt kesildi...    "Her fakir öğrenciye her sabah bir bardak süt" projesi geçen hükümet döneminde Devlet Bakanı Hasan Gemici tarafından uygulamaya konulmuş... İki yıl boyunca Ankara, İstanbul, İzmir ve Diyarbakır'da yaklaşık bir milyon çocuk her sabah derslere bir bardak süt içerek başlamıştı. AKP'nin iktidara gelir gelmez ilk yaptığı işlerden biri uygulamaya son vermek oldu. Peki neden Bütçeye fazla yük mü getiriyordu, yoksa bir başka sebep mi vardı Hasan Gemici'yi dinliyoruz. 
   - Bu uygulamanın devlete bir yıllık maliyeti 20 milyon dolar civarındaydı. O büyük kriz döneminde bu parayı bulabilen devletin şimdi bulamaması mümkün mü 
   - O halde sebep 
   - Sosyal yardımları dış borç ödemelerine aktarıyorlar. Ayrıca vazgeçtikleri yardım sütten ibaret değil. 
   - Örneğin 
   - Bizim dönemimizde Başbakanlık'tan 254 bin yüksekokul öğrencisine ayda 45 milyon lira burs veriliyordu. AKP iktidara gelir gelmez sayıyı hemen düşürdü, ödemeleri de aksatmaya başladı. Bizim dönemimizde 1 milyon çocuğa okula başlarken mont, ayakkabı, kırtasiye harcamaları için 50 ile 70 milyon lira arasında sosyal yardım yapılıyordu, o da kalktı. Sosyal güvencesi olmayanlara bedava ilaç veriyorduk, şimdi yok. 400 bin aileye kömür yardımı, 650 bin aileye gıda yardımı yapıyorduk, şimdi hepsi rafa kaldırıldı. AKP'lilerin Hasan Gemici'nin bu söylediklerine verecekleri yanıt varsa, sütunumuz kendilerine açık. 
   
   Yüksek Seçim Kurulu, "Sahtek rlığı yapanlar hapse girsin, yararlananlar TBMM'de kalsın" diyemez. Böyle bir kararı verenler de h kim olarak nitelendirilemez. 
   Vural Savaş 
   
      
   
</TEXT>
</DOC>
