<DOC>
<DOCNO> 157366 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/17/son/sontur45.html </URL>
<DATE> 2003/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan Çiçek kaza yaptı... 
</HEADLINE>
<TEXT>

     Adalet Bakanı Cemil Çiçek'in de içinde bulunduğu Trabzon Valisi Aslan Yıldırım'ın makam aracının çarptığı bisikletin sürücüsü, ağır yaralandı. 
     Trabzon'a Türkiye Barolar Birliği'nin 27. Olağan Genel Kurulu'na katılan Bakan Çiçek, daha sonra ünlü turizm merkezlerinden biri olan Sümela Manastırı'nı gezdi. 
     Buradan Çaykara İlçesi'ne bağlı Uzungöl Beldesi'ne hareket eden Bakan Çiçek'in de içinde bulunduğu Ali Günay yönetimindeki Valilik makam aracı, Of-Çaykara yol ayrımında, bisikletiyle aniden yola çıkan Ahmet Birinci'ye 17 çarptı. 
     Kafasından ve vücudunun çeşitli yerlerinden aldığı darbe sonucu ağır yaralanan Birinci, konvoydaki diğer bir araçla Of Devlet Hastanesi'ne kaldırıldı. Ağır yaralanan ve bilinci kapalı bulunan Birinci, Karadeniz Teknik Üniversitesi Farabi Hastanesi'ne sevk edildi. 
     Kaza üzerine Bakan Çiçek, Uzungöl gezisini iptal etti. 
     
</TEXT>
</DOC>
