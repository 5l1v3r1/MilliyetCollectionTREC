<DOC>
<DOCNO> 187294 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/08/son/soneko42.html </URL>
<DATE> 2003/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Para piyasalarında bugün... 
</HEADLINE>
<TEXT>

     Gün boyunca satıcılı seyir izleyen endeks ikinci seansta 15,100-15,200 seviyesinde tutunma çabası içinde oldu. 
     Sabah açılıştan itibaren gelen satışlarla 15,069.63 puan seviyelerine kadar gerileyen endeks, son dakika alımlarıyla 15,100 puan seviyesinin üstünde kapandı. 
     İMKB Ulusal 100 endeksi, 1. seansta 114.42 puan düşüşle 15,368.24 puandan kapandı. 2. seansta da süren düşüşlerle gerileyen endeks, 220.48 puan kayıpla 15,147.76 puandan günü tamamladı. 
     Endeksin günlük bazdaki kaybı 334.90 puan ve yüzde 2.16 olarak hesaplandı. 
     Hisse senetleri piyasasında günlük işlem hacmi 1 katrilyon 494 trilyon 474 milyar 892 milyon lira oldu. 
     
     DOLAR 
     Dolar, Merkez Bankası'nın açıkladığı kurlarda gerilerken, serbest piyasada yükseldi. 
     Kapalıçarşı'da dün 1 milyon 378 bin liradan kapanan dolar, güne yine aynı fiyattan, 1 milyon 623 bin liradan kapanan Euro ise 1 milyon 620 bin liradan başladı. 
     Piyasa kapanışında doların satış fiyatı 1 milyon 382 bin lira, Euro'nun satış fiyatı ise 1 milyon 632 bin lira oldu. 
     Merkez Bankası, doların bugünkü efektif kurunu alışta 1 milyon 370 bin 380 lira, satışta ise 1 milyon 380 bin 21 lira olarak açıkladı. 
     Böylece dolar, Merkez Bankası'nın dün açıkladığı kurlara göre, alışta 726 lira, satışta ise 731 lira düştü. 
     
     TAHVİL VE BONO PİYASASI 
     İMKB Tahvil ve Bono Piyasası Kesin Alım Satım Pazarı'nda işlem gören 18 Ağustos 2004 vadeli bugün valörlü tahvilin bileşik getirisi 0.56 puan düştü. 
     Bu kağıdın aynı gün valörlü işlemlerinin basit getirisi yüzde 30.06, bileşik getirisi yüzde 30.64 oldu. 
     Dün bu kağıdın aynı gün valörlü işlemlerinde basit getiri yüzde 30.61'den, bileşik getiri yüzde 31.20'den kapanmıştı. 
     İMKB Tahvil ve Bono Piyasası Repo Pazarı'nda gecelik faiz de ortalama yüzde 28.98 olarak belirlendi. 
     
</TEXT>
</DOC>
