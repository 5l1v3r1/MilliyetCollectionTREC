<DOC>
<DOCNO> 180185 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/04/yasam/ayas.html </URL>
<DATE> 2003/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Madam Anahit Beyoğlu'nun simgesiydi 
</HEADLINE>
<TEXT>
   Çiçek Pasajı seni unutur mu 
   Balıkpazarı, Çiçek Pasajı ve Nevizade, Beyoğlu'nun parlak kırmızı rujlu akordeon sanatçısı Madam Anahit'in ölümüne ağlıyor... 
      ELİF KORALP İSTANBUL 
   
   Madam Anahit kimdir O, Beyoğlu'nun "akordeoncu kadın"ı. Yalnız canı istediğinde söyleyen, canı istemediğinde yüklü para önerenlere de eyvallah etmeyen kırmızı dudaklı kadın. 
   Akordeon çalan bir Rum'a şık olunca başlamış akordeon çalmaya ve yine şık olduğu bir adamın peşinden gelmiş Beyoğlu'na. 
   Çiçek Pasajı'nın "en ünlü" ve "en aşık" müzisyeniydi Madam Anahit. Bu yüzden de 40 yıl boyunca her gece Çiçek Pasajı'ndaki misafirlerine "Yıldızların Altında"lar söyledi. Son yıllarında ise Nevizade'yi mek n edinmişti. 
   Ta ki 29 Ağustos'ta siros ve kalp yetmezliği akordeonunu elinden alana dek. Ölümünden sonra Çiçek Pasajı çok sessiz kaldı. 
   Müdavimleri hep onun öyküsünü merak etti. Ama Madam Anahit tıpkı istediği zaman çaldığı gibi, ancak istediği zaman anlatırdı öyküsünü de. 
   Oğlu Onnik Varan, o öyküyü, herkesin merak ettiği kadını, Madam Anahit'i anlattı 
   
   Seveni çoktu ama Üç Horan Ermeni Kilisesi'ndeki cenaze töreni tam anlamıyla "ıssızdı". Neden    Evet. Hayranları çoktu. Ama annem azınlık içinde azınlıktı sanki. Kendi cemaati onu yalnız bıraktı. Cenaze için saat vermediler. Biz de duyuramadık. Onun da etkisi oldu. Oysa çok seveni vardı. Zaten Nevizade'ye küs öldü. 'Sen yaşlandın artık. Burada ölüp başımıza kalacaksın' deyip kovuyorlardı son zamanlarda. O da gitmek istemiyordu. 
   
   Tanınmış ve varlıklı bir ailenin kızıymış Madam Anahit. Ama gördüğümüz kadarıyla yoksul bir hayat sürmüş...    Annemin ağabeyi çok saygın bir din adamıymış. Soylu ve varlıklı bir aileden geliyoruz. Ama satıp satıp yemişler. Yazları, Heybeliada'da geçirirlermiş. Boğaz'da yalıları varmış. Para tutmayan bir insandı. Bütün parasını tüm sanatçılar gibi elbiselerine, boyalarına harcar, dostlarına dağıtırdı. 
   Patrik Mutafyan'ın Türkiye Ermenileri Cemaati Lideri annesine özenirdi. 'Benim oğlum da böyle olsaydı. Beni bir köşeye oturtsaydı. Mutafyan gibi' derdi. Ben de üzülürdüm öyle söyleyince. Annemi daha iyi yaşatmak isterdim. 
   
   Yakınır mıydı parasızlıktan    Kendisine 'Cebi delik şöhret' derdi. Çok iş teklifini geri çevirirdi. Müşteri seçerdi. Hoşuna gitmedi mi iyi para verseler de çalmazdı. Paraya düşkün değildi. Kaset çıkarma hayalleri yoktu ama tanınmak hoşuna giderdi. Herkes de tanırdı onu. Hollanda televizyonunda hayat hik yesini yayımlamışlardı. Aşkın Nur Yengi'nin ve Grup Gündoğarken'in kliplerinde ve pek çok filmde oynadı. Bu yaşında h l kötü muamele gösterenler, rahatsız edenler oluyordu. Yine de bırakamadı müziği. 
   
   Nasıl başlamış akordeon çalmaya    Annem Büyükada'da Yorgo adında akordeon çalan bir gence şık olmuş. Annesine yalvarmış ve bir akordeon aldırmış. Ölünceye kadar da çaldı. 
   
   Karadağlı'ya şıktı 
   Tam dört kere evlenmiş. Çok mu şık olurdu Madam Anahit    Çok şık olurdu. Güzel olan her şeye şık olurdu. Sanatçı olduğu için duygusal biriydi. Platonik aşklar yaşardı. En son Çocuklar Duymasın'daki Tamer Karadağlı'ya aşıktı. Çekici buluyordu kendisini. Fizik olarak beğendiğini söylerdi. Tanışmak istiyordu. Selami'yi oynayan sanatçıyla tanıştı, ama Tamer Karadağlı'yla tanışamadı. 78 yaşında h l aşktan vazgeçmemişti. Son güne kadar da makyajını eksik etmedi. 
   Dört evlilik yaptı. İlk evliliğinden bir oğlu var. Ben ikinci evliliğindenim. Hep kızı olsun istemiş. Küçükken beni kızlar gibi giydirirmiş. Sonunda iki kız torun sahibi oldu. İstedi ama ailede müziğe ilgi duyan başka biri çıkmadı. 
   
   
</TEXT>
</DOC>
