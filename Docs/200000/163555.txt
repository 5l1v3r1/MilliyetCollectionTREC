<DOC>
<DOCNO> 163555 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/16/son/sontur22.html </URL>
<DATE> 2003/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
"Gece kuşu" olmak da genetikmiş... 
</HEADLINE>
<TEXT>

     İngiliz bilim adamları, geceleri çalışmayı seven kişilerde bir genin kısa varyasyonuna daha sık rastlandığını tespit ettiler. 
     Surrey Üniversitesi'nde görevli bilim adamı Simon Archer, araştırmayı Londra'daki St. Thomas ve Hollanda'daki GelderseVallei hastaneleriyle birlikte yaptıklarını, araştırma sonucunda ilk kez gece ve gündüz çalışma tercihleri ile bir gen arasında bağlantı bulduklarını söyledi. 
     Period 3 Per3 geninin, insanların biyolojik saatini ayarlayan genlerin bir parçası olduğunu ifade eden Archer, Per3 geninin bir uzun bir de kısa çeşidi olduğunu kaydetti. Archer, ''Bu genin kısa biçiminin geceleri uyumayıp çalışmayı tercih eden ve uyumakta zorlanan kişilerde çok daha sık bulunduğunu tespit ettik'' dedi. 
     
</TEXT>
</DOC>
