<DOC>
<DOCNO> 151593 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/22/son/sondun43.html </URL>
<DATE> 2003/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Kızılhaç "Bağdat'taki hastaneler yavaş yavaş normale dönüyor" 
</HEADLINE>
<TEXT>

     Uluslararası Kızılhaç Teşkilatı, Bağdat'taki hastanelerin yavaş yavaş normal faaliyetine başladığını belirtti. 
     Kızılhaç sözcüsü Antonella Notari, ''askeri operasyonlar ve yağmalar yüzünden çok büyük zarar gören Bağdat'taki hastanelerin yavaş yavaş normal faaliyetlerine dönmeye başladığını'' söyledi. 
     Notari, ''Bağdat'a elektriğin kısmen gelmesi güvenliğin sağlanmasında gelişme kaydedilmesine imkan veriyor. Bu bağlamda doktorlar ile hastabakıcılar da görevlerine yeniden dönüyor'' dedi. 
     Notari, caddelerde çöplerin biriktiği ve kanalizasyon sisteminin onarılması gerektiği Bağdat'ta sağlık koşullarının kritik aşamada bulunduğunu vurgulayarak, ''Başkentin bir kısmında kanalizasyon sokaklardan akıyor'' dedi. 
     Sözcü, sağlık sektörü çalışanlarının maaşlarının ödenmesi için Amerikalı yetkililerle görüşmelerin sürdürüldüğünü de kaydetti. 
     





</TEXT>
</DOC>
