<DOC>
<DOCNO> 159841 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/30/guncel/gun90.html </URL>
<DATE> 2003/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
Serin Duruş 
     Alper Mestçi - Hüseyin Özcan 
serindurus milliyet.com.tr Fax 0212 505 69 19 

Her hakkı saklıdır ..      Aşağıdaki davranışlar, eylemler, hareketler, biçimler ve şekiller Türkiye'ye özgüdür... Yazılı iznimiz olmadıkça hiçbir yabancı kişi, davranışın, eylemin, hareketin, biçimin ve şeklin tamamını veya bir kısmını kullanmaz, alıntı yapamaz... İlk biz bulduk. Hakkımızı da koruruz... 
     
     Kategori Televizyon 
     Televizyonda söylenen her lafın büyük punto yazılarla ekrana yazılması, yetmedi "Daaan " efektiyle süslenmesi, beynin içine işlenmesi... 
     Ekranı üçe, dörde, hatta beşe bölüp tartışmacıları yakın plan, burun kıllarını görebileceğimiz şekilde birbirleriyle tartıştırılması... 
     Program sonlarında "Reklamlardan sonra devam edecek..." denmesi fakat etmemesi... 
     Ana haber bültenlerine şarkıcı konuk alınması, yetmedi bir şarkı rica edilmesi... 
     Yabancı bir televizyondan alınan bir görüntü üzerindeki logonun mozaikle kapatılması ve temizlenmiş görüntünün çaktırmadan yayına verilmesi... 
     Konuşmayı beceremeyen şarkıcılara dahi kendi adlarını taşıyan birer talk-show yaptırılması... 
     Yoğun istek üzerine dizilerin 20-30 defa tekrar edilmesi... 
     Eski hakemlerin bir sunucu karşısına oturtulup gaza getirilmesi ve sağa sola bulaştırılması... 
     VJ'lerin felsefe yapması, engin fikirleriyle izleyicileri aydınlatması... 
     Kaseti çıkan bir sanatçının o kanal senin, bu kanal benim gezerek kasetini tanıtması. Program sunucusunun şarkıya eşlik etmesi, eğer şarkının durumu uygunsa göbek atmayı ihmal etmemesi... 
     Bunlar yalnızca "Televizyon" kategorisindeki haklarımızın bazıları. Diğer kategorileri de zamanla tek tek inceleyeceğiz. Mesela şu anda aklımıza gelen ya da zorla getirilen bir başka kategori "Komşuluk" 
     Hemen bir tane yazalım Gecenin ikisinde balkonda tavla oynayıp alt komşunun yuvarlanan zar sesleriyle rahatsız edilmesi... -ki bu yazı yazılırken başa gelmiştir, yazı boyunca zar seslerine maruz kalınmıştır 
     Not Siz de tüm hakları bize ait olan davranışları, eylemleri, hareketleri, biçimleri ve şekilleri yazın gönderin. Haklarımızı birlikte koruyalım... Copyright 2003 
     
     Çocuğu Göndermiştim 
     Zekeriya Beyaz Korsan cd'sini aldırdım, oradan izledim... 
     Hulki Cevizoğlu Niye korsanını aldınız 
     Zekeriya Beyaz Ne bileyim, çocuğa söylemiştim, o almış... 
     
     İlginç Bir Hastalık 
     "Bende simetri k hastalığı var, misal evde bir ampul yansın yenisini takmadan uyuyamam..." 
</TEXT>
</DOC>
