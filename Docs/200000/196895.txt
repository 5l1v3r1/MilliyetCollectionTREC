<DOC>
<DOCNO> 196895 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/20/son/sontur26.html </URL>
<DATE> 2003/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Konsoloslukta ölenlerden 2'si temizlik görevlisi... 
</HEADLINE>
<TEXT>

     İngiltere'nin İstanbul Başkonsolosluğu önünde meydana gelen patlamalarda ölenlerden 2'sinin, burada temizlik görevlisi olarak çalışan Cafer ve Kiraz Gündüz çifti olduğu bildirildi. 
     İngiliz Konsolosluğu'nda temizlik görevlisi olarak çalışan Adnan Akyıldız, konsoloslukta 100-120 civarında çalışan bulunduğunu belirterek, buna ek olarak tadilat için gelen 30 civarında Türk işçisi olduğunu söyledi. 
     Akyıldız, patlamanın olduğu sırada konsolosluk mutfağının deposunda olduğunu kaydederek, olayı şöyle anlattı 
     ''Çok büyük bir gürültü duydum. Deprem olduğunu zannettim. Bina sallandı. Kendimi daha sonra pencereden dışarıya attım. Dışarıya çıktığımda, dehşet verici görüntülerle karşılaştım. Konsolosluğun giriş kapısı, etrafındaki binalar yıkılmış, bahçede bulunan konsoloslukta çalışan görevlilere ait bir arabada yangın çıkmış, her yer toz duman içindeydi. Sonra arkadaşlarımı aradım. Temizlikçi olarak çalışan arkadaşlardan 4'ünün ölmüş olduğunu gördüm. Bunlar karı koca olan Cafer Gündüz ve Kiraz Gündüz ile Perihan ve Nadide isminde soy isimlerini şu an hatırlayamadığım 2 genç kızın öldüğünü gördüm. Allah'tan görecek günümüz varmış. Patlamadan yara almadan kurtuldum.'' Akyıldız, ''İngilizlerden ölen var mı '' sorusuna ise ''Konsoloslukta çok ağır yaralılar gördüm'' diye cevap verdi. 
     
</TEXT>
</DOC>
