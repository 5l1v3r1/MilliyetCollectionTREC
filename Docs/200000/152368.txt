<DOC>
<DOCNO> 152368 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/25/son/soneko37.html </URL>
<DATE> 2003/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Para piyasalarında bugün... 
</HEADLINE>
<TEXT>

     Piyasalar bugün Merkez Bankası'nın faiz indirimine olumlu tepki verirken, endeks 11,350 direnç seviyesini denedi. 
     Faiz indirimi beklentisinin fiyatlara daha önce yansıdığını savunan uzmanlar, işlem hacminin yetersiz olması nedeniyle bu direnç seviyesinin geçilemediğini kaydediyor. 
     Önümüzdeki hafta İMKB 100 Endeksi'nin 11,650 seviyesinde bulunan bir başka direnç seviyesini test etmesinin beklendiğini belirten uzmanlar, İMKB'nin hareket aralığının 10,750-11,650 bandında olacagını ifade ediyor. 
     İstanbul Menkul Kıymetler Borsası'nda İMKB Ulusal 100 Endeksi, 1. seansta 162.41 puan, 2. seansta da 59.36 puan yükselerek günü 11,341.38 puandan tamamladı. 
     Endeks, günlük bazda 221.77 puan arttı. Hisse senetlerinin günlük ortalama değer artışı da yüzde 1.99 olarak belirlendi. 
     Hisse senetleri piyasasında günlük işlem hacmi, 600 trilyon 452 milyar 146 milyon lira oldu. 
     
     DÖVİZ 
     Kapalıçarşı'da dün 1 milyon 597 bin liradan kapanan dolar, güne 1 milyon 599 bin liradan, 1 milyon 757 bin liradan kapanan Euro ise 1 milyon 761 bin liradan başladı. 
     Gün sonunda doların satış fiyatı 1 milyon 593 bin liraya, Euro'nun satış fiyatı da 1 milyon 750 bin liraya geriledi. 
     Merkez Bankası, doların bugünkü efektif kurunu alışta 1 milyon 585 bin 364 lira, satışta ise 1 milyon 596 bin 518 lira olarak açıkladı. Böylece, dolar, Merkez Bankası'nın dünkü kurlarına göre, alışta 4 bin 612 lira, satışta ise 4 bin 644 lira düştü. 
     
     TAHVİL-REPO 
     İMKB Tahvil ve Bono Piyasası Kesin Alım Satım Pazarı'nda işlem gören 28 Nisan 2004 vadeli bugün valörlü tahvilin bileşik faizi 1.52 puan geriledi. 
     Basit getirisi yüzde 54.39, bileşik getirisi yüzde 54.25'ten kapanan bu kağıdın aynı gün valörlü işlemlerinde, dünkü bileşik getiri yüzde 55.77 olmuştu. 
     İstanbul Menkul Kıymetler Borsası İMKB Tahvil ve Bono Piyasası Repo Pazarı'nda, 3 günlük faiz ortalama yüzde 41.00 olarak hesaplandı. 
     Bankalararası TL interbankında da gecelik faiz oranı, ortalama yüzde 41.00 olarak gerçekleşti. 
     





</TEXT>
</DOC>
