<DOC>
<DOCNO> 185146 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/28/son/sonspo09.html </URL>
<DATE> 2003/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Özkara İlk 15 dakikada 4-0 olabilirdi, beceriksizdik 
</HEADLINE>
<TEXT>

     Konyaspor'da, güzel futbola karşın Bursaspor karşısında alınan yenilginin üzüntüsü yaşanıyor. 
     Teknik direktör Hüsnü Özkara, düne kadar galibiyetle tanışmamış Bursaspor karşısına galibiyet parolasıyla çıktıklarını ve maça çok iyi başladıklarını kaydetti. 
     İlk dakikadan itibaren oyunun kontrolünü ellerinde tuttuklarını ve ilk 15 dakika içinde 5 net gol pozisyonuna girdiklerini belirten Özkara, ''Çok iyi mücadele ederken Cem Karaca, nasıl ve niçin olduğu anlaşılmayan kırmızı kartla oyun dışı kaldı. Bu dakikadan sonra ilk yarıdaki oyun düzenimiz bozuldu'' dedi. 
     10 kişi kalmalarına karşın ikinci yarıda da golü düşünen tarafın Konyaspor olduğunu ifade eden Özkara, şunları söyledi 
     ''İkinci yarıda da girdiğimiz pozisyonları değerlendiremedik. Zaten, ilk 15 dakikası 4-0 olması gerekiyordu ancak beceriksizliğimiz yüzünden sahadan yenik ayrıldık. Sahada olağanüstü mücadele eden futbolcularımı kutluyorum. Alınan sonucun oynanan futbolun hakkı olmadığına inanıyorum.'' Özkara, sayısız gol pozisyonuna girmelerine karşın gol atamamanın düşündürücü olduğunu vurgulayarak, ''Kaleciyle karşı karşıya kalıyorlar ancak topu filelerle buluşturamıyorlar. Beceriksizliğimizin kurbanı olduk. Bizi yenmeleri olanaksız olan Bursaspor'a hayat veren takım olduk'' diye konuştu. 

     
</TEXT>
</DOC>
