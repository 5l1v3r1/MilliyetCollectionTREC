<DOC>
<DOCNO> 180216 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/04/yazar/tamer.html </URL>
<DATE> 2003/09/04/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Almanlar, AB üyeliğimize neden karşı 
</HEADLINE>
<TEXT>

   
   Dünkü gazetelerin ortak manşeti, Başbakan Tayyip Erdoğan'ın Almanya ziyareti ve Alman Başbakanı Gerhard Schröder'den Türkiye'nin AB üyeliği için aldığı destek sözüydü. 
   Sabah'ın manşetinde "Bize güvenen Türk insanını hayal kırıklığına uğratamayız" diyen Almanya Başbakanı Gerhard Schröder, Türkiye'ye tam destek vaadini Yeni Şafak'ın manşetinde "Bu, Almanya'nın ulusal çıkarları açısından gerekli" sözleriyle pekiştiriyordu. 
   Schröder bu sözlerini nasıl tutacak pek merak ediyorum. Zira Erdoğan'ın Almanya ziyaretinin hemen öncesinde Almanya'nın yüksek tirajlı ve saygın haftalık dergisi Focus'un internet sitesinde, Türkiye'nin AB üyeliğiyle ilgili tek soruluk ankete verilen yanıt, hayli şaşırtıcı ve düşündürücü. 
   Soru 
   "Türkiye, Avrupa Birliği'ne girmeli mi " 
   
   96.1'lik itiraz 
   Şıklar ve yanıtlar 
   a Evet Türkiye, en kısa zamanda AB'ye girmeli 2 
   b Ancak insan hakları ihl lleri bitince girebilir 1.2 
   c Ekonomik gücü AB düzeyine ulaşınca girebilir 0.4 
   d Hayır, Türkiye başka bir kültürel bölgeye ait 96.1 
   e Hayır, AB artık bir büyük ülkeyi daha kaldıramaz 0.3 
   Bakınız focus.msn.de 
   
   Kültürel farklılık 
   İnternet anketlerinin düzgün bir örneklemeye dayanmadıkları ve normal istatistiksel hata paylarıyla bir değerlendirme yapılamayacağı hepimizin malumu. Hatta konunun uzmanı Prof. Yılmaz Esmer'in "İnternet anketleri biraz astrolojiye benzer," dediğini bile anımsıyorum. Yine de şu soruyu sormadan edemiyorum Neden insan hakları ihlalleri ya da ekonomik uçuruma değil de, kültürel farklılıklara bu denli yoğun vurgu yapılmış 
   Almanya'daki vatandaşlarımızla 40 yıllık yaşam pratiğinin ardından, Alman halkının ezici bir çoğunlukla sadece kültürel farklılıkları ön plana çıkartmasında şaşılacak bir durum yok aslında. Bu arada Schröder'in iktidarının pamuk ipliğine bağlı olduğunu da hatırlamakta yarar var. Hükümet istifa ettiği takdirde tartışmasız tek alternatif olan Hristiyan Demokratlar ise, Türkiye'nin AB üyeliğine karşı olduklarını her fırsatta net bir biçimde ifade ediyorlar. 
   
   Seçmenden korkulur 
   40 yıldır Almanya'da yaşayan ve bir Alman gibi Türkiye'ye bakabilme becerisini kazanmış Öger Tur'un sahibi Vural Öger, Habertürk'te birlikte katıldığımız programda "Almanya'da seçmenler yabancılardan, politikacılar da seçmenlerden korkar" demişti. 
   Anlayacağınız bizim işimiz zor, ama 3 Kasım'daki seçimlerden bu yana Almanya gibi AB'nin önde gelen ülkelerinin işi, bizimkinden daha da zor. Çünkü AKP iktidarıyla birlikte Türkiye ilk kez AB üyeliğine baş koyduğunu, herhangi bir yanlış anlamaya yol açmayacak şekilde dünya aleme ilan etti. Artık AB ile aramızda reel bir ilişki var. Biz ev ödevlerimizi yapmadığımız zaman bahaneleri hazırdı. Yıllardır savsakladığımız adımları peşpeşe attıkça, AB ülkelerinin kabusu olmaya başladık. 
   
   Briç mi, pişpirik mi 
   Siyasi hayatımızın en renkli simalarından rahmetli Turan Güneş, CHP'nin muhalefette olduğu günlerde "Avrupa bir briç kulübüdür. Pişpirik oynayarak AB'ye giremezsiniz. Briçin kurallarını öğrenmek lazım" demişti. Haklı bir uyarıydı. 
   Aradan yıllar geçti. Galiba biz artık briç kurallarını yavaştan öğreniyoruz öğrenmesine de, yoksa AB'nin anlı - şanlı üyeleri mi giderek pişpirik oynamaya yelteniyorlar 
   
      
   
</TEXT>
</DOC>
