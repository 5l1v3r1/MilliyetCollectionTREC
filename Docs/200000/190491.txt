<DOC>
<DOCNO> 190491 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/22/son/sonspo23.html </URL>
<DATE> 2003/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye yine 8. sırada... Dünya sıralamasında yerimiz değişmedi 
</HEADLINE>
<TEXT>

     A Milli Futbol Takımı, dünya klasmanında 8. sıradaki yerini korudu. 
     FIFA'nın Uluslararası Futbol Federasyonları Birliği ülke milli takımlarının uluslararası maçlarda aldıkları sonuçlara göre her ay yaptığı değerlendirmede Türkiye, bu ay 742 puanla, İtalya ve Meksika ile birlikte 8. sırada bulunuyor. 
     Klasmanda, son Dünya Şampiyonu Brezilya, 854 puanla zirvedeki yerini korurken, bir önceki 1998 Dünya Kupası'nın sahibi ve son Avrupa Şampiyonu Fransa 827, İspanya 777 puanla yine 2. ve 3. sırada yer aldı. 
     Türkiye, Avrupa takımları arasında ise Fransa, İspanya, Hollanda, İngiltere ve Almanya'nın ardından 6. sırada bulunuyor. 
     2004 Avrupa Futbol Şampiyonası elemelerinde grup birincisi olarak finallere doğrudan katılma hakkını elde eden İtalya, 4 sıra birden atlayarak 12'incilikten 8'inciliğe çıktı. 
     Türkiye ile 8. sırayı paylaşan diğer takım Meksika ise 3 sıra birden indi. 
     Türkiye'nin 12. Avrupa Futbol Şampiyonası elemelerinde play-off baraj mücadelesindeki rakibi Letonya da 524 puanla 73.lükten 69.luğa çıktı. 
     Klasmanda ilk 10 sırada yeralan takımlar şöyle 
     

TAKIMLAR PUANI BİR ÖNCEKİ SIRASI 1- Brezilya 854 1 2- Fransa 827 2 3- İspanya 777 3 4- Arjantin 747 4 5- Hollanda 746 7 6- İngiltere 745 6 7- Almanya 744 9 8- Türkiye 742 8 8- İtalya 742 12 8- Meksika 742 5      
</TEXT>
</DOC>
