<DOC>
<DOCNO> 151421 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/21/son/sonspo36.html </URL>
<DATE> 2003/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Nouma'ya hapis cezası da gündemde... 
</HEADLINE>
<TEXT>

     Beşiktaş'ın Fenerbahçe'yi 2-0 yendiği karşılaşmada siyah-beyazlıların ilk golünü atan Pascal Nouma'nın sevinç hareketinin yankıları sürüyor. 
     Hukukçular, Fransız oyuncunun, televizyonları başında karşılaşmayı seyreden milyonlarca izleyicinin tepkisini çeken hareketinin, şikayet konusu olması halinde, TCK'nın edebe aykırı hareketler başlığıyla belirtilen 576. maddesine gireceğine dikkati çektiler. 
     Ankara Barosu avukatlarından İsmail Atak, Nouma'nın davranışının, TCK'nın 576'ıncı maddesinde belirtilen edebe muhalif hareketler kapsamında yer alması halinde, 1 aya kadar hafif hapis veya para cezasına mahkum olmasının söz konusu olduğunu söyledi. 
     
     576. MADDE 
     TCK'nın 576. maddesi şöyle 
     ''Birkimse, edebe muhalif bir suretle halka görünür veya bir yerini gösterir veyahut söz, şarkı vesair suretle halkın edep ve nezahatine tecavüz eylerse bir aya kadar hafif hapis veya para cezasına mahkum olur.'' 
     





</TEXT>
</DOC>
