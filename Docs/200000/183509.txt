<DOC>
<DOCNO> 183509 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/20/guncel/gun90.html </URL>
<DATE> 2003/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 

   
   Merak Kediyi Öldürdü .. No 20    SerinDuruş ve ShockHaberciler tarafından gönderilen sorulara devam... 
   Neden futbol takımı olan Ajax "Ayaks" diye okunur da temizlik ürünü Ajax "Ajaks" diye okunur Reklamdaki Ceren Hanım toplantının ortasına dalıp, ne konuşulduğunu bile bilmeden neden "Olaya bir de şu acıdan bakalım" der ColaTurka reklamında, kadın sepeti sarkıttığında ve daha siparişleri verirken Joe Efendi sepete kolaları koymayı nasıl başarır Joe Efendi bir nevi medyum mudur Dolmuşlardaki fiyat tarifesinde "en kısa mesafe" neden "indi-bindi" olarak tabir edilir Önce inilip sonra mı binilir Bir terslik yok mudur Bulmacalarda boru sesinin karşılığı neden hep "ti"dir Bulmacaları hazırlayan arkadaşlar hayatlarında hiç "ti" diye ses çıkaran boru görmüşler midir İpana 7 reklamındaki kıza "Ne zamandan beri İpana 7 kullanıyorsun " diye soran doktor, İpana 7'nin yeni bir ürün olduğunu ve reklamdan sadece bir gün önce piyasaya çıktığını bilmemekte midir Özkan Uğur neden her sunduğu programda saçma sapan sesler çıkartıp kanalı zaplatır Bunun sanatsal bir değeri var mıdır O seslere katlanmak için müzik bilgisi gerekir mi Son günlerde Kral Tv'nin sabahtan akşama kadar paso Gülben Ergen klibi yayınlanmasının altında yatan neden nedir 12 dev adam reklamında, Kaya tek eliyle yükselirken kamera açısı değiştiğinde nasıl iki eliyle smaç yapar Bir programı kurarken neden "kabul ediyorum" ya da "kabul etmiyorum" seçenekleri vardır O kadar parayı bayılıp bir bilgisayar programı satın aldıktan sonra "kabul etmiyorum" seçeneğini işaretleyen bir takım saf kişiler mevcut mudur Sana reklamlarındaki kızlar neden o günkü yemekleri ile geçen ay yedikleri nohutlu pilavı karşılaştırırlar Uzay çağı ailesi ayda 1 defa mı yemek yemektedir Neden basketbolda "paylaşılamayan top" diye bir terim vardır Normalde basketçiler topu paylaşır mı Kapanın elinde kalmaz mı Ortadan kelleşmiş saçlarını yanlardan arttırıp örten bir hocaya "ortadan kelleşen saçları yanlardan gelenlerle örtmek günah mıdır " şeklinde bir soru soran izleyicinin amacı ne olabilir Neden ilanlarda "doktordan temiz araba" diye yazılır Hipokrat yemininde "arabamı temiz kullanacağım" şeklinde bir madde mi vardır Neden Toyota reklamındaki kötü yol kenarında kadın kılığında bekleyip diğer elemanları tuzağa düşürmeye çalışır Onun arabası da nasıl olsa Toyota değil midir İstese yakalayamaz mı 
   
   Kıyak niteliğinde ..    Çok enteresan yanları var bu kaset olayının. İyi incelenirse -ki günlerdir medyanın büyük bir bölümü gayet de inceliyor- Türkiye'nin kurtuluşu bunda gibi geliyor bize. Evet, işin bir de iyi yönü var... Dünyanın en az fotoğraf çeken, kamera pahalı olduğu için hareketli görüntü video hiç çekemeyen, yazmayı sevmediği için günlük tutmayan, dolayısıyla da hiçbir şeyi hatırlamayanlara özellikle seçimlerde bir kıyak niteliği taşıyor olay. 
   İlyas Atak, namı-ı diğer "Sakallı Tavernacı" enteresan bir şey yapmış. Hayatının kendisine göre önemli bulduğu bir bölümünü kaydetmiş. İzinsiz yapınca tabii, nahoş bir durum ortaya çıkıyor. Ama aradan geçen onca seneye rağmen bu kasetleri -taa ki el değiştirene kadar- kaybetmemesi, gerçekten ilginç... 
   Hiçbir şey eskisi gibi değil artık. "Seviyeli ilişkilerde" ciddi sorun yaşanacak gibi görünüyor. Çeşitli ortamlarda "Ya kaydediyorsa " sendromu boy göstermeye başladı bile. O yüzden Sakallı İlyas Atak'ı, bolca "aşk yaşayıp", yozlaşmada dibe vuranların kurtarıcısı olarak görmek mümkün bir bakıma... 
   Bir de uyarı Bu kaset işi, altın, para ya da tablodan daha cazip. Gelirler valla kaset aramaya, amman dikkat .. 
   
   Kutunun içine kaç tane koyacağım konusunda ciddi problemler yaşadım fakat sonunda kararımı verdim, tabii ya... 
   Vasati Kırkçöp Kibritin mucidi 
   
   Birinç 
   "Kendisini önce ben Allah'a havale etmiştim, o yüzden o beni havale edemez..." 
</TEXT>
</DOC>
