<DOC>
<DOCNO> 171017 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/22/son/sontur31.html </URL>
<DATE> 2003/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakanlar Kurulu Erzurum'da toplanacak... 
</HEADLINE>
<TEXT>

     Bakanlar Kurulu, Erzurum Kongresi'nin 84. yıldönümü dolayısıyla bu haftaki toplantısını yarın Erzurum'da yapacak. 
     Başbakan Recep Tayyip Erdoğan'ın başkanlığında Atatürk Üniversitesi Senato Salonu'nda gerçekleştirilecek toplantı, saat 10.00'da başlayacak. 
     Erdoğan, Bakanlar Kurulu toplantısının ardından partisinin il kongresine katılacak. 
     Daha sonra, 23 Temmuz Erzurum Kongresi'nin temsili olarak canlandırılmasını izleyecek olan Başbakan Erdoğan, Atatürk Evi ve Müzesi'nin açılışını yapacak. 
     Erdoğan, TOBB Doğu Anadolu Bölge Zirvesi'ne katıldıktan sonra Çevre Yolu'nun açılışını yapacak, Erzurum-Pasinler duble yolunun temelini atacak. 
     Başbakan Erdoğan, akşam yemeğinin ardından İstanbul'a gidecek. 
     
</TEXT>
</DOC>
