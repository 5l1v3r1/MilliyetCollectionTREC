<DOC>
<DOCNO> 178842 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/29/guncel/gun10.html </URL>
<DATE> 2003/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Şik yet etme bir öğrenci okut 
</HEADLINE>
<TEXT>

   Geçtiğimiz yıl 500 öğrenciye burs veren ODTÜ Mezunları Derneği okulda daha 3000 öğrencinin desteğe ihtiyacı olduğunu açıkladı 
      SEMRA KARDEŞOĞLU 

   
   Maddi yetersiz-likleri nedeniyle okuyamayan, çok sayıda öğrenci, ilerici demokrat ve Atatürk ilkelerine bağlı dernek ve vakıfların yardımıyla okuma imk nı buluyor. Bu öğretim yılında da yardımsevenlerin desteğiyle çok sayıda öğrenci okutulacak. 
   
   Tek yol burs...    Altı yıldan bu yana burs veren İstanbul ODTÜ Mezunları Derneği Eymür Kültür Vakfı Burs Havuzu Çalışma Grubu, geçen eğitim yılında 500 ODTÜ öğrencisine destek oldu. Yardımseverlerin aylık 5 milyondan 1 milyara değişen yardımları bir havuzda toplanıyor. Bu havuzdan da ihtiyacı olan öğrencilere burs bu yıl aylık 75 milyon veriliyor. 
   Çalışma Grubu Üyesi Nilüfer Ağırdır, amaçlarını şöyle özetliyor 
   "Eğitim kuruluşlarını etkisi altına alan gerici düşünceler her yerde olduğu gibi ODTÜ'de de giderek güç kazanmaya çalışıyorlardı. Biz gençlerin bu gerici kuruluşların eline düşmesine engel olmak istedik. Amacımız gerçek anlamda aydın, bugün aldığı ışığı yarın çevresine yansıtacak gençlerle beraber olmak." 
   Grup üyesi Turgut Onur ise, bugün ODTÜ'de eğitim gören yaklaşık üç bin öğrencinin bu bursa ihtiyacı olduğunu belirterek ODTÜ mezunlarına destek çağrısında bulundu. 
   Bu öğretim yılında lise ve üniversite öğrencilerine aylık 65 milyon burs verecek olan Çağdaş Yaşamı Destek Derneği geçtiğimiz yıl 16 bin öğrenciye destek oldu. Burs alan öğrencilerinden Atatürk ilkelerine bağlılık, bursun sürmesi için de öğrencinin başarılı olmasını bekliyor. Çağdaş Türkiye'nin Çağdaş Kızları projesi kapsamında Güneydoğu ve Doğu Anadolu'da 5 bin kız öğrenciye, yılda iki kez olmak kaydıyla nakit eğitim desteği sağlıyor. 
   TEV bu yıl 7 bin öğrenciye aylık 40 milyon ile 200 milyon arasıda değişen burslar verecek. Öğrencilerde, "Atatürk ilkelerine bağlılık, maddi olanakların kısıtlılığı, başarılı olmak" şartı aranıyor. 
   
   Sonunda okuyacaklar    VAN DHA 

   Van'da, liseye kayıt yaptırmak için ailelerini ikna eden ancak, maddi imkansızlık engeliyle karşılaşan Hakk rili sekiz kız, Van Valisi Hikmet Tan ve işadamlarının desteğiyle Milli Eğitim Müdürü İbrahim Çamurcu'yla birlikte Şehit İbrahim Karaoğlanoğlu Lisesi'ne giderek kayıt yaptırdı. Kızlara yardımda bulunmak isteyenler Ziraat Bankası Van Şubesi'nde Seher Dayan adına açılan 0096 0099 3848 0000 009 no'lu hesaba bağış yapabilecek. 
   
   
</TEXT>
</DOC>
