<DOC>
<DOCNO> 172361 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/29/son/sonspo03.html </URL>
<DATE> 2003/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Chelsea'deki transfer söylentileri futbolcuları çileden çıkardı.. 
</HEADLINE>
<TEXT>

     Chelsea'nin orta alan oyuncusu Frank Lampard, İngiliz takımında süre giden transfer söylentilerinin, futbolcuları rahatsız ettiğini söyledi. 
     Bu ayın başında Chelsea Kulübü'nü satın alan Ruslar'ın petrol zengini işadamı 36 yaşındaki Roman Abramovich'in 37 milyon dolar ödeyerek 4 oyuncuyu transfer etmesinin ardından, takıma büyük isimlerin alınacağı yolunda bitip tükenmek bilmeyen spekülasyonlar dolaşıyor. 
     İngiltere'nin milli oyuncusu Lampard, İngiliz gazetelerine yaptığı açıklamada, yeni oyuncuların geleceği ve takımda birçok şeyin değişeceği yolundaki söylentilerin, futbolcuları son derece rahatsız ettiğini belirtti. 
     Lampard, takımın son şeklini almasıyla her şeyin düzeleceğini kaydetti. 
     Lampard'la aynı düşünceleri paylaşan Hollandalı kanat oyuncusu Jesper Grankjaer, transfer haberlerinin arkadaşlarını etkilediğini, ancak uzun lig maratonunda Chelsea'nin başarılı olması için kendilerini futbol oynamaya konsantre ettiklerini söyledi. 
     
</TEXT>
</DOC>
