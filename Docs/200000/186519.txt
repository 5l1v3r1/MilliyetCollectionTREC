<DOC>
<DOCNO> 186519 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/05/guncel/gun05.html </URL>
<DATE> 2003/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu soruların tümü ÖSS düzeyinde... 
</HEADLINE>
<TEXT>

   ÖZ.DE.BİR Başkanı İbrahim Arıkan, ÖSS hazırlık setinin çok faydalı bir kaynak olduğunu açıkladı 
      İSTANBUL Milliyet 

   
   Özel Dershaneler Birliği ÖZ.DE.BİR Başkanı İbrahim Arıkan, ücretsiz dağıtılacak ÖSS Hazırlık Seti'nin, üniversite adaylarının başarılı olmasında çok iyi bir adım olduğunu söyledi. Arıkan, "Milliyet gazetesi, ÖZ.DE.BİR ve Özdebir Yayıncılık A.Ş.'nin ÖZDAŞ ortak yapmış olduğu çalışma, öğrencilerin üniversite sınavına en iyi şekilde hazırlanmalarına yardımcı olacak. Çünkü sette konu anlatımlı kitaplar ve bilimsel olarak hazırlanmış sorular var" dedi. 
   Üniversite sınavı öncesinde çeşitli test kitaplarının çıktığını söyleyen İbrahim Arıkan, "Sadece test çözmekle üniversite sınavı kazanılmaz. Öğrenci her gördüğü kaynağı almamalı" diye konuştu. Setin büyük bir titizlikle hazırlandığını belirten Arıkan, şöyle konuştu "Doğru kaynak, ÖSS soruları düzeyinde olan kaynaktır. Milliyet gazetesinin ÖSS'ye Hazırlık Seti'nde, öğrenciler böyle bir karmaşa ile karşılaşmayacak. Sorular, ÖSS soru formatında olduğu için öğrenci başarıya daha kolay ulaşacaktır. 
   Birçok yayın test dağıtıyor. Bu öğrenciye bir şey kazandırmaz. Üniversite adaylarına kesinlikle Milliyet gazetesinin ÖSS setini tavsiye ediyorum. Çünkü, öğrenciler hem konu çalışabilecek hem de test çözerek kendilerini de sınamış olacaklar." 
   
   
</TEXT>
</DOC>
