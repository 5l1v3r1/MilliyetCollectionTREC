<DOC>
<DOCNO> 162777 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/12/son/sonspo42.html </URL>
<DATE> 2003/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçeli Ali Akdeniz Denizlispor'da... 
</HEADLINE>
<TEXT>

     Denizlispor dış transferde bir süredir görüştüğü Fenerbahçeli Ali Akdeniz ile prensip anlaşmasına vardı. 
     Denizlispor Kulübü'nden konuyla ilgili yapılan yazılı açıklamada, ''Fenerbahçe'den Ali Akdeniz ile prensip anlaşmasına varılmış, ön protokol imzalanmıştır. Resmi sözleşme 15 Haziran'da imzalanacaktır'' ifadelerine yer verildi. 
     Yeşil-siyahlı kulübün Ali Akdeniz ile 2 yıllığına anlaştığı belirtilirken, futbolcuya ödenecek para açıklanmadı. 
     Bu arada, Denizlispor transfer komitesinin Altaylı Çağdaş ile görüşmeleri sürdürdüğü, Malatyaspor'dan ayrılacağını ifade eden Timuçin'in de yeniden yeşil-siyahlı takıma dönebileceği ifade edildi. 
     
</TEXT>
</DOC>
