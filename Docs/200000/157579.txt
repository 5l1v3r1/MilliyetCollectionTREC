<DOC>
<DOCNO> 157579 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/19/tv/ekran.html </URL>
<DATE> 2003/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İnternette yarış 
</HEADLINE>
<TEXT>

"Kim 500 Milyar İster"e ekranda doyamıyorsanız, işte fırsat Yarışma internet ortamına taşındı ve dileyen herkese açık... 
     Kenan Işık'ın sunduğu "Kim 500 Milyar İster", artık yine pazartesi ve çarşamba günleri ekrana gelecek. Tiryakileri, 15 Mayıs'tan bu yana yarışma ile internet ortamında da buluşuyor. Kanal D'nin internet sitesinde yapılan yarışmada, katılımcıları para ödülleri bekliyor. 
     
     Ne yapmalı 
     Sanal alemde yarışmak isteyenler www.kanald.com.tr adresindeki kayıt formunu dolduracaklar. Her bir yarışma bedelinin 1 milyon lira olacağı oyunda, 15 soru sorulacak. 15 soruyu en kısa sürede yanıtlamaya çalışan yarışmacılar, istedikleri an oyundan çıkma hakkına sahip. 
     
     Büyük ödül 2 milyar 
     2 milyar büyük ödüllü yarışmada bir ayın sonunda tüm sorulara doğru ve en kısa sürede yanıt veren yarışmacı ödülün sahibi olacak. Her hafta 15 soruya doğru ve en hızlı yanıt veren bir yarışmacı 200 milyon kazanacak. 11. soruyu cevaplamadan çekilmek isteyen yarışmacı ise 10 milyon alacak. İlk beş soruyu en hızlı bilen yarışmacı da 100 bedava oyun kazanacak. 
     KANAL D 21.45 


"Berivan"dan özel bölüm      Sİbel Can'ın başrollerini Aytaç Arman, Bulut Aras, Tolga Savacı, Edip Saner, Nilüfer Aydan, Fatma Belgen ve Bülent Bilgiç'le paylaştığı "Berivan", son üç bölümün en çarpıcı sahnelerinden oluşan özel bir bölümle ekrana gelecek. 
     KANAL D 20.30 


"Teke Tek"te konu turizm      Fatİh Altaylı, "Teke Tek"te "turizm"i tartıştırıyor. Canlı yayına Öger Tur Başdanışmanı ve Tur Operatörleri Derneği Genel Başkanı Hüseyin Baraner, Magic Life Otelleri Yönetim Kurulu Başkanı Cem Kınay ve TURSAB Başkanı Başaran Ulusoy katılacak. 
     KANAL D 23.00 


</TEXT>
</DOC>
