<DOC>
<DOCNO> 156361 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/13/son/sondun28.html </URL>
<DATE> 2003/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Suudilere göre Riyad'da 25 ölü var 
</HEADLINE>
<TEXT>

     Suudi Arabistanlı sağlık yetkilileri, dün gece Batılılara düzenlenen saldırılarda 25'ten fazla kişinin öldüğünü bildirdi. 
     Reuters'a açıklama yapan bir Suudi yetkili, ölenlerden çoğunun yabancılar olduğunu belirterek, başkent Riyad'daki intihar saldırılarında çok sayıda da yaralı olduğunu söyledi. 
     Yetkili, yaralılar arasında durumu ağır olan çok sayıda vaka bulunduğunu, bunların bazılarının yoğun bakımda olduğunu ve ölü sayısının artabileceğini ifade etti. 
     Suudi Arabistanlı yetkililer, saldırıları intihar eylemi olarak nitelendiriyor. 
     Danimarka'da yayımlanan Jyllands-Posten gazetesinin internet sitesinde çıkan haberde ise Riyad'daki Kral Faysal Hastanesi'nde görevli Danimarkalı doktor Niels Joergen Secher'in açıklamalarına dayanılarak, hastanede 40-50 ceset olduğu ileri sürülmüştü. 
     
</TEXT>
</DOC>
