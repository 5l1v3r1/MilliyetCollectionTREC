<DOC>
<DOCNO> 150773 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/18/son/sonspo13.html </URL>
<DATE> 2003/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Ahmet Hassan'a Marsilya ve Lyon kancası... 
</HEADLINE>
<TEXT>

     Yıldızı Gençlerbirliği'nde parlayan Mısırlı golcü Ahmed Hassan'ı Fransız takımları yakın takibe aldı. 
     Kırmızı-siyahlı futbolcuyu, Olympique Marsilya ve Olympique Lyon takımlarının gözlemcileri Fenerbahçe maçında izledi. 
     Edinilen bilgiye göre, Ahmed Hassan'ın öncelikle Gençlerbirliği'nde kalmayı düşündüğü, ancak yöneticilerle yaptığı ilk görüşmede anlaşmanın sağlanamadığı bildirildi. 
     Golcü oyuncunun gelecek hafta yapacağı son görüşmede Gençlerbirliği ile anlaşmaya varması durumunda diğer transfer önerilerini dikkate almayacağı, şayet anlaşma sağlanamazsa, Mısır Milli Takımı formasının da giyen Ahmed Hassan'ın, ülkesinin Fransa ile yapacağı milli maçtan sonra bu 2 takımdan birisiyle anlaşmaya varabileceği öğrenildi. 
     





</TEXT>
</DOC>
