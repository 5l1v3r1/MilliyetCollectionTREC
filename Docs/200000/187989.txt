<DOC>
<DOCNO> 187989 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/11/son/sonspo02.html </URL>
<DATE> 2003/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiliz basınından yıldızlarımıza övgüler... 
</HEADLINE>
<TEXT>

     İngiliz spor basını, Türkiye ile İngiltere arasında yapılacak Avrupa Şampiyonası Eleme Grubu maçı öncesinde gözlerini Türk Milli Takımı'nın yıldızlarına çevirdi. 
     The Independent Gazetesi, Türkiye'nin her bir oyuncusunu tek tek değerlendirdiği yazısında, kaleci Rüştü Reçber'i Avrupa'nın en iyilerinden biri olarak tanımladı. Rüştü'nün sağlık durumu hakkında bazı kuşkular bulunduğunu da öne süren gazete, Galatasaray'ın defans oyuncusu Bülent Korkmaz'ın ise olağanüstü bir uluslararası deneyime sahip olduğunu bildirdi. 
     Aston Villa'nın savunma oyuncularından Alpay'ın, sadece savunmada değil, hücumda da etkili olduğunu kaydeden Independent, Fatih'in de hücumda etkili olabileceğini, İbrahim Üzülmez'in ise son derece hızlı ayaklara sahip olduğunu ifade etti. 
     
</TEXT>
</DOC>
