<DOC>
<DOCNO> 184957 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/27/son/sondun04.html </URL>
<DATE> 2003/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Japonya'da 6 büyüklüğünde artçı... Yaralı sayısı 479 oldu... 
</HEADLINE>
<TEXT>

     Japonya'nın Hokkaido adasını vuran ve büyüklüğü Richter ölçeğine göre 8 olarak açıklanan depremin ardından dün akşam saatlerinde Richter ölçeğine göre 6 büyüklüğünde bir artçı deprem meydana geldiği bildirildi. 
     Yetkililer artçı depremin yerel saatle 05.38 TSİ 23.38 Hokkaido adasının güneydoğu sahilinde deniz yatağının altında meydana geldiğini kaydettiler. 
     Japon hükümeti'nden yapılan açıklamada, bugün sabah itibariyle Hokkaido eyaletindeki yaralıların sayısının 455 olduğu belirtildi. Açıklamada sadece 28 kişide kırıklar ve diğer ciddi yaralanmaların meydana geldiği kaydedildi. 
     Öte yandan Japon yayın kuruluşu NHK ise yaralı sayısının 479 olduğunu duyurdu. 
     Deprem nedeniyle dün 41 bin kişinin sığınaklara tahliye edildiğini belirten Hokkaido polis yetkilileri, tahliye edilenler arasında, evlerinin güvensiz olduğu belirlenen kişilerin de dahil olduğu yaklaşık 100 kişinin bugün erken saatlerde evlerine dönmediğini kaydettiler. 
     
</TEXT>
</DOC>
