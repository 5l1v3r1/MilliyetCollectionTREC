<DOC>
<DOCNO> 177871 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/24/son/sontur19.html </URL>
<DATE> 2003/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Amasya'da katliam gibi kaza 19 ölü, 8 yaralı... 
</HEADLINE>
<TEXT>

     Amasya'nın Taşova İlçesi'nde, yolcu otobüsünün yol kenarındaki istinat duvarına çarpması sonucu meydana gelen trafik kazasında 19 kişi öldü, 8 kişi yaralandı. 
     Tokat'tan Amasya yönüne giden Hayati Önal yönetimindeki 34 VB 8628 plakalı düğün konvoyundaki Amasya İtimat'a ait yolcu otobüsü, Kışlacılı Köyü'nde, aşırı hız sonucu kontrolden çıkarak istinat duvarına çarptı. 
     Kazada hayatını kaybeden 19 kişiden 18'inin kimliği saptandı. Kimliği belirlenenlerin isimleri şöyle Şirin Söyler 25 , Hafize Söyler 41 , Fatma Gül Söyler 32 , Reşat Söyler 45 , Ahmet Demir 25 , Özkan Demir 14 , Mehmet Demir 50 , Ayfer Demir 39 , Ülfiye Demir 17 , Yasin Gül 2 , Esra Nur Gül 12 , Tevfik Sazak 7 , Suzan Sazak 19 , Ayfer Önder 40 , Sinem Yılmaz 14 , Pınar Üstün 19 , İsmail Demirel 14 ve Fatma Garip 46 
     Kazada yaralanan Hale Yolaçan, Ferşat Yolaçan, Elvan Yıldız, Merve Söyler, İbrahim Onuryurt, Şenol Önder, Özcan Demir ve Abdulkadir Demir'in Amasya ve Samsun Devlet hastanesinde tedavisi sürüyor. 
     
     ÇORUM'DA 8 KİŞİ YARALANDI 

     Çorum'da meydana gelen trafik kazasında ise 8 kişi yaralandı. 
     Mecitözü İlçesi'nden Amasya yönüne giden Tayyar Karaaslan yönetimindeki 38 DV 030 plakalı otomobil, karşı yönden gelen Ersin Özçelik idaresindeki otomobille çarpıştı. 
     Kazada, yaralanan 8 kişiden 4'ü SSK Çorum Hastanesi'ne, 4'ü de Çorum Devlet Hastanesine kaldırıldı. Yaralıların hayati tehlikesi olmadığı bildirildi. Yaralıların kimliklerinin belirlenmesine çalışılıyor. 

     
</TEXT>
</DOC>
