<DOC>
<DOCNO> 172444 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/30/guncel/gun10.html </URL>
<DATE> 2003/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
N zım görse bu ikiliye ne derdi 
</HEADLINE>
<TEXT>

   Farklı siyasi kutuplardan biri gazeteci, diğeri müzisyen iki isim şiir kasedi için bir araya geldi. Projeye göre Dilipak N zım Hikmet'in, Yurdatapan ise Mehmet Akif Ersoy'un şiirlerini seslendirecek 
      ELİF KORAP İstanbul 

   
   Gazeteci yazar Abdurrahman Dilipak N zım Hikmet'in, müzisyen Şanar Yurdatapan da Mehmet Akif Ersoy'un şiirlerini okuyacakları bir şiir kasedi hazırlıyor. Geçtiğimiz günlerde aynı konularda farklı görüşlerini savundukları yazılarını "Kırmızı ve Yeşil" adlı kitapta toplayan Dilipak ve Yurdatapan projeleri için stüdyoya girmek üzere. 15 Eylül'de piyasaya çıkacak kasedi, bir sağcı Nora ve bir solcu Kalan firma yayımlayacak. 
   
   'Hiç takmazdı' 
   Dilipak'ın solcu, Yurdatapan'ın sağcı şairlerin şiirlerini okuyacağı kasette, Tevfik Fikret, Mehmet Akif, Necip Fazıl, Murathan Mungan, Yahya Kemal, Karacaoğlan'ın da şiirleri yer alacak. Çalışma "adalet, barış, özgürlük" teması üzerine hazırlanıyor. Proje için "N zım, benim şiirini okuduğumu bilseydi ne yapardı acaba " diyen Dilipak'a, Yurdatapan "Hiç takmazdı. Memnun olurdu" yanıtını verdi. 
   Çıkaracakları kaset için "Bir şeriatçı ve bir komünist bir araya geldiler" denildiğini kaydeden Dilipak, "Biz ikimiz bir araya gelerek, üçüncü kişilerin hakkını savunuyoruz" diye konuştu. 
   
   Sanat çalışması 
   Amaçlarının düşünce özgürlüğüne dikkat çekmek olduğunu anlatan Yurdatapan da "Bu proje bir sanat çalışması olacak" dedi. 
   
   
</TEXT>
</DOC>
