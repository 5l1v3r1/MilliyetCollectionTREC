<DOC>
<DOCNO> 194293 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/09/guncel/agun.html </URL>
<DATE> 2003/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağdat günlüğü - 7 Hasan Cemal Bağdat 
</HEADLINE>
<TEXT>

   Savaşa karşıyım ama    'Bu savaşla Saddam'dan kurtulduk'    Bağdat'ta Irak Edebiyatçılar ve Yazarlar Birliği'nin toplantısına katıldım. Şiir okuma günüymüş. Onlarla savaş ve Saddam'ı konuştuk. 9 şair de Saddam'ı içeriden devirmenin imk nsız olduğunu belirterek, savaşı onayladığını söyledi 
      FOTOĞRAFLAR Ahmet Dumanlı 
   
   Hiç unutmuyorum, "Irak içimde bir hüzün" diye başlamıştı konuşmasına. Bir hik ye yazarıydı, Hamid El Muhtar. "H l korkuyorum" demişti, "Şimdi bu söylediklerimden dolayı kapının önüne çıkınca başıma yine bir şey gelebilir mi diye..." 
   Bir edebiyat adamında Saddam rejiminin yaratmış olduğu bu korku belleğimde derin iz bırakmıştı. İsmi Muhammed Hüseyin El Yasin olan bir şair, kederli bir üslupla, "Sesimiz tekrar çıkıyor, bundan çok mutluyum" derken, yanaklarından yaşlar süzülen beyaz saçlı kadının o hali bugün de gözümün önünde... 
   Altı ay önceydi. 
   Bağdat'ta bir raslantı sonucu katılmıştım Irak Edebiyatçılar ve Yazarlar Birliği'nin ilk toplantısına. Endülüs Meydanı'nda, Al Nidal Caddesi'ndeki tek katlı, dökülen bir evdi. Geçen gün yine çat kapı aynı yere gittim. 
   Şiir okuma günüymüş. 
   Irak'lı şairlerle birlikte oldum. Konumuz şiir değildi. Daha çok uzun uzun savaş ve Saddam üzerine konuştuk. 
   Tümü savaşa karşıydı. 
   Fakat 'ama'ları vardı. 
   Bir başka deyişle 
   "Savaşa karşıyız ama..." diyorlardı. 
   Biliyorum, bu 'ama'dan hoşlanmayanlar var. Bu yüzden onlar, -sevgili Can Dündar da onlardan biri galiba- Bağdat Günlüğü'mün bugünkü yedinci sayfasını es geçebilirler. 
   Dokuz şaire de aynı soruları yönelttim Saddam'ın devrilmesi... Savaşa karşılar mı Peki, Saddam'ı deviren savaş konusunda ne düşünüyorlardı Saddam'ı savaşsız, Amerika'sız devirmek mümkün müydü Ve Amerika'ya ilişkin düşünceleri... 
   Sohbetin çerçevesi böyleydi. 
   
   Saddam devrİldİ ya 
   Nu'man Al'Naqash, yaşı 49. 
   Basra Üniversitesi'nde ekonomi okumuş, özetle dedi ki "Saddam eziyordu. Önemli olan, kim devirmiş olursa olsun, Saddam'ın devrilmiş olmasıdır." 
   
   Hepimiz korkuyorduk 
   Dr. Faiz Al Shara, yaşı 32. 
   Bağdat Üniversitesi'nde Arap Edebiyatı okumuş, dedi ki "Irak'ta sanatı, yaratıcılığı boğdu Saddam. Gerçeği söylemekten hepimiz korkuyorduk. Öyle ya da böyle gitti ya Saddam... Şiirlerim yayımlanmadı o zaman. Enformasyon Bakanlığı'ndaki teftiş kurulunun sansüründen geçerdi yayınlanacak kitaplar... Saddam zamanında eleştirel şiir demek, ölüm demekti. Simgelerle bir şiir yazıp gizlice Londra'daki bir Arap dergisinde yayınlatmıştım. 'Ölümün yüzüne bir tokat ' başlığını taşıyordu." 
   
   Diktası köklüydü 
   Ali El Ghazalcı, yaşı 70. 
   Dedi ki "Hiçbirimiz Saddam'ın böyle çökeceğini ummadık. Hapisteydim devrildiği zaman. Siyasal faaliyetlerimden dolayı iki buçuk yıl yattım. Otoriteyi sembollerle eleştiren bazı makaleler yazmıştım. Bir şiirimde köye gelen acımasız bir adamdan söz etmiştim. Saddam'ı bizim içeriden düşüremeyeceğimizi kendi aramızda konuşurduk. Onu düşürmek çok zor, hatta imk nsızdı. Diktası çok köklüydü. Evet, savaşlara karşıyım. Ama Saddam gitmiş oldu." 
   
   Artık mutluyum 
   Mansur Hüseyin, yaşı 47. 
   Mühendislik okumuş, dedi ki 
   "Amerikalılardan hoşlanmadım, hoşlanmıyorum. Ama şimdi Saddam'ın devrilmesinden mutluyum. Baas Partisi'nden olmayınca, bir şey olamıyordun. Bir şair olarak hep bağımsızlığı tercih ettim. Beş tane şiir kitabımı kendi cebimden para harcayarak yayımladım." 
   Bir şiirinin adı 
   Korku Krallığı... 
   Kurtlar Krallığı, Kitle Mezarları Krallığı diye devam edip giden uzun şiirden bazı dizeler okuyor. Şu sözler de Ali Ghazalcı'nın 
   "Hiçbirimiz kendi fikrimizi söyleyemezdik. Kendi ailemizle, kendi öz kardeşimizle dahi serbestçe konuşamazdık. Öylesine bir korku h kimdi. Hepimiz Muhaberat'tan korkardık. Şimdi ne düşünüyorsam, söylüyorum, yazıyorum. Arkadaşlarımla istediğim gibi tartışabiliyorum." 
   
   Çok sevinçliyim 
   Velit Hüseyin, yaşı 43. 
   Necef'te İslam hukuku okumuş. Mahzun bakışlı bir ozan... Şii olduğunu söylüyor, dedi ki 
   "Çok sevinçliyim. Git, insanların yüzüne bak. Saddam'ın gitmesinden memnun herkes. Savaşı nasıl sevebilirim ki Fakat Amerikalılar olmasa, Saddam devrilemezdi. O, 35 yıl boyunca inşa etti diktasını, ikiyüzlü destekçileriyle birlikte. Ben 19 yıl önce mezun oldum üniversiteden, öğretmen olacaktım. Ama olamadım, çünkü Baas Partisi'nden değildim. Çok sıkıntı çektim. Dini şiirler yazdım daha çok... Bir gün Saddam'ın devrildiğini radyodan öğrendim. Çok sevindim. Bu dünyada Saddam'sız nasıl yaşayabileceğimi önce tahayyül edemedim." 
   Şöyle devam etti 
   "Saddam beni işsiz bıraktı. Psikolojik eza altında yaşadım. Bir arkadaşımı siyasal faaliyetlerinden dolayı zindanlarda öldürdü. Şair olarak savaşa karşıyım elbette. Ama bu savaş, Saddam'ı düşürdü. Bu bir kutsal savaştı o yüzden..." 
   
   Kurtuluş günü 
   Mahmut Alnımır, yaşı 48. 
   Dedi ki "Yıkım demektir savaş. En başta halka yıkım demektir savaş. 14 yılım askerlikte, savaşlarda geçti. Ama bu savaş tiranı devirdi. 35 yıllık bir zulüm imparatorluğunun sonunu getirdiği için bu savaşa taraftar oldum. Çünkü Saddam'ı içeriden devirmek imk nsızdı. Kurtuluş için onaylıyorum bu savaşı. İstikrar gelecek ve böylece gidecek Amerikalılar da... Saddam devrildiği gün ben tesadüfen Firdevs Meydanı'ndaydım. Sevindim. Fakat aynı zamanda ağladım, çünkü Bağdat yanıyordu. O gece bir şiir yazdım. Kurtuluş Günü adını taşıyordu." 
   
   Dİrenmek güçtü 
   Alfred Saman, yaşı 75. 
   Bağdat'ta hukuk okumuş, uzun yıllar avukatlık yapmış. Hıristiyan Katolik, aynı zamanda Irak Komünist Partisi üyesi. Yirmili yaşlarında Komünist Partisi'ne girmiş. İlk kez 1949'da hapse düşmüş. Sürekli girip çıkmış. 1962'de 14 yıla mahkum olmuş, 5 yıl yatmış. 1979'da tekrar içeri atılmış. Sonra biraz elini eteğini çekmiş siyasetten. 
   Şairane edayla dedi ki 
   "Saddam rejimiyle hiçbir yakınlık kurmadım. Lehine tek satır yazmadım. Elbette savaşa karşıyım, barıştan yanayım. Ama bu savaştan yanaydım. Çünkü bu savaş günümüz dünyasının en büyük tiranını devirdi. Amerika olmadan çok zor ama fevkalade zordu Saddam'ı iktidardan devirmek. Askeriyle, gizli polisiyle, zulmü ve saldığı korkuyla ona karşı bir şey yapmak olanaksızdı. İçeride direnmek çok güçtü Saddam'a karşı..." 
   Şöyle devam etti 
   "Saddam'ın devrildiğini o gün yabancı bir radyodan dinledim. Korkunun üstümüzdeki gölgesi çekilmeye başlamıştı. Yeniden nefes almaya, solumaya başlıyorduk. Özgürlük, insan haklarına saygı artık bizim de kapımızı çalıyordu. Ama durum bugün de çok güç. Zamana ihtiyacımız var. Irak insanını eğitmek, özgürlüğü ona öğretmek zorundayız. Zengin bir ülkemiz var. Yeni, güzel bir gelecek inşa edeceğimiz konusunda en ufak bir kuşkum yok. Bugün bu bombaları patlatanlar, yabancılardır, Irak'ın düşmanlarıdır, bizim ülkemizde barışı istemeyenlerdir." 
   
   Herkes memnun 
   Abdülcebbar Feal, yaşı 47. 
   Şii ve El Dava, yani İslam'a Davet Partisi'nin üyesi. Siyasal görüşlerinden dolayı önce ordudan, sonra da üniversiteden atılmış. 
   Dedi ki 
   "1980'de beni üç ay boyunca bir helada ellerim kelepçeli tuttular. Gözlerim bağlıydı. 1981'de tutuklandım, elektrik verdiler, sopalarla dövdüler, dişlerim kırıldı. Depresyon yaşadım. Epilepsi başladı, krizler geçirdim. Saddam'ı öven şiirler yazmamı istediler, İyi paralar teklif ettiler. İşsizdim. Ama yine de yazmadım istediklerini... 1991'de savaşın Saddam'ı devireceğini bekledim. Olmadı. Düş kırıklığına uğradım. Ama bu defa emindim Saddam'ın devrileceğine... Bugün aklı başında herkes memnun Saddam'ın devrilmesinden..." 
   Ve ekliyor 
   "Saddam'ı savaşsız devirmek olanaksızdı." 
   Bir köşede oturuyor. Hiç kıpırdamadan sohbetlere kulak misafiri oluyor. "Gel, konuşalım" diyorum. "İyi ama siz sadece savaş ve politika konuşuyorsunuz. Ben yalnız şiir konuşmak isterim" diyor. 
   
   Önce özgürlük 
   Safa Diyab, yaşı 28. 
   Hayatını gazetecilikle kazanıyor. 15 yaşındayken ilk şiirini yazmış. Bağdat Üniversitesi'nde edebiyat okumuş. 
   Dedi ki 
   "Irak şiiri çıkmazda. Irak şiiri bir abluka altında... Bunun ıstırabını yaşıyor şiirimiz. Psikolojik bir abluka bu. Bir an gelecek ve abluka kalkacak, biz de o zaman güzel şiirler yazmaya başlayacağız. Bunun için kendi iç dünyamızı değiştirmek, iç özgürlüğümüzü kazanmak zorundayız. Herkes özgürlükten söz ediyor. İç özgürlüğümüze sahip miyiz Önemli olan buna sahip olmak." 
   Çaresiz siyasete giriyor 
   "Özgürlük, evet. Ben gazeteciyim. Ama şimdi Amerikan yönetimini, Irak Yönetim Konseyi'ni eleştirebiliyor muyuz Sanmıyorum." 
   Dokuz Iraklı şair böyle dedi. 
   İyi pazarlar 
   
   - Yarın - 
   Bağdat Günlüğü'nde sekizinci sayfa 
   
   
</TEXT>
</DOC>
