<DOC>
<DOCNO> 183707 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/21/yasam/yas02.html </URL>
<DATE> 2003/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Kardeş Şükür kaza yaptı 
</HEADLINE>
<TEXT>

   Futbolcu Hakan Şükür'ün kardeşi Gökhan, sevgilisi Seda Sayan'ın sahneye çıkacağı geceye giderken çarptığı Acar'ın ölümüne yol açtı 
      HALUK ATALAY İstanbul 
   
   Galatasaray'ın milli futbolcusu Hakan Şükür'ün kardeşi Gökhan Şükür, sevgilisi Seda Sayan'ın sahneye çıkacağı Malatyaspor'un gecesine giderken, Land Rover marka cipiyle, karşıya geçmek isteyen Ali Osman Acar'a 51 çarptı. Acar olay yerinde ölürken, Şükür polise teslim oldu. 
   
   Oğulları tehdit savurdu 
   Şükür, sevgilisi Seda Sayan'ın sahneye çıkacağı Polat Otel'deki Malatyaspor'un gecesine katılmak üzere önceki gece 34 GKN 05 plakalı cipiyle yola çıktı. 0 - 1 Karayolu'nda sol şeritte ilerleyen Şükür, karşıya geçmek için bariyerleri aşarak aniden yola atlayan Acar'a çarptı. Kaza yerinde duramayan Şükür, ilk kavşaktan dönüp geldiğinde çarptığı kişinin hastaneye kaldırıldığını öğrendi, bunun üzerine Bahçelievler Polis Merkezi'ne giderek teslim oldu. 
   Geceyi karakolda geçiren Şükür, dün öğle saatlerinde Bakırköy Adliyesi'ne sevk edildi. Savcıya ifade verdikten sonra Nöbetçi Mahkeme'ye çıkarılan Şükür, tutuksuz yargılanmak üzere serbest bırakıldı. 
   Kazada hayatını kaybeden Acar'ın cesedi, otopsi için Adli Tıp Kurumu Morgu'na gönderildi. Ölüm haberiyle yıkılan Acar'ın iki oğlu, serbest bırakılan Şükür'e tehditler savurdu. 
   Yetkililer, kazada hayatını kaybeden Acar'ın alkollü olduğunu, ancak oranının yapılacak otopsiden sonra belirleneceğini belirttiler. 
   
   
</TEXT>
</DOC>
