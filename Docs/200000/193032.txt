<DOC>
<DOCNO> 193032 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/03/son/soneko07.html </URL>
<DATE> 2003/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Petrol fiyatları yükseldi... 
</HEADLINE>
<TEXT>

     Petrol İhraç Eden Ülkeler Teşkilatı OPEC Başkanı'nın yorumlarının, ''ham petrol stokları yüksek düzeyde kalmaya devam ederse, OPEC'in üretimi kısmak için yeni önlemler alabileceği'' endişesini yaratması üzerine, petrol fiyatları yükseldi. 
     Singapur borsasında Aralık ayı teslimatı Batı Teksas petrolünün varil fiyatı 33 sent binde 8.6 artışla 29 dolar 38 sente çıktı. 
     Bu arada, Suudi Arabistan Petrol Bakanı Ali Naimi, OPEC'in Aralık ayındaki toplantısında üretimi kısmaya karar verip vermeyeceğini söylemek için henüz erken olduğunu bildirdi. 
     Naimi, Körfez İşbirliği Konseyi'nin KİK petrol komitesi toplantısından sonra basın mensuplarına konuşmasında, 4 Aralık'taki toplantıya kadar bekleyip verilere bakacaklarını belirtti. 
     OPEC üyelerinin esasen uluslararası piyasadaki istikrara odaklandığını kaydeden Naimi, bu yaklaşım devam ettireceklerini belirterek, ''üretimi artırmak ya da azaltmak mesele değil, konu, fiyatı OPEC sepeti bandında tutmak ve piyasaya arz temini için OPEC içinde ve dışında elimizden gelenin en iyisini yapmak'' dedi. 
     
</TEXT>
</DOC>
