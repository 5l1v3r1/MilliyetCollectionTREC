<DOC>
<DOCNO> 185072 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/28/spor/spo15.html </URL>
<DATE> 2003/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

   
   Sociedad mağlup    ŞAMPİYONLAR Ligi'nde Galatasaray'ın grubunda yer alan Real Sociedad, İspanya Ligi'ndeki ilk yenilgisini rakip sahada Athletic Bilbao'dan 1 - 0'lık sonuçla aldı. Nihat'ın 90 dakika oynadığı Bask derbisinde A.Bilbao'yu galibiyete taşıyan golü 81. dakikada Tiko kaydetti. Geçen hafta gol atan milli futbolcumuz Nihat, fazla etkili olamadığı bu karşılaşmada bir de sarı kart gördü. 
   
   Rakipler ne yaptı    BEŞİKTAŞ 
   Chelsea - Aston Villa 1 - 0 
   A.Villa'da Alpay 90 dakika oynadı 
   Blsany - Sparta Prag 0 - 4 
   GALATASARAY 
   Reggina - Juventus 0 - 2 
   A.Bilbao - R.Sociedad 1 - 0 
   Xanthi - Olympiakos 1 - 3 
   
   Lejyonerler ne yaptı    Leicester-Manchester Utd 1 - 4 
   Leicester'da M.İzzet 90 dakika oynadı 
   Köln - Werder Bremen 1 - 4 
   Köln'de M.Doğan, W.Bremen'de Ümit 90 dakika oynadı 
   Kaiserslautern - Hannover 1 - 0 
   K'Lautern'de Halil Altıntop 84'te girdi 
   
   Inter sessiz    GEÇEN hafta sahasında Sampdoria ile 0 - 0 berabere kalan Emre ile Okan'ın takımı Inter dün de Udinesse deplasmanından golsüz eşitlikle ayrıldı. Emre 45. dakikada yerini Helveg'e bırakırken, Okan ilk 18'de yer almadı. Bu arada Inter'den Luciano, ev sahibi ekipten ise Kroldrup kırmızı kart gördü. 
   
   Sezgin başkan    AKÇAABAT Sebatspor'un dünkü olağanüstü genel kurulunda başkanlığa Veli Sezgin seçildi. Eski başkanlarından Kazım Kolot ile yarışan Sezgin, 417 oyun 330'unu aldı, 5 oy da geçersiz sayıldı. Sezgin, "Kulübü hak ettiği yere taşıyacağız" dedi. 
   
   Tekvandoda hüsran    ALMANYA'DAKİ Dünya Tekvando Şampiyonası'nın dördüncü gününde yine şanssızlığı kıramadık. Bayanlar 55 kiloda Gülşah Kuşçu, üçüncü turda 8 - 2 galip durumdayken ABD'li rakibine nakavtla teslim oldu. Artı 72'de Filiz Nur Aydın, erkekler 62 kiloda Ümit Köse ve artı 84'te Yasin Yağız da turnuvaya veda etti. 
   
   Bayanlar koşuyor    DÜNYA kalp günü dolayısıyla Türk Kalp Vakfı'nın düzenlediği Süreyya Ayhan Bayanlar Koşusu bugün yapılacak. Sabah saat 09.00'da kayıtların yapılacağı yarış saat 11.00'de Açıkhava Tiyatrosu önünde verilecek startla başlayacak. Bu koşuyla birlikte "Dünya Kalp Günü Yürüyüşü" yapılacak. 
   
   Atletizm yasta    YAŞAMINI Türk atletizmine adayan, birçok şampiyon yetiştiren eski milli takım başantrenörlerinden Şevki Koru, 94 yaşında vefat etti. İlk milli maratonculardan olan, Balkan ve Doğu Akdeniz Kupası şampiyonlukları bulunan Koru'nun cenazesi bugün Şişli Camii'ndeki öğle namazının ardından, Gelibolu Koruköy'de toprağa verilecek. 
   
   
</TEXT>
</DOC>
