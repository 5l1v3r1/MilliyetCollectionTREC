<DOC>
<DOCNO> 197002 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/21/son/sondun05.html </URL>
<DATE> 2003/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağdat'ın merkezindeki Filistin ve Sheraton otelleri vuruldu 
</HEADLINE>
<TEXT>

     Irak'ın başkenti Bağdat'ın merkezinde sabah erken saatlerde meydana gelen patlamalara, Filistin ve Sheraton otellerine atılan en az 3 füzenin neden olduğu bildirildi. 
     Görgü tanıkları, yabancı gazeteciler ve çalışanların kaldığı otellerde meydana gelen patlamalarda birkaç kişinin yaralandığını kaydederken, olay yerindeki bir güvenlik muhafızı, 2 kişinin hastaneye kaldırıldığını belirtti. 
     Polis yetkilileri, roketlerin bir eşek arabasına gizlenen roketatardan atıldığını açıkladılar. Olay yerindeki bir Amerikalı asker de, atılan roketlerin, RPG olduğunu söyledi. 
     Amerikalı askerler ve Irak polisi, otellerin yakınındaki Sadun sokağında, bir eşek arabasına bağlanmış 30 roket atma kapasiteli roket fırlatma rampası bulduklarını kaydettiler. 
     Filistin otelinin 15, 16 ya da 17'inci katlarından vurulduğu, Sheraton otelinin üst katlarında en az iki camın kırıldığı belirtiliyor. 
     
</TEXT>
</DOC>
