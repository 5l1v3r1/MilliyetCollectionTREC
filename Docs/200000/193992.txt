<DOC>
<DOCNO> 193992 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/07/son/sondun36.html </URL>
<DATE> 2003/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Ekvador'da patlayıcıyla uçağa binmeye çalışan İtalyan tutuklandı 
</HEADLINE>
<TEXT>

     Ekvador'da, Amerikan yolcu uçağına patlayıcılar ve tabancalarla binmeye çalışan bir İtalyan tutuklandı. 
     Polisin açıklamasına göre, Continental Airlines'ın Newark bağlantılı Roma uçağına binmeye çalışan Giovanni Martonaro'nun 41 çantasında yapılan aramada, iki ev yapımı tabanca ve bir dinamit lokumu bulundu. 
     Martonaro güvenlik görevlilerinin kendisini sorgulaması sırasında dinamit lokumunu ateşlemeye çalıştı, ancak başarısız oldu. 
     İtalyanın çantasında silahların yanı sıra, bir silah temizleme seti, 4 havaifişek, 6 dinamit tapası, 8 fünye ve Ekvador'da bir ateşli silah ve mermi aldığını gösteren faturalar bulundu. 
     Martonaro, bir hastanede çalıştığını, Ekvador'a tatil ve avlanmak için geldiğini, patlayıcı ve silahları Noel kutlamaları sırasında kullanmak için İtalya'ya götürmek istediğini söyledi. 
     Polis, davranışlarında dengesizlik görülen yolcunun psikolojik yönden muayene edilmesine karar verildiğini belirtti. 
     
</TEXT>
</DOC>
