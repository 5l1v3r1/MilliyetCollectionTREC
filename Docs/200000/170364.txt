<DOC>
<DOCNO> 170364 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/19/spor/ydilmen.html </URL>
<DATE> 2003/07/19/ </DATE>
<TIME>  </TIME>
<AUTHOR> Rıdvan DİLMEN  </AUTHOR>
<HEADLINE>
Gönlünüz rahat olsun 
</HEADLINE>
<TEXT>

     Hoca telefonu kapatınca söyleşiye başladık 
     - Yetenek futbolda ne kadar önemlidir 
     Futbol, yetenekli futbolcuların yok olup gitmelerine izin vermeyen iyi yapılanmış bir sistemdir. Örneğin senin dönemin ve öncesi bir dolu yetenekten söz etmek mümkün. Yaratıcılık sihirli bir konu gibi işleniyordu. Şeytan Rıdvan, Ordinaryus Lefter gibi. Bu sihirli yetenekteki futbolcuların az sayıda olduğu savunuluyordu. Yeteneğin tespiti, gelişimi, yönlendirilmesi ve korunması yüksek standartlar isteyen bir planlama. 
     - Ya özerklik 
     Tabii özerklik sonrası öncelikle Futbol Federasyonu ve sonra kulüpler standartlarını yükseltti. Oyunun ritmi ve temposu farklı göstergelere ulaştı. Daha hızlı görmek ve hızlı yapmak gibi. Ayrıca çok sayıda yeteneğe ulaşmak stratejisi geliştirildi. Oyuncuların profesyonel görüş açıları ve hayal güçleri zenginleşti, rekabetçi bir ortam yaratıldı. Medya, kulüpler, tesisler, sahalar ve felsefeler tümüyle 10 yılda inanılmaz boyutta farklılık yarattı. 
     - Misyonumuz yeterli mi 
     Haluk Ulusoy ile sık sık bir araya geliyoruz. Vazgeçilmez bir soruyu hep birbirimize soruyoruz. YETERLİ MİYİZ Bu soru bizim gelecek açısından en iyi dostumuz. Dünya üçüncülüğü vitrindeki önemli gösterge. Ama vizyona sokmadığımız, temelde bizi ilk sekiz ülke içine sokan gerçekleri sokağa atamayız. Bu işin mutfağı ve orada çalışanlar var. Örneğin bölge antrenörleri 22 tane. Onlar olmazsa TUNCAY mutlaka olur ama, uluslararası verim bu boyutta olmaz. EMRE' ler, BERKANT' lar, SABRİ' ler 15 yaşında bulunuyor, 60'ın üzerinde genç milli maçı oynuyorlar. Bu futbolcunun rolünü algılaması için önemli bir olay Vay be, ben hiç genç milli olmadım . 
     - Futbol kamuoyunun gençlere bakış açısı nasıl 
     Ben gençlerin medyadan gerekli ilgiyi gördüğünü söyleyemem. Örneklersek Emre, Nihat, Gökdeniz, Serhat, Tuncay, Servet, Necati, Selçuk, Erkan, Okan Koç, Serkan Balcı, Sabri, Semih ve diğerleri İstanbul'un her semtinde, Türkiye'nin her yöresinde 70'e yakın maç oynadılar. 15 - 19 yaş arası üst düzey performans gösterdiler. Bireysel ve grup başarılarına imza attılar. Hiç kimse bunları profesyonel futbola adım atıncaya kadar görmedi, değerlendirmedi, sadece sonuçlara gömüldüler. Yarın bu gençlerin başarısından söz edenler, bunları zorlayacak ve geçecek gençlerin varlığını bile bilmiyorlar. Üç, en fazla beş sene sonra milli takım forması sahibini bulmakta zorlanacak. 
     - Peki alttan gelen var mı 
     İsim vereyim. Cafer, Serdar, Orhan, Selçuk, Gürhan, Tevfik. Bunları yaz ve sakla. 
     - Şenol Güneş hakkındaki düşünceleriniz 
     Güneş ve ekibi sonuç - hedef açısından tabii ki başarılı. Tartışmak bile doğru olmaz. Metin Türel, Raşit Çetiner gibi isimsiz kahramanlar da var. 
     Gündüz hocanın bir sözü var BENİ YIKMAYAN, YIKAMAYAN HERŞEY, BENİ DAHA DA GÜÇLENDİRİR... Ben kendi düşüncemi de ekleyeyim. Benim 10 yıl sonrası için gönlüm rahat. Çoktan temeller atılmış. 
     
     
     

</TEXT>
</DOC>
