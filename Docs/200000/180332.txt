<DOC>
<DOCNO> 180332 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/04/son/sontur15.html </URL>
<DATE> 2003/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Şişmanlığın nedeni bir hormon.. 
</HEADLINE>
<TEXT>

     İngiliz bilimadamları, eksikliği aşırı kilo alınmasına yol açan bir hormon saptadılar. 
     Londra'daki İmperial College Kraliyet Üniversitesi araştırmacıları, PYY3-36 adını verdikleri hormonun, aşırı kilolularda normal kilolulardakinin 3'te 1'i kadar bulunduğunu belirlediler. 
     Hormonun açlık duygusunu düzenlediğini belirten uzmanlar, bu yolla şişmanlığın tedavisinde yepyeni bir yöntem geliştirilebileceğini vurguladılar. 
     Araştırma ekibinden Profesör Steve Bloom, hormon şırınga ettikleri aşırı kiloluların iştahlarını ve kalori tüketimlerini 24 saat içinde 3'te 1 kadar azaltmayı başardıklarını belirterek şunları kaydetti 
     ''Bu sonuçlar, PYY3-36 hormonunun artırılmasıyla toplumumuzdaki oburluk ve şişmanlık hastalığının tedavisi yolunda yeni bir yaklaşım geliştirilebileceğini gösterdi.'' 12 aşırı ve 12 normal kilolu insan arasında yapılan araştırmanın sonuçları, New England adlı tıp dergisinin son sayısında yayımlandı. 
     
</TEXT>
</DOC>
