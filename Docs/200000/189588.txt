<DOC>
<DOCNO> 189588 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/19/ekonomi/eko06.html </URL>
<DATE> 2003/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
TOBB'dan mevduat güvencesi kalsın çağrısı 
</HEADLINE>
<TEXT>

   AYVALIK AA 
   
   Türkiye Odalar ve Borsalar Birliği TOBB Başkanı Rifat Hisarcıklıoğlu, mevduata sınırsız güvencenin yıl sonuna kadar mutlaka kaldırılması gerektiğini söyledi. 
   TOBB Sanayi Odaları Konseyi toplantısı, Ayvalık'ta yapıldı. Toplantıya Sanayi ve Ticaret Bakanı Ali Coşkun ile Enerji Bakanı Hilmi Güler de katıldı. Hisarcıklıoğlu, ekonomik göstergelerin çok olumlu olduğunu ve içlerinden 'aman nazar değmesin' demek geçtiğini belirtti. Bankacılıkta sınırsız devlet garantisinin ''bir ahlaki zafiyet kaynağı'' olduğunu savunan Hisarcıklıoğlu, şöyle konuştu 
   ''Eğer halk nasılsa devlet batan bankadaki mevduatı son kuruşuna kadar ödeyecek diyorsa, iyi yönetilen güvenli bankaya değil, yüksek faiz veren güvensiz bankaya parasını yatırır. Sonuçta kötü banka, iyi bankayı sektörden kovar. Şartlar artık müsait hale gelmiştir. Mevduatta sınırsız güvence bu yılın sonuna kadar mutlaka kaldırılmalıdır.'' 
   Kurdaki değişimin getirdiği riski sigortalayacak piyasaların oluşturulmamasını eleştiren Hisarcıklıoğlu, ''Ama bunu ne Merkez Bankası, ne bankalar, ne de BDDK yapmıyor. 
   
   
</TEXT>
</DOC>
