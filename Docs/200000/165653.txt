<DOC>
<DOCNO> 165653 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/26/son/sonspo33.html </URL>
<DATE> 2003/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray Yalçın Granit'le devam dedi... 
</HEADLINE>
<TEXT>

     Galatasaray Kulübü'nde, basketbol şubesi başkanı Yalçın Granit, görevini sürdürme kararı aldı. 
     Galatasaray'ın resmi internet sitesinden yapılan açıklamaya göre, 31 Mayıs'ta 1 yılını dolduran Galatasaray Kulübü Basketbol Şubesi Başkanı Yalçın Granit, bugün kulüp başkanı Özhan Canaydın ile görüştü. İstifasını sunmaya giden Granit, görüşmenin ardından bu kararından vazgeçti ve görevini sürdürmeye karar verdi. 
     Galatasaray'da, basketbolun tek sorumlusu olarak görevini sürdürecek Granit'e, kulüp başkanı Özhan Canaydın'ın tam yetki verdiği, bu arada yeni basketbol komitesinin de ilerleyen günlerde belli olacağı bildirildi. 
     
</TEXT>
</DOC>
