<DOC>
<DOCNO> 154721 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/06/siyaset/siy05.html </URL>
<DATE> 2003/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Eski EOKA'cı Rum'a eşinin hesabını sordu 
</HEADLINE>
<TEXT>

     KKTC Bakanlar Kurulu'nun aldığı karar uyarınca 23 Nisan'da başlayan KKTC ile Rum kesimi arasındaki karşılıklı serbest geçişler, zaman zaman gergin anların yaşanmasına neden oluyor. Bayrak Televizyonu'nun BRT haberine göre, 1974 öncesi, Akdeniz Köyü'nde Erdoğan Mustafa ve Fikret Kaloncu isimli Türklerin öldürülmesinden sorumlu tutulan eski bir EOKA'cı olan Andreas Konstantino adlı Rum'un bu köye gitmesi gergin anların yaşanmasına neden oldu. 
     
     'Sahile gömüldüler' 
     Beraberinde bir Türk'le Akdeniz Köyü kahvesinde oturan Andreas Konstantino'ya, Erdoğan Mustafa'nın eşi Simser, "öldürülen eşinin ve yakınının cesedini nereye gömdüğünü" sordu. Konstantino, köy dışına çıkarıldı ve köye polis çağrıldı. Köye gelen Rumlar tarafından tahrik edildiklerini belirten köylüler, köye gelen diğer Rumların, öldürülen iki Türk'ün cesedinin sahile gömüldüğünü söylediklerini belirterek, kazı yapmak için polisten izin istediler. 
     

</TEXT>
</DOC>
