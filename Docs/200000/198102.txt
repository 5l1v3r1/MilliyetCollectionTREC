<DOC>
<DOCNO> 198102 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/27/spor/bbas.html </URL>
<DATE> 2003/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Ülker cok şeker 67-63 
</HEADLINE>
<TEXT>

   Avrupa Ligi'ndeki temsilcimiz, İtalyan Lottomatica Roma karşısında toplam 31 sayı atan Booker ve Blair ile oyuna ağırlığını koydu, A Grubu'ndaki dördüncü sınavında üçüncü galibiyeti buldu 
      HATİCE YÜCEL 

   
   Fırsat vermedi 
   TURUNCU - Yeşilliler, Avrupa Ligi A Grubu'nda İtalyan Lottomatica Roma'ya şans tanımayıp, çıkışını devam ettirdi. Özellikle Booker ve Blair ile etkili olan Ülkerspor, ilk periyodu 21 - 20, devreyi de 37 - 31 önde geçti. Çekişmeli geçen üçüncü ve dördüncü çeyrekte iki takımın da savunmasını sertleştirmesi az skor üretilmesini sağladı. Son dakikası taktik faullerle geçen maçta Ülker, rakibine farkı kapatma imkanı vermedi ve salondan galip ayrılmayı bildi. 
   
   İstatistik    ÜLKERSPOR OYUNCU TS 2S 3S SA R Booker 14 5 9 0 4 4 4 3 Haluk 2 1 1 0 1 - 3 İbrahim 7 1 3 1 5 2 4 3 Blair 17 7 11 - 3 10 15 Rentzias 14 3 4 2 3 2 4 5 Traina 12 1 2 2 5 4 5 2 Tutku 1 - - 1 2 1 Kerem - 0 1 - - 3 TOPLAM 67 18 31 5 18 16 29 36 
   
   LOTTOMATICA ROMA OYUNCU TS 2S 3S SA R Griffith 4 2 5 - - 5 Tonolli 21 1 3 6 9 1 4 12 Righetti 7 2 7 1 3 - 4 Myers 10 1 7 2 6 3 4 2 Bonora 4 2 2 0 1 - 2 Bennerman 6 1 1 1 2 1 2 1 Bowdler - - - - 1 Branch - - - - - Barlon 5 0 3 1 3 2 5 4 Tusek 6 3 7 0 4 0 3 3 TOPLAM 63 12 35 11 28 23 63 34 
   HAKEMLER I.Rems, A.Lovsyn, S.Dozai 
   1.PERİYOT 21 - 20 Ülker , 
   2.PERİYOT 37 - 31 Ülker , 
   3.PERİYOT 50 - 46 Ülker , 
   MAÇ SKORU 67 - 63 Ülker 
   
   Telekom'a piyango    Yunan PAOK, Başkent'teki mücadeleye çıkmayınca, temsilcimiz maçı 20-0 kazandı 
   Bahaneleri uçak 
   FIBA Avrupa Ligi'nde mücadele eden Türk Telekom, Yunanistan'ın PAOK takımının Türkiye'ye gelmemesi nedeniyle maçı 20 - 0 hükmen kazandı. Başkent ekibinin İdari Menajeri Yalçın Efe, Yunan kulübünün kendilerine iki gün önce bir faks çekerek, kiraladıkları özel uçakta bir arıza olduğunu ve maçın ertelenmesini talep ettiklerini, ancak aynı başvuruyu yaptıkları FİBA'nın ise maçın kesinlikle belirlenen tarihte oynanacağını bildirdiğini söyledi. 
   
   İtiraz edebilir 
   YUNAN ekibinin Türkiye'ye gelmeme nedeni hakkında değişik duyumlar aldıklarını da ifade eden Efe, "Yaptığımız araştırmalar sonucunda Yunan takımının as oyuncularından Jurkoviç'e vize alınamamış. Ayrıca iki oyuncuları da sakat durumdaymış" dedi. Karşılaşmanın gözlemcisi Emir Turam ise maçı Telekom'un 20-0 hükmen kazandığını, maçın İsrailli hakemi Yaron Zarif'in de bunu tescil ettiğini ancak PAOK'un buna itiraz hakkının bulunduğunu belirtti. 
   
   Roma alarmı    UEFA'NIN futbolda tarafsız saha kararına karşılık, basketbol Avrupa Ligi'ni organize eden ULEB'in herhangi bir tehlike görmemesinin ardından Ülker'in İtalyan rakibi Lottomatica Roma, dün akşam saatlerinde rötarlı olarak İstanbul'a vardı. Türkiye'ye hareket ettikleri özel uçak arızalanınca Roma'ya geri dönerek, THY'nin tarifeli uçağıyla İstanbul'a gelmek zorunda kalan İtalyan takımı için sıkı güvenlik önlemleri alındı. 
   ABDİ İpekçi Spor Salonu'ndaki güvenlik beş kat artırıldı ve 300 emniyet mensubu görev aldı. Çevik kuvvet ve özel tim de hazır bulundu. Araçlarıyla salona gelen kişilerin arabalarının plaka numaraları ve isimleri kaydedildi. Eski Tofaşlı Rashard Griffith, "Biraz çekindik ama Türkiye korkulacak bir yer değil" diye konuştu. Roma'nın rötarlı gelişi nedeniyle 1.5 saat geç başlayan maçtan sonra İtalyan ekibi geceyi İstanbul'da geçirdi. 
   
   Efes Pilsen Olympiakos    AVRUPA Ligi'nde bugün Yunanistan'ın Olympiakos takımıyla karşılaşacak olan Efes Pilsen'de Kerem sakatlığı nedeniyle forma giyemeyecek. Atina'daki karşılaşma saat 21.10'da başlayacak ve Sky Türk yayınlanacak. Diğer maçlar ise şöyle Europe Cup Erkek 18.00 Tuborg - Tekel, 21.30 Rabotnicki - Fenerbahçe, Bayan 17.45 Ramat Hasharon - Migros, 18.00 Vojvodina - Fenerbahçe, 18.00 Livas Petrom - Güre Bld., 17.30 Terapija Cluj - Erdemir. 
   
   
</TEXT>
</DOC>
