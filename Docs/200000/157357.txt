<DOC>
<DOCNO> 157357 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/17/son/sontur36.html </URL>
<DATE> 2003/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaçırdığı kadının çıplak fotoğraflarını çekip şantaj yaptı 
</HEADLINE>
<TEXT>

     Malatya'da bir kadını kaçırdıktan sonra, çıplak fotoğraflarını çekip eşine şantaj yapan Cinci Hoca lakaplı Mustafa Polat ile 4 adamı yakalandı. 
     Adana'dan Malatya'ya gelen 'Cinci hoca' lakaplı Mustafa Polat, Nail Kurdet ile eşi Aysun Kudret'le tanıştı. Kudret çiftinin varlıklı olduğunu anlayan Cinci hoca, genç kadın ile 5 yaşındaki çocuğunu kaçırdı. 1 saat sonra çocuğu evinin önüne getiren Polat ile 4 adamı, Aysun Kudret'i Yeşilyurt ilçesi Bürücek Yaylası'na götürdü. 
     Burada kadının çıplak fotoğraflarını çeken Polat, kadının üzerinde bulunan 400 ABD doları, 100 milyon lira, kredi kartları ve Tempra marka otomobilini gasp etti. Aysun Kudret'e iki ayrı boş senet de imzalatan Cinci hoca, daha sonra serbest bıraktı. 
     Aysun Kudret, serbest kaldıktan sonra eşi ile birlikte polise giderek şikayetçi oldu. Yapılan operasyon sonucu Mustafa Polat ile kendisine yardım eden Abdulmuttalip Özberber, Servet Polat, Abdullah Aktaş ve Ali Rıza Eroğlu yakalanarak gözaltına alındı Olayla ilgili soruşturma sürdürülürken, Mehmet Polat'ın 20 ayrı suçdan sabıkalı olduğu anlaşıldı. 
     
</TEXT>
</DOC>
