<DOC>
<DOCNO> 190305 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/22/siyaset/siy08.html </URL>
<DATE> 2003/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
DEP'lilerin tutuksuz yargılanması gerekir 
</HEADLINE>
<TEXT>

   Türmen, "İfade özgürlüğü pek yerleşmiş değil. DEP'lilerin neden tutuklu yargılandığı gerekçeli olarak yazılmalı" dedi 
      Belma Akçura 

   
   Avrupa İnsan Hakları Mahkemesi AİHM Yargıcı Rıza Türmen, Türkiye'nin 
   uyum yasalarıyla profilini değiştirdiğini ve siyasi bir iradenin mevcut olduğunu gösterdiğini belirterek, "Ancak ifade özgürlüğüne ilişkin AİHM'ye gelen davalar, bireye karşı devleti koruma kaygısının h l sürdüğünü gösteriyor" dedi. 
   Uyum yasalarından sonra AİHM'ye gelen davalarda "normalleşme" olduğunu söyleyen Türmen, "Artık diğer devletlerin davalarına benzeyen davalar geliyor. Ancak köye dönememe konusunda büyük bir grubun başvurusu var" açıklamasını yaptı. AİHM'ye gelen bazı davaların, Türkiye'de bireyin ifade özgürlüğüne öncelik verilmesinin pek yerleşmiş olmadığını gösterdiğini dile getiren Türmen, "İşkence davaları tamamen bitmiş değil. Bir de ifade özgürlüğünün uygulanması lazım" 
   diye konuştu. 
   H kim ve savcıları da uyaran Türmen, "Bunun için üç altın kuralımız var. Birinci kural, gerekmediği yerde bireye karşı devletin menfaatleri için kuvvet kullanmak yanlıştır. İkinci kural, adil yargılama kuralları suçun ve suçlunun niteliği ne olursa olsun değişmez. Üçüncü kural, kanunlara hayat veren uygulayıcılardır. Yargının görevi bireyin özgürlüğünü korumaktır" dedi. 
   
   DEP davasında üç ihlal vardı    DEP'lilerin yeniden yargılanmasına ilişkin davada adil yargılama yapılmadığı iddialarına ilişkin AİHM yargıcı Rıza Türmen'in görüşleri şöyle 
   "Daha önce AİHM bu davada yargılamada üç ihlal olduğunu söyledi. 'Askeri h kim var' denildi, düzeltildi. 'İfade veren sanıklar sorgulama hakkına sahip olamadı, soru soramadı, yüzleşemedi. Suçun tasnifi değiştiğinde savunma zaman istedi, verilmedi' denildi. Davanın yeniden görülmesi, suçlu ya da suçsuz oldukları anlamına gelmez. AİHM içtihatlarına baktığımızda esas olan tutuksuz yargılanmadır. Bu nedenle mahkemenin neden tutuklu yargıladığını gerekçeli olarak yazması gerekir." 
   
   Devlet ad vermeye neden karışıyor    Kürtçe isim yasağı kalkmasına rağmen uygulamada sorunlar yaşandığını belirten AİHM yargıcı Türmen, bu konuda şunları söyledi 
   "Bu çok dar, çok katı bir zihniyet. Bırakın insanlar çocuklarına istediği adı versin, çocuğunuza hangi adı vereceğinize devlet neden karışıyor Bunu elbette anlamak mümkün değil." 
   
   
   
   
</TEXT>
</DOC>
