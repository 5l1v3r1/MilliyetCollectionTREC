<DOC>
<DOCNO> 159899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/30/yazar/temelkuran.html </URL>
<DATE> 2003/05/30/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
"Uzak" Hayali 
</HEADLINE>
<TEXT>

     "Kişiliğimle ilgili bir şey bu. Bir de yorgunum çok." 
     Öyle mi acaba Yoksa bu cevapta başka şeyler mi var aslında Uzun ve derin bir şeyler... 
     
Ödülsüz hayalleri unut      Bir reklam var, "ABD'deki gururumuz" basketbolcu Hidayet'in oynadığı bir reklam. "Hayallerinin peşinden git" falan gibi bir slogan üzerinde duruyor. İşte efendim büyükleri, ablaları, abileri çıkıp "Ona şöyle yap, böyle yap dedik, bizi dinlemedi" diyorlar ve sonra Hidayet'i görüyoruz Başarılı olmuş, şahane olmuş, hopluyor, zıplıyor, "İyi ki onları dinlememiş" dedirtmek üzere fiyakalı başarı fotoğrafları veriyor. İşte o zaman anlıyoruz ki, neymiş efendim, hayallerin peşinden gidilecek 
     Hayallerin peşinden gitmek iyi bir şey midir gerçekten "Yüreğinin götürdüğü yere git" klişelerini karbon kopya gibi şiar edinenler, hakikaten bir kerecik olsa hayallerinin peşinden gitseler bunun o kadar da iyi bir şey olmadığını, bir gün insanın "sevindiğini gösteremeyecek" kadar yorgun düşeceğini biliyorlar mı acaba Ya da hayallerinin peşinden gitmiş ama ödül alamadan geri dönmüşleri de takdirle anacak bir dünya var mı Yoksa övülen şey hayallerin peşinden gitmek değil de ödülle geri dönmek mi aslında Bir tek "başarınca" mı insanın hayalleri girer "beğendiğiniz gibi" fotoğrafların kadrajına 
     
Çabuk dönen yüzler      Bir de şunu sormak lazım tabii 
     Acaba hayallerinin peşinden gitmiş, derisini insanlığın her alçakça durağında sıyırtmış olanların, omurgası burkula burkula varacağa yere varmış olanların artık ödül umurunda mıdır Veya h l sığışmaya takati var mıdır "beğendiniz gibi" fotoğraflara Ona yeterince çektirmiş insanlar, ödül sebebiyle sırıtmaya başladıklarında, ödül alanın dönüp, sanki hiçbir şey olmamış gibi, sanki ona hiç "vazgeç" dememişler gibi bu neş'eden çıldırmış ruh haline mukabele etme şansı var mıdır Tam da "Anamı ağlattınız ulan " demek isterken, döndürüp yüzünü, "başarılı insan" pozuna devrilmek için herhalde başka türlü bir iç gerekir O iç'le ne iyi bir film yapılır, ne iyi bir şarkı söylenir, ne iyi bir kitap... 
     
Ceylan'ın hakikati      Nuri Bilge Ceylan şimdi "Hoy hoy Ödül aldım, mutluluktan ölüyorum " numaraları çekemiyorsa bunun herhalde bu türden bir kahroluşla ve bu türden kahroluşların devam edeceği bilgisiyle bir ilgisi vardır. Sonu görünmeyen yollara girmek, hayatını "başarı garantili" olmayan bir yerlere yatırmak ama zaten başka türlüsünü de becerememek yorar insanı zira. Hayallerinin peşinden giden biriysen "başarıncaya" kadar hem kendi içinde hem hayatta öyle yerlerden geçersin ki, yolun sonunda aslında tuhaf bir biçimde tek başına olduğunu, elinde bir ödülle tek başına orada dikildiğini görürsün. Ve sonra sorarsın. "Bu sevinenler neredeydi " gibi klişe bir kahroluş sorusunu değil, "Bu kadar içimi kanırtmaya değdi mi " gibi bir başka soruyu sorarsın. Sanki bir anda ihtiyarlarsın. 
     Velhasıl... 
     "Uzak"tan selamlar 
     
     

</TEXT>
</DOC>
