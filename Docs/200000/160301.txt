<DOC>
<DOCNO> 160301 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/01/spor/spo10.html </URL>
<DATE> 2003/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursa'da bayram 
</HEADLINE>
<TEXT>

Gençlerbirliği'ni yenen Yeşil - Beyazlılar ligde kaldı, büyük sevinç yaşadı. İki gol atan Okan da 24'e ulaşıp krallık koltuğuna oturdu 
     GENÇLERBİRLİĞİ'Nİ 3 - 1 yenen Bursaspor, İstanbulspor'un da Altay ile berabere kalmasıyla hedefe ulaştı. İlk yarıyı Okan'ın golüyle önde kapayan Yeşil - Beyazlılar, 57'de Beyhan'ın Okan'ı düşürmesiyle penaltı kazandı. Atışı yine gol kralı Okan kullandı ve topu ağlara gönderdi 2 - 0. 76'da Mustafa Gürsel'in kafa vuruşu farkı bire indirdi. Ancak 87'de Ender maçın skorunu ilan etti 3 - 1. Konfetiler nedeniyle maç 6 dakika geç başladı. 
     
Maçın karnesi      HAKEMLER Mustafa Çulcu, Bahattin Duran, Refik Aka 
     BURSA Serdar 5 - Egemen 6 , Erkan 6 , Emre 6 - Varesenoviç 5 Bulat Dk.80 , Yakup 5 , Junior 7 , Mustafa Er 5 Fatih Şen Dk.86 , Serkan 5 - Ender 6 Metin Akan Dk.90 , Okan 9 
     GENÇLERBİRLİĞİ Damir 5 - Orhan 5 , Beyhan 5 , Ömer 5 , Okan 5 Uğur Dk.52 5 - Serkan 5 , Mustafa Gürsel 7 , Nihat 5 Korhan Dk.68 5 , Hacı Murat 5 - Veysel 5 , Bülent 5 
     GOLLER Okan Dk.23 ve Dk.57 pen. , Mustafa Gürsel Dk.76 , Ender Dk.87 
     SARI KART Veysel G.Birliği 
     
Bilenser'in istifa hazırlığı      BURSASPOR Başkanı Erdoğan Bilenser'in üzerinde yoğunlaşan tepkiler nedeniyle görevi bırakmaya hazırlandığı iddia edildi. Bilenser'in önümüzdeki hafta içinde bir basın toplantısı düzenleyeceği ve istifasını resmen açıklayacağı öğrenildi. Eski başkanlardan İbrahim Yazıcı önderliğinde yeni bir yönetim kurulunun göreve getirilmesinin gündemde olduğu vurgulandı. 
     

</TEXT>
</DOC>
