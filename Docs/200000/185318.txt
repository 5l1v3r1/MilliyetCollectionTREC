<DOC>
<DOCNO> 185318 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/29/son/soneko16.html </URL>
<DATE> 2003/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
21 yarış atı, 34 milyon dolara sigortalandı... 
</HEADLINE>
<TEXT>

     Türkiye'de yarış atları yüksek bedellerle sigorta altına alınıyor. 
     Türkiye Jokey Kulübü ile Güven Sigorta arasında imzalanan anlaşmayla, 21 damızlık safkan İngiliz aygırı, 34 milyon dolar yaklaşık 48 trilyon lira bedelle sigortalandı. 
     Bir yıl süreyle geçerli olacak anlaşmayla, sigortalanan her bir yarış atının sigorta poliçe değeri yaklaşık 2.5 trilyon lira olurken, atlara yönelik sigorta tutarı da dolar bazında belirlendi. 
     Buna göre 21 atla ilgili yapılan sözleşme çerçevesinde her bir at,yaklaşık 1.4 milyon dolar tutarında bir bedelle Güven Sigorta güvcnesi altına alındı. 
     Sahiplerine her koşuda milyarlarca lira kazandıran,ancak zaman zaman da sürprizlerle üzen bu atlar için, önümüdeki yıl yeniden sigorta şirketi ile masaya oturularak sıkı bir pazarlık yapılacak. 
     Sigorta poliçelerine baz teşkil edecek rakamlar, her atın bu yıl içinde göstereceği performansa göre yeniden belirlenecek. Halen ilgili haralarda sahipleri ve bakıcıları tarafından özenle koruma altına alınan bu şanslı ayakların göstereceği başarı hem sigorta şirketini hem de at sahibi ve bakıcısını sevindirecek. 
     
</TEXT>
</DOC>
