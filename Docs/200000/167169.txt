<DOC>
<DOCNO> 167169 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/04/ekonomi/eko06.html </URL>
<DATE> 2003/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalyan SPK, bilgi istedi 
</HEADLINE>
<TEXT>

     Türkiye'deki Sermaye Piyasası Kurulu'nun İtalya'daki karşılığı olan Consob'un Başkanı Lamberto Cardia, Çukurova Holding ile imzalanan niyet mektubuyla ilgili olarak Cragnotti Partners Capital Investments C P finans şirketinin başkanı Sergio Cragnotti'den bilgilendirme ve açıklık istedi. 
     Cirio Holding de, kendisine bağlı Sergio Cragnotti başkanlığındaki Cragnotti Partners Capital Investements'in C P habersiz bir şekilde Çukurova Holding ile imzaladığı niyet mektubunu sadece kayda geçirdiğini bildirdi. Dünkü yönetim kurulu sonrası yapılan açıklamada, "Cirio'nun yeniden yapılanma ve borçlarının düşürülmesine ilişkin tek yeniden yapılanma planı, şimdilik 22 Mayıs'ta imzalanan bizim planımızdır" denildi. Açıklamada, 1 Temmuz'da C P'nin resmen açıkladığı niyet mektubunun imzalanmasının Cirio Holding Yönetim Kurulu üyelerine "sınırlı" haber verilmesi de eleştirildi. 
     

</TEXT>
</DOC>
