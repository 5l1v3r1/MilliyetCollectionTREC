<DOC>
<DOCNO> 166057 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/28/son/sonspo17.html </URL>
<DATE> 2003/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye 2 - Kolombiya 1 
</HEADLINE>
<TEXT>

     Stat Saint-Etienne Geoffroy Guichard Hakemler Mark Shield xx, Jim Ouliaris xx, Stewart Locrey xx Avustralya 
     Kolombiya Oscar Cordoba xx, Ivan Cordoba xx, Yepes xx, Becerra xx Dk. 41 Arriaga xx , Aristizabal xxx, Hernandez xx, Velasquez x, Lopez xx Dk. 28 Valentiera xx , Bedoya xx, Patino xxx, Gonzalo Martinez xx Türkiye Ömer xx, Fatih Sonkaya x Dk. 60 Selçuk xx , Servet xx, Deniz xx, İbrahim Üzülmez xx, Gökdeniz xx, Volkan xx Dk. 87 Ergün x , Serkan xx, İbrahim Toraman xx, Tuncay xxx, Necati x Dk. 66 Okan xx 
     Goller Dk. 2 Tuncay, Dk. 63 Hernandez, Dk. 86 Okan Sarı Kartlar Dk. 20 Servet, Dk. 33 İbrahim Üzülmez, Dk. 57 Tuncay, Dk. 90 Ömer Türkiye , Dk. 33 Gonzala Martinez Kolombiya 
     6. FIFA Konfederasyon Kupası'nda A Milli Takım, Kolombiya'yı 2-1 yenerek üçüncü oldu. 
     Maçtan önce, önceki gün ölen Kamerunlu futbolcu Foe anısına 1 dakikalık saygı duruşunda bulunulurken, stattaki bayraklar yarıya indirildi. Ayrıca 2 takımdaki futbolcular da sahaya kollarına siyah bant takarak çıktı. 
     Karşılaşmaya hızlı başlayan Türkiye, ilk dakikalardaki prese dayalı futbolunun karşılığını Tuncay'ın 2. dakikadaki golüyle aldı. Gol sonrasında Kolombiya, özellikle hızlı hücumlarla Türkiye kalesinde etkili olmaya çalışsa da oyunun dengesini elinde tutan ay-yıldızlılar, devreyi de aynı skorla önde tamamladı. 
     2. dakikada Kolombiya savunmasının hatasından yararlanarak ceza alanı girişinde topla buluşan Tuncay, sert bir vuruşla topu Cordoba'nın üstünden ağlara gönderdi 1-0. 
     16. dakikada Beccera sağdan ceza alanına girdi. Kalesini zamanında terkeden kaleci Ömer, yatarak topu Beccera'nın ayaklarından aldı. 
     19. dakikada Tuncay'ın soldan pasıyla topla buluşan Serkan, meşin yuvarlağı ayağından fazla açınca Cordoba topu uzaklaştırdı. Dönen topla buluşan Gökdeniz'in şutunda top kalenin üstünden auta gitti. 
     34. dakikada Gökdeniz'in ceza alanı dışından sert şutunda Cordoba, topu kornere gönderdi. 
     44. dakikada Bedoya'nın sol taraftan ortasında arka direkte topla buluşan Yepes'i kafa şutunda, top farklı şekilde auta gitti. 
     Kolombiya'nın kalesini Beşiktaşlı Cordoba'nın koruduğu karşılaşmanın ilk yarısı da Türkiye'nin 1-0 üstünlüğüyle sona erdi. 
     
     İKİNCİ YARI 

     49. dakikada Arriaga'nın soldan ortasında ceza alanı içinde bomboş topla buluşan Aristizabal'ın yakın mesafeden vuruşunda, meşin yuvarlak direkten oyun alanına geri döndü. 
     63. dakikada Bedonya'nın arapasıyla kaleci Ömer ile karşı karşıya kalan Hernandez, topu kalecinin sağından ağlarla buluşturdu 1-1. 
     73. dakikada Aristizabal'ın ceza alanı dışından sert şutunda, Ömer topu yatarak önledi. 
     74. dakikada Volkan'ın sağ taraftan ortasında, kaleci Cordoba erken davranarak Tuncay'ın önünden topu ayaklarıyla uzaklaştırdı. 
     78. dakikada Fernandez'in pasıyla ceza alanında topla buluşan Aristizabal'ın vuruşunda, kaleci Ömer topu iki hamlede kontrol etti. 
     86. dakikada Tuncay'ın pasında ceza alanı çizgisi üzerinde topla buluşan Okan'ın plase vuruşunda, top Cordoba'nın solundan ağlara gitti 2-1. 
     Karşılaşmada başka gol olmayınca Türkiye, Kolombiya'yı 2-1 yenerek, Dünya Kupası'ndan sonra bu kupada da üçüncülüğü elde etti. 
     Maçtan sonra 2 takım futbolcularına madalyaları, organizasyon komitesi yetkililerince verildi. 
     
</TEXT>
</DOC>
