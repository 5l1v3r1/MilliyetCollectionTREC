<DOC>
<DOCNO> 194367 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/09/son/sondun06.html </URL>
<DATE> 2003/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere Kraliyet ailesinin kızı oldu... 
</HEADLINE>
<TEXT>

     Wessex kontu ve kontesi Prens Edward ve eşi Sophie Rees-Jones'un bir kızları oldu. 
     Kraliyetin taht sırasında sekizinciliğe oturan kız bebeğin normal süresinden erken doğduğu, anne Sophie Rees-Jones'un doğum için acilen hastaneye kaldırıldığı ve doğumun sezaryen yöntemiyle gerçekleştiği bildirildi. 
     Surrey'deki Frimley Park Hastanesi'nden yapılan açıklamada, Kraliçe Elizabeth'in 7. torunu olan küçük bebeğin 2 kilo civarında doğduğu belirtildi. Hastane sözcüsü, anne ve bebeğin durumlarının iyi olduğunu, küçük bebeğin sadece bir önlem olarak bir süre küvezde tutulacağını ifade etti. 
     İki yıl önce bir dış gebelik geçiren Wessex kontesinin bir süre hastanede kalacağı açıklandı. 
     Sophie Rees-Jones'un, Mauritus'a yapacağı resmi ziyareti tamamlamasından sonra Aralık ayının ilk günlerinde doğum yapması bekleniyordu. 
     
</TEXT>
</DOC>
