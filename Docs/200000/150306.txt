<DOC>
<DOCNO> 150306 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/17/dunya/dun02.html </URL>
<DATE> 2003/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Denktaş AB kendine zarar verdi 
</HEADLINE>
<TEXT>

     SİNAN TOROS İstanbul 

     KKTC Cumhurbaşkanı Rauf Denktaş, AB'nin, uluslararası anlaşmaları hiçe saymak suretiyle ancak kendi kendine zarar verdiğini ve vermeye devam edeceğini söyledi. Kıbrıs Türk Hava Yolları'na ait uçakla KKTC'ye giden Denktaş, gazetecilerin sorularını cevapladı. Denktaş, şöyle konuştu "AB, uluslararası anlaşmaları hiçe saymak suretiyle ancak kendi kendine zarar vermiştir ve vermeye devam edecektir. AB, 5 tarafın imzaladığı uluslararası anlaşmayı ortadan kaldıramaz. Kaldıramayacağını kendisi de bilir ki 'bizim yetkimiz Rumların yaşadığı yerlere kadardır, şimdilik kuzeyi bunun dışında tutuyoruz' demek mecburiyetinde kalmıştır. Bu vesileyle Türkiye'nin üzerinde duracağı en büyük konu, 1960 anlaşmalarında kendilerine verilmiş olan yetkilerdir, haklardır. " 
     


DÜNYA 















</TEXT>
</DOC>
