<DOC>
<DOCNO> 158000 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/21/son/sondun23.html </URL>
<DATE> 2003/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
13 çocuklu Türk'ün Viyana'ya getirdiği kuma sınırdışı edildi 
</HEADLINE>
<TEXT>

     Avusturya'nın başkenti Viyana'da yaşayan 13 çocuk babası bir Türk işçisi, Türkiye'den bir kadını eşinin üzerine kuma olarak Viyana'ya getirmek isteyince başı belaya girdi. 
     Kurier gazetesinin haberine göre, Viyana'da beton işçisi olarak çalışan ve Avusturya vatandaşı da olan Türk işçisi, eşinin üzerine getirdiği kumadan bir de çocuk sahibi oldu. 
     Kumayı ve 13. çocuğunu Viyana'ya getiren 38 yaşındaki Türk, kuma için yabancılar polisine başvurarak oturma izni talep etti. 
     Yabancılar Polisi Şefi Willfried Kovarnik, ''işçinin aslında kötü bir niyeti olmadığını, kendi ifadesiyle, eşine, 12 çocuğun bakımı ve eğitimine yardımcı olmak istediğini'' söyledi. 
     Kovarnik, ''kumanın Avusturya'da kalamayacağını, ancak babası uzun zamandır Avusturya vatandaşı olduğu için kumadan olan 13. çocuğun kalmasına izin verileceğini'' belirtti. 
     
</TEXT>
</DOC>
