<DOC>
<DOCNO> 151527 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/22/yasam/yas05.html </URL>
<DATE> 2003/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu hızla, Bush'tan sonra başkan olur 
</HEADLINE>
<TEXT>

9 yaşında liseden mezun oldu. Şimdi 13 yaşında ve üniversitenin matematik bölümünü bitirecek. ABD Başkanı olmak, Greg'in hedeflerinden sadece biri 
     DIŞ HABERLER SERVİSİ 

     3 yılda 10 sınıf atladı 
     MATEMATİK problemlerini 14 aylıkken çözebiliyordu. İki yaşında ise okumaya ve hatta ebeveynlerinin iml yanlışlarını düzeltmeye başladı. Aynı yaşta bir vejetaryen oldu. Beş yaşına geldiğinde anaokulunda sınıf arkadaşlarına fotosentezi anlatıyordu. Üç yılda 10 sınıf birden geçti liseden takdirnameyle mezun olduğunda henüz dokuz yaşındaydı. 
     
     Nobel adayıydı 
     ULUSLARARASI bir gençlik hakları organizasyonu kurdu devlet başkanlarıyla bir araya geldi ve Nobel Barış Ödülü'ne aday gösterildi. Hem de iki kez... Bahsettiğimiz kişi, fantastik bir filmin süper kahramanı değil, 13 yaşındaki bir çocuk Gregory Robert Smith. Greg, destanı andıran özgeçmişine şimdi yeni bir satır eklemeye hazırlanıyor Üniversite mezuniyeti. 
     
     Takdirle mezun oldu 
     GREG, 31 Mayıs'ta Richmond kentinin kuzeyindeki Randolph - Macon Üniversitesi'nin matematik bölümünden takdirnameyle mezun olacak. Matematik, uzay mühendisliği, siyasi bilimler ve biomedikal mühendisliği dallarında doktora yapmayı, birçok alanda kariyer geliştirmeyi planlayan Greg'in hedeflerinden biri de ABD Başkanı olmak. 
     


YAŞAM 























</TEXT>
</DOC>
