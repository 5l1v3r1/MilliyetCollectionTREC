<DOC>
<DOCNO> 186685 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/06/magazin/mag00.html </URL>
<DATE> 2003/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
H l 'Grammy alacağım' diyor 
</HEADLINE>
<TEXT>

   İngilizce şarkısıyla Almanya müzik listelerinde bir numara olan Mustafa Sandal kararlı Ülkeme bir Grammy sözüm var getireceğim 
      DENİZ ALTUNTAŞ 
   
   Moonlight isimli single çalışmasıyla Almanya'daki müzik listelerinde zirveye yerleşen ve "Türkiye'nin Robie Williams"ı olarak gösterilen Mustafa Sandal, önceki gün Alman gazetecileri Türkiye'de ağırladı. Sandal, gazetecileri önce hamama gönderdi, ardından da kebapçıya götürdü. Ulus 29 ve Şamdan eğlenceleriyle de final yaptı. Biz de Sandal'la hedeflerini konuştuk... 
   
   Moonlight'ın başarısının ardından yurtdışında yeni albüm çalışmaları yapacak mısınız    Evet, 13 Ekim'de 'Seven' Yedi isimli yeni albümüm Almanya'daki müzik marketlerde yerini alacak. Albümde beş İngilizce, yedi Türkçe parça var. Araba, Kop gibi dört eski parçayı taptaze solukla, İngilizce yorumladım. Geri kalanı yeni şarkılar. İnşallah Aya Benzer'in başarısından sonra albümümüz de başarılı olur. 
   
   Üç yıl önce de Fransa'da albüm çıkardınız ama şimdiki başarıyı yakalayamadınız, neden    O dönem istediğimiz gibi olmadı ama Fransa'daki kötü tecrübelerden ders aldık. Bu sefer Universal şirketiyle çalışıyorum. Moonlight'ın başarısı oradan geliyor. Bu albüm hayatımda güzel kapılar açacak. Ülkeme bir Grammy ödülü kazandırma sözüm var. Onu tutmaya çalışıyorum. O sözü tutmak için çok güzel adımlar attığımı düşünüyorum. 
   
   Yurtdışında başarılı olan Tarkan ve Sertab Erener'i kendinize rakip görüyor musunuz    Oradaki her başarıda sürekli meslektaşlarımla gurur duyuyurum. Hangimizin başarısı olursa olsun mutluluk duyuyurum. Türkiye'nin adını, Türk insanının karakterini, daha çok hissettirelim. Bu noktada rekabet olmuyor. Saygı oluyor. 
   
   Alman basınında Eminem'i geçtiğiniz haberleri çıktı...    Almanya listelerinde onu geride bırakmış olabilirim. Ama Eminem bir dünya markası. "Eminem'i geride bıraktı" gibi haberlere ise bir Eminem hayranı olarak teessüf ediyorum. 
   
   
</TEXT>
</DOC>
