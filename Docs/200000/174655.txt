<DOC>
<DOCNO> 174655 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/09/son/sondun02.html </URL>
<DATE> 2003/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Sigara üreticilerinin yeni hedefi genç kızlar... 
</HEADLINE>
<TEXT>

     ABD Hastalıklardan Korunma ve Önleme Merkezi uzmanları, ABD'de genç erkeklerin yüzde 17.8'inin, genç kızların ise 17.7'sinin sigara bağımlısı olduğunu açıkladı. 
     Sigara üreticilerinin yeni hedefinin genç kızlar olduğunu belirten uzmanlar, birçok ülkede sigara tiryakisi kadınların sayısının erkeklere çok yakın olduğunu hatırlattı. 
     150 ülkede yapılan araştırmada, yalnızca doğu Akdeniz ülkelerinde sigara tiryakisi genç erkeklerin sayısının, genç kızlarınkinden önemli ölçüde fazla olduğu belirlendi. 
     Avrupa'da genç erkeklerin yüzde 33.9'u, genç kızların ise yüzde 29'u sigara içiyor. 
     Dünya genelinde ise genç erkeklerin yüzde 15'i, genç kızların da yüzde 6.6'sı sigara bağımlısı. 
     Dünya Sağlık Örgütü DSÖ verilerine göre, dünyada erkeklerin yüzde 47'si ve kadınların yüzde 12'si sigara içiyor. 
     
</TEXT>
</DOC>
