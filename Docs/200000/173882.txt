<DOC>
<DOCNO> 173882 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/06/yasam/ayas.html </URL>
<DATE> 2003/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk sineması şaha kalktı 
</HEADLINE>
<TEXT>

   Yeni sezonda Cem Yılmaz, Yılmaz Erdoğan, Özcan Deniz, Kenan İmirzalıoğlu ve Sibel Can gibi starların da rol aldığı 30'a yakın Türk filmi seyirciyle buluşacak 
      BİRSEN ALTUNTAŞ 
   
   Yılmaz Erdoğan, Cem Yılmaz, Kenan İmirzalıoğlu, Özcan Deniz'in başrolünü oynadığı filmler yeni sezonda peşpeşe vizyona girecek. Bu filmler arasında herkesin merakla beklediği ilk film 'Asmalı Konak' olacak. Abdullah Oğuz'un yönettiği ilk sinema filmi olan 'Asmalı Konak'ın planlanan vizyon tarihi 17 Ekim. 
   
   'Vizontele 2' 2004'te... 
   Merakla beklenen ikinci film ise daha çekimleri başlamadan hazırlanan, fragmanı bile seyircileri kahkahaya boğmaya yeten Cem Yılmaz'ın 'Gora'sı. Antalya Belek'teki Çandırwood Stüdyoları'nda çekilen film, 21 Kasım'da gösterimde olacak. Yılmaz Erdoğan'ın çekimlerine 15 Ağustos'ta başlayacağı 'Vizontele 2' filmi ise 6 Şubat 2004'te seyirciyle buluşacak. 
   
   Deli yürek 'Yazı Tura'da 
   'Deli Yürek' dizi ve filmiyle çıkış yaptıktan sonra uzun süre iyi proje arayışına giren Kenan İmirzalıoğlu'nun rol aldığı Uğur Yücel'in 'Yazı Tura' isimli filmi 27 Şubat'ta, Özcan Deniz'in dün çekimleri başlayan 'Neredesin Firuze' ise 12 Mart 2004'te, başrolünü Emre Kınay'ın oynadığı ve Ömer Vargı'nın yönettiği 'İnşaat' filmi ise 26 Mart'ta vizyonda olacak. Sibel Can'ın ilk sinema filmi 'Papatya ile Karabiber' de yeni sezonda beyazperdede olacak. 
   
   Rekor bekleniyor 
   Yönetmen, yapımcı ve dağıtımcılar, vizyona girecek yerli film sayısındaki artışı Türk sinemasının eski canlı günlerine dönüşü olarak yorumladı. 
   
   'Sinemamız için çok umut verici'    Atıf Yılmaz Yönetmen Günümüzün popüler isimlerinin sinema filmleri yapmaları, film sayısının artması, Türk sineması için son derece ümit verici. İnşallah bu durum seyircide sinemaya gitme alışkanlığı doğurur.Kadri Yurdatap Yapımcı - SESAM Başkanı Geçen yıl Altın Portakal Film Festivali'nde sadece 5 film yarıştı. Şimdi ise çekilen ve çekilmek üzere olan 26 film var. Yabancı filmlerin yaptığı genel gişeler ortada, 200, 300 bin. Türk filmleri kısıtlı sayıda da olsa seyirci oranı, iddialı yapımlarla birlikte yaklaşık yüzde 30'a ulaşıyor. Seyirci oranımızı yüzde 40 ya da 50 oranına yükseltebiliriz.Hülya Koçyiğit Türk filmlerinin yeniden Amerikan filmlerinden daha fazla ilgi görmesi ümit verici. Tabii önemli olan bu fırsatı iyi değerlendirmek, kaliteyi yükseltmek. Haluk Kaplanoğlu Warner Bross Türkiye Genel Müdürü Bu yıl iddialı yapımların ortaya çıkması sinemaya gelmeyenleri de sinemaya çekecek. Pazar büyüyecek, yerli yapımlar artacak ve Anadolu'da yeni sinema salonları açılacaktır. 31 milyon seyirci bekliyoruz. Bunun 14 milyonunu yerli filmler oluşturuyor ki, bu da yüzde 45 seyirci, yani son 9 yılın en yüksek rakamı demek. 2002'de bu rakam yerli filmler için yüzde 9'du. 
   
   Çekimleri biten, süren veya başlayacak 30'a yakın yerli film, 2003-2004 sezonunda vizyona girecek.. 
   Vizyona girecek diğer 'Türkler' FİLMİN ADI YÖNETMENİ "Banka" Sinan Çetin "Bekleme Odası" Zeki Demirkubuz "Bulutları Beklerken" Yeşim Ustaoğlu "Çamur" Derviş Zaim "Eğreti Gelin" Atıf Yılmaz "Hayal Kurma Oyunları" Yavuz Özkan "İçerideki" Ahmet Küçükkayalı "İki Genç Kız" Kutluğ Ataman "İnat Hik yeleri" Reis Çelik "Karpuz Kabuğundan Gemiler Yapmak" Ahmet Uluçay "Karşılaşma" Ömer Kavur "Mebus" Tunç Başaran "Meleklerin Düşüşü" Semih Kaplanoğlu "Mustafa Hakkında Her Şey" Çağan Irmak "Ne de Olsa Çocuk" Eriş Akman "Papatya ile Karabiber" Ümit Efekan "Romantik" Sinan Çetin "Sen Hiç Güneşin Gölgesinde Üşüdün mü " Mehmet Ali Gündoğdu "Teberik Şanssız" Tunç Başaran "Tramvay" Olgun Arun "Yalancı Dünya" Ümit Ünal "Yabancı" Zeki Demirkubuz 
   
   
</TEXT>
</DOC>
