<DOC>
<DOCNO> 185421 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/30/guncel/gun02.html </URL>
<DATE> 2003/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Düşünce beraat etti 
</HEADLINE>
<TEXT>

   Savcı'nın "beraat", sanıkların "ceza" istediği iki düşünce davasından mahk miyet çıkmadı... 
      BERİL ÖZCAN İstanbul 

   
   'Düşünceye Özgürlük 2000' ve 'Düşünceye Özgürlük Herkes İçin' kitapçıklarına yayıncı olarak imza attıkları gerekçesiyle sekiz yıla kadar hapis cezası istemiyle iki ayrı davada yargılanan sanıklar beraat etti. 
   İstanbul 5 No'lu DGM'deki Düşünceye Özgürlük 2000 davasının duruşmasına, halkı kin ve düşmanlığa tahrik etmek, bölücülük propogandası yapmak, terör örgütüne yardım ve yataklık suçlarından tutuksuz sanıklardan Salim Uslu ve Mehmet Şanar Yurdatapan katıldı. DGM Cumhuriyet Savcısı Hadi Salihoğlu'nun önceki celse beraatlarını istediği mütalaasına karşılık sanıklardan Yurdatapan, TCK'nın 162. maddesinde öngörülen 'Kanunun cürüm saydığı neşriyatı yayınlamak' suçundan cezalandırılmaları gerektiğine inandığını belirterek, bu nedenle kendilerine ceza verilmesini istedi. Mahkeme Heyeti, uyum yasaları değişikliği uyarınca suç oluşturmaktan çıkan eylem nedeniyle tüm sanıkların beraatını kararlaştırdı. 
   Aynı saatlerde İstanbul 4 No'lu DGM'de 'Düşünceye Özgürlük Herkes İçin' adlı kitapçık nedeniyle açılan davanın duruşması vardı. Mahkeme Heyeti, halkı kin ve düşmanlığa tahrik etmek, bölücülük propogandası yapmak, suçlarından yargılanan sanıkların beraatına karar verdi. 
   
   
</TEXT>
</DOC>
