<DOC>
<DOCNO> 166115 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/29/siyaset/siy01.html </URL>
<DATE> 2003/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Bireylere Anayasa Mahkemesi hakkı 
</HEADLINE>
<TEXT>

Temel hak ve özgürlüklerinin ihlal edildiğini öne süren kişiler, sonuç alamazlarsa Anayasa Mahkemesi’ne başvurabilecek 
     ANKARA Milliyet 

     Avrupa Birliği’ne AB 7. Uyum Paketi’ni önümüzdeki hafta tamamlamayı planlayan hükümet, DGM’lerin kaldırılması, Anayasa Mahkemesi’ne bireysel başvuru, Cumhurbaşkanı’nın atama yetkilerinin sınırlandırılması, askeri harcamalara denetim ve MGK’da yeni yapılanma gibi radikal değişikler içeren 13 maddelik Anayasa değişikliği paketi hazırlıyor. 
     Paketteki en önemli düzenlemeyi Anayasa’nın 143. maddesinde yapılacak değişiklikle DGM’lerin kaldırılması oluşturuyor. Abdullah Öcalan’ın 1999’da yargılanması sırasında yapılan değişiklikle bünyesinden askeri h kim ve savcıları çıkarılan DGM’ler, tümüyle ortadan kaldırılacak. Anayasa’nın 142. maddesinde yapılacak değişiklik ise yargı bağımsızlığını pekiştirmeyi amaçlıyor. Değişikliğe göre, temel hak ve özgürlüklerinin ihlal edildiğini öne süren kişiler, başvurdukları yargı yollarından bir sonuç alamadıkları durumlarda Anayasa Mahkemesi’ne başvurabilecek. 
     Anayasa’nın 118. maddesinde yapılacak düzenlemeyle Milli Güvenlik Kurulu MGK üye sayısı ve kararlarının niteliğinin değiştirilmesi planlanıyor. MGK’nın üye sayısının azaltılması, başbakan yardımcıları, Adalet Bakanı ve kuvvet komutanlarının MGK üyeliğinden çıkarılması formülleri tartışılıyor. Anayasa’nın 160. maddesinde yapılacak düzenlemeyle de askeri harcamaların Sayıştay denetimine alınması düşünülüyor. 
     
     Uluslararası sözleşmelere uyulacak 
     Anayasa’nın 104. maddesindeki değişiklikle Cumhurbaşkanı’nın yüksek yargı organı başkan ve üyelerini atama yetkisi ortadan kaldırılacak. 
     Anayasa’nın 148. maddesindeki Kanun Hükmündeki Kararnameler’in KHK iptali için başvuru yapılabilmesine yönelik bir değişiklik de düşünülüyor. Sıkıyönetim ve olağanüstü hallerde çıkarılan KHK’lerin iptali için Anayasa Mahkemesi’ne dava açılmasına imk n tanınması planlanıyor. 
     Anayasa’nın 125. maddesindeki değişiklikle Cumhurbaşkanı ve Yüksek Askeri Ş ra kararlarına karşı yargı yolunun açılması tartışılıyor. Ancak bu değişikliğe hükümetin soğuk baktığı ve paketten çıkarılabileceği belirtiliyor. 
     Anayasa’nın 90. maddesine bir ekleme yapılarak, iç hukuktaki kanunlarla uluslararası sözleşmelerin çatışması halinde de uluslararası sözleşmelere öncelik tanınması planlanıyor. 
     

</TEXT>
</DOC>
