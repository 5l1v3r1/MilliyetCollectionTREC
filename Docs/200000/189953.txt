<DOC>
<DOCNO> 189953 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/20/son/sonspo25.html </URL>
<DATE> 2003/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Arif 50. Devler Ligi maçına çıkacak... 
</HEADLINE>
<TEXT>

     Galatasaray'ın emektar futbolcusu Arif Erdem, yarın yapılacak Olympiakos maçında forma giymesi halinde Türk oyuncular için ulaşılması zor bir başarıya imza atacak. 
     Sarı-kırmızılı futbolcu, Şampiyonlar Ligi'nde bugüne dek 49 kez forma giyerken, yarınki maçta oynaması durumunda 50. ''Devler Ligi'' karşılaşmasına çıkacak. 
     Şampiyonlar Ligi'nde bugüne kadar en fazla forma giyenler ise 80'er kez sahaya çıkan Manchester Unitedlı Garry Neville ve Real Madridli Raul Gonzalez oldu. 
     
     HAKAN ŞÜKÜR, GOLCÜLER LİSTESİNDE 
     Sarı-kırmızılı ekipte, Hakan Şükür de Şampiyonlar Ligi bütün zamanların golcüleri listesine girdi. 
     43 golle Real Madrid'li Raul'un ilk sırada yer aldığı bu listede, Hakan Şükür 10 golle, 9 golü bulunan Real Madridli Ronaldo'nun üstünde yer aldı. 
     
     MUHTEMEL 11'LER 
     Galatasaray ve Olympiakos takımlarının yarın sahaya çıkacak muhtemel 11'leri şöyle 
     Galatasaray Mondragon, Prates, Bülent, De Boer, Ergün, Sabri, Cihan, Ayhan, Batista, Hakan Şükür, Arif Olympiakos Bucek, Pantos, Venetidis, Antzas, Kostoulas, Karembeu, Stoltidis, Mavrogenidis, Djordjevic, Giovanni, Castillo. 
     Bu arada Galatasaray, Şampiyonlar Ligi dahil olmak üzere Şampiyon Kulüpler Kupası'nda 119 maç yaparken, Olympiakos ise 72 karşılaşma oynadı. 
     Galatasaray, yaptığı bu maçlardan 44'ünü kazanıp, 29'unda berabere kalırken, 46'sını da kaybetti. 
     Olympiakos ise bu maçlardan 21'ini kazanıp, 35'ni yitirirken, 16 maçta da berabere kaldı. 
     
</TEXT>
</DOC>
