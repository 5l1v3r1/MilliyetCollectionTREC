<DOC>
<DOCNO> 165730 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/27/guncel/gun05.html </URL>
<DATE> 2003/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Eurovision için yarış başladı... 
</HEADLINE>
<TEXT>

Türkiye'nin ilk kez ev sahipliği yapacağı Eurovision Şarkı Yarışması için Mydonose Showland ile Lütfi Kırdar yarışıyor 
     SEMRA KARDEŞOĞLU İstanbul 

     Eurovision Şarkı Yarışması'nda 28 yıl sonra Türkiye'nin Sertab Erener'le yakaladığı birinciliğin yankıları sürerken, Mayıs 2004'te Türkiye'de yapılacak yarışmanın çalışmaları da hızlandı. Yarışmanın İstanbul'da yapılması kesinleşti. TRT, mek n seçeneklerini ikiye indirdi Mydonose Showland ya da Lütfi Kırdar Kongre Merkezi... 
     
     ANTALYA DEVRE DIŞI 
     Geçtiğimiz hafta EBU'dan Avrupa Yayıncılar Birliği gelen 10 kişilik ekip, gösterilen her iki yeri de beğendi. Temmuz ayı sonuna dek karar EBU'ya bildirilecek ve onay beklenecek. Eurovision Şarkı Yarışması Genel Koordinatörü ve TRT Ankara Radyosu Genel Müdürü Bülent Osma, EBU temsilcilerinin Türkiye'de bir hafta kalarak incelemelerde bulunduğunu belirterek şu bilgileri verdi 
     "İlk kural, şehirde yarışacak ülkelerin konsolosluk ya da temsilciliklerinin bulunması zorunluluğuydu. Antalya devre dışı kaldı. Uygun salon İstanbul'da var, hem de uçakla aktarma sorunu olmayacak. Yerin 15 Nisan - 15 Mayıs arasında bize tahsis edilmesi gerekiyor. Lütfi Kırdar'da bu sorun yok. Oradaki tek sıkıntı yoğun trafik. Mydonose'da olursa konuklar Polat, Holiday Inn, Radison Sas, Çınar otellerinde kalacak. Osma, yarışmanın ilk kez iki aşamalı gerçekleştirileceğini belirterek "500 -800 kişinin geldiği yarışmaya bu kez 2 bin kişi gelecek" dedi. 
     
     

</TEXT>
</DOC>
