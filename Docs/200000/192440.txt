<DOC>
<DOCNO> 192440 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/31/son/sondun26.html </URL>
<DATE> 2003/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Hitler, yeğenine mi aşıktı 
</HEADLINE>
<TEXT>

     Alman tarihçi Anna Maria Sigmund, Adolf Hitler'in, yeğeni Geli Raubal'e aşık olduğunu ileri sürdü. 
     ''Nazi Kadınları'' adlı kitabın yazarı olan Sigmund, ''Führer'in En İyi Arkadaşı'' adlı yeni kitabında, Hitler'in Raubal ile aşk ilişkisi bulunduğunu, 1927 yılında Hitler'in şoförlüğünü yapan ve SS'in kurucu üyelerinden olan Emil Maurice'in de Raubal'e aşık olduğunu yazdı. 
     Hitler'in yeğeni ile birlikte aynı evde kaldığı belirtilen kitapta, Hitler'in, Maurice'in yeğeni ile evlenmek istediğini duyunca çılgına döndüğü, onu öldürmekle tehdit ettiği ve şoförlük görevinden aldığı kaydedildi. 
     Kitapta, Raubal'in ''altın kafeste'' yaşadığı, Hitler'in evinden kaçabilmek için 1931 yılında Linz kentindeki bir kemancı ile nişanlanmak istediği, ancak Hitler'in buna izin vermediği ifade edildi. 
     Kitapta, Raubal'in bunun üzerine Hitler'in silahıyla evinde intihar ettiğinin belirtildiği, ancak olayın intihar olup olmadığının kesinlik kazanmadığı savunuldu. 
     Bu olaydan sonra Hitler'in Maurice ile barıştığı ve kendisini Nazi partisinin ''şeref üyesi'' yaptığı, Maurice'in Yahudi olduğu ve Hitler'in de bunu bildiği belirtildi. 
     
</TEXT>
</DOC>
