<DOC>
<DOCNO> 166738 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/02/siyaset/asiy.html </URL>
<DATE> 2003/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Hüsamettin Özkan MGK'daki konumunu böyle tarif etti 
</HEADLINE>
<TEXT>
Misafir sanatçıyız 
Eski Bakan Özkan, olaylı MGK'yı, "Rahmetli hacı babam der ki... Büyüğüne ağzını açamazsın. Başbakan, Sezer'den 17 yaş büyüktü" sözleriyle anlattı 
     SALİHA ÇOLAK Ankara 

     Eski Başbakan Yardımcısı Hüsamettin Özkan, "Halkbank'tan verilen usulsüz kredilerle ilgili soruşturma raporlarını sümenaltı ettiği" yolundaki iddiaları, "Devlet tecrübem yoktu, okuyacak zamanım olmadı, Halkbank'ın 'h'sini bilmem" sözleriyle yanıtladı. TBMM Yolsuzlukları Araştırma Komisyonu üyeleriyse, bu ilgisizlik karşısında, "Sağır sultan duydu, dağdaki çobanın haberi vardı. Siz duymadınız mı " dedi. 
     
     Uluğbay'ın intihar gecesi 
Özkan Biz arkadaşlarla yemekteydik. Eşi ağlayarak beni aradı, ne olduğunu söylemedi. Ben zor yetiştim. Hayatını kurtardım. Trafik Hastanesi'ne gittiğimiz zaman ben eşini yanıma aldım. Kendisi bir ambulansın içindeydi. O çok müessif bir olaydı. Yan çevirmeseydim ölmüştü zaten. Trafik hastanesinde ben yan çevirdim ve ağzından kanları aldılar. Sonra diğer hastaneye yetiştirdim. 
     Komisyonda yanıt veremediği sorulara yazılı yanıt gönderen Özkan, Halk Bankası'nın kullandırdığı kredilere ilişkin denetim raporlarının yetkili yargı organlarına, zamanında, tam ve eksiksiz olarak gönderildiğini bildirdi. 
     Komisyonun soruları ve Özkan'ın soruları tutanaklara özetle şöyle yansıdı 
Özkan Ben bu devlete gelene kadar ne dilekçe kestim, ne de herhangi bir devlet kademesinde çalıştım. 
Denetim sorumluluğunu neden yerine getirmediniz 
Özkan Raporların hiçbirini okumadım... Bana gelmiş mi acaba bir soruşturma Yani, bana gelip de ben onlara mı izin vermemişim Ben bankacılık nasıl işler, nasıl kredi verilir, bilemem... Biz bu işleyişte kanunları okuyacak, kararnameleri okuyacak bir arkadaş tutarız. 55. hükümette Zekeriya Temizel, 56. hükümette Hikmet Uluğbay, 57. hükümette Hikmet Sami Türk'tü. Onun imzasını gördüğümüz zaman, okumadan imzasını atardık. Ben Halk Bankası'nın ne adresini bilirim, ne şeyini. Ben başka türlü bir idarecilik yaptım burada. 
     Özkan, krize yol açan olaylı MGK toplantısına ilişkin de şunları söyledi 
     "O zaman biz misafir sanatçıyız. Beni yetiştiren ailenin bana verdiği kendinden büyük bir insanın başkalarının yanında hakaret etmesini içime sindiremediğimdir. Rahmetli hacı babam der ki, 'Kendinden küçüğüne büyüğünün yanında bağırıp çağıramazsın, çekersin kenara yaparsın. Kendinden büyüğüne de ağzını açamazsın.' Başbakan 17 yaş büyüktü. Cumhurbaşkanımız bir kenara çekerdi 'gel kardeşim' diye, ister döver ister kavga ederdi. Başbakan da istifa etmeliydi." 
     

</TEXT>
</DOC>
