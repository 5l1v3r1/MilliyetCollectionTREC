<DOC>
<DOCNO> 192742 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/02/guncel/gun90.html </URL>
<DATE> 2003/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 
   
   No 12 Otobüs durağı tiplemeleri...    ShockHabercilerden ve SerinDuruşçulardan gelenler... 
   1 Kurnazgiller... Bu tipler genellikle sıranın sonu ile başı arasındaki farkı bilmiyormuş gibi yapıp sıranın en önüne geçerler. Otobüs geldiği anda sıranın diğer "sakinleri" ile göz kontağından olabildiğince kaçınıp müthiş bir kıvraklıkla otobüse ilk binen kişi oluverirler. Ayıplanası, protesto edilesi, ittirilip kaktırılasıdırlar... Bir de "Kaynakgiller" diye bilinen çeşitleri vardır. Bunların ise sırada mutlaka bir tanıdıkları olur. Muhabbet ayağına bir sürü insanı geçip arkadaşlarının yanına konuşlanır ve otobüs gelinceye kadar ipe sapa gelmez muhabbetlerle olanı unutturmaya çalışırlar, ipe sapa gelemiyesicedirler... 
   2 Gargiller... Bulundukları şehirde yol iz bilmezler. Genellikle bir akrabalarına ziyarete gelmişlerdir ve şehirlerarası otobüs garından akrabalarının evine taksi parası vermek istemediklerinden "Kurnazgiller" gibi sıranın en önüne konuşlanırlar. Otobüs geldiğinde şoförle otobüsün nereye gittiği konusunda uzunca bir muhabbete girip, sıranın geri kalanını epey bir süre bekletirler. Cimridirler... 
   3 Dakikgiller... Hangi otobüs hangi durağa ne zaman gelir, ne zaman gider bilirler. Otobüs biraz geç kaldıysa homurdanmaya başlar ve otobüsün gelmesi gerektiği saati içeren sızlanmalarda bulunurlar. Söylene söylene otobüse bindiklerinde ise kalkış zamanını şoföre bağırarak iletmeye çalışırlar. Şoför tarafından genellikle kaale alınmazlar. Acelecidirler... 
   4 Kopangiller... Otobüs sırasında bile üzerinde düşünecek, dalıp gidecek bir şeyler bulurlar. Kuyruk ne zaman ilerlese dürtülüp uyandırılmaları gerekir. Aslında çok insancıl tiplerdir. Ama bu tiplerle iletişim kurmak zordur. Bu yüzden sadece dürtülüp ilerlemesi konusunda uyarılasıcadırlar... 
   5 Minnetgiller... Otobüs biletini almayı unutup, akşamın son otobüsü için beklenen sırada umutsuzca fazla bilet ararlar. Biri bilet verdiğinde ezik bir ifadeyle teşekkür eder, amaca ulaşmanın rahatlığı ve borçlu olmanın mahcubiyeti ile suskunlaşırlar. Yardım edilesicedirler... 
   
   
   100 kişiye sorduk ..    Sinema tarihinin gelmiş geçmiş en iyi filmi hangisidir 
   01 Casablanca 
   01 Rüzgar Gibi Geçti 
   01 Yurttaş Kane 
   97 Asmalı Konak 
   
   
   Abi bi dur gözünü seveyim, bak elim kaydı bu kız ağlıyor mu, gülüyor mu şimdi 
   Leonardo Da Vinci "Mona Lisa" üzerinde son rötuşları yaparken 
   
   Birazdan Olur 
   "Bu akşam oynanacak olan Beşiktaş-Galatasaray derbisinin sonucu henüz belli değil..." 
</TEXT>
</DOC>
