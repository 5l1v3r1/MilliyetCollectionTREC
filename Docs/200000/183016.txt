<DOC>
<DOCNO> 183016 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/18/ekonomi/eko01.html </URL>
<DATE> 2003/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Yabancı içkide ilk indirim yüzde 50 
</HEADLINE>
<TEXT>

   Yeni Tekel Yasası'nın ardından beklenen düşüş gerçekleşti. Smirnoff, Baileys, Gordon's markalarının fiyatı yarıya indi 
      EKONOMİ SERVİSİ 
   
   Tekel Yasası'nın alkollü içki ticaretini serbestleştiren yeni yönetmeliğin ardından firmalar ithal ettikleri dünyaca ünlü içkilerin fiyatlarını birer birer indirmeye başladı. 
   J B ve Johnnie Walker gibi İskoç viskilerinin yanı sıra Smirnoff, Baileys, Guinness, Archers, Cuervo, Captain Morgan, Safari, Gordon's ve Tanqueray markalarının üreticisi olan Diageo, viski dışında kalan içkilerin fiyatlarını yüzde 41 - 59 düşürdü. 
   Diageo Türkiye Genel Müdürü Ulrich M. Melzer, yeni yönetmelik sayesinde ürünlerini kendi dağıtım ağları içinde getirme ve fiyatlandırma şansı olacağını, böylece tüketicilerin kaliteli ürünleri daha uygun fiyatla satın alabileceğini söyledi. 
   Beyaz içkilerde rekabetin hızlanmasıyla pazarın büyüyeceğini belirten Melzer, "Bu büyüme firmaların fiyatlandırma stratejileri ile doğru orantılı olacak ve ithal içki fiyatları yüzde 60'a varan oranlarda ucuzlayacak. Hükümet daha fazla vergi geliri elde edecek" dedi. 
   Melzer, Türkiye'nin h l alkolü en çok vergilendiren ülkelerden biri olduğunu ama olumlu gelişmelerin de yaşandığını kaydederek, "2001'den beri ilk kez güvenimiz artmakta, ilk kez merkezimize olumlu bir mesaj göndermekteyiz" diye konuştu. 
   Melzer, Tekel'in özelleştirilmesi kapsamında rakı alanında Türkiye'de üretici olmayı düşünüp düşünmedikleri yönündeki bir soru üzerine de rakiplerine bu konuda ne düşündüklerini açıklamak istemediklerini söyledi. 
   Diageo Türkiye Satış Direktörü Aydın Soysal da indirim sonrası içki fiyatlarında free shoplar ile diğer satış yerleri arasındaki açığın büyük oranda kapatıldığını ifade etti. 
   
   İthal içki ucuzluyor rün Mevcut Fiyat bin TL Yeni Fiyatı bin TL Değişim yüzde Smirnoff Red 56,000 29,500 -47 Gordon's 54,000 29,500 -45 Baileys 96,000 39,500 -59 Safari 64,000 38,000 -41 Archers 62,000 29,000 -53 JW 35,500 35,500 0 JB 37,000 37,000 0 
   
   Sigarada Tekel'in payı geriledi    Tekel Genel Müdürü Sezai Ensari, sigarada pazar paylarının 3 puan gerileyerek yüzde 58'e indiğini söyledi. 2002'de 59.8 milyon litre rakı sattıklarını da belirten Ensari, bu yıl 58.8 milyon litre rakı satışı hedeflediklerini kaydetti. 
   
   
</TEXT>
</DOC>
