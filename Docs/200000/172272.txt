<DOC>
<DOCNO> 172272 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/29/yasam/yas09.html </URL>
<DATE> 2003/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Hayvan hakları da k ğıt üstünde kaldı 
</HEADLINE>
<TEXT>

   Türkiye, "Ev Hayvanlarının Korunmasına Dair Avrupa Sözleşmesi"ni imzalayarak kabul etti ama gördük ki bu, hayvanlara kötü davranılmasına engel olmamış 
      GÜLAY FIRAT İstanbul 
   
   Cerrahi müdahale yasak 
   EV Hayvanlarının Korunmasına Dair Avrupa Sözleşmesi'nin "cerrahi operasyonlar" maddesine göre ev hayvanlarının dış görünüşünü değiştirmeye yönelik veya diğer tedavi edici olmayan cerrahi müdahaleler yasak. Bu kuyruğun, kulakların ve ses tellerinin kesilmesi ya da tırnak ve dişlerin sökülmesini kapsıyor. Ancak ne yazık ki, bazı veterinerlerde bu uygulamaların sürdüğü iddia ediliyor. Yapılıp yapılmadığını kontrol için dolaştık. İşte gördüklerimiz. 
   
   Tasvip etmiyoruz 
   MÜŞTERİ gibi gittiğimiz kliniklerden bazıları "ev eşyalarına zarar veriyor" gerekçesiyle kedi ve köpeğin tırnaklarının sökülmesi talebimizi kabul ettiler. Ancak gazeteci olduğumuzu açıkladığımızda, "Bu tür operasyonları kesinlikle tasvip etmediklerini, hayvanın doğallığına da aykırı olduğunu" söylediler. Ev hayvanlarının terk edilmesi de yasaklar arasında. Ama bu barınak ve veteriner önüne bırakılmalarını engellemiyor. Bağcılar Belediyesi barınağının kapısında koli içinde üç köpek yavrusu bırakıldığına biz de tanık olduk. 
   
   
</TEXT>
</DOC>
