<DOC>
<DOCNO> 176858 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/20/guncel/gun20.html </URL>
<DATE> 2003/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

   
   Savaş hurdaları Türkiye'de    ABD'lilerden ihaleyle alınan yaklaşık 5000 tonluk hurdanın ilk bölümü dün akşam saatlerinde İskenderun'a getirildi.Aralarında tank paletleri ve top parçalarının yanı sıra hurda askeri ve sivil araç parçaları, yıkılan binaların demirlerinin de bulunduğu hurdaların ihaleyle satılacağı açıklandı. 
   
   30 memura 70 polis    Hükümet ile toplu görüşme masasına oturan memur sendikaları, kamuoyu desteğini alabilmek amacıyla gösteriler düzenlemeye devam ediyor. KESK Kayseri Şubesi'nin düzenlediği basın toplantısına 30 memur katılırken, 70 polis görev yaptı. KESK Kayseri Dönem Sözcüsü ve Eğitim-Sen Kayseri Şube Başkanı Halil Ünal, sendikalarına üye 30 memurla Adliye'ye geldi. Terörle Mücadele ve Güvenlik Şube Müdürlüğü ekipleri ile 2 midibüs dolusu çevik kuvvet polisi geniş güvenlik önlemleri aldı. 
   
   Okullarda bağış kavgası sürüyor    Kayıtların başlamasıyla bağış kavgası yeniden gündeme geldi. İzmir'de Güzelyalı İlköğretim Okulu'ndaki olayların ardından, bu kez Betontaş Lisesi Müdürü, zorla bağış istediği iddiasıyla Eğitim - Sen'e şikayet edildi. Eğitim - Sen 1 nolu şube başkanı Nihat Sefer, "Velilerden 1.5 milyara kadar bağış isteniyor" dedi. 
   
   Boşanma davasına çocuklar el attı    İzmİr'de eşi Gönül Zeybek'le karşılıklı açtıkları boşanma davaları devam ederken geçen ay ölen ve trilyonluk miras bırakan otel sahibi Ömer Zeybek'in ilk eşinden olan çocukları,, davayı sürdürmek için dilekçe verdi. Çocukların avukatı Sabiha Polat, Yeni Medeni Kanun'a göre davayı çocukların sürdürebileceğini söyledi. 
   
   Hırsızın şaşkını böyle oluyor    Denİzlİ'de Çocuk Hastalıkları Uzmanı Dr. Ayşe Merve Başkan'ın muayenehanesine giren hırsız, uykuya dalınca yakayı ele verdi. İsmail Sarıbınar 27 , dün 04.00'te muayenehanenin kapı kilidini kırıp içeri girdi. Alacaklarını aldıktan sonra hasta koltuğunda biraz dinlenmek istedi ama uyuyakaldı. Sarıbınar'ı sabah polis uyandırdı 
   
   Güngören'de silahlar konuştu    İstanbul Güngören'de iki grup arasında alacak verecek meselesinden çıktığı öne sürülen kavgada bir pastane önünde oturan üç kişi kurşun yağmuruna tutuldu. Olayda Yunus Özkan 22 ölürken, iki kişi de yaralandı. Polis, kaçan saldırganların yakalanması için geniş çaplı bir araştırma başlattı. 
   
   Açık kapı, bir cana mal oldu    AydIn'In Kuşadası ilçesine bağlı Davutlar'da babasıyla bindiği minibüs hareket edince açık bırakılan kapıdan yola düşen 8 yaşındaki Deniz Ağbulut, yaşamını yitirdi. Kuşadası ile Davutlar arasında çalışan minibüsün bir aniden hareket etmesi üzerine dengesini kaybeden Deniz Ağbulut, açık kapıdan yola düştü. 
   
   
</TEXT>
</DOC>
