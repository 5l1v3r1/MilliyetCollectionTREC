<DOC>
<DOCNO> 199724 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/04/son/sondun20.html </URL>
<DATE> 2003/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
"Ultramodern" Pekin, olimpiyatlara hazırlanıyor... 
</HEADLINE>
<TEXT>

     Çin Halk Cumhuriyeti'nin başkenti Pekin, Mao devrinde 1 milyar insanın üniforma giydiği çağdan sonra, son 20 yıldır eski dümdüz ''ızgara planı'' üzerine ''ultramodern'' mimariyle bezeniyor. 
     2008 Yaz Olimpiyatları'nın evsahibi olacak Pekin, İsviçreli mimarlar Jacques Herzog ile Pierre de Meuron'u şimdiden göz kamaştırıcı ve baş döndürücü yeni yapıların mimarları olarak seçmiş bulunuyor. 
     Olimpiyatlar için yeni inşa edilen Ulusal Stadyum, halk arasında ''kuş yuvası'' iskeletiyle anılıyor. 1976 Kanada-Montreal Olimpiyatları stadyumunun sanatçısı Fransız mimar Roger Taillibert, Pekin'in dev stadyumunu yapıyor. 
     Çin Komünist Partisi, 1996 yılında da 3,5 milyon mevcutlu Çin Halk Kurtuluş Ordusu'nun yeni üniformasının dünyaca ünlü mutedil Fransız moda tasarımcısı Pierre Cardin'in çizmesi için anlaşma imzalamıştı. 
     2004 Atina Yaz Olimpiyatları Stadyumu'nu da İspanyol mimar Santiago Calatrava tasarladı. 
     Pekin'de kasım ayında, uluslararası hava trafiğine gerekli hizmetleri yeterince veremeyen yeni havalimanının tasarımını kazanan mimar da açıklandı 2 milyar dolara mal olacak yeni havalimanının projesini İngiliz mimar Norman Foster çiziyor. 
     İmparatorluk zamanı Pekin'inin Yasak Şehri'nin çaprazına, gelecek yıl modern Ulusal Tiyatro Binası açılıyor. Mimarı Fransız Paul Andreu olan bu yapı da ''ördek yumurtası'' diye anılıyor. 
     
     ''ÇİN MİMARLARININ KÜLTÜREL ŞİZOFRENİSİ'' 
     İngiliz Reuters ajansına göre, kendi dilindeki adı ''evrenin merkezi'' anlamında ''Hua'' olan Çin, bu yabancı mimarları bütünüyle kalbine almasa belki daha iyi olurdu Pekin Üniversitesi Mimarlık Fakültesi öğretim üyesi Prof. Dr. Cang Yongı şunu hatırlatıyor 
     ''Uzun yıllara dayalı SSCB etkisinden kurtulduk. Ancak çağdaş Çinli mimarlar, günün estetik zorluklarını toplum ve teknoloji bakımından göğüsleme gücünden henüz yoksun görünüyorlar. Değişim, dış etmenlerin büyük baskını, Çin mimarlarının kültürel şizofrenisini doğurdu. Bugün hiç kimse, çağın Çin mimarisi nedir bilmiyor.'' Çinghua Tsinghua Üniversitesi öğretim üyesi mimar Vu Yaodong, 2008 Yaz Olimpiyatları için inşa edilecek stadyum hakkında, ''Bu stadyum, uluslara açık, ulusal stadyum. Mimarlığının bir Çinliye verilmesi çok daha iyi olurdu'' diyor. 
     Çin'in en baskıcı hanedanlarından Ming 1368-1644 döneminde kurulan ve imparatorluk sarayı sahası olan Yasak Şehir ve Mete Han'ın Çincesi Mao-Tun İÖ 209-174 zamanında, Çin Qin Hanedanı İÖ 221-206 döneminde ilk inşaatına başlanan Çin Seddi, dünyanın başını döndürmeye devam ediyor. 
     Uzaya ilk insanını ekimde gönderen Pekin, bugün ''uzaya açılan mimarisiyle'' övünmeye hazırlanıyor. 
     
</TEXT>
</DOC>
