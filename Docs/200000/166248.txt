<DOC>
<DOCNO> 166248 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/29/son/sontur19.html </URL>
<DATE> 2003/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Yenikapı'da denizde bulunan ceset, türkücü Güler Işık'ın ağabeyi 
</HEADLINE>
<TEXT>

     Yenikapı'da denizde cesedi bulunan Sabri Gültekin'in, türkücü Güler Işık'ın ağabeyi olduğu belirlendi. 
     Cesedi denizden çıkarılarak Adli Tıp Kurumu morguna kaldırılan Sabri Gültekin'i 47 teşhis etmek amacıyla, türkücü Güler Işık morga geldi. 
     Gözyaşlarını tutamayan Işık, basın mensuplarına yaptığı açıklamada, Sabri Gültekin'in ağabeyi olduğunu söyledi. 
     Işık, evli 3 çocuklu ağabeyinin, eşinin psikolojik tedavi görmesi ve kızının da rahatsızlığı dolayısıyla hastanede bulunması nedeniyle bunalıma girerek intihar etmiş olabileceğini bildirdi. 
     Ağabeyini en son 20 gün önce gördüğünü de anlatan Güler Işık, ''Aileme düşkün bir insanım. Her türlü sıkıntılarında yanlarında oldum. Ölümüne bir anlam veremedim. Ağabeyimin ölümü biz yıktı'' dedi. 
     Türkücü Işık, Gaziantep'te bulunan anne ve babasının gelmesinin ardından Sabri Gültekin'in İstanbul'da toprağa verileceğini kaydetti. 
     
</TEXT>
</DOC>
