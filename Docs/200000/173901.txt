<DOC>
<DOCNO> 173901 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/06/yazar/civaoglu.html </URL>
<DATE> 2003/08/06/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
No takiye komşu 
</HEADLINE>
<TEXT>

   
   Başbakanlıkta - Genelkurmay Başkanı ile "zirve"de, Serpil Çevikcan'ın izlenimlerine göre "Irak'a asker göndermek sürecinin yol haritası çizildi." 1 TEZKERE Kararlardan biri TBMM'den tezkere geçirilmesi... 
   Bunun anlamı "asker gönderimi için uluslararası anlaşma koşulunun aranmayacağıdır." Yani ne BM'den Irak'ta uluslararası güç oluşturma kararı beklenecek... Ne de NATO'dan - zaten sözü edilmeyen - bir ortak müdahale gücünün oluşması kararı... 
   Türkiye, kendi göbeğini kesecek. 
   Anayasa gereği Irak'a asker gönderme tezkeresini TBMM'den geçirecek. 
   Bu arada BM ya da NATO da karar alırsa ne ala... 
   Almazsa da Türkiye çizdiği yolda yürüyecek. 
   
   Para muhabbeti    Tezkere eksenli diğer kararlar şöyle 
   2 PARA Para pazarlığı yapılmayacak. 
   Bush'a "at pazarlığı" dedirten... ABD'nin ağırlıklı gazetelerinde ve TV'lerinde "Türkler Şark'ın halı tüccarları gibi pazarlık yapıyorlar" yorumlarına neden olan sündükçe sündürülen para pazarlıkları görüntüsü de verilmeyecek. 
   Ancak... 
   Sanıyoruz ki, o "para" oydaşması kapalı kapılar ardında tamamlandı bile. 
   İpleri ABD'nin elinde olan IMF'ye, 6 milyar 800 milyon dolarlık borç için 2 yıl erteleme kararı, bunu ciddi olarak düşündürtüyor. 
   Türkiye ertelemeyle nefes aldı. 
   Borsaya aylardır ilk kez dışarıdan para girdi. Endeks tırmanışa geçti. 
   Faizler, kriz öncesi düzeye indi. 
   Kurlarda çıkış duraladı. 
   Peki başka para pazarlığı 
   O açıklanmış değil miydi 
   İlk tezkere için öngörülen 6 milyar dolar bağış ya da 20 milyar dolar krediyi hatırlayın. O paketin bir kısmı için - uygun zemin, Irak'a gidecek birliklerimizin uygun adım yürüşünde oluşabilecek. mi 
   Bu para akışının rüzgarı, yerel seçimlere giderken AKP'nin yelkenlerini doldurur. 
   3 GECİKMEDEN Bu kez oyalama olmayacak. Belki, Meclis eylülde toplantıya çağrılabilir. MGK'nın toplanarak tavsiye kararı ve Genelkurmay Başkanı'nın bu kez asker gönderilmesine destek açıklaması, tezkerenin gene yol kazasına uğramaması sağlanmak isteniyor. 
   ..... 
   ABD artık komşumuz. 
   Komşu "bu kez no takiye" mesajı veriyor. 
   
   Ambalajın içi...    Alınan kararlar, sadece bir ambalaj ve onu saran kurdele mi 
   Ya içerik 
   Yani, Türkiye'nin Irak'a asker gönderişinin nedeni 
   "Türkiye, üniter, demokratik ve özgür yeni Irak'ın yapılandırılma sürecinde ağırlık sahibi olacak mı " 
   Örneğin ABD ile ilişkileri ilk tezkerede tren kaçtığı için elbette İngiltere - ABD ilişkileri gibi olamaz ama diğer sembolik sayıda asker gönderen "sembolik katılımcı" ülkelerden farklı olmalıdır. 
   Örneğin, Irak'taki 1 numaralı isim Bremer'in yardımcısı Türk komutan olamaz mı 
   Türk birliklerinin yüklenecek sorumluluk ve katkılarına paralel siyasi etkenlik de sağlanmalı. Böylece Irak halkına "ülkelerinin bütünlüğü, özgürlüğü, demokratik yapılanması için Türk askerinin orada olduğunu gösterecek" statü. 
   Kuzey Irak'taki KYB ve KDP Kürt oluşumları Türk silahlı güçlerini istemiyorlar. Arapların da istemedikleri bir devlet olmamalı Türkiye. 
   Olursa, bu kendini anlatmakta yetersizliği diye görülmeli. 
   Türkiye, Kuzey Irak'ın iki Kürt oluşumuna öyle yardımlarda bulunmuştur ki, başka devlet tarafından yapılsa, Ankara onu "bir numaralı düşman" ilan ederdi. 
   Para... 
   İlaç, gıda ve diğer insani yardım. 
   Liderlerine pasaport. 
   İkisi birbiriyle çarpışırken onların daveti üzerine aralarında kendi askerleriyle tampon bölge oluşturmak. 
   Hatta... 
   Bir soru 
   "KDP televizyonunun tüm altyapı donanımı Türkiye'den değil midir " 
   Ve daha bir dizi katkı. 
   Ama Türkiye onlara karşı tavır koyarak ve Türkmenleri kolluyor görüntüsü vererek, ırkçı gibi algılanmıştır. 
   Oysa, Türkiye'nin temel politikasının bu yakıştırmalarla ilgisi bulunmayan üniter Irak devleti olduğu iyi anlatılmalıydı. 
   Bu kez Araplar tarafından da Türkiye yanlış anlaşılmamalı. 
   Ambalajın içi de önemli. 
   
   
      
   
</TEXT>
</DOC>
