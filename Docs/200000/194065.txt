<DOC>
<DOCNO> 194065 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/07/son/sontur01.html </URL>
<DATE> 2003/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Samatya'da bir bankanın ATM kulübesine bebek terkedildi 
</HEADLINE>
<TEXT>

     Fatih'te bir bankanın ATM'sinde terk edilmiş bebek bulundu. 
     Alınan bilgiye göre, Samatya'daki Yapı Kredi Bankası'nın ATM'sinde kundağa sarılı bir bebek olduğunu gören vatandaşlar, durumu polise bildirdi. 
     Polis, 2 günlük olduğu sanılan kız bebeği, sağlık kontrolü için SSK İstanbul Eğitim Hastanesi'ne götürdü. 
     Hastane yetkilileri, bebeğin genel sağlık durumunun iyi olduğunu, ancak vücudunun çeşitli yerlerinde morluklar bulunduğunu ifade ettiler. 
     Bu morlukların darp izine benzemediğini belirten yetkililer, doğum sırasında oluşan lekeler olabileceğini kaydettiler. 
     Bebeğe, polislerce ''Gamze'' adı verildi. 
     
</TEXT>
</DOC>
