<DOC>
<DOCNO> 166441 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/30/son/sonspo37.html </URL>
<DATE> 2003/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizlispor'a Brezilyalı golcü geliyor 
</HEADLINE>
<TEXT>

     Yeni sezon hazırlıklarına başlayan Denizlispor'da, transfer çalışmaları da sürerken, Brezilyalı bir forvet oyuncusunun 2 Temmuz Çarşamba günü Denizli'ye geleceği bildirildi. 
     İsmi gizli tutulan Brezilyalı oyuncunun, çarşamba günü Denizli'de olacağı, anlaşma sağlanması durumunda da Kızılcahamam kampına götürüleceği belirtildi. 
     Gençlik ve Spor Denizli İl Müdürlüğü'nün Cankurtaran Tesisleri'nde cumartesi gününden bu yana kamp yapan yeşil-siyahlı futbolcular, bugün 3 çalışma yaptı. Teknik direktör Giray Bulak gözetiminde ağırlık çalışan ve kros yapan futbolcuların bir hayli yorulduğu gözlendi. 
     Kamp çalışmalarına izinli olan Timuçin ve A Milli Takım'ın Fransa'daki 6. FIFA Konfederasyon Kupası kadrosunda yer alan Servet dışındaki tüm futbolcularun katıldığını ifade eden Bulak, çalışmaların planlanan doğrultuda sürdüğünü söyledi. Bulak, Cankurtaran kampının yarın sabah yapılacak çalışmayla sona ereceğini, 4 Temmuz'da ise Kızılcahamam kampının başlayacağını kaydetti. 
     
</TEXT>
</DOC>
