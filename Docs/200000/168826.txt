<DOC>
<DOCNO> 168826 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/11/son/sontur33.html </URL>
<DATE> 2003/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Cinayet işledi, polisten kaçarken trafik kazasında yaralandı... 
</HEADLINE>
<TEXT>

     Aksaray'da, işlediği cinayetin ardından koşarak polisten kaçan bir kişi, geçirdiği trafik kazası sonucu ağır yaralandı. 
     Alınan bilgiye göre, daha önce aralarında alacak yüzünden husumet bulunan Hanife Çelik 26 ile Burhan B. 28 , karşılaştıkları Aksaray-Konya karayolu üzerindeki Buğday Pazarı önünde tartışmaya başladı. 
     Tartışmanın büyüyerek kavgaya dönüşmesi sonucu Burhan B, üzerinde taşıdığı bıçakla Hanife Çelik'i ağır yaraladı. Aksaray Devlet Hastanesi'ne kaldırılan Çelik, kurtarılamadı. 
     Kavgayı gören vatandaşların ihbarı üzerine olay yerine gelen polisten kaçmak isteyen Burhan D'ye, yolun karşı tarafına geçerken, 34 SDT 98 plakalı otomobil çarptı. 
     Ağır yaralı olarak Aksaray Devlet Hastanesi'ne kaldırılan Burhan D'nin hayati tehlikesinin devam ettiği, olayla ilgili soruşturmanın sürdürüldüğü bildirildi. 
     
</TEXT>
</DOC>
