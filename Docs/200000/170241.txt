<DOC>
<DOCNO> 170241 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/18/son/sonspo05.html </URL>
<DATE> 2003/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Altın Kupa'da çeyrek finalistler belli oluyor... 
</HEADLINE>
<TEXT>

     Kuzey ve Orta Amerika Futbol Şampiyonası'nda ''Altın Kupa'' A ve B grubunda da maçlar tamamlandı. 
     A grubunda Meksika, Brezilya, B grubunda da Kolombiya, Jamaika, gruplarda ilk 2 sırayı alarak çeyrek finale yükseldi. 
     A grubunda başkent Mexico City'de yapılan ve Kübalı Alfaro Nery'nin yönettiği son maçta Meksika, Honduras ile 0-0 berabere kaldı. 
     B grubunda Kosta Rikalı Greivin Porra'nın yönettiği Miami'deki mücadelede ise Kolombiya, Guatemala ile 1-1 berabere kaldı. Guatemala, 21. dakikada penaltıdan Carlos Ruiz'in golüyle 1-0 öne geçerken, 79. dakikada Mauricio Molina, 1-1 eşitliği sağladı. 
     Çeyrek final maçlarında 20 Temmuz'da Foxboro'da ABD-Küba, Kosta Rika-El Salvador karşı karşıya gelecek. 21 Temmuz'da Mexico City'de Meksika-Jamaika, Miami'de Kolombiya-Brezilya karşılaşmaları oynanacak. 
     A ve B gruplarında son puan durumları da şöyle 
     
     
A GRUBU TAKIMLAR O G B M A Y P 1- Meksika 2 1 1 0 1 0 4 2- Brezilya 2 1 0 1 2 2 3 3- Honduras 2 0 1 1 1 2 1 
     
     
B GRUBU TAKIMLAR O G B M A Y P 1- Kolombiya 2 1 1 0 2 1 4 2- Jamaika 2 1 0 1 2 1 3 3- Guatemala 1 0 1 1 1 3 1 
     
</TEXT>
</DOC>
