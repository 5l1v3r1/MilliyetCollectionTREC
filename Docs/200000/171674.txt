<DOC>
<DOCNO> 171674 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/25/son/sontur18.html </URL>
<DATE> 2003/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Evlilik hazırlığı yaparken düş kırıklığı yaşadı... 
</HEADLINE>
<TEXT>

     Sivas'ta evlenmek üzere tanıştırıldığı Azeri uyruklu kadın ve aracılık yapan kişiler tarafından dolandırıldığını iddia eden Kadir Poyraz 73 , savcılığa başvurdu. 
     Poyraz, A.A muhabirine yaptığı açıklamada, Almanya'da bir süre çalıştıktan sonra memleketi Sivas'a döndüğünü ve ölen eşinin boşluğunu doldurmak üzere evlenmeyi düşündüğünü söyledi. 
     T.F. ve Azeri uyruklu eşi S.F.'nin kendisini Azeri uyruklu Türk vatandaşı E.A. 40 ile tanıştırdıklarını anlatan Poyraz, bu kişilere önce, evleneceği E.A.'nın Türkiye'deki borçlarının ödenmesi için bin dolar verdiğini öne sürdü. 
     Poyraz, evlenmek üzere planlar kurarken, E.A'nın kendisinden Azerbaycan'da hasta olduğunu söylediği annesine gönderilmek üzere aralıklarla toplam 2 bin dolar, 250 milyon lira ve birçok ziynet eşyası aldığını iddia etti. 
     Evinde 3 gün konuk ettiği E.A.'nın nikah işlerini yapmak üzere dışarı çıktığı gün kendisini bırakıp gittiğini söyleyen Poyraz, bu kişilerin ''Nikah çetesi'' olduğunu ve kendisini dolandırdıklarını söyleyerek, Cumhuriyet Başsavcılığı'na başvurduğunu kaydetti. 
     
</TEXT>
</DOC>
