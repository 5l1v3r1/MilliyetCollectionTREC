<DOC>
<DOCNO> 197440 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/23/son/sondun19.html </URL>
<DATE> 2003/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Demiralp AB Türkiye'ye terörle mücadelede destek vermedi 
</HEADLINE>
<TEXT>

     Türkiye'nin AB nezdindeki Daimi Temsilcisi Büyükelçi Oğuz Demiralp, AB ülkelerini, terörle mücadele konusunda Türkiye'ye ''samimi ve güçlü'' destek vermemekle suçladı. 
     Fransa'da yayınlanan Le Monde gazetesinin, İstanbul'daki saldırılara ilişkin sorularını yanıtlayan Demiralp, Türkiye'nin 2 senedir sürekli ısrarlarına rağmen AB'nin, İBDA-C örgütünü terör örgütleri listesine almamasını eleştirdi. 
     Türkiye'nin laik, demokratik ve model bir ülke olduğunu belirten Demiralp, İstanbul'un medeniyetlerin buluşma yeri olduğuna işaret etti ve ''Son saldırılarla bu modeli hedef aldılar'' dedi. 
     Büyükelçi Demiralp, ''AB'nin Türkiye'nin üyelik arzusu karşısında kararsız davranmaması gerektiğini'' belirtti ve aksi takdirde bu durumun ''batılı modelin terörizm karşısında yenildiği'' şeklinde yorumlanacağı uyarısında bulundu. 
     Le Monde gazetesinde çıkan başka bir haberde ise İstanbul'daki saldırıların, Türkiye'nin AB üyeliğini nasıl etkileyeceğini ilişkin yorumlara geniş yer verildi. 
     
</TEXT>
</DOC>
