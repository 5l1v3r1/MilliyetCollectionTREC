<DOC>
<DOCNO> 166497 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/01/guncel/gun00.html </URL>
<DATE> 2003/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
YÖK'e tırpan tasarısı 
</HEADLINE>
<TEXT>

Milli Eğitim Bakanı Hüseyin Çelik'in Bakanlar Kurulu'na sunduğu yeni Yükseköğretim Kanunu tasarısında YÖK'ün görevleri tırpanlanırken, üniversitelerde türban serbestliğini sağlayacak yeni kılık - kıyafet yönetmeliği hazırlanmasının önü açılacak 
     BAHAR ATAKAN Ankara 

     Milli Eğitim Bakanı Hüseyin Çelik'in hazırladığı yeni Yükseköğretim Kanunu, tartışmaya neden olan türbanlı eğitime kapı aralayacak. Taslak, yasalaşırsa mevcut yönetmelikler altı ay sonra hükmünü yitirecek. Yeni hazırlanacak kılık kıyafet yönetmeliğiyle de üniversitelerde türban serbestisi gündeme gelebilecek. Bakanlar Kurulu'na sunulan 89 maddelik taslakta "türbanlı eğitim" yolunu açan bölümlerle ilgili son kararı Başbakan Erdoğan verecek ve buna göre düzenlemeler yapılarak Meclis'e sevk edilecek. Anayasa'nın yükseköğretimi düzenleyen 130. ve 131. maddelerinde değişiklik yapılmayacak. 
     
     İşte yeni düzenlemeler 
     Taslakta YÖK'ün görevleri tırpanlanırken, Üniversitelerarası Kurul'un ÜAK yetkileri güçlendirildi. Taslakta şu düzenlemeler yer aldı 

</TEXT>
</DOC>
