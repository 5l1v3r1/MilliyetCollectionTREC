<DOC>
<DOCNO> 171118 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/23/son/sondun03.html </URL>
<DATE> 2003/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Rehine kurtarma operasyonu bilançosu 7 ölü, 4 yaralı 
</HEADLINE>
<TEXT>

     Kolombiya'da, güvenlik güçlerinin solcu Kolombiya Devrimci Silahlı Güçleri'ne FARC mensup gerillaların elindeki rehineleri kurtarmak amacıyla düzenledikleri operasyonda, 1'i asker 7 güvenlik görevlisinin hayatını kaybettiği, 4 askerin de yaralandığı bildirildi. 
     Polis yetkilileri, FARC gerillalarının yollara barikat kurarak sivilleri rehin aldıklarına ilişkin istihbarat üzerine düzenlenen operasyonda, başkent Bogota'nın 190 kilometre batısında, Quinciha ve Anserma kentleri arasındaki bölgede güvenlik güçlerine ateş açıldığını belirttiler. 
     Bunun üzerine bölgeye sevk edilen ordu güçlerinin FARC gerillalarının elindeki 22 rehineyi kurtardıklarını belirten yetkililer, bölgedeki arama ve operasyonların sürdüğünü söylediler. 
     
</TEXT>
</DOC>
