<DOC>
<DOCNO> 186357 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/04/magazin/amag.html </URL>
<DATE> 2003/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
'Gelin'in sevgilisi kaçtı 
</HEADLINE>
<TEXT>

   Uzun aramalardan sonra Zara'nın sevgilisi rolü için 'Gelin' dizisine dahil olan Fikret Kuşkan, 'Bu rol uymadı' diyerek ayrıldı 
      BİRSEN ALTUNTAŞ 
   
   KANAL D'nin "Gelin" dizisinin yapımcısı Faruk Turgut'un, Zara ile başrol oynaması için haftalarca süren arayıştan sonra bulup 26 bölümlük anlaşma yaptığı Fikret Kuşkan, diziden erken ayrıldı. Daha önce pek çok ünlü jön ile görüşülen rol için ekiple birlikte Balıkesir'in Akçay ilçesine giden Kuşkan, bir süre sonra senaryo ile ilgili rahatsızlıklarını dile getirmeye başladı. 
   ROLÜNDEN memnun olmadığını belirten Kuşkan, 5. bölümde Turgut ile konuşarak ayrılmak istediğini söyledi. Senaryo gereği öldürülecek olan Kuşkan'ın 26 bölümlük anlaşması olduğu halde tazminat talebinde bulunmayacağını belirten Turgut, şöyle konuştu "Fikret, iyi oyuncu ama İstanbul dışında uzun soluklu çalışılacak biri değil. Onunla dokumuz uyuşmadı." 
   
   
</TEXT>
</DOC>
