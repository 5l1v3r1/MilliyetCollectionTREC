<DOC>
<DOCNO> 166308 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/30/spor/spo15.html </URL>
<DATE> 2003/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

Türkiye ikinci      İSTANBUL'DA üç gündür devam eden Uluslararası İstpolo Gençler Sutopu Turnuvası'nın son gününde Rusya'ya 5-4 yenilen Millilerimiz, rakibinin ardından ikinci oldu. Ataköy Açık Yüzme Havuzu'nda yapılan günün diğer maçında ise Gürcistan, Mısır'ı 8-6 mağlup etti. 
     
Altı yıllık hasret bitti      HALİÇ'TE yapılan İstanbul Kürek Şampiyonası'nda Büyük A erkeklerde Fenerbahçe'yi geride bırakarak birinci olan Galatasaray, 6 yıllık hasrete son verdi. İstanbul Şampiyonası'ndan zaferle ayrılan Cim - Bom'un Kürek Şube Sorumlusu Fatih Gökşen, "Bundan sonra rakipsiz olacağız" dedi. n SEDAT HARDAL 
     
Biniciliğe Sengel damgası      KLASSİS Golf-Country Club'da gerçekleştirilen Türkiye Binicilik Şampiyonası Engel Atlama Yarışları'nda Ogan Sengel birinci oldu. 93 atın mücadele ettiği şampiyonada, Enigma isimli atıyla İstanbul Atlıspor Kulübü adına yarışan Sengel'i Samandıra Atlıspor Kulübü'nden Sencer Horasan, Dandi 32 adlı atıyla takip ederken, Kara Kuvvetleri Binicilik Ekibi'nden Kadir Kartal ise Favori adlı atıyla üçüncü oldu. 
     
Sultanahmet'te bayrak yarışı      JEAN Humberg Kupası 8. Dünya Liseler Atletizm Şampiyonası'na katılan sporcular ve antrenörleri, Sultanahmet Meydanı'nda düzenlenen bayrak yarışına katıldı. Tüm branşlardaki sporcuların katıldığı yarış oldukça renkli eğlenceye sahne oldu. 
     

</TEXT>
</DOC>
