<DOC>
<DOCNO> 154735 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/06/spor/spo03.html </URL>
<DATE> 2003/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Revivo'ya yol göründü 
</HEADLINE>
<TEXT>

Terim'in ısrarına rağmen milli maça giden, bir türlü isteneni veremeyen İsrailli bardağı taşırdı 
     ERHAN TELLİ 

     "Yetiştiririz" 
     MİLLİ Takım nedeniyle Adanaspor maçında oynamayan ve geldiğinden bu yana isteneni veremeyen Revivo'nun ciddi bir şekilde uyarıldığı ve sezon sonunda gözden çıkarılacağı öğrenildi. İsrailli futbolcunun Fatih Terim'in, "Seni yetiştiririz" demesine rağmen, "Gitmezsem ülkemde beni hain ilan ederler" diyerek kritik Adana maçında yer almamasının bardağı taşırdığı belirtildi. 
     
     Davala uyarıldı 
     REVİVO gibi istenen performansı gösteremeyen Ümit Davala da uyarıldı. Teknik Direktör Fatih Terim'in, kendisine dikkat etmeyen ve üşüttüğü için hastalanıp, Trabzonspor maçında forma giyemeyen futbolcuyla sert bir konuşma yaptığı öğrenildi. Terim'in, şampiyonluk yarışında takımını yalnız bırakan Ümit'i de sezon sonunda Inter'e geri göndermeyi düşündüğü ifade edildi. 
     
Terim'i defansta sıkıntı bastı      XAVİER ile Ümit Davala'nın yokluğunda savunmada görev alan Vedat ve Mehmet Polat'ın başarılı futbolu, Galatasaray Teknik Direktörü Fatih Terim'i Gençlerbirliği maçı için sıkıntıya soktu. Karşılaşmanın hazırlıkları için bugün antrenmanlara başlayacak Sarı - Kırmızılılar'da savunma kurgusunun hangi futbolculardan oluşacağı merak konusu oldu. 
     SEZONU kapayan Hasan, Batista ve Berkant'ın dışında, Trabzon karşısında sakatlanan Ümit Karan, Arif ve Vedat'ın da tedavilerine başlandı. Ümit Karan'ın dün çekilen MR'ında sağ kasığında gerilmeye bağlı ödem tespit edildi ve sakatlığının önemli olmadığı belirtildi. Belinde adale spazmı bulunan Arif de dün muayene oldu. Vedat'ın ise durumunun ciddi olmadığı ve bugün takımla birlikte çalışacağı açıklandı. 
     
Hesap günleri      ŞAMPİYONLUKTA yarış Beşiktaş ile Galatasaray arasındaki çekişmeye kalırken, üst sıralardaki takımlar UEFA, altta bulunanlar ise kümede kalma hesapları yapıyor. Trabzonspor, Türkiye Kupası ile Avrupa'yı garantilerken, Gaziantep, Fenerbahçe, Malatya ve Ankaragücü, UEFA Kupası'na katılabilmek için kıyasıya bir yarış içine girdi. Ligin altı ise tam bir kaynayan kazan... Kocaeli'nin işi mucizelere kalırken, Elazığ, Göztepe, Bursa, Altay ve Denizlispor ecel terleri döküyor. 
     
Korkutan kredi      ALİ Sami Yen Stadı'nın yapımı için çok uluslu bir Amerikan şirketinden 100 milyon dolarlık kredi alan Galatasaray'ın, bu paranın yüzde 9'unu komisyon olarak paranın alımı sırasında ödeyeceği, masraflarıyla birlikte bunun 10 milyon doları bulduğu öğrenildi. Koşulsuz olarak verilen ve faizi yüzde 1 olan bu kredinin, stat inşaatı dışında da kullanılabilir olmasının, camiayı rahatsız ettiği ifade edildi. Kulübün ileri gelenleri, bu paranın hesapsızca harcanması durumunda kulübün ekonomik krize gireceğini işaret etti. 
     
Saha kapama cezası çok zorPFDK, Galatasaray'ın Adanaspor maçındaki olayları masaya yatıracak. Sarı - Kırmızılılar'a, hakem ve gözlemci raporları doğrultusunda sadece para cezası verilmesi bekleniyor 
     CEMAL ERSEN 

     Raporlar "hafif" kaldı 
     GÖZLEMCİ raporlarının "hafifliği" Galatasaray'ı cezadan kurtarıyor. Geçen hafta oynanan Adanaspor maçında sahaya atılan tehlikeli maddeler nedeniyle, hakem Bülent Demirlek'in yaptırdığı 3 ve 4 numaralı anonslar sonrası Disiplin Kurulu'na sevk edilen ve 1 maç saha kapatma cezası alması beklenen Sarı -Kırmızılılar'ın sadece para cezası ile kurtulacağı iddia edildi. 
     
     2.5 milyar lira ceza gelebilir 
     HAKEM Demirlek'in raporunun yanı sıra, gözlemciler Abdurrahman Arıcı ve Murat llgaz'ın raporları ile Galatasaray'ın savunmasını bugünkü toplantısında değerlendirecek olan PFDK'nın, yaşanan olayların saha kapama cezası verilmeyi gerektirecek "ağırlıkta" olmadığı yolunda karar alacağı öğrenildi. Kuruldan üst sınır olan 2.5 milyar lira para ile ihtar cezası çıkacağı kaydedildi. 
     

</TEXT>
</DOC>
