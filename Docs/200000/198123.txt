<DOC>
<DOCNO> 198123 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/27/yasam/yas05.html </URL>
<DATE> 2003/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Emekli öğretmenin cinneti aileyi yok etti 
</HEADLINE>
<TEXT>

   İzmir'de emekli öğretmen Kasım Koluaçık, av tüfeği ile oturdukları villayı basıp, ayrıldığı eşine, kızına ve damadına kurşun yağdırdı 
      MURAT EĞİLMEZ - BAHRİ KARATAŞ İzmir 
   
   Alize Tatil Köyü 70 numaralı villada önceki gece meydana gelen olayda, avukat Naim Şahin 36 , şiddetli geçimsizlik yaşayan kayınpederi Kasım 56 ve kayınvalidesi Meryem Koluaçık'ı 52 , aralarını düzeltmek için yeni aldığı villaya yerleştirdi. Burada da geçinemeyen Koluaçık çifti bir hafta önce boşandı. Meryem Koluaçık Çiğli'deki, Kasım Koluaçık da Menemen'deki evlerine yerleşti. İddiaya göre, bir süre önce tekrar villaya giden Kasım Koluaçık, evin kapısını kırarak kendisine ait eşyaları aldı. 
   
   Tüfekle villayı bastı 
   İstanbul'da avukatlık yapan Namık Şahin de, bayram tatili için eşi Nurten 32 , kızı Nildeniz 3 ve kızının bakıcısı Hatun Gölçik 40 'le birlikte villaya geldi. Meryem Koluaçık da kızı ve damadının yanına giderek tatile başladı. Önceki gece elinde pompalı tüfekle villaya giden Kasım Koluaçık'ın kapıyı tekmelemesi üzerine aşağıya inen damat Şahin'le kayınpederi arasında tartışma çıktı. "Beni karımdan ayırdınız" diye bağıran Koluaçık, tüfeğini ateşleyerek damadını kapının önünde öldürdü. 
   
   Ayrıldığı eşini aradı 
   Silah sesleri üzerine aşağıya inen kızı Nurten Şahin'e de ateş ederek öldüren Koluaçık, daha sonra üst katlara çıkarak eski eşini aradı. Kapı aralığından kızının ve damadının öldürüldüğünü gören Meryem Koluaçık kapıyı kilitledi. Kasım Koluaçık'ın kapıya rastgele ateş etmesi üzerine bacağından yaralanan Meryem Koluaçık, Hatun Gölçik ve torunuyla birlikte balkona sığındı. Aşağıya inen Kasım Koluaçık eski eşinin yaşadığını görünce tekrar yukarı çıkarak Meryem Koluaçık'ı da öldürdü. 
   Olayın ardından villadan ayrılan Koluaçık, KozbeyliYeniköy yolu arasında otomobilini durdurup yaşamına son verdi. 
   
   
   
   
   
   
   
</TEXT>
</DOC>
