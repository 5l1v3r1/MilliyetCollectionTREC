<DOC>
<DOCNO> 161606 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/07/spor/spo03.html </URL>
<DATE> 2003/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Canaydın garantisi 
</HEADLINE>
<TEXT>

Transfer konusunda Fatih Terim'e güvence veren Galatasaray Başkanı Canaydın, "6 milyon Euro ayırdım. Kredi gelir gelmez bunu iki katına çıkarırız" diye konuştu 
     CÜNEYT KARAKAYA 

     'Rahat ol Terim' 
     GALATASARAY Başkanı Özhan Canaydın ile Teknik Direktör Fatih Terim'in, iki hafta önce biraraya gelerek transferin maliyeti konusunda tüm detayları konuştukları ortaya çıktı. Terim'den, gelecek kredinin gecikmesi durumunda bile rahat olmasını isteyen Canaydın, "6 milyon euroyu kendi bütçemden veriyorum. Kredi gelir gelmez ise 12 milyon euroya kadar çıkarız' diye garanti verdiği öğrenildi. 
     
     Harekat tamamlanıyor 
     TERİM'İN bunun üzerine Avrupa yollarına düştüğü, Portekiz'de bir dizi görüşmeler yaptığı ifade edildi. Bonservisi Porto'da bulunan Pena ve Jankauskas üzerinde duran Terim'in, bu isimlerin transferi konusunda son aşamaya geldiği öğrenildi. Diğer Brezilyalı Clayton'un işinin bittiği ancak yedekte tutulduğu vurgulandı. Ancak Cim - Bom, şimdi de eldeki yabancıları nasıl göndereceğini düşünüyor. 
     
Cim-Bom 2 yıl Olimpiyat Stadı'nda      UĞRAŞ ÖZYURT 

     ATATÜRK Olimpiyat Stadı'nın iki yıl Galatasaray tarafından kullanılmasıyla ilgili resmi protokol dün imzalandı. Olimpiyat Evi'nde yapılan toplantıda biraraya gelen Devlet Bakanı ve Başbakan Yardımcısı Mehmet Ali Şahin, İstanbul Büyükşehir Belediye Başkanı Ali Müfit Gürtuna ve Galatasaray Başkanı Özhan Canaydın, sözleşmeye imza attı. Cim - Bom'un müsabaka programı dışında stadın tüm kullanım hakkının İstanbul Olimpiyat Oyunları Hazırlık ve Düzenleme Kurulu'na ait olduğu açıklandı. 
     
Jestroviç ısrarı      CİM-BOM, Anderlechtli Nenad Jestroviç ile Lukunku'yu takas yapmak için harekete geçti. Sarı - Kırmızılılar'ın Sırp golcüye karşılık Lukunku'nun yanısıra 1.5 milyon doları da gözden çıkardığı belirtildi. Yönetimin, Xavier, Ümit Davala, Hakan Ünsal ve Batista'yı da takas veya kiralık olarak gönderemeyi düşündüğü öğrenildi. 
     

</TEXT>
</DOC>
