<DOC>
<DOCNO> 151710 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/22/son/sontur15.html </URL>
<DATE> 2003/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'ın yeniden yapılandırılmasında kilit İskenderun limanı.. 
</HEADLINE>
<TEXT>

     Irak'ın yeniden yapılandırılmasına yönelik ABD taleplerine yanıtını sözlü olarak ileten Türkiye, katkı sağlayacağı alanları da netleştirmeye başladı. 
     Kaynaklar, yanıtın ABD'ye sözlü olarak iletildiğini belirterek, Türkiye'nin katkı yapabileceği alanlar arasında istikrar gücü, sağlık, inşaat ve insani yardım konularının bulunduğunu belirtiyorlar. 
     Türkiye'nin Afganistan'ın yapılanmasında da aktif rol oynadığını hatırlatan kaynaklar, coğrafi yakınlık nedeniyle, eğer ihtiyaç olursa askeri alanda Türkiye'nin bu bölgeye yardımının daha fazla olabileceğini kaydettiler. 
     İskenderun limanının, yeniden yapılanma sürecinde ana kapılardan biri olacağını ifade eden kaynaklar, Türkiye'nin petrol konusunda BM'nin daha etkili rol oynamasını istediğinin altını çizdiler. 
     





</TEXT>
</DOC>
