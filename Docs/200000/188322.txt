<DOC>
<DOCNO> 188322 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/13/son/soneko08.html </URL>
<DATE> 2003/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsada haftaya bakış... 
</HEADLINE>
<TEXT>

     Irak'a asker gönderilmesiyle ilgili tezkere oylaması ve seçimle ilgili beklentilerin realize edilmesinin ardından bu hafta piyasalarda, Irak'a asker gönderme koşulları ve IMF ile yürütülen 6. gözden geçirme çalışmaları gündemde öne çıkan gelişmeler olacak. 
     Geçen hafta tezkerenin kabul edilmesi ve YSK kararının büyük ölçüde realize edildiğine işaret eden Borsa uzmanları, orta vadeye ilişkin olumlu beklentilerin devam ettiğini kaydettiler. 
     Kısa dönemli beklentilerin gerçekleşmesinden kaynaklanan düzeltme ve dalgalı seyrin sürdüğünü aktaran uzmanlar, iyimserliğin korunmasıyla birlikte, çıkışın devamı için 15,700 seviyelerinin geçilmesi gerektiğini vurguladılar. 
     TEKEL ve TÜPRAŞ'ın özelleştirme çalışmalarının da yakından izlendiğini belirten uzmanlar, büyük ölçekli özelleştirmelerin tamamlanmasının da piyasaları güçlendirebileceği değerlendirmesini yaptılar. 
     
</TEXT>
</DOC>
