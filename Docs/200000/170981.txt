<DOC>
<DOCNO> 170981 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/22/son/sonspo30.html </URL>
<DATE> 2003/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Barış Kupası PSV Eindhoven'ın... Lyon'u 1-0 devirdi... 
</HEADLINE>
<TEXT>

     Güney Kore'de organize edilen ve Türkiye'den Beşiktaş'ın da katıldığı Barış Kupası'nda finalde Fransa lig şampiyonu Olympique Marsilya'yı 1-0 yenen Hollanda'nın güçlü ekibi PSV Eindhoven, kupanın ve 2 milyon dolarlık ödülün sahibi oldu. 
     Başkent Seul'de yapılan ve Japon hakem Masa Yoshi Okdada'nın yönettiği ve 33.778 kişinin izlediği karşılaşmanın golü, 23. dakikada penaltıdan geldi. Bu dakikada Lyonlu Eric Carriere, Eindhoven'lı forvet Arjen Robben'i ceza sahası içinde düşürünce, hakem penaltı noktasını gösterdi. Sağnak yağış altındaki maçta penaltı atışını gole çeviren Mark Van Bommel, skoru belirledi. 
     Böylece geçen yıl Güney Kore'yi Dünya Kupası'nda yarı finale taşıyan Hollandalı teknik direktör Guus Hiddink yönetimindeki Eindhoven, kupanın sahibi oldu. 
     Turnuvanın ikincisi olan ve Beşiktaş'ın da bulunduğu A grubundan gelen Olympique Lyon da 500 bin dolar para ödülü kazandı. 
     
</TEXT>
</DOC>
