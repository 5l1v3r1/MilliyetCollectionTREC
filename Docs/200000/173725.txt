<DOC>
<DOCNO> 173725 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/05/son/soneko15.html </URL>
<DATE> 2003/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa birinci seansı 210 puanlık artışla tamamladı... 
</HEADLINE>
<TEXT>

     İstanbul Menkul Kıymetler Borsası İMKB Ulusal-100 Endeksi, 1. seansı, 210.37 puan artışla 11,322.49 puandan tamamladı. 
     Hisse senetlerinin ortalama değer kazancı yüzde 1.89 olarak gerçekleşti. 
     Uzmanlar, haftaya iyimser bir gündemle başlayan piyasalarda, ikinci işlem gününde oluşan olumlu seyrin hızlı bir yükseliş trendine dönüştüğünü belirterek, günün ilk yarısı sonunda oluşan pozisyonların ve gelinen seviyelerin korunduğuna ve işlem hacimlerinin de geçtiğimiz haftalara oranla yüksek seyrettiğine dikkat çekti. 
     Dün, günü 11,112.12 puandan tamamlayan endeks, ilk seansa 11,114.85 puandan başladı. Seansın ilk yarısını 11,457.16 puandan geçen endeks, seansta en düşük 11,114.85, en yüksek 11,516.23 puanı gördü. 
     Seans kapanışında mali endeks 388.21 puan artışla 13,755.89 puana, sanayi endeksi 89.14 puan artışla 11,258.36 puana, hizmetler endeksi 79.96 puan artışla 7,243,73 puana yükseldi. 
     Böylece, önceki kapanışa göre mali grup hisseler ortalama yüzde 2.90, sanayi grubu hisseler ortalama yüzde 0.80, hizmetler grubu hisseler ise ortalama yüzde 1.12 oranında değer kazandı. 
     İşlem gören toplam 286 hissenin 175'i değer kazandı, 55'i değer yitirdi, 56'sının fiyatı değişmedi. 
     Seansta, toplam 593 trilyon 33 milyar 68 milyon liralık işlem hacmi gerçekleşti. 
     1. seansta, İş Bankası C, Garanti Bankası, Koç Holding, Sabancı Holding ve Yapı Kredi Bankası en yoğun işlem gören hisseler oldu. 
     
</TEXT>
</DOC>
