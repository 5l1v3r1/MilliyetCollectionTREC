<DOC>
<DOCNO> 185219 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/29/siyaset/siy07.html </URL>
<DATE> 2003/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
'Orgeneral Yalman'la ufuk turu yaptık' 
</HEADLINE>
<TEXT>

   ANKARA Milliyet 

   
   YÖK Başkanı Kemal Gürüz, Başbakan Tayyip Erdoğan'ın rektörlere "edepsiz" demesiyle başlayan tartışma sürerken, hükümetle "uzlaşma olsun diye uzlaşmayacakları"nı belirtti. Gürüz, "Kubilay sözünden neden rahatsız olunuyor, anlamıyorum. Biz cihada giden Müslüman kardeşler topluluğu değiliz" dedi. 
   CNN Türk'te yayımlanan Kafe Siyaset'e katılan Gürüz, YÖK Yasası'nın ilkeleri itibariyle çağdaş olduğunu kurumu, profesörlüğe müracaat edebilmek için konulan "uluslararası bilimsel performans" ölçütlerine uygun olmayanların eleştirdiğini söyledi. Gürüz, Kara Kuvvetleri Komutanı Orgeneral Aytaç Yalman'ı ziyaretiyle ilgili olarak da, "Yalman her zamanki nezaketiyle rektörleri toplayıp, 'beraber ufuk turu yapalım, gönlümüzün pası gitsin' diye davette bulundu. Sohbetti, her şey konuşuldu. Türk müziği görüşüldü. Hükümet Genelkurmay'a görüş sormuş, konu ondan açıldı. 'Nasıl yapalım' diye TSK'ye soran hükümet. Hıncı olan birtakım insanlar konuyu her Allahın günü açıyor" yorumunu yaptı. 
   
</TEXT>
</DOC>
