<DOC>
<DOCNO> 178087 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/25/son/sontur42.html </URL>
<DATE> 2003/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'ye karşı Türkmen protestosu... 
</HEADLINE>
<TEXT>

     İşçi Partili İP bir grup, Kerkük'te Türkmenlere yönelik saldırılar nedeniyle ABD'yi protesto etti. 
     Tepebaşı TÜYAP önünde toplanan grup, ''Türkmenin katili Amerika'' yazılı dövizler taşıdı, çeşitli slogan attı. 
     İP Genel Başkan Yardımcısı ve İstanbul İl Başkanı Turan Özlü de yaptığı açıklamada, ''ABD ve işbirlikçilerinin Türkmenlere yönelik cinayetlere başladıklarını'' ileri sürdü. 
     Özlü, Türkmen bürolarının ABD askerlerince ardı ardına basıldığını, evrak ve silahlara el konulduğunu, direnen Türkmenlerin de gözaltına alındıklarını kaydetti. 
     ABD'nin bir an önce Iraktan çekilmesi gerektiğini vurgulayan Özlü, ''Irak, Iraklılarındır. Arabı, Kürdü ve Türkmeni ile bütün Iraklılar kendi geleceklerini özgürce belirlemelidirler'' dedi. 
     Grup, açıklamanın ardından dağıldı. 
     
</TEXT>
</DOC>
