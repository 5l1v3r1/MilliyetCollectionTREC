<DOC>
<DOCNO> 160698 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/03/yasam/ayas.html </URL>
<DATE> 2003/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
ATİNA'NIN İLK KADIN BELEDİYE BAŞKANI 
</HEADLINE>
<TEXT>
'Biz Yunanlılar için İstanbul mıknatıs gibi' 
Dora Bakoyanis ile Ortaköy'de buluştuk Türk-Yunan ilişkilerini, Kıbrıs'ı, Avrupa'nın bakışını, türbanı konuştuk 
     YORGO KIRBAKİ İstanbul 

     Atina'nın ilk kadın belediye başkanı Dora Bakoyanis, 1954 doğumlu ve politikacı bir aileden geliyor Elefterios Venizelos'un yeğeni... Dora'nın babası da, Türk-Yunan ilişkilerinin geliştirilmesinin ilk savunucularından olan eski başbakan Konstantinos Miçotakis. İki çocuk sahibi olduğu ilk kocası Pavlos Bakoyanis'i 1989 yılında 17 Kasım terör örgütünün bir saldırısı sonucu kaybeden Dora'yı Ortaköy'e davet ettik. Boğaza nazır bir masada konuştuk... .. 
     
Türk-Yunan ilişkileri hakkında ne düşünüyorsunuz 
     Halklar arasında büyük benzerlikler var. Biz Yunanlılar, Türkleri sözgelimi Danimarkalılardan kendimize çok daha yakın hissediyoruz. Anlaşmazlıklarımızı çözmemiz şart. Son dönemde Türk savaş uçaklarının ihlalleri yüzünden gergin bir dönem yaşıyoruz. Bu ihlaller gereksiz. 
     
Ya Kıbrıs 
     Çok önemli bir sorun. Türkiye'deki yeni hükümetin gerekli siyasi iradeyi göstermesini bekliyoruz. Yeni bir sayfa açmanın zamanı geldi. Kıbrıs çözülürse Türkiye'nin Avrupa Birliği AB yolu açılır. Türkiye'nin AB'ye giden yolu Kıbrıs'tan geçiyor. 
     
Kıbrıs'ın çözümü yeterli mi 
     Kıbrıs çözülse bile bu, Avrupa'nın Türkiye'ye "Evet" diyeceği anlamına gelmez. Ancak, Kıbrıs çok önemli bir adım olacak. Biz Türkiye'nin Avrupa yolundaki güçlü müttefikiyiz. Türkiye'nin uzun vadede Avrupa'da yeri var. Ama o noktaya ulaşmak için Türkiye'nin de gerekli iç değişiklikleri de yapması gerek. Türk hükümeti Avrupa mantığını kabullenmeli. 
     "Eşimle burada tanıştık" 
İstanbul Belediyesi ile ilişkiniz... 
     Şehirlerin de devletler gibi diplomasisi vardır. Atina Belediyesi, İstanbul, Ankara ve İzmir belediyeleri için sıkı işbirliği yapabilir. Zaten Ali Müfit Gürtuna ile projeler hazırlamaları için üç komite kurulmasını kararlaştırdık. 
     
İstanbul'un sizin için anlamı ne 
     Biz Yunanlılar için İstanbul mıknatıs gibidir. Bu şehirle çok sıkı bağlarımız var. Bu arada, Türkiye'nin Heybeliada Ruhban Okulu'nun faaliyetine izin vermesini istiyorum. Bu, Avrupa'ya güçlü bir mesaj verecek. 
     
Başka bir anlamı yok mu 
     Kocamla 1997'de İstanbul'da tanıştım. Bu güzel şehirde tesadüfen bir araya gelmiştik. Ortak hayatımıza İstanbul'dan başladık. İlk buluşmada Çırağan Oteli'nde birlikte yemek yedik. İsidiros ile daha sonra İstanbul'u birlikte pek çok kez ziyaret ettik. Yalnız kalmak istediğimizde İstanbul'a geliyoruz. 
     
Türban hakkındaki görüşünüz... 
     Ben şahsen beğenmiyorum. Ancak beni politikacı olarak ilgilendiren, eğer kendi seçeneği ise kadının türban giymesidir. Nasıl haçımı boynuma takma hürriyetine sahip olmak istiyorsam, aynı şekilde isteyen her kadının türbanını giyme hürriyetine sahip olmasını isterim. 
     

</TEXT>
</DOC>
