<DOC>
<DOCNO> 156142 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/12/son/sondun24.html </URL>
<DATE> 2003/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'li yetkili itiraf etti "İran ile görüşüyoruz" 
</HEADLINE>
<TEXT>

     Amerikalı bir yetkili, ABD ve İran yetkililerinin yakınlarda gizli görüşmeler yaptığını doğruladı. 
     Kimliğinin bilinmesini istemeyen yetkili, bugün Kahire'de yaptığı açıklamada, savaş sonrası Irak dahil birçok konunun ele alındığı görüşmelerin Cenevre'de yapıldığını söyledi. 
     Yetkili, görüşmelerin ''teknik olarak BM şemsiyesi altında gerçekleştiğini'' de belirtti. 
     USA Today, bugün yayınladığı haberde, iki ülke yetkilileri arasında gizli görüşmeler yapıldığını, İran hükümetinin ABD ile diplomatik ilişkileri yeniden kurma konusu üzerinde düşünmekte olduğunu ileri sürmüştü. 
     İran Dışişleri Bakanlığı sözcüsü Hamid Rıza Asefi ise bugün Tahran'da düzenlediği haftalık olağan basın toplantısında, ''Amerikalı ve İranlı yetkililerin, ABD'nin İran'daki çıkarlarını temsil eden İsviçre Büyükelçiliği aracılığıyla Afganistan konusunda görüş alışverişinde bulunduğunu söylemiş, ancak bu görüşmelerde iki ülkenin karşılıklı ilişkilerinin de ele alındığı iddialarını reddetmişti. 
     
</TEXT>
</DOC>
