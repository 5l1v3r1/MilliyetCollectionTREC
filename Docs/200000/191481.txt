<DOC>
<DOCNO> 191481 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/27/guncel/agun.html </URL>
<DATE> 2003/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Defterleri sandığa sığmadı, kitap yaptı 
</HEADLINE>
<TEXT>

   "Bütün hayatım" dediği defterlerini, 80 yaşında, Yaşar Kemal'in ısrarıyla kitaplaştıran Hatice Alptekin, "Sandığı taşımak zor olmasaydı, yapmazdım" diyor 
      Elif Korap 
   
   Hatice Alptekin, Rusya'ya sürgüne gönderilmiş bir babanın kızı. Sovyet devriminin ilk yıllarında, gördüklerini, açlığı, babasının idama mahk m oluşunu, sonra kurtulup kaçışlarını eli kalem tuttuğunda yazmaya başlıyor. Yıllarca, yaşı büyüdükçe yazdığı defterlerin sayısı artıyor. El yazısıyla dolu defterler sandıklara sığmaz oluyor. Her gidilen yeni eve koca defter sandığı da gidiyor. Tatile çıkılırken, ev yanarsa kurtulsun diye sandık balkona çıkarılıp altına destekler konuyor. 
   "Bütün hayatım" dediği defterlerini 80 yaşında, aile dostu Yaşar Kemal'in de ısrarıyla kitaplaştıran Alptekin, defterlerden çıkan yaşam öyküsü için "Yüzyılın en ilginç ve dramatik hik yesi. Ama sandığı taşımak zor olmasaydı yine de kitap haline getirmezdim" diyor. 
   
   Önsözü Yaşar Kemal'den 
   Dr. Eser Alptekin'in annesi olan Hatice Alptekin, Yaşar Kemal'in önsözünü yazdığı ve Dünya Kitapları'ndan çıkan "Tersten Akıyordu Volga" isimli kitabı için şunları söylüyor "Yaşadığım yüzyıl çok değişkendi. Sovyet devrimine tanık oldum. Serüvenlerin içinde sürüklendim. Babam Sarıkamış'ta esir düşen bir din adamıydı. Rusya'da idama mahk m olmuştu, kimliğini değiştirdi kurtuldu. Çok ilginç bir yaşamımız oldu." 
   
   100 defteri tek bir 
   kitaba dönüştürmesinde Yaşar Kemal'in ölen eşi Thilda'nın büyük yardımı olduğunu söyleyen Alptekin, "Thilda'yla daha samimiydim ama yeni eşi Semiha Baban, Yaşar Kemal'i yaşama döndürdü. Yoksa gidiyordu koskoca adam" diyor. 
   
   
   
</TEXT>
</DOC>
