<DOC>
<DOCNO> 193747 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/06/son/soneko06.html </URL>
<DATE> 2003/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Hacettepe Üniversitesi Rektörlüğü'ne Prof. Özgen yeniden atandı 
</HEADLINE>
<TEXT>

     Hacettepe Üniversitesi Rektörlüğü'ne, Yükseköğretim Kurulu'nun önerdiği adaylar arasından Prof. Dr. Tunçalp Özgen yeniden atandı. 
     Resmi Gazete'nin bugünkü sayısında yayımlanan atama kararları ile Dışişleri Bakanlığı'nda açık bulunan Teftiş Kurulu Üyeliklerine Büyükelçi Burhanettin Muz ile Büyükelçi Bakanlık Müşaviri Türel Özkarol getirildi. 
     Milli Eğitim Bakanlığı Özel Eğitim Rehberlik ve Danışma Hizmetleri Genel Müdürlüğü'ne Genel Müdür Yardımcısı Ali Haydar Sıldıroğlu, Kültür ve Turizm Bakanlığı Kültür Varlıkları ve Müzeler Genel Müdür Yardımcılığına da İlhan Kaymaz atandı. 
     Köy Hizmetleri Sivas 5. Bölge Müdürlüğü'ne Sivas İl Müdürlüğü'nde görevli inşaat mühendisi Hamdi Özbek, Kayseri 4. Bölge Müdürü Cahit Dursun görevden alınarak, yerine aynı yer kimya mühendisi Ahmet Gengeç, Çevre ve Orman Bakanlığı Bakanlık Müşavirliği'ne Varol Kara, İller Bankası Trabzon 17. Bölge Müdürü Ziya Onur Baki görevinden alınarak, yerine Ensar Aktaş getirildi. 
     Maliye Bakanlığı baş hesap uzmanlıklarına da Ayla İpekoğlu, Erol Bektaş, Mehmet Öner, Ünal Tayyan, Halim Aydın, Fazıl Çiftçi, Yavuz Yıldırım, Mustafa Susam, Turgut Ekin, Hayrettin Turan, Murat Dokgöz, Nazmi Karyağdı, Birol Acar, Eyüp Taşkömür ve Mehmet Yaşar, hesap uzman yardımcıları Ali Beylik, Kahraman Çengeler, Recep Kaya, Berrak Ayazoğlu, Bilgi Gülmez, Noyan Alper Ünal ve Bora Topaloğlu atandı. 
     Yedek Askeri Hakim Subay Selçuk Barış Boybeyi, Selçuk Telli, Enver Tunç, Ömer Sömeli, Nazmi Emirhasanoğlu, İbrahim Işıktaş, Bülent Aydoğan, Altan Fatih Mehan da çeşitli illerdeki Askeri Mahkeme ve Savcılıklara Hakim ve Savcı yardımcısı olarak atandılar. 
     
</TEXT>
</DOC>
