<DOC>
<DOCNO> 151746 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/23/guncel/cgun.html </URL>
<DATE> 2003/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa'da türbana yasak 
</HEADLINE>
<TEXT>

İçişleri Bakanı'nın, kimliklerde türbanlı resimleri yasaklamasının ardından, Milli Eğitim Bakanlığı da dini simgelerle ilgili yasa değişikliği önerdi... 
     MİNE G.KIRIKKANAT Paris 

     Fransa'da, İçişleri Bakanı Nicolas Sarkosy'nin geçen hafta kimliklerde başörtülü fotoğrafların yasaklanmasını savunması üzerine alevlenen türban tartışması sürerken Milli Eğitim Bakanlığı da okullarda dini simgelerin taşınmasıyla ilgili sorunlara çözüm getirmek için yasa değişikliği önerdi. 
     Paris yakınlarındaki Bourget'de Fransa İslami Dernekler Birliği'nin UOIF kongresine katılan Sarkosy, karşısındaki sıraların sol yanında oturan türbanlı Müslüman kadınlar ve sağ yanındaki sıralarda ayrı oturan Müslüman erkek dinleyicilerin önünde, "Yasa, Fransız kimliklerinin üzerindeki fotoğrafların kadın ya da erkek, açık başlı olmalarını öngörmüştür. Müslüman kadınların bu yasaya uymaması için hiçbir neden yoktur" dedi. Bu sözleri salonda yoğun şekilde protesto edilen bakanın, ıslıklanmayı beklediği ve hazırlıklı olduğu, sözlerine "Yasa herkes için aynı ve tektir. Fransa'da cumhuriyetçi laik değerlere aykırı davranan bir İslamiyet olamaz" diye devam etmesinden anlaşıldı. 
     
     


GÜNCEL 




















</TEXT>
</DOC>
