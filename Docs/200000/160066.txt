<DOC>
<DOCNO> 160066 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/31/ekonomi/eko03.html </URL>
<DATE> 2003/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
'Hükümetin kur taahhüdü yok' 
</HEADLINE>
<TEXT>

     EKONOMİ SERVİSİ 

     Hazine'den sorumlu Devlet Bakanı Ali Babacan, "Herhangi bir kur taahhüdümüz yok, kurun ne olacağını piyasa belirliyor" dedi. 
     Deutsche Bank tarafından düzenlenen "Geçiş ve değişim sürecinde Türkiye" başlıklı toplantıda bir konuşma yapan Babacan, doların son dönemdeki düşüşünü şu sözlerle değerlendirdi 
     "Eurodan çok dolar problem yaratıyor. Vatandaşlar dövizden Türk Lirası'na dönüyor, bunun yarattığı bir düşüş var. Öte yandan dolar diğer para birimleri karşısında da hızla değer kaybediyor. Bu iki etki birleşince kur bugünkü bulunduğu seviyeye kadar geliyor. Ama bizim kur konusunda herhangi bir taahhüdümüz, hiçbir garantimiz yoktur." 
     Faiz indirimi konusunda ise piyasada bir beklenti bulunduğunu vurgulayan Babacan, "Ancak biz hükümet olarak Merkez Bankası'nın bağımsız olarak alacağı karara müdahale etmek istemiyoruz. Bu Merkez Bankası'nın kendi kararıdır" dedi. 
     

</TEXT>
</DOC>
