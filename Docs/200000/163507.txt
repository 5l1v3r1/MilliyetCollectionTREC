<DOC>
<DOCNO> 163507 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/16/son/sonspo12.html </URL>
<DATE> 2003/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Hakan, Hasan ve Rüştü Roma'nın gözdeleri... 
</HEADLINE>
<TEXT>

     İtalya 1. Futbol Ligi'nde kötü bir sezon geçiren AS Roma, gelecek yıl için yeni yapılanmaya gitme planları kurarken, Corriere della Sera'nın önerileriyle oluşan transfer listesinde Hakan Şükür, Hasan Şaş ve Rüştü Reçber'in isimleri de yer aldı. 
     Corriere della Sera gazetesinde yer alan transfer haberlerinde, Roma'nın hazırladığı listede forvette ''eski tanıdıklar'' olarak gösterilen Hakan Şükür, Paulo Sergio Suker, Boksiç, Esnaider, Les Ferdinand ve Kirsten'in de bulunduğu öne sürüldü. 
     Birkaç yıldır Roma dahil bazı İtalyan külüplerine Hasan Şaş'ın önerildiğini ve Roma Teknik Direktörü Fabio Capello'nun da Türk futbolcuyu beğendiğini kaydeden gazete, ''Halen genç olan çok yetenekli sol açık Hasan Şaş, ödeme yapılması halinde Galatasaray'dan sorunsuz alınır'' değerlendirmesini yaptı. 
     Roma'nın transfer pazarıyla ilgili verilen geniş haberde ayrıca Rüştü ile ilgili, ''En iyi kaleci şimdiden Barcelona'nın avucunun içinde Fenerbahçe'nin ve Türk Milli Takımı'nın oyuncusu, 30 yaşındaki Türk Rüştü. Taraftarlar onu, son Dünya Kupası'nda gözlerinin altına sürdüğü savaşçı imajıyla hatırlıyorlar'' ifadesi kullanıldı. 
     
</TEXT>
</DOC>
