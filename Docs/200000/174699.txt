<DOC>
<DOCNO> 174699 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/09/son/sontur02.html </URL>
<DATE> 2003/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Tacizci Mal Müdürü gözaltına alındı 
</HEADLINE>
<TEXT>

     Zonguldak'ın Devrek İlçesi Mal Müdürü'nün, küçük bir çocuğa tacizde bulunduğu iddiasıyla gözaltına alındığı bildirildi. 
     Devrek Kaymakam Vekili Musa Işın, yaptığı açıklamada, "155 polis İmdat"ı arayan A.U'nun, 5 yaşındaki oğlu M.U. adlı çocuğunun kaçırıldığını bildirmesi üzerine, emniyet ekiplerinin arama çalışmaları başlattığını söyledi. Işın, ekiplerin aramalarında Devrek Belediye Düğün Salonu'nda bir adamın, küçük bir çocuğu duvara sıkıştırarak elle tacizde bulunduğu sırada suçüstü yakaladıklarını belirtti. Gözaltına alınarak kimlik kontrolü yapılan kişinin Mal Müdürü A.F.Ö. olduğunun tespit edilmesinin ardından, hakkında idari ve adli işlemlerin başlatıldığını ifade eden Işın, müdür hakkında savcılığa suç duyurusunda bulunulacağını belirtti. 
     
</TEXT>
</DOC>
