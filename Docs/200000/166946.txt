<DOC>
<DOCNO> 166946 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/02/son/sontur51.html </URL>
<DATE> 2003/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaspçıya esnaf dayağı... 
</HEADLINE>
<TEXT>

     Hatay'ın İskenderun İlçesi'nde, bir emlak bürosunda gasp girişiminde bulunan silahlı 3 kişi, olay yerine zamanında gelen ve ''yunuslar'' olarak adlandırılan motorize polis ekiplerince etkisiz hale getirildi. 
     İskenderun'un Ulu Camii Caddesi'ndeki Büyükçarşı İşhanı'nın 2. katında emlak bürosu bulunan Musa Gülbeyaz 70 , bankadan 350 Euro çekip işyerine döndükten sonra kendisini takip ettiği belirlenen silahlı 3 kişi tarafından tehdit edildi. Gaspçılardan 2'si dışarıda gözçülük yaparken, arkadaşları M.Y 18 , Musa Gülbeyaz'ın başına silah dayayıp cebindeki parayı istedi. Çevredeki esnafın ihbarı üzerine olay yerine çağrılan motorize polis ekipleri, M.Y'nin elindeki silahı alarak etkisiz hale getirirken, diğer 2 kişi kaçmayı başardı. 
     Çevredeki esnaf, gaspçılardan M.Y'ye saldırarak dövünce, bir anda arbede yaşandı. Polislerin müdahalesi üzerine olaylar yatıştırıldı. 
     Polis yetkilileri, M.Y'nin gözaltına alındığını ve kaçan 2 gaspçının yakalanmasına çalışıldığını bildirdiler. 
     
</TEXT>
</DOC>
