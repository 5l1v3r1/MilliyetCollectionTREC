<DOC>
<DOCNO> 193997 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/07/son/soneko05.html </URL>
<DATE> 2003/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF Kuruluşların çok ucuz satılmasına gerek yok 
</HEADLINE>
<TEXT>

     Uluslararası Para Fonu IMF yetkilileri, Türkiye'deki özelleştirme gelişmelerini değerlendirirken, piyasaların güçlü tepki vermediği özelleştirme durumlarında, eldeki kuruluşların çok ucuza satılmasına gerek olmadığını belirttiler. 
     A.A muhabirinin sorularını yanıtlayan bir IMF yetkilisi, Tekel'in özelleştirilmesine yönelik süreçte özellikle tütün bölümü için olası alıcılarca verilen fiyatların, beklentilerin çok altında kaldığının hatırlatılması üzerine, ''Piyasanın güçlü tepki vermediği özelleştirmelerde kuruluşların çok düşük fiyata satılmasına gerek yok'' dedi. 
     Yetkili, bu durumun, Tekel'in yanı sıra Türkiye'nin özelleştirmeyi planladığı diğer kuruluşları için de geçerli olduğunu kaydetti. Aynı yetkili, buna karşılık hükümetin özelleştirme çabalarını sürdürmesinin gereğine de işaret etti. 
     

     
</TEXT>
</DOC>
