<DOC>
<DOCNO> 158576 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/24/ekonomi/eko05.html </URL>
<DATE> 2003/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüpraş ve Tekel haziranda satışta 
</HEADLINE>
<TEXT>

Özelleştirme İdaresi Başkan Vekili Kilci, Tüpraş ve Tekel'in haziranda satışa çıkartılacağını, Petkim ihalesinin de haziranda sonuçlanacağını söyledi 
     ANKARA Milliyet 

     Özelleştirme İdaresi ÖİB Başkan Vekili Metin Kilci, Tüpraş ve Tekel'in haziran ayı başında satışa çıkarılacağını söyledi. Kilci, Petkim ihalesinin haziran ayının ilk haftasında sonuçlanmasının beklendiğini söyledi. 
     
     Hedef değişmiyor 
     IMF Türkiye Masası Şefi Juha Kahkonen, Kilci'yi ziyaret etti. Görüşmeden sonra açıklama yapan Kilci, şeker fabrikalarının özelleştirilmesiyle ilgili olarak hazırlanan stratejinin haziran ayında Özelleştirme Yüksek Kurulu'na onaylanmasını beklediklerini söyledi. Kilci, Bu ay sonuna kadar hangi enerji kuruluşlarını özelleştirme kapsamına alınacağının belli olacağını belirtti. 
     4 milyar dolarlık özelleştirme hedefinin revize edilmesine gerek duyulmadığını bildiren Kilci, özelleştirmede ilk çeyrekte 30 milyon dolar hedeflenirken, gerçekleşmenin 27 milyon dolar olduğunu kaydetti. 
     

</TEXT>
</DOC>
