<DOC>
<DOCNO> 196901 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/20/son/sontur32.html </URL>
<DATE> 2003/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Galeria'ya bomba ihbarı asılsız çıktı... 
</HEADLINE>
<TEXT>

     İstanbul'da Levent ve Beyoğlu'nda meydana gelen iki patlamanın ardından Bakırköy'deki Galeria alışveriş merkezine yapılan bomba ihbarı asılsız çıktı. 
     Telefonla gerçekleştirilen ihbar üzerine alışveriş merkezine gelen çok sayıda çevik kuvvet, bomba uzmanı ve özel time ait polisler, buradaki çalışanlar ile müşterileri tahliye ederken, bomba uzman ekipleri de içeride arama yaptılar. 
     Alışveriş merkezinin girişlerini kapatarak etrafına emniyet şeridi çeken polis ekipleri, vatandaşların binaya yaklaşmasına izin vermedi. Galeria'nın önündeki otoparkta bulunan araçlar da çekiciler tarafından götürüldü. 
     Yapılan detaylı arama sonucu ise alışveriş merkezinde bombaya rastlanmadı. 
     Bu arada, Bakırköy'deki Atrium ve Carousel alışveriş merkezlerinde ihbarlar üzerine yapılan aramalarda da herhangi bir patlayıcı bulunmadı. 
     
</TEXT>
</DOC>
