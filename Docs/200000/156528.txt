<DOC>
<DOCNO> 156528 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/14/tv/ekran.html </URL>
<DATE> 2003/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Unutma Beni 
</HEADLINE>
<TEXT>

Yeni bölümleri Haziran'da ekrana gelecek Metin Şentürk ve Şevket Altuğ'lu dizi, ilk dört bölümün tekrarıyla izleyiciye kendini hatırlatıyor 
     Babasının yıllar önce annesine yazdığı şarkının peşinden İstanbul'a gelen Aliş ve burada tanıştığı üçkağıtçı Semai'yi anlatan "Unutma Beni" bugün ilk bölümden itibaren yeniden ekrana geliyor. İlk dört bölümün tekrarından sonra 11 Haziran'da dizinin yeni bölümleri izleyiciyle buluşacak. 
     KANAL D 23.00 


500 milyar isteyenler      Kenan Işık'ın sunduğu sevilen yarışma "Kim 500 Milyar İster" bu hafta iki yarışmacıyla evlerinize konuk olacak. İlk olarak Cüneyt Yazıcıoğlu'nun yarışacağı programda Beyza Kara da 500 Milyar'a ulaşmak için ter dökecek. 
     KANAL D 22.00 


Çocuklarını arayan anneler      Sİnan Çetin'in sunduğu "Film Gibi" bu hafta yine ayrılık öyküleri anlatıyor. 16 yıldır görmediği kızı Sevgi K.'yı arayan Ayşe Y., 9 yıldır görmediği oğlu Serkan A.'yı arayan Saniye A. ve 2.5 yıldır eşinden ayrı olan Satıriye Y. bu haftaki öykülerin kahramanları... 
     KANAL D 20.30 


Deprem gerçeği      Genç Bakış Abbas Güçlü'nün programı "Genç Bakış"ta, Hürriyet Gazetesi ile Kanal D'nin başlattığı "Okullarımız Yıkılmasın" kampanyasına destek verilecek. Kocaeli Üniversitesi'nden canlı yayınlanacak programa, Milli Eğitim Bakanı Hüseyin Çelik, Kocaeli Ü. Rektörü Prof. Dr. Baki Komşuoğlu, Hürriyet Gazatesi İcra Kurulu Başkan Yardımcısı Vuslat Doğan Sabancı ve Boğaziçi Ü. Kandilli Rasathanesi eski ve yeni başkanları, Prof. Dr. Ahmet Mete Işıkara ile Prof. Dr. Gülay Barbarosoğlu konuk olacak. KANAL D 00.10 
     Siyah Beyaz Tunca Bengin, İstanbul Büyükşehir Belediye Başkanı Ali Müfit Gürtuna ve Prof. Dr. Ahmet Ercan ile "İstanbul depreme hazır mı " sorusuna yanıt arıyor. TRT 2 21.10 
     

</TEXT>
</DOC>
