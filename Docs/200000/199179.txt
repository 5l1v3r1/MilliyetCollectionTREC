<DOC>
<DOCNO> 199179 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/02/yasam/ayas.html </URL>
<DATE> 2003/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu soruyu en çok ev kadınları soruyor 
</HEADLINE>
<TEXT>
   'Ben AIDS'li miyim ' 
   AIDS günü nedeniyle Türkiye de dahil, dünyanın dört bir yanında dün festivalleri andıran etkinlikler düzenlendi, hastalık hakkında bilgi verildi. İşte hastalığın son hali... 
      Tahsin Aksu 
   
   UNICEF Türkiye Temsilcisi ve BM HIV AIDS Tema Grup Başkanı Edmond Mc Loughney, Türkiye'deki AIDS'li sayısının resmi olarak 1600 olduğunu ancak gerçek rakamın bunun kat kat üstünde olduğunu açıkladı. 
   "1 Aralık Dünya AIDS Günü" ve "1-7 Aralık AIDS'le Mücadele Haftası" nedeniyle Pera Palas'ta dün düzenlenen basın toplantısında konuşan Mc Loughney, dünyanın şu anda AIDS açısından küresel bir krizle karşı karşıya olduğunu söyledi. 
   AIDS Savaşım Derneği Başkanı Prof. Dr. Selim Badur da AIDS'in artık sadece belli grupların hastalığı olmadığına dikkat çekerek, "İstanbul Üniversitesi Tıp Fakültesi Doğrulama Merkezi'ne başvurularda ilk sırayı ev kadınları almaya başladı" dedi. 
   
   Dev prezervatifli yürüyüş 
   Dünya AIDS Günü nedeniyle düzenlenen festival ise Galatasaray'dan yürüyüşle başladı. Condomi adlı Alman prezervatif firması ve aralarında AKUT'un da bulunduğu sivil toplum örgütleri festivale destek verdi. 
   Yürüyüşte pantomimciler, palyaçolar ve ilginç göstericiler, izleyenlere neşeli dakikalar yaşattı. Firma maskotu olan dev prezervatif adam maketleri de ilgi çekti. 
   Yürüyüş sırasında "Yaşamla dansınızı yarım bırakmayın", "Sen görmek istemesen de ben buradayım" yazılı dövizler taşındı. Bu arada Taksim Meydanı, Galatasaray ve Tünel olmak üzere üç ayrı noktada gün boyunca dağıtılan ücretsiz prezervatife halkın ilgisi yoğundu. Sanatçı Toprak Sergen de dernek üyeleriyle birlikte prezervatif dağıttı. 
   
   YURDUN HER KÖŞESİNDE...    AIDS'le Mücadele Derneği Üyesi Doç. Dr. Süheyla Bölükbaşı 57 , HIV taşıdığı için okula alınmayan veya çeşitli güçlükler çıkarılan çocukların sorunlarını anlatmak için öğrenci önlüğü giyerek İzmir Alsancak'taki Gazi İlköğretim Okulu önünde oturup ağladı broşür dağıttı.Şanlıurfa'da Kızılay Kan Merkezi'nden 1996'da test edilmeden verilen kandan AIDS'e yakalanan Müzeyyen Işıkgöz'ün eşi Sedat Işıkgöz, Dünya AIDS Günü'nde bile unutulduklarını belirtti. Kayseri Kocasinan Belediyesi Sağlık Müdürlüğü, isteyen çiftlere AIDS hastalığını belirleyen Eliza testini ücretsiz yaptı.Samsun AIDS Savaşım Derneği Başkanı Prof. Dr. Murat Günaydın, "Ülkemizde resmi rakamlara göre AIDS'li sayısı 1601. Ama en iyimser ihtimalle gerçek rakam 10 katı" dedi.İzmir'de AIDS günü dolayısıyla eğitimcilere yönelik bir konferans düzenlendi. İzmir İl Milli Eğitim Müdürü Kamil Aydoğan, "HIV taşıyıcısı Y.O. ile İzmir'de insanlık sınavı verdik" diye konuştu. 
   TÜM DÜNYADA SAYILARLA AIDS 
   2003'te patladı    Bu yıl AIDS nedeniyle 3 milyondan fazla kişi hayatını kaybetti dünya çapında HIV taşıyanların sayısı 40 milyona ulaştı... 
   DIŞ HABERLER SERVİSİ 
   
   Birleşmiş Milletler'e bağlı AIDS ile Mücadele Programı'nın UNAIDS raporuna göre, 2003'te HIV AIDS vakalarında ve hastalığın yol açtığı ölü sayısında bugüne kadarki en büyük artış tespit edildi. 
   AIDS ve hastalığa yol açan HIV'e ilişkin bazı bilinenler ve rakamlar, şöyle sıralanıyor 
   2003'te hastalıktan 3 milyondan fazla kişi öldü HIV bulaşan yaklaşık 5 milyon kişiyle, dünya çapında HIV taşıyanların sayısı 40 milyona ulaştı.Afrika, yine hastalıktan en fazla etkilenen bölgeydi HIV taşıyanların sayısı 3.2 milyon yeni vakayla 26.6 milyona yükseldi. 2003'te bu bölgede 2.3 milyon kişi öldü.AIDS'in hızla yayıldığı Doğu Avrupa ve Orta Asya'da, 2003'te yaklaşık 230 bin kişiye HIV bulaştı, sayı 1.5 milyona ulaştı.AIDS ilk olarak 1981'de ABD'de, eşcinsel erkekler arasında tespit edildi. HIV 1984'te keşfedildi.HIV bağışıklık sistemine saldırıyor ve vücudu, hayatı tehdit eden hastalıklara karşı savunmasız bırakıyor.Virüs cinsel temas, kan nakli, şırınga iğnesi paylaşımı yoluyla ya da hamile kadından cenine ve HIV'li annenin sütünden bebeğine bulaşıyor. 
   
</TEXT>
</DOC>
