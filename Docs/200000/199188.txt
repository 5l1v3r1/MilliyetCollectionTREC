<DOC>
<DOCNO> 199188 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/02/yasam/yas09.html </URL>
<DATE> 2003/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Küçük Mehmet de maganda kurbanı 
</HEADLINE>
<TEXT>

   'Hava atmak' için rastgele ateş eden maganda, annesinin sırtındaki 4 yaşındaki Mehmet'i vurdu 
      DOĞAN HABER AJANSI Tekirdağ 
   
   Tekirdağ Şarköy'de arkadaşlarına gösteriş yapmak için nişan aldığı ağaca ateş eden Kerem Duman, annesinin sırtındaki çocuğun ölümüne neden oldu. Şarköy'e bağlı Gölcük köyünde, önceki gece 21.30 sıralarında arkadaşlarıyla köy çeşmesinin duvarında oturan Duman 19 , belinden çıkardığı ruhsatsız tabancasıyla 40 metre uzaklıktaki bir ağaca nişan aldı ve "Bakın şimdi buradan o ağacı nasıl vuracağım" diyerek tetiğe bastı. 
   
   Düğünden dönüyorlardı 
   Hedefi bulmayan kurşun, köy düğününden evine giden Fahriye Kul'un sırtında taşıdığı oğlu Mehmet Can Kul'un 4 gözünden girerek kafasından çıktı. Küçük çocuk olay yerinde ölürken, oğlunu kanlar içinde gören anne Kul baygınlık geçirdi. Kul'un cesedi Şarköy Devlet Hastanesi'ne kaldırıldı. Şoka giren anne ise tedaviye alındı. Jandarmanın gözaltına aldığı ve suçunu itiraf eden Duman, nöbetçi mahkemece tutuklanarak Şarköy Kapalı Cezaevi'ne konuldu. 
   
   
</TEXT>
</DOC>
