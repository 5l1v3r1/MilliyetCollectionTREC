<DOC>
<DOCNO> 172928 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/01/tv/ekran.html </URL>
<DATE> 2003/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Büyük buluşma 
</HEADLINE>
<TEXT>

   Galatasaray, en önemli hazırlık maçında Okan ve Emre'li Inter'le karşılaşıyor 
      Kanal D'de bugün üç maç var. İlki, uzun süredir merakla beklenen Amsterdam Turnuvası'ndan Galatasaray, ilk ciddi sınavını Okan ve Emre'li Inter'e karşı verecek, Kanal D bu maçı saat 19.55'ten itibaren İlker Yasin'in sunumuyla naklen yayınlayacak. 
   
   Devlerin randevusu 
   Ajax'la Liverpool arasındaki ikinci maçı ise saat 22.15'te yine naklen yayınlanacak. Futbol şölenine son nokta banttan verilecek M. United-Juventus maçıyla konacak. 
   KANAL D 01.00 
   
   
   Cuma konserlerinde müziğin farklı renkleri    CNBC-E'nin cuma konserlerinde yine dev bir isim var Rolling Stones. Müzikte 40 yılı deviren Mick Jagger ve arkadaşları, "Forty Licks" adlı "best of" albümden sonra Avrupa turuna devam ediyorlar. 
   Bugün izleyeceğimiz Rolling Stones konseri ise grubun İstanbul'u da kapsayan "Bridges to Babylon" turnesinden seçilmiş. 
   CNBC-E 01.00 
   
   Burhan Şeşen'in "Yorumsuz"da bu haftaki konuğu, Vasiliki Papageorgiou. 1998'den bu yana Grup Gündoğarken'le çalışan sanatçı, yapımda geleneksel Yunan ezgileriyle karşınızda olacak. 
   TV8 21.00 
   
   
   Kız Kulesi'nde dalgalı sohbet    Ece Temelkuran canlı yayınlanan programında bu hafta Murat Belge'yi konuk ediyor. Temelkuran ve Belge'nin Kız Kulesi'nde yapacakları "dalgalı" sohbetin konu başlıkları şöyle "Köşe yazarlığı müthiş sıkıcı", "Ölümle selamlaşmak insanı değiştirir", "Dalga geçilmeyecek hiçbir şey yoktur", "Murat Belge bir militandır " 
   TV8 15.30 
   
   

   KISA... KISA...    Parametre Özel Meliha Okur'un "Ege turu"nda bugün, Ayvalıkta "zeytincilerin sorunları" ekrana yansıyacak. CNN TÜRK 16.15 
   Kingpin Meksikalı bir mafya ailesini anlatan "Kingpin", yeniden ekrana geliyor. Altı bölümden oluşan ve Cadena ailesi ile peşlerine düşen ajanları anlatan dizi, ABD'de sezonun en iyi "yeni" dramaları arasında yer aldı. CNBC-E 21.00 
   Show Gecesi Emel Müftüoğlu'nun bu haftaki konukları Hakan Peker ve Reyhan Karaca olacak. TRT 1 21.40 
   Manşet Özel - Özet Mehmet Ali Birand'ın, 28 Temmuz-1 Ağustos tarihleri arasında Washington'da "Türk - ABD ilişkileri" üzerine yaptığı röportajların özeti ekrana gelecek. CNN TÜRK 23.10 
   
   
</TEXT>
</DOC>
