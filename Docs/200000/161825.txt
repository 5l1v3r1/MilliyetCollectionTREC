<DOC>
<DOCNO> 161825 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/08/son/sondun02.html </URL>
<DATE> 2003/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Polonya'da AB referandumu için halk kılını kıpırdatmıyor.. 
</HEADLINE>
<TEXT>

     Polonya'da Avrupa Birliği'ne AB katılımla ilgili yapılan, iki gün sürecek halk oylamasının ilk gününde katılım oranı büyük kentlerde yüzde 20 civarında kaldı. 
     Seçim komisyonu yetkilileri, ilk günkü oylama sonucuna göre kentlerde en yüksek katılım oranının kuzeydeki Olsztyna'da yüzde 28, ün düşük katılım oranının da kuzeydoğudaki Lomzy'de yüzde 18 olduğunu kaydettiler. 
     Polonya anayasasına göre, yarınki oylama sonucuna göre de katılım oranı yüzde 50'nin altında kalırsa referandum geçersiz sayılacak. 
     Uzmanlar kırsal kesimin, çiftçilerin pazar günü çalışmaması nedeniyle bugün oy kullanacağını belirtiyorlar. 
     Halkoylaması sonucunda geçerli ''evet'' oyu alınması durumunda, Devlet Başkanı Aleksander Kwasniewski'ye Polonya'nın, gelecek yılki genişleme dalgasında AB'ye katılımını sağlayacak Birlik ile üyelik anlaşmasını onaylama yetkisi verilecek. 
     Polonya 38 milyon nüfusuyla, AB'ye 1 Mayıs 2004 itibarıyla katılmaya davet edilen 10 aday ülkeden en büyüğü. 
     Adaylardan Slovakya, Malta, Slovenya, Macaristan ve Litvanya'da halk AB üyeliğini onaylarken, Çek Cumhuriyeti, Estonya ve Letonya henüz referandum yapmadı. Diğer aday Kıbrıs Rum kesimi ise halkoylaması yapmayacak. 
     
</TEXT>
</DOC>
