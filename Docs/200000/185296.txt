<DOC>
<DOCNO> 185296 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/29/son/sondun30.html </URL>
<DATE> 2003/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Kerkük - Yumurtalık hattında onarım hafta sonunda bitiyor... 
</HEADLINE>
<TEXT>

     Kerkük-Yumurtalık petrol boru hattındaki onarım çalışmalarının, hafta sonunda tamamlanacağı bildirildi. 
     Kuzey Irak Petrol Şirketi'nden bir yetkili, AFP'ye verdiği demeçte, ''Kerkük petrollerini Yumurtalık'a bağlayan boru hattının onarımı için teknisyenlerimizle gece gündüz çalışıyoruz. Çalışmalar hafta sonuna bitmiş olacak'' dedi. 
     Yetkili, Türkiye'ye petrol pompalamaya ise Ekim ortalarında başlamayı umduklarını belirtti. 
     Kuzey Irak petrolünü Akdeniz'e akıtan Kerkük-Yumurtalık boru hattı, bir ay içinde dört kez sabote edilmişti. 
     
</TEXT>
</DOC>
