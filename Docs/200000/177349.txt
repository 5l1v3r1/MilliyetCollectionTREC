<DOC>
<DOCNO> 177349 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/22/spor/aspo.html </URL>
<DATE> 2003/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
MONDRAGON'A MİLLİ ÖFKE 
</HEADLINE>
<TEXT>

   Kolombiya Milli Takımı'na zorla giden Galatasaray'ın file bekçisi Teknik Direktör Francisco Maturana'nın gazabına uğradı. Disiplin Kurulu'na verilen Mondragon'a ağır para cezası geleceği açıklandı 
      MEHMET ÇİFTÇİ 

   
   Kavga ettiler 
   GALATASARAY'IN Kolombiyalı file bekçisi Mondragon'un, ABD'deki Kolombiya - Slovakya milli maçına gitmeden önce Milli Takım Teknik Direktörü Francisco Maturana ile kavga ettiği öğrenildi. Mondragon'un, İstanbul'dan iki kez hocasını aradığı ve Milli Takım'a katılmak istemediğini bildirdiği ve niye Cordoba'nın çağrılmadığını sorduğu belirtildi. 
   
   'Olay skandal' 
   MATURANA'NIN gelişmelere sinirlenerek Mondragon'u Disiplin Kurulu'na verdiği ve maçtan sonra tecrübeli kaleciye ağır para cezası geleceği açıklandı. Teknik Direktör Francisco Maturana, "Herkes kafasına göre hareket edemez. Bu bir milli görevdir. Federasyon kimi çağırdıysa o takıma gelecektir. Olayı skandal olarak görüyorum. Cezasız kalmayacak" dedi. 
   
   Cordoba gitmedi    BEŞİKTAŞ ile üç yıllık sözleşme yenileyen Cordoba, Mondragon'un aksine çağrıldığı halde Milli Takım'ını geri çevirdi. Kolombiyalı file bekçisi takımının lig, Şampiyonlar Ligi ve Türkiye Kupası'ndaki sınavlarını düşünerek özel maçlara gitmeyeceğini belirtti. Cordoba'nın bu davranışı teknik heyet ve yönetim içinde büyük memnunlukla karşılandı. Tecrübeli file bekçisi ülkesine gidiş dönüşlerde büyük sıkıntı ve zaman kaybı yaşadığını söyledi. 
   
   
</TEXT>
</DOC>
