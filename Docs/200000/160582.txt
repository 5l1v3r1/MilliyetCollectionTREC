<DOC>
<DOCNO> 160582 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/02/son/sonspo14.html </URL>
<DATE> 2003/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Adanaspor hasılattan memnun... 
</HEADLINE>
<TEXT>

     Adanaspor'un, 2002-2003 sezonunda sahasında yaptığı 17 maçı 87 bin 427 seyircinin izlediği ve 635 milyar 858 milyar lira hasılat elde edildiği bildirildi. 
     Adanaspor Kulübü'nden yapılan açıklamaya göre, turuncu-beyazlı ekibin sahasında yaptığı 17 maçı, 87 bin 427 seyirci izledi. Taraftarın en çok, 16 bin 671 kişi ile Beşiktaş maçına ilgi gösterdiği ve 187 milyar 510 milyon lira hasılat sağlandığı belirtildi. 
     Turuncu-beyazlı ekibin, bin 365 kişi ile en az taraftarın izlediği İstanbulspor ile yaptığı maçtan da 5 milyar 722 milyon lira gelir elde edildiği kaydedildi. 
     Açıklamada, 17 maçta toplam 635 milyar 858 milyon lira hasılat sağlandığı, bunun 43 milyar 927 milyon lirasının pay olarak Futbol Federasyonu'na aktarıldığı, 70 milyar 515 milyon 300 bin lirasının hakem ve gözlemcilere ödendiği, masrafların da 31 milyar 22 milyon 434 bin lira olduğu ifade edildi. 
     Bu ödemelerin ardından 2002-2003 sezonunda seyirci hasılatı olarak kulübün kasasına 490 milyar 393 milyon lira kaldığı kaydedildi. 
     
</TEXT>
</DOC>
