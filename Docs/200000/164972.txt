<DOC>
<DOCNO> 164972 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/23/son/sonspo13.html </URL>
<DATE> 2003/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor 4 Rumen ile ön anlaşma yaptı 
</HEADLINE>
<TEXT>

     Bursaspor'da, 25 Haziran'da yapılacak olağanüstü kongrede başkan adayı olan Fikret Üstenci'nin listesinde yer alan yöneticilerin, 4 Rumen oyuncuyla anlaştıkları öğrenildi. 
     Üstenci'nin listesinde yer alan bazı yöneticiler, Hagi'nin alınmasını istediği National Bükreş'in 31 yaşındaki file bekçisi Bogdan Vintila, sol kanat oyuncusu Çornel Frasineanu, Bacau'nun savunma oyuncusu Ialian Miu ve geçen sezon Almanya'nın Stuttgart takımında başarılı bir sezon geçiren golcü futbolcu Ioan Genea ile görüştüler. Yaklaşık 3 gün süren görüşmelerin ardından, 4 futbolcunun da ikna edildiği ve ön anlaşma yapıldığı belirtildi. 
     Hagi'nin de katıldığı görüşmelerde anlaşma sağlanan futbolcuların, 25 Haziran'da yapılacak kongreyi Fikret Üstenci'nin kazanması halinden Bursa'ya gelerek kendilerini yeşil-beyazlı takıma bağlayacak resmi sözleşmeyi imzalayacakları öğrenildi. 
     
</TEXT>
</DOC>
