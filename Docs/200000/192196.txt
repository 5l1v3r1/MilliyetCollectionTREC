<DOC>
<DOCNO> 192196 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/30/son/sondun24.html </URL>
<DATE> 2003/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Yahudi Kongresi Başkanı'ndan Bremer'e sert tepki 
</HEADLINE>
<TEXT>

     Amerikan Yahudi Kongresi Başkanı Norman Liss, ABD'nin Irak'taki sivil yöneticisi Paul Bremer'in, Osmanlı İmparatorluğu'nu ''sömürgeci güç'' olarak niteleyen açıklamasına tepki gösterdi. 
     Cumhuriyetin 80. kuruluş yıldönümü dolayısıyla Türkiye'nin BM nezdindeki Daimi Temsilciliği'nde verilen resepsiyona katılan Liss, Bremer'i açıklamasından dolayı eleştirerek, bu sözlerin Amerikan yönetiminin görüşlerini yansıtmadığını kaydetti. 
     Tarihin Bremer'in söylediklerinin tersine Osmanlı İmparatorluğu'nun bölgede bir sömürgeci güç gibi hareket etmediğini ortaya koyduğunu belirten Norman Liss, bunların son derece yanlış sarfedilmiş sözler olduğunu ifade etti. 
     Liss, Amerikan Yahudi Kongresi'nin Türkiye ile dostluğa büyük önem verdiğini kaydetti ve Bremer'in açıklamalarıyla ilgili olarak Amerikan yönetimi ve kendi kuruluşları nezdinde harekete geçeceğini bildirdi. 
     
</TEXT>
</DOC>
