<DOC>
<DOCNO> 173119 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/02/spor/aspo.html </URL>
<DATE> 2003/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
ASLAN SAVUNMASIZ 3-0 
</HEADLINE>
<TEXT>

   Galatasaray, Amsterdam Turnuvası'nın ilk maçında Inter karşısında 45 dakika direndi, ikinci yarıda çözüldü. Defans hatalarını Martins 2 ve Rebecchi affetmedi, Hasan kırmızı kart gördü 
      
   Ağır fatura 
   AMSTERDAM Turnuvası'ndaki ilk maçında Inter karşısına çıkan Galatasaray, savunmasında yaptığı hataların faturasını 3 - 0'lık yenilgiyle ödedi. Emre Belözoğlu'nun 45 dakika forma giydiği maça Sarı - Kırmızılılar istekli başladı. 38'de Martins'in golü skor dengesini bozdu. İkinci yarıda baskısını artıran Inter 65'te Martins, 67'de ise Rebecchi ile farka koştu. Okan Buruk da ikinci yarıda forma giyerken, Prates'in mükemmel bir vuruşu direkten döndü. 82'de ise Hasan kırmızı kart gördü. Turnuvanın diğer maçında ise Ajax ile Liverpool 0-0 berabere kaldı. 
   
   Maçın karnesi ERHAN TELLİ 
   HAKEMLER Eric Braamhaar, Arie Brink, Martin Cryans 
   GALATASARAY Mondragon 5 , Prates 5 , Tamas 4 , De Boer 4 Bülent Dk.72 5 , Hakan Ünsal 4 Orhan Dk. 68 5 , Pinto 5 , Cihan 4 Batista Dk. 78 5 , Ergün 6 , Hasan Şaş 5 , Ümit 4 Sabri Dk. 57 5 , Hakan Şükür 5 Berkant Dk. 83 
   YEDEKLER Aykut, Arif 
   İNTER Toldo 7 , Zanetti 7 , Gamarra 7 , Materazzi 6 Adani Dk.46 7 , Pasquale 6 , Luciano 6 Okan Dk. 72 6 , Almeyda 7 , Emre 7 Lamouci Dk. 46 6 , Meyde 6 Rebecchi Dk.62 7 , Martins 8 , Ventola 6 Karagounis Dk. 46 6 
   YEDEKLER Fontana, Biana 
   GOLLER Martins Dk.38 - 65 , Rebecchi Dk.67 
   SARI KART Materazzi 
   KIRMIZI KART Hasan Şaş Dk.82 
   
   Göze çarpanlar 
   Ümit Karan Oyundan alınıncaya kadar sahada hiçbir şey yapamadan dolanıp durdu. Bu görüntüsüyle forvette güven vermezken, lig için de şansını kötü kullandı. 
   Hakan Şükür Hertha Berlin maçına oranla Inter karşısında daha durgun bir görüntü sergiledi. Yoğun prese maruz kaldı. Düşündüklerini sahaya yansıtamadı. 
   Frank de Boer Sergilediği performansla eksiklerinin çok olduğu ispatladı. Ağır yapısı takım için sorun yarattı. Geriye dönmesi gereken pozisyonlarda çok gecikti. 
   Tamas Savunmanın en genç oyuncusu, en diri ve canlı olması gerekirken, 33'lük De Boer ile aynı ağırlıkta oyun çıkardı. Vasat bir görüntü çizdi. Kademe hataları yaptı. 
   
   'Önemli değil'    INTER karşısında alınan farklı yenilgi sonrası Fatih Terim, "Buralarda maç kaybedelim önemli değil. Ama liglerde kaybetmeyelim" dedi. Terim, "İkinci yarı golü yiyinceye kadar başabaş mücadele verdik. Hasan'ın atılmasından sonraki bölüme ise itibar etmiyorum. Açıklarımıza çare buluruz. Kimse merak etmesin. Bunun lige yansıtmayız" diye konuştu. Tecrübeli hoca "Orta sahaya bir takım genç arkadaşların katılmasını istiyorum" açıklamasını da yaptı. Galatasaray yönetiminin Yıldıray'ı kiralamak için girişimlerinin sürdüğü öğrenildi. Bu arada maç sonrası gurbetçiler ile imza isteklerini çeviren futbolcular arasında gerginlik çıktı. Araya girenler olayı büyümeden önledi. 
   
   
</TEXT>
</DOC>
