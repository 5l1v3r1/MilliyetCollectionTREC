<DOC>
<DOCNO> 164659 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/22/magazin/amag.html </URL>
<DATE> 2003/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Her yerde tek başına 
</HEADLINE>
<TEXT>

Sevgilisi Zeynep Aydemir'in terk ettiği 'Zerda' dizisinin 'Şahin Ağa'sı Yavuz Bingöl, dizideki 'hayat arkadaşı' Ece Uslu'yla Zerda da kavgalı 
     MAGAZİN SERVİSİ 

     ZERDA dizisinin romantik 'Şahin Ağa'sı Yavuz Bingöl yaza uğursuz başladı. 11 aydır Gaziantep'te dizi çekimlerinde olan Bingöl, kendisinden yaşça hayli küçük sevgilisi Zeynep Aydemir'le niçin ayrıldığı sorusuna, "Onu terk edene sormak gerek. Elimden gelen her şeyi yaptım, 11 aydır uzaktaydım. Gözden uzak olan demek gönülden de uzak oluyor" cevabını verdi. 
     
     'Onunla yan yana gelmem' 
     BİNGÖL'ÜN, dizide eşi 'Zerda'yı canlandıran Ece Uslu ile de arası açık çıktı. Dizinin Moda Teras Bahçesi'ndeki yaz tatili yemeğinde şarkı söyleyen Bingöl, herkesi sahneye alıp Uslu'nun adını bile anmadı, yanından bile geçmedi. Bingöl, Ece Uslu ile fotoğrafını çekmek isteyen gazetecilere de, "Beni onla yan yana getirmeyin" diyerek tepki gösterdi. 
     
     

</TEXT>
</DOC>
