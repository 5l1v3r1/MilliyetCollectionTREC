<DOC>
<DOCNO> 188070 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/12/siyaset/siy03.html </URL>
<DATE> 2003/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
MHP, liderini seçecek 
</HEADLINE>
<TEXT>

   MHP'nin bugünkü kongresinde Bahçeli, Aydın ve Ongun arasında genel başkanlık yarışı yaşanacak 
   ANKARA Milliyet 

   
   MHP'nin 7. Olağan Büyük Kongresi, bugün Atatürk Spor Salonu'nda "Yeni bir dünya ve yeni bir Türkiye için büyük buluşma" adı altında toplanacak. MHP Genel Başkanı Devlet Bahçeli, Koray Aydın ve Ramiz Ongun'un genel başkan adayı olduğu kongrede, 1076'sı seçilmiş toplam 1176 delege oy kullanacak. Delegeler, genel başkanın yanı sıra 70 kişilik Merkez Yönetim Kurulu MYK ve 9 kişilik Merkez Disiplin Kurulu'nun üyelerini de belirleyecek. Atatürk Spor Salonu'ndaki, "100 yılı Türkçe okumak", "Yeni bir dünya ve yeni bir Türkiye için büyük buluşma" afişleri yer alacak. Kongre bütçesini 90 milyar olarak belirleyen MHP yönetimi, sadece salon için 7 milyar ödeyecek. 
   Genel başkanlık yarışının Bahçeli, Aydın ve Ongun arasında geçmesi beklenirken, yıllardır ülkücü hareket içinde yer alan Aytekin Yıldırım ve Taner Ünal'a ise şans tanınmıyor. 
   
</TEXT>
</DOC>
