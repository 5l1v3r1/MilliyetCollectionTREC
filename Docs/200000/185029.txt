<DOC>
<DOCNO> 185029 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/28/ekonomi/eko07.html </URL>
<DATE> 2003/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüzmen Hani kura müdahale olmazdı 
</HEADLINE>
<TEXT>

   
   Devlet Bakanı Kürşad Tüzmen, "Dalgalı kurda müdahale olmaz, diyordunuz, 5.5 milyar dolarlık alım yapıldı, peki bunun adı ne " dedi. 
   Devlet Bakanı Tüzmen yaptığı açıklamada, ithalat oranının ihracat oranı ile aynı seviyede olması gerektiğini, bu oranın yüzde 60 ve altına düşmesi halinde tehlike arz edebileceğini kaydetti. Gerekli düzenlemelerin beş ay önce yapılması halinde, bugün hem ihracatçının hem turizmcinin, hem de sanayicinin halinden şikayetçi olmayacaklarını ifade eden Tüzmen, "Biz söyledik, rahatlıkla atlatılabilirdi. 'Dalgalı kurda müdahale olmaz' deniyordu. Ben size soruyorum, sene başından bu yana 5.5 milyar dolarlık alım yapıldı, bunun adı ne Merkez Bankası'nın adı ne, demek ki yapılıyor ama bu müdahaleleri zamanında yapabilmek önemliydi" dedi. 
   
   
</TEXT>
</DOC>
