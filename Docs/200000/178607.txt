<DOC>
<DOCNO> 178607 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/28/spor/spo06.html </URL>
<DATE> 2003/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Yazıcı evinde kükredi 
</HEADLINE>
<TEXT>

   Türkiye Ralli Şampiyonası'nın Bursa ayağında Ford Hazırkart Rally Team'in tecrübeli ismi Serkan Yazıcı zirveye çıkarken, klasmanda lider Volkan Işık'la arasındaki farkı da kapadı 
      Üçüncü kez kazandı 
   ZİRVESİ amansız bir şampiyonluk mücadelesine sahne olan Türkiye Ralli Şampiyonası'nda Bursalı Serkan Yazıcı "evinde aslan kesildi". 28. Yeşil Bursa Rallisi'nde performansının doruklarına çıkan ve fırtına gibi esen Ford Hazırkart Rally Team'in tecrübeli pilotu Yazıcı, yarışın başında ele geçirdiği ve son etaba kadar açık ara koruduğu liderliğini finişe taşımayı başararak şampiyonluk kürsüsüne çıktı. Yazıcı, Ford Focus WRC'si ile elde ettiği bu zaferle Yeşil Bursa Rallisi'ni üçüncü kez kazanmış oldu. 
   
   İLK 10 DERECE 1. Serkan YAZICI Ford Focus WRC 1 11.24.9 2. Volkan IŞIK Fiat Punto S1600 1 16.21.3 3. Ender ALKOÇLAR Mutsubishi EVO6 1 17.33.4 4. Ercan KAZAZ Citroen Saxo S1600 1 18.04.7 5. Nejat AVCI Fiat Palio S1600 1 18.06.9 6. Burhan KURU Mitsubishi EVO7 1 19.27.8 7. Emre Ergökçen Subaru Impreza 1 20.11.7 8. Tansel ÜRÜNDÜL Mitsubishi Evo 6 1 21.07.5 9. Ethem GENİM Renault Megane 1 21.16.2 10. Cengiz YILDIZ Mitsubishi Evo 7 1 21.19.5 
   
   PİLOTLAR KLASMANI 1. Volkan IŞIK 54 puan 2. Serkan YAZICI 50.75 puan 3. Ercan KAZAZ 34.5 puan 4. Ethem GENİM 20.9 puan 5. Ender ALKOÇLAR 19.72 puan 6. Nejat AVCI 16.4 puan 
   
   MARKALAR KLASMANI 1. FIAT Abarth 75.65 puan 2. Ford Hazırkart 62.25 puan 3. Citroen Sport 34.5 puan 
   
   SUPER 1600 1. Volkan IŞIK 54 puan 2. Ercan KAZAZ 34.5 puan 3. Nejat AVCI 16.4 puan 4. Taner ŞENGEZENER 12.45 puan 5. Burak ÇUKUROVA 11.5 puan 
   
   Ustalar su üstünde    Powerboats Şampiyonası'nın 4. ayağında Volkan Işık, Nejat Avcı ve Emre Yerlici gibi ralli dünyasının usta isimleri de şanslarını deneyecek 
      Medya da yarışacak 
   EXTREME spor tutkunlarına hareketli bir yaz geçirten Powerboats Şampiyonası'nın dördüncü ayağı, yine Haliç'i dalgalandırırken, yarışseverleri hız heyecan ve tutkuyla buluşturacak. İstanbul Offshore Kulübü ile İkon Turizm'in ortaklaşa düzenledikleri şampiyona bu kez farklı etkinliklere de sahne olacak. Cumartesi günü yapılacak sıralama yarışlarının ardından düzenlenecek basın yarışmasında deneyimli pilotlara gazeteciler eşlik edecek. 
   
   Ustalar direksiyonda 
   ŞAMPİYONANIN bu ayağında bir başka sürpriz daha yaşanacak ve ralli dünyasının usta pilotları asfalt ve toprak parkurların ardından bu kez Haliç'in durgun suyunda cirit atacak. Volkan Işık, Nejat Avcı ve Emre Yerlici gibi ünlü pilotlar hünerlerini pilot koltuklarına oturdukları Powerboatlar'ın üstünde göstermeye çalışacaklar. Doğan Şahin ve Oğuz Gürsel gibi olgun delikanlıların gençlere meydan okuyacağı yarış pazar günü 15.00'te start alacak. 
   
   PUAN DURUMU 1. MUMI 547 puan 2. KSIENDEKS 382 puan 3. CRYSTAL 294 puan 4. IN FIT 8 258 puan 5. Girls of Türkiye 256 puan 6. Serra 183 puan 7. Yeditepe 160 puan 8. Number One 155 puan 9. Hella 102 puan 10. Nanaja 53 puan 11. Turkish Delight 45 puan 12. In fit 9 0 puan 
   Gözler Hitit'te 
   OLDUKÇA kırıcı bir parkura sahip olan 28. Yeşil Bursa Rallisi'nde start alan 59 araçtan ancak 34'ü finiş görebilirken, Fiat Abarath Motor Sport takımının usta pilotu Volkan Işık finişe ikinci sırada girdi. Liderliği ezeli rakibi Yazıcı'ya kaptırmak istemeyen Işık, şampiyonluk iddiasını sürdürürken, Süper 1600 kupasını kazandı. Bursa'da finişi üçüncü sırada gören bir başka Bursalı pilot Ender Alkoçlar oldu. Alkoçlar'ın ardından Ercan Kazaz dördüncü, Nejat Avcı ise beşinci sırada yer aldı. Türkiye Şampiyonası'nda gözler 20 - 21 Eylül tarihlerinde Ankara'da koşulacak Hitit Rallisi'nde olacak. 
   
   Alkoçlar'a destek 
   İÇECEK sektörünün önde gelen kuruluşlarından Uludağ Erbak A.Ş., Yeşil Bursa Rallisi'nde sponsorluğunu üstlendiği Ender Alkoçlar - İsmet Özbakır ikilisine desteğini sürdürecek. Uludağ Racing Team adıyla ralli dünyasına katkıda bulunan firma, Bursa'daki organizasyonun servis alanları ile start noktasına kurduğu standlarla sunduğu soğuk içeceklerle izleyenleri serinletti. 
   
   Panizzi Mitsubishi'de 
   DÜNYA Ralli Şampiyonası'na gelecek sezon dönüş yapmaya hazırlanan Mitsubishi, Fransız sürücü Gilles Panizzi ile anlaştı. Asfalt ustası olarak bilinen ve halen Peugeot'nun üçüncü sürücüsü durumunda bulunan Panizzi, yeni kurallar gereği yeni sezonda bu görevi yürütemeyecekti. Mitsubishi takımında İngiliz Alisten McRae'nin yerini alacak olan Panizzi'nin co-pilotluğunu yine kardeşi Herve sürdürecek. 
   
   A7'de Genim farkı 
   YEŞİL Bursa Rallisi'nde STS adına yarışan ve 9. olan Renault Performans Team ekibi Ethem Genim - Atıl Atılgan, ilk sırayı aldıkları A7 sınıfında, sezonun bitimine iki ralli kala şampiyonluklarını ilan etti. Bursa'daki performansıylagenel klasmanda 31.95 puana ulaşan Genim, Türkiye Ralli Şampiyonası klasmanında da 20.9 puanla halen dördüncü sırada yer alıyor. 
   
   Peugeot'nun yeni kozu    Yollar 307'ye emanet 
   DÜNYA Ralli Şampiyonası'nda zirve için yarışan Peugeot'nun, yeni ralli otomobili 307 WRC, gelecek ay Frankfurt Otomobil Fuarı'nda görücüye çıkacak. 15 aydır üzerinde çalışılan model, gelecek sezondan itibaren halen kullanılan Peugeot 206 araçlarının yerini alacak. 206'lara göre daha uzun ancak aynı ağırlıkta olan 307, uzun süren testlerden sonra hazır hale getirildi. 
   
   206'lar artık garajda 
   PEUGEOT yetkilileri, 307 WRC'nin tamamen yeni bir otomobil olduğunu belirtirken, halen kullanılar 206 modelinden hiçbir şeyin 307'ye aynen taşınmadığını vurguluyor. Motor, süspansiyon ve vites kutusu bile, yeni araçta farklılık gösteriyor. Peugeot takımının patronu Corrado Provera, 2004 Ocak ayında homologasyonu yapılacak aracı sezon başına yetiştirmeye çalıştıklarını söyledi. 
   
   Çek bir ralli    Fark kapanmıyor 
   AVRUPA Ralli Şampiyonası'na en yüksek rakam olan 20 katsayı üzerinden puan veren Çek Cumhuriyeti'nde, zirvenin iki adayı yine karşı karşıya gelecek. 20 katsayılı İzmir'deki Tofaş Rallisi'nde Türk seyircilerin de karşısına çıkan ve ilk sırayı alan Belçikalı Bruno Thiry ile bu sezon dört yarış kazanmasına rağmen Thiry ile arasındaki puan farkını bir türlü açamayan Portekizli Miguel Campos'un kapışması merakla bekleniyor. 
   
   Campos iddialı 
   BUGÜNE kadar Peugeot 206 WRC ile yarıştığı tüm rallilerde sürekli ilk üçte yer alan ve İtalya, Kanarya Adaları, Polonya ve Madeira'da zirveye çıkan Campos, Çek Cumhuriyeti'ndeki parkuru tanımamasının dezavantaj olduğunu ancak yine de iyi bir sonuç çıkarabileceklerini söyledi. Campos, "Peugeot 206 WRC ile olan tecrübem yeterli olacaktır. Geri kalan 20 katsayılı üç yarıştan da puan çıkararak şampiyonluğu kucaklamak istiyorum" dedi. 
   
   Loeb Japonya yolcusu    CITROEN takımı, genç sürücüsü Sebastian Loeb'i Japonya'daki Hokkaido Rallisi'ne gönderiyor. Avustralya Ralllisi'nde yarıştıktan sonra Japonya'ya geçecek olan Loeb, seneye Dünya Şampiyonası'na girme ihtimali bulunan rallide tecrübe kazanmaya çalışacak. Citroen'in mekanik ve lojistik ekibi de Japonya'ya gidecek. İki gün sürecek Hokkaido Rallisi, aynı zamanda Asya Pasifik Şampiyonası'nın bir ayağı olarak organize ediliyor. 
   
   
</TEXT>
</DOC>
