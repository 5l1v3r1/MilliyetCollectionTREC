<DOC>
<DOCNO> 157049 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/16/son/sondun15.html </URL>
<DATE> 2003/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Bulgaristan'a iltica etmek için 5 kilometre yüzdüler.. 
</HEADLINE>
<TEXT>

     Bulgaristan'ın Karadeniz sahilindeki Burgaz kenti açıklarında limana giriş için sıra bekleyen bir Türk gemisinden denize atlayan 3 kaçak 5 kilometre yüzerek Bulgaristan'dan sığınma talebinde bulundu. 
     Sınır Polisi'nden edinilen bilgiye göre, yaşları 22 ila 36 olan 3 kişi, Burgaz limanın 5 kilometre açığında demirli olarak bekleyen ''Ortak'' adlı gemiden denize atladılar. 
     5 kilometreyi yüzerek geçen kaçaklar sahilde polis tarafından yakalandılar. 
     Süleyman Ağacı 27 , Mehmet Ünay 36 ve Demet Özgür 22 adlı kaçakların ifadelerinde Türk vatandaşı olduklarını ve Bulgaristan'a iltica etmek istediklerini söyledikleri öğrenildi. 
     Sınır polisi ise yakalanan kişilerin üzerlerinde kimlik bulunmadığını ve bu yüzden milliyetlerinin resmi olarak tespit edilemediğini açıkladı. 
     Olayla ilgili soruşturmanın çok yönlü olarak sürdürüldüğü bildirildi. 
     
</TEXT>
</DOC>
