<DOC>
<DOCNO> 154159 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/03/spor/spo02.html </URL>
<DATE> 2003/05/03/ </DATE>
<TIME>  </TIME>
<AUTHOR> BİTTİ  </AUTHOR>
<HEADLINE>
Hasan'a müthiş teklif 
</HEADLINE>
<TEXT>

Fenerbahçe, sözleşmesi bitecek olan Galatasaray'ın yıldız futbolcusuna yıllık 1.8 milyon dolar önerdi. Hasan Şaş'ın transfere yeşil ışık yaktığı öğrenildi 
     CÜNEYT KARAKAYA 

     Kutlualp devrede 
     TRANSFER çalışmalarını büyük bir gizlilik içinde sürdüren Fenerbahçe, Galatasaraylı Hasan Şaş'ı renklerine katmak için adeta bir serveti gözden çıkardı. Yıldız oyuncunun menajeri ile görüşen yönetici Hakan Bilal Kutlualp'in, yıllık 1.8 milyon dolar önerdiği belirtildi. Teknik Direktör adayı Fernandez'in de ısrarla istediği Hasan'ın bu süper teklife sıcak baktığı öğrenildi. 
     
     'Sözümü tutacağım' 
     HASAN'IN yakın çevresine, "Başta Barcelona olmak üzere yurt dışından 2-3 takımla görüşmelerim sürüyor. Ancak Fenerbahçe şu anda daha ağır basıyor" dediği ileri sürüldü. Yıldız futbolcu hiçbir kulüple sözleşme imzalamadığını tekrarladı, "Önce Galatasaray ile görüşeceğim. Bu konuda söz verdim, bunu tutacağım. Anlaşma olmazsa beni isteyen kulüplerle pazarlığa oturacağım" ifadesini kullandı. 
     
Washington geri döndü      GEÇİRDİĞİ kalp damar rahatsızlığıyla ilgili aldığı raporları Fenerbahçe Kulübü'ne ileten Washington dün ülkesine döndü. Atatürk Havalimanı'nda bir açıklama yapan Brezilyalı futbolcu, Başkan Aziz Yıldırım ve yönetici Mahmut Uslu ile görüştüğünü belirterek, kendisinden ABD'den alınmış rapor istendiğini söyledi. Washington, Fenerbahçe'nin kendisini bırakması halinde başka bir takıma da gidebileceğini de vurguladı. 
     
Kadıköy'de anlamlı gün      ULU önder Mustafa Kemal Atatürk'ün Fenerbahçe Kulübü'nü ziyaretinin 85. yılı bugün düzenlenecek törenle kutlanacak. Fenerbahçe Burnu'ndaki kulüp binasında saat 10.00'da gerçekleştirilecek törene Kulüp Başkanı Aziz Yıldırım, yönetim kurulu üyeleri, kongre üyeleri ve öğrencilerin katılacağı bildirildi. Bu arada, Ankara'da üniversiteli Fenerbahçeliler'in saat 09.30'da Anıtkabir'i ziyaret edecekleri öğrenildi. 
     
Fener'de beş eksik      LİGDE sekiz haftadır galibiyet yüzü göremeyen Fenerbahçe, Bursa deplasmanına beş eksikle gitti. Tamer Güney, Mustafa Doğan, Ceyhun, Hakan, Mirkoviç ile sakatlığı geçmeyen Ali Güneş'i kadroya almadı. Almanya'daki tedavisi biten ve milli maçta oynayan Rüştü ise takımla birlikte Bursa'ya gitti. 
     TAMER Güney, Mustafa Doğan ile ilgili olarak, "Aramızda bir problem yok. Kendisi artık Fenerbahçe'den ayrılmıştır" yorumunu yaptı. Güney, Rüştü'yü oynatıp oynatmayacağına karar vermediğini de belirtti, "Kendisi arkasındaki arkadaşların görev almasını istiyor" ifadesini kullandı. 
     


SPOR 





























</TEXT>
</DOC>
