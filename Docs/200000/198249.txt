<DOC>
<DOCNO> 198249 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/28/dunya/dun03.html </URL>
<DATE> 2003/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

   
   AB'den evcil hayvana pasaport    GÜVEN ÖZALP Brüksel 

   Avrupa Birliği AB , Temmuz 2004'ten itibaren Birlik sınırları içinde seyahat edecek olan evcil hayvanlara pasaport uygulamasına başlıyor. Pasaportlar hayvanların aşılarına ilişkin veriler içerecek. Özellikle kuduz aşılarına ilişkin veriler içerecek olan pasaport uygulaması kedi, köpek ve gelincikleri kapsayacak. 3 Temmuz 2004 tarihinden itibaren bu hayvanlar için pasaport uygulaması mecburi olacak. İngilizce olması öngörülen pasaportların kapağı ise AB'nin, mavi zemin üzerine sarı yıldızlar içeren, bayrağı şeklinde tasarlanacak. 
   
   Bağdat'ta İtalyan elçiliğine saldırı    DIŞ HABERLER SERVİSİ 

   Irak'ın başkenti Bağdat'taki İtalya Büyükelçiliği'ne önceki gece roketli saldırı düzenlendi. Roket, binanın ikinci katına rastladı ancak sadece birkaç kişinin bulunduğu binada ölen ya da yaralanan olmadı. Bina hasar görürken, İtalya misyon şefi Gianludovico de Martino di Montegiordano'nun saldırı sırasında binada bulunmadığı bildirildi. 
   
   Talabani Türkiye'ye elçi atayacağız    DIŞ HABERLER SERVİSİ 

   Irak Geçici Yönetim Konseyi'nin Dönem Başkanı ve Irak Kürdistan Yurtseverler Birliği IKYB Başkanı Celal Talabani, 19 - 21 Kasım tarihleri arasındaki Türkiye ziyaretinin çok başarılı geçtiğini söyledi ve "Sorunları geçmişte bıraktık. Türkiye - Irak ilişkilerinde yeni bir sayfa açıyoruz" dedi. 
   El Cezire televizyonuna verdiği demeçte Türkiye'nin Irak'ta çok sayıda hastane inşa edeceğini belirten Talabani, Irak'ın da yakında Türkiye'ye büyükelçi atayacağını söyledi. Celal Talabani, Türk kardeşlerimiz bize karşı çok dostça davrandılar" dedi. 
   
   
   
</TEXT>
</DOC>
