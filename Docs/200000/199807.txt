<DOC>
<DOCNO> 199807 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/04/son/sonspo22.html </URL>
<DATE> 2003/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Westfalen'de büyük hasar 
</HEADLINE>
<TEXT>

     Avrupa Şampiyonlar Ligi D Grubu'ndaki Galatasaray-FC Juventus karşılaşmasının yapıldığı Dortmund'daki Westfalen stadında büyük maddi hasarın meydana geldiği bildirildi. 
     Westfaelische Rundschau Gazetesi, stadın güney tribünlerinde yüzlerce koltuğun yerinden çıkarıldığını ve maçtan sonra stada giren yüzlerce taraftarın stadın çimlerine zarar verdiğini iddia etti. 
     Bu nedenle çimin Noel tatilinde yenileneceği ve yalnızca bunun masrafının yaklaşık 100 bin Euro tutacağı ifade edilen haberde, BV Borussia Dortmund'un, Noel tatili öncesinde Hertha BSC Berlin ve FC Kaiserslautern'e karşı bu stadda oynayacağı kaydedildi. 
     BV Borussia Dortmund Kulübü'nün Galatasaray'dan yaklaşık 400 bin Euro kira parası alacağı, anlaşmaya göre stattaki zararı da Galatsaray'ın karşılaması gerektiği bildirildi. 
     Kulübün bir sözcüsü, hasarın büyüklüğünün sigorta şirketi tarafından henüz araştırıldığını ve şu ana dek Galatasaray'dan bir ödeme talebinde bulunmadıklarını kaydetti. 
     Sözcü, bu nedenle toplam hasar miktarı hakkında bilgi veremeyeceğini, ancak sigortanın ödemediği hasarı Galatasaray'ın karşılaması gerektiğini sözlerine ekledi. 
     
</TEXT>
</DOC>
