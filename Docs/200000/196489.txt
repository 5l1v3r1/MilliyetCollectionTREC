<DOC>
<DOCNO> 196489 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/19/spor/bnba.html </URL>
<DATE> 2003/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA'e yeni çehre 
</HEADLINE>
<TEXT>

   Dünya'nın en çok izlenen spor organizasyonu, 2004 - 2005'ten itibaren şekil değiştirecek. Takım sayısı 30'a çıkacak. Doğu Konferansı'na bir grup eklenecek, Batı'da bir grup ikiye bölünecek 
      NBA'e yakın plan METE AKTAŞ 

   
   GELECEK yıl Charlotte Bobcats'un lige katılmasıyla takım sayısı 30'a yükselecek NBA'de, 2004 - 05'ten itibaren Doğu ve Batı konferanslarının 4 yerine 6 gruba ayrılmasına karar verildi. NBA yönetimi halen Doğu Konferansı'nı oluşturan Merkez ve Atlantik gruplarına ek olarak Güneydoğu Grubu'nun kurulacağını, Batı Konferansı'nda ise Pasifik Grubu'nun aynı isimle kalacağı, Ortabatı Grubu'nun lav edilip, yerine Güneybatı ve Kuzeybatı grupları'nın kurulacağını açıkladı. Her grupta 5'er takımın yer alacağının belli olmasıyla da gelecek yıl konferanslar arasındaki takım sayısı farkının yok olacağı ortaya çıktı. Şu anki yapı itibariyle Doğu Konferansı'nda 15 Atlantik Grubu'nda 7, Merkez Grubu'nda 8 , Batı Konferansı'nda ise 14 takım Pasifik Grubu'nda 7, Merkez Grubu'nda 7 bulunuyor. 
   Yeni oluşan gruplara baktığımızda daha önce Doğu Konferansı Atlantik Grubu'nda mücadele eden Washington, Orlando, Miami ile Merkez Grubu'nda yer alan Atlanta'nın 30. NBA takımı sıfatına sahip Charlotte Bobcats ile Güneydoğu Grubu'nu oluşturacağını görüyoruz. Merkez Grubu'nda bulunan Kanada takımı Toronto Raptors ise 2004 - 05'den itibaren Atlantik Grubu'nda mücadele edecek. 
   
   Şanssız Hornets 
   Bu yeni oluşumdan hoşnut olmayan takım ise Merkez Grubu'nda bulunan ve Doğu'nun en güçlü takımlarından biri olan New Orleans Hornets. Zira New Orleans Hornets, güçlü Batı Konferansı'nın yolunu tutacak ve zayıf Doğu takımlarına karşı gövde gösterisi yaptığı günleri hasretle anacak. 
   Batı Konferansı'da ise halen Pasifik Grubu'nda yer alan Seattle ve Portland, şu anda Ortabatı Grubu'nda oynayan Denver, Minnesota ve Utah ile birleşerek 2004 - 05 sezonunda Kuzeybatı Grubu'nu oluşturacaklar. Ortabatı Grubu'nun iddalı takımları San Antonio Spurs, Dallas, Houston, Doğu'ya geçmek için can atan, ancak beceremeyen Memphis ve Batı'nın yeni takımı olacak olan New Orleans ile Güneybatı Grubu'nda kozlarını paylaşacaklar. 
   
   Farklı anlayış 
   Yeni plana göre takımlar kendi gruplarındaki takımlarla ikisi deplasmanda olmak üzere 4'er kez karşılaşırken, grupları dışında yer alan, ancak aynı konferansı paylaştıkları takımlarla üç veya dört kez karşılaşacaklar. Takımlar karşı konferansın takımları ile de biri deplasmanda olmak üzere ikişer maç yapacaklar. Yeni sistemin en ilginç yanlarından biri de normal sezon sonunda gruplarında birinciliği elde edecek takımların otomatik olarak play - off'a katılmaya hak kazanmaları. Her bir konferans için geriye kalan 5 playoff sırasını alacak takımları ise normal sezonda elde ettikleri galibiyet yüzdeleri belirleyecek. 
   Play - off'lar boyunca saha avantajı sıralamalara göre değil normal sezondaki başarı oranına göre belirlenecek. Yani bir takımın playoff'lara üst sıralarda girmesi saha avantajını beraberinde getirmeyebilir. 
   
   Batı yine güçlü 
   Bu yeni düzenlenemenin en güzel yanı 3'er grup şampiyonu olacağı için takımlar arasındaki rekabetin daha fazla artacak olması. Örneğin oluşturulacak 6 grupta belki de en güçsüzü olan Güneydoğu Grubu'nda bile Miami, Charlotte gibi takımlar grup şampiyonluğu için mücadele edebilecekler. 
   Yeni gruplar arasında en zoru Dallas, Houston ve San Antonio'nun yanı sıra New Orleans ve istikbal vaadeden Memphis'in yer alacağı Güneybatı Grubu olacak. 
   
   Rockets gibi    Ortabatı Grubu lideri Houston Rockets, Philadelphia'yı deplasmanda 74-66 mağlup ederek 7. galibiyetini aldı 
   Deplasmanda güldü 
   NBA'DE Ortabatı Grubu lideri Houston Rockets, Atlantik Grubu'nda orta sıralarda yer alan Philadelphia 76'ers'ı rakip sahada 74 - 66 mağlup etti ve yedinci galibiyetine ulaştı. Houston'da Cuttino Mobley 19 sayı ile takımını galibiyete taşırken, Çinli dev pivot Yao Ming ile Jim Jackson da 12'şer sayı ile Mobley'e eşlik ettiler. 
   
   Diğer sonuçlar 
   New York - Boston 89 - 86 
   Atlanta - Washington 97 - 106 
   Dallas - Portland 105 - 98 
   Utah - Orlando 90 - 88 
   
   HAFTANIN TAKIMI 
   MEMPHIS GRIZZLIES 
   
   Dokuz yıllık tarihinin en iyi başlangıcını yapan Memphis Grizzlies, rakiplerini şaşırtmayı sürdürüyor. Grizzlies geçtiğimiz hafta önce şampiyonluk adayı Lakers'ı, ardından geçen yılın Batı finalisti Dallas'ı ve son olarak Orlando Magic'i mağlup ederek haftayı 
   üçte üçle tamamladı. 
   
   Zirvedekiler 
   1. L.A. Lakers Arka arkaya alınan iki yenilgi sonrasında üst üste 3 maç kazandılar 
   2. Indiana Yaşlı kurt Reggie Miller'ın bilekleri ısındıkça Pacers'ın da yüzü gülüyor. 
   3. San Antonio Duncan - Parker ikilisinin dönüşü galibiyet sayılarına yansıdı. 
   4. Dallas Hala rotasyonu oturtmaya çalışıyorlar, ama iyi yoldalar. 
   5. Sacramento Farklı kazanmaları gereken maçları zar zor kazanıyorlar. 
   6. New Orleans Ligin üç sayı makinesi Hornets, Dallas'dan 28 sayı farklık ağır bir ders aldı. 
   7. Seattle Sonics'lilerin yeni sloganı Ronald Murray sen bizim herşeyimizsin ". 
   8. Detroit Chauncey, Rip, evladım biraz da Memo'ya pas versenize . 
   9. Houston Herkesi şaşırtmaya devam ediyorlar.. 
   10. Portland Genç forvet Zach Randolph, yıldız olma yolunda ilerliyor. 
   
   NE DEDİN NE DEDİN 
   "ŞU lanet topu deliğe sokabilmeyi bir becerebilsek tehlikeli bir takım olacağız. Ama bunu daha doğru dürüst beceremiyoruz. Sayı atması gerekenlerden biri de Hidayet. Hidayet bizim için iyi performans göstermesi skora katkıda bulunması gereken hayati bir oyuncu. Hidayet iyi oynamadan daha iyi bir takım olmamız çok zor." San Antonio coachu Gregg Popovich, takımlarının zirvedeki yerini koruyabilmeleri için Hidayet Türkoğlu'nun skora daha fazla katkıda bulunması gerektiğini söylüyor. 
   "HER tarafımıza mikrofon sokuşturuyorlar. Artık benchte otururken bile şöyle ağız tadıyla küfür edemiyorum " Ulusal kanalda yayınlanan maçlarda oyunculara ve coachlara mikrofon takılması uygulamasından en çok rahatsız olanlardan biri de Dallas'ın hırçın ve ağzı bozuk coachu Don Nelson oldu. 
   
   HAFTANIN BEŞİ 
   Gasol Memphis 
   Richardson Clippers 
   Stojakovic Sacramento 
   Iverson Philadelphia 
   Randolph Portland 
   
   HAFTANIN OYUNCUSU 
   QUENTIN RICHARDSON L.A. CLIPPERS 
   ALL-STAR forvetleri Elton Brand'in sakatlığına rağmen savaşmayı sürdüren Los Angeles Clippers'ın, haftayı 3 maçta 3 galibiyetle bitirmesindeki en önemli pay sahibi hiç şüphesiz skorer guard Quentin Richardson'dı. Geçen yıl çok kötü bir sezon geçiren ve sadece 9.4 sayı ortalamalası tutturan "Q", geçen haftayı 27.3 sayı 10.7 ribaund 2.3 asist ve 1.3 top çalma ortalamalarıyla tamamladı. Richardson ayrıca Atlanta maçındaki 32 sayı 16 ribaundluk performansı ile de her iki kategoride de kariyerinin en yüksek rakamlarına ulaşmış oldu. 
   
   HAFTANIN OLAYI 
   NBA yönetiminin 2004-05 sezonundan itibaren 6 gruplu sisteme geçilmesini onaylaması. 
   
   BU MAÇ KAÇMAZ 
   DALLAS-SAN ANTONIO 20 Kasım Perşembe 
   GEÇEN yılın Batı Konferansı final serisinin rövanşında son şampiyon San Antonio Spurs deplasmanda şampiyonluk yoluna taş koyduğu Dallas Mavericks ile karşılaşıyor. Dallas geçen hafta oynanan maçta Tim Duncan ve Tony Parker'dan yoksun Spurs'ü 81 - 78 yenmişti. 
   
   Sayılarla geçen hafta 
   784- Miami zaferi ile 14 yıllık coachluk kariyerindeki 784. galibiyetini alan Lakers coachu Phil Jackson, tarihinde en çok kazanan 11. coach oldu. 
   52- New Jersey'nin San Antonio'ya 85 - 71 yenildiği maçta Nets guardı Jason Kidd 14 sayı 13 asist 12 ribaund ile oynayarak bu sezonki 2. kariyerinin 52. tripledouble'ını gerçekleştirdi. 
   20- Miami Heat'i sahası Staples Center'da 99 - 77 yenen L.A. Lakers sahasında arka arkaya 20. maçını kazandı. 
   8- Dallas'ın, Memphis'e uzatmada 108 - 101 yenildiği maçta aldığı dirsek darbesi ile kaşı açılan Dallas forveti Dirk Nowitzki'ye atılan dikiş sayısı. 
   2- Batı Konferansı, başarı oranlarında Doğu Konferansı'na göre büyük bir üstünlük kurmuş durumda. Batı'da 50 galibiyet oranının altında sadece 2 takım varken, bu sayı Doğu'da pazartesi itibariyle tam 7. 
   0- Geçen hafta yaşadığı sayı kısırlığını bu hafta yenen ve Denver'a karşı sezonun en yüksek sayısı olan 51 sayıyı kaydeden Orlando'nun süper guardı Tracy McGrady takımını düştüğü çukurdan kurtaramıyor. Orlando Magic sezonun ilk maçını kazandıktan sonra oynadığı 9 maçı da kaybetti. 
   
   YENİ OLUŞUM    Doğu Konferansı 
   Atlantik Grubu 
   Boston Celtics 
   New Jersey Nets 
   New York Knicks 
   Philadelphia 76ers 
   Toronto Raptors 
   
   Merkez Grubu 
   Chicago Bulls 
   Cleveland Cavaliers 
   Detroit Pistons 
   Indiana Pacers 
   Milwaukee Bucks 
   
   Güneydoğu Grubu 
   Atlanta Hawks 
   Charlotte Bobcats 
   Miami Heat 
   Orlando Magic 
   Washington Wizards 
   
   Batı Konferansı 
   Güneybatı Grubu 
   Dallas Mavericks 
   Houston Rockets 
   Memphis Grizzlies 
   New Orleans Hornets 
   San Antonio Spurs 
   
   Kuzeybatı Grubu 
   Denver Nuggets 
   M.Timberwolves 
   P.Trail Blazers 
   Seattle SuperSonics 
   Utah Jazz 
   
   Pasifik Grubu 
   G.State Warriors 
   L.A Clippers 
   L.A Lakers 
   Phoenix Suns 
   Sacramento Kings 
   
   DOĞU KONFERANSI    Atlantik Grubu TAKIM G M Galb. Boston 5 5 50.0 New Jersey 5 5 50.0 Philadelphia 5 6 45.5 Washington 4 6 40.0 New York 3 7 30.0 Miami 2 8 20.0 Orlando 1 10 0.91 
   
   Merkez Grubu TAKIM G M Galb. Indiana 8 2 80.0 New Orleans 7 3 70.0 Detroit 6 4 60.0 Milwaukee 5 4 55.6 Toronto 5 5 50.0 Chicago 4 7 36.4 Cleveland 3 7 30.0 Atlanta 3 8 27.3 
   
   BATI KONFERANSI    Ortabatı Grubu TAKIM G M Galb. Houston 7 3 70.0 Dallas 7 4 63.6 Memphis 5 4 55.6 Denver 5 4 55.6 Utah 6 5 54.5 San Antonio 6 5 54.5 Minnesota 5 5 50.0 
   
   Pasifik Grubu TAKIM G M Galb. LA Lakers 8 2 80.0 Seattle 6 2 75.0 LA Clippers 4 2 66.7 Sacramento 6 4 60.0 Portland 5 5 50.0 Golden State 4 5 44.4 Phoenix 3 6 33.3 
   
   İSTATİSTİKLER    SAYI Oyuncu Takım Ort. 1. Allen Iverson Philadelphia 29.7 2. Tracy McGrady Orlando 25.6 3. Baron Davis New Orleans 25.3 
   
   RİBAUND Oyuncu Takım Ort. 1. Erick Dampier G.State 14.7 2. Ben Wallace Detroit 13.3 3. Kevin Garnett Minnesota 12.7 
   
   ASİST Oyuncu Takım Ort. 1. Jason Kidd New Jersey 9.9 2. Jason Williams Memphis 8.3 3. Baron Davis New Orleans 8.1 
   
   BLOK Oyuncu Takım Ort. 1. Elton Brand L.A.Clippers 8.00 2. Theo Ratliff Atlanta 3.70 3. Tim Duncan San Antonio 3.25 
   
   TOP ÇALMA Oyuncu Takım Ort. 1. Baron Davis New Orleans 3.70 2. Allen Iverson Philadelphia 3.60 3. Kerry Kittles New Jersey 2.90 
   
   18 Kasım Salı itibariyle 
   
   
</TEXT>
</DOC>
