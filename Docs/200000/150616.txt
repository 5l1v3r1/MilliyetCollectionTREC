<DOC>
<DOCNO> 150616 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/18/siyaset/siy20.html </URL>
<DATE> 2003/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

Gönül Bedelli gündeme gelecek      Milli Savunma Bakanı Bakanı Vecdi Gönül, bedelli askerlik uygulamasını Irak'taki olaylar biraz daha durulduktan sonra gündeme getireceklerini belirtti. Gönül, TBMM Milli Savunma Komisyonu'nun dünkü toplantısı sonrasında CHP'li Ensar Öğüt'ün, hükümetin gündeminde bedelli askerliğin olup olmadığı yolundaki sorusu üzerine, "Irak'ta olaylar duruldu. Biraz daha durulsun, bunu gündeme getireceğiz" dedi. Öğüt'ün "Bu ne kadar sürer " sorusu üzerine Gönül, "Aşağı yukarı bir iki ay zaman alır" yanıtını verdi. 
     
DSP'den Cem'e tepki      Sol partilere yerel seçimlerde işbirliği çağrısında bulunan YTP Genel Başkanı İsmail Cem'e, DSP Genel Sekreteri Süleyman Yağız tepki gösterdi. Yağız, "Cem, önce DSP'yi ve Ecevit'i sırtından nasıl hançerlediğinin hesabını vermeli. Cem, 'galiba demokratik solcuyuz' dediğini unutmuş görünüyor" dedi. 
     
Kocaoğlu'nun kitabı çıktı      ANAP eski Milletvekili Emre Kocaoğlu'nun "Sözüm Meclis'ten İçeri" adlı kitabı piyasaya çıktı. Kocaoğlu, "acemi bir vekilin anıları" olarak değerlendirdiği kitabında, "Türkiye'yi sizin bilmediğiniz, görmediğiniz tanımadığınız, seç-mediğiniz insanlar yönetiyor. Yani seçilmişler değil atanmışlar" diyor. 
     
İşkence sorgusu      DYP lideri Mehmet Ağar, katıl-dığı Bilkent Üniversitesi'ndeki konferansta, bir öğrencinin "Yapılan işkenceler için ne diyorsunuz " sözleri üzerine "Ben öyle bir şey yapmadım" diyerek işkenceye karşı olduğunu belirtti. "Sorgulaya-caklar elbette" diyen Ağar, "Derin devlet ve devlet içinde Ergenekon örgütlenmesine" ilişkin soruya da, "O dönemde, güvenlikle ilgili devlet organları bir araya gelemiyordu. Keşke gelebilselerdi" karşılığını verdi. 
     


SİYASET 




















</TEXT>
</DOC>
