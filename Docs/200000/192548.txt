<DOC>
<DOCNO> 192548 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/31/son/sontur22.html </URL>
<DATE> 2003/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Taksitle cinayet... 
</HEADLINE>
<TEXT>

     Samsun'da 8 ay önce yakılmış halde cesedi bulunan kadının cinayet zanlısı ile azmettirici olduğu iddia edilen eşi gözaltına alındı. 
     A.A muhabirinin edindiği bilgiye göre, şubat ayında Taflan Beldesi'nde yakılmış halde cesedi bulunan 3 çocuk annesi Gülay Kalaycı 29 cinayetini araştıran jandarma ekipleri, olayı daha önce işlediği bir suç nedeniyle Kavak Cezaevi'nde yatan Resul Taşkara'nın 29 gerçekleştirdiğini belirledi. 
     Tahliye olduğu gün gözaltına alınan Taşkara ifadesinde cinayeti, öldürülen Gülay Kalaycı'nın eşi Adem Kalaycı'nın azmettirmesi nedeniyle 10 milyar lira karşılığında işlediğini söylemesi üzerine bu kişi de gözaltına alındı. 
     Kalaycı'nın da ifadesinde eşinin kötü yola düşmesi nedeniyle öldürülmesini istediğini, karşılığında da Taşkara'ya 5 milyar lirası peşin, kalanı taksitle 10 milyar lira teklif ettiğini söylediği öğrenildi. 
     Olayla ilgili soruşturma sürdürülüyor. 
     
</TEXT>
</DOC>
