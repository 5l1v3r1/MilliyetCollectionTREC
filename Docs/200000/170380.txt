<DOC>
<DOCNO> 170380 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/19/yazar/cemal.html </URL>
<DATE> 2003/07/19/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Darısı CHP'nin başına 
</HEADLINE>
<TEXT>

     Ve Üçüncü Yol 
     Modernize sosyal demokratlar... 
     Üçüncü Yol'un İngiltere'deki önde gelen ideologlarından biri, Anthony Giddens'tır. London School of Economics'in direktörü olan Giddens, aynı zamanda İngiliz İşçi Partisi lideri Tony Blair'in iktidara yükselişinde beyin takımının kaptanlığını yapmıştı. 
     1998'de çıkan kitabının adı "Üçüncü Yol Sosyal Demokrasinin Yenilenmesi" adını taşır. Aynı konuda geçen yılki son kitabı ise "Yeni İşçi Partisi Şimdi Nerede " diye yayımlandı. 
     Financial Times gazetesindeki son makalesinde 11 Temmuz 03, s. 11 Üçüncü Yol'u modernleştirilmiş sosyal demokrasi olarak niteliyordu. 
     Bu deyimle, geleneksel sol temaları elden bırakmayan, pazar ekonomisi ve küreselleşme konusunda kendisini tam olarak yenileyemeyen sosyal demokrat partileri de anlatmış oluyordu. 
     Anthony Giddens ilginç makalesinde Üçüncü Yol'dan söz ederken altını çizdiği konulara gelince 
     Politikaların yenilenmesi... 
     Toplumsal değişime uyum... 
     Daha şeffaf, daha hesap veren hükümet... 
     Devletin yeniden yapılanması... 
     Sosyal güvenlikte reform... 
     Daha çok işyeri açabilmek için işçi - işveren ilişkilerinde reform ve iş piyasalarında esneklik... 
     Kamu hizmetlerine reform koşuluyla yatırım... 
     Mali disipline bağlılık... 
     Bilgi ekonomisinin başarısı için insan sermayesine yatırım... 
     Yurttaşların hak ve sorumluluklarının dengelenmesi... 
     Eşitsizliklerle mücadelede yeni radikal yollar... 
     Üçüncü Yolcular son olarak Londra'da toplandılar. Başkan Clinton'ın, Başbakan Blair'in de katıldığı konferansa Türkiye'den bir tek Kemal Derviş davet edilmişti. 
     Giddens'ın Üçüncü Yol konferansı için Financial Times'ta yazdığı makaleyi okuyunca Derviş'i aradım. Sohbet sırasında, Avrupa'da modernleşmiş bir sosyal demokrat parti örneği verebilir misin diye sorunca şöyle dedi 
     "Yunanistan'ın PASOK'una bak. Andreas Papandreu döneminde devletçi, Üçüncü Dünyacı, anti - Amerikan bir partiydi. Son 13 yılda nereden nereye geldi Simitis ve takımı, Yunanistan'ı Avrupa Birliği'ne de, euroya da soktu. Enflasyonu yüzde 25 - 30'dan yüzde 2'ye düşürdü. On yıl içinde modern, çağdaş bir sosyal demokrat parti haline geldi PASOK..." 
     "Darısı CHP'nin başına" dedim. 
     Susma hakkını kullandı Derviş... 
     Niye .. 
     
     

</TEXT>
</DOC>
