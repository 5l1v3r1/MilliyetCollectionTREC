<DOC>
<DOCNO> 153882 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/02/guncel/gun04.html </URL>
<DATE> 2003/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Sadece 388 konut sigortalı çıktı 
</HEADLINE>
<TEXT>

     DOĞAL Afet Sigortaları Kurumu DASK Genel Koordinatörü Hüseyin Yunak, Bingöl'de DASK'a tabi 22 bin 458 konuttan sadece 388'inin zorunlu deprem sigortası yaptırdığını söyledi. Yunak, 7 eksperin de poliçeli konutlarda hasar tespiti için bölgeye gittiğini belirtti. Yunak, Türkiye genelinde 12 milyon 988 bin 665 konuttan 1 milyon 849 bin 622'sinin DASK poliçesi yaptırdığını belirtti. Aralık 1999'da zorunlu deprem sigortasıyla ilgili yayımlanan 587 sayılı kanun hükmünde kararnamenin de bir an önce kanunlaştırılması gerektiğine dikkat çeken Yunak, şöyle konuştu "2001 yılında beri afet konutu yapma veya afet konutu kredisi açma yükümlülüğü ortadan kalkan devlet, bu yükümlülüğe alternatif olarak bu zorunlu deprem sigortası sistemi getirildi. Bu sisteme sahip çıkılmayınca vatandaş biraz ortada kaldı. Şu ana kadar hiçbir siyasi 'Ey vatandaş ben devlet olarak artık sizin afet konutunuzu yapmayacağım. Sen git zorunlu deprem sigortanı yaptır. Yaptırmazsan başının çaresine bakarsın' demiyor. Bu kanunlaşırsa iş ciddiyete alınacak." 
     


GÜNCEL 























</TEXT>
</DOC>
