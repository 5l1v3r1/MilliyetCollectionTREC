<DOC>
<DOCNO> 160834 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/03/son/sonspo22.html </URL>
<DATE> 2003/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'a kartal heykelleri dikildi... 
</HEADLINE>
<TEXT>

     Beşiktaş Belediyesi tarafından, Beşiktaş Kulübü'nün 100. yılı ve lig şampiyonluğu için yaptırılan 2 kartal heykelinin açılışı yapıldı. 
     Beşiktaş Köyiçi ve Kültür Merkezi karşısındaki heykellerin açılışını Beşiktaş Kulübü Başkanı Serdar Bilgili ile Beşiktaş Belediye Başkanı Yusuf Namoğlu yaptı. 
     Açılışa Beşiktaş Kulübü İkinci Başkanı Hüsnü Güreli, Asbaşkanlar Kıvanç Oktay ve Levent Erdoğan ile İletişim Komitesi Başkanı Mete Düren de katıldı. 
     Bilgili, 100. yılında şampiyonluğa ulaşmış bir takımın başkanı olmaktan mutluluk duyduğunu kaydederek, Beşiktaş Belediyesi'ne hem şampiyonluğu, hem de 100. yılı ölümsüzleştirdiği için teşekkür etti. 
     Beşiktaş Belediye Başkanı Yusuf Namoğlu da Kültür Merkezi karşısında kanatlarını açmış ve pençelerinde kupa bulunan kartal heykelini şampiyonluk, Köyiçi'nde bulunan kartal heykelini ise 100. yıl anısına yaptırdıklarını söyledi. 
     
</TEXT>
</DOC>
