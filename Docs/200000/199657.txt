<DOC>
<DOCNO> 199657 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/04/magazin/mag03.html </URL>
<DATE> 2003/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
40. yıl hatırası... 
</HEADLINE>
<TEXT>

      MAGAZİN SERVİSİ 
   
   Sİnemada 40 yılı geride bırakmanın mutluluğunu yaşayan Hülya Koçyiğit, "40. yıl hatırası" olarak verdiği pozlarla dikkatleri üzerine çekti. 56 yaşındaki Koçyiğit, Zeynep Abidin'in çektiği fotoğrafların "çok az photoshop"lu olduğunu söyledi. Zirvede kalmanın sırrını şöyle anlattı "Sırrım, sinemaya duyduğum aşk. Sinemaya başladığım zaman doğduğuma inanıyorum. Bu nedenle son nefesimi kameraların karşısında vermek istiyorum." 
   Şu günlerde okul müdiresini oynadığı son filmi "Hababam Sınıfı Forevır"ın dublajıyla uğraşan Koçyiğit, nisan ayında yeni bir diziye başlayacağını açıkladı. 40 yılda 200 filmde başrol oynayarak kazandığı deneyimi TURVAK'ta oyunculuk dersleri verdiği öğrencilerle paylaşan Koçyiğit, "Sinemamızın geleceğini emanet edeceğimiz insanlara böyle bir katkıda bulunmak bana müthiş heyecan veriyor" dedi. 
   
   
   
   
   
   
</TEXT>
</DOC>
