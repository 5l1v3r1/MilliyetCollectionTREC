<DOC>
<DOCNO> 173554 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/04/son/sontur19.html </URL>
<DATE> 2003/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte TSK'nın yeni komuta kademesi... 
</HEADLINE>
<TEXT>

     Yüksek Askeri Şura'da alınan kararlarla, 30 Ağustos 2003 tarihi itibariyle Türk Silahlı Kuvvetleri'nin TSK üst komuta kademesi şekillendi. 
     Buna göre, Deniz Kuvvetleri Komutanı Oramiral Bülent Alpkaya, Hava Kuvvetleri Komutanı Orgeneral Cumhur Asparuk, 1'nci Ordu Komutanı Orgeneral Çetin Doğan, 3'ncü Ordu Komutanı Orgeneral Tamer Akbaş ve MGK Genel Sekreteri Orgeneral Tuncer Kılınç emekli olacaklar. 
     Deniz Kuvvetleri Komutanlığı'nı Donanma Komutanı Oramiral Özden Örnek, Hava Kuvvetleri Komutanlığı'nı Harp Akademileri Komutanı Orgeneral İbrahim Fırtına, 1'nci Ordu Komutanlığı'nı Genelkurmay İkinci Başkanı Orgeneral Yaşar Büyükanıt, 3'ncü Ordu Komutanlığı'nı NATO Güneydoğu Avrupa Müşterek Komutanı Orgeneral Oktar Ataman, Genelkurmay İkinci Başkanlığı'nı Kara Kuvvetleri Komutanlığı Kurmay Başkanı Orgeneral İlker Başbuğ devralacak. 
     Oramiral Alpkaya'dan boşalacak Türk Deniz Kuvvetleri'ndeki oramirallik kadrosuna Güney Deniz Saha Komutanı Koramiral Yener Karahanoğlu, Orgeneral Asparuk'tan boşalacak Türk Hava Kuvvetleri'ndeki orgenerallik kadrosuna ise 1. Taktik Hava Kuvveti ve 6'nci Birleşik Hava Harekat Merkezi Komutanı Korgeneral Faruk Cömert gelecek. 
     
     KARA KUVVETLERİ'NDE 3 YENİ ORGENERAL 
     Kara Kuvvetleri Komutanlığı'nda Orgeneral Doğan, Orgeneral Akbaş ve Orgeneral Kılınç'tan boşalacak orgenerallik kadrolarını bu yılki Şura'da terfi eden MGK Genel Sekreteri Başyardımcısı Korgeneral Fethi Remzi Tuncel, 5'nci Kolordu Komutanı Korgeneral Şükrü Sarıışık ve Brüksel'deki Türk Milli Askeri Temsil Heyeti Başkanı Korgeneral Orhan Yöney üstlenecek. 
     Genelkurmay Başkanı Orgeneral Hilmi Özkök, Kara Kuvvetleri Komutanı Orgeneral Aytaç Yalman, Jandarma Genel Komutanı Orgeneral Şener Eruygur, 2. Ordu Komutanı Orgeneral Fevzi Türkeri ve Ege Ordu Komutanı Orgeneral Hurşit Tolon ise görevlerini sürdürecekler. 
     Genelkurmay Harekat Başkanı Korgeneral Köksal Karabay, Kuzey Kıbrıs Türk Barış Kuvveti Komutanı Korgeneral Ahmet Özteker, 2. Taktik Kuvveti Komutanı Hava Korgeneral Aydoğan Babaoğlu ile Jandarma Genel Komutanlığı Kurmay Başkanı Korgeneral Hakkı Kılınç'ın görev süreleri birer yıl uzatıldı. 
     Buna göre, 30 Ağustos 2003 tarihi itibariyle TSK'nın üst komuta kademesi şöyle olacak 
     Genelkurmay Başkanı Orgeneral Hilmi Özkök . 
     Kara Kuvvetleri Komutanı Orgeneral Aytaç Yalman . 
     Deniz Kuvvetleri Komutanı Oramiral Özden Örnek . 
     Hava Kuvvetleri Komutanı Orgeneral İbrahim Fırtına . 
     Jandarma Genel Komutanı Orgeneral Şener Eruygur . 
     1'nci Ordu Komutanı Orgeneral Yaşar Büyükanıt . 
     2'nci Ordu Komutanı Orgeneral Fevzi Türkeri . 
     3'ncü Ordu Komutanı Orgeneral Oktar Ataman . 
     Ege Ordu Komutanı Orgeneral Hurşit Tolon . 
     MGK Genel Sekreteri Orgeneral Şükrü Sarıışık . 
     Kara Kuvvetleri Komutanlığı Kurmay Başkanı Orgeneral Fethi Remzi Tuncel . 
     Harp Akademileri Komutanı Orgeneral Faruk Cömert . 
     Genelkurmay İkinci Başkanı Orgeneral İlker Başbuğ . 
     NATO Güneydoğu Avrupa Müşterek Komutanı Orgeneral Orhan Yöney . 
     Donanma Komutanı Oramiral Yener Karahanoğlu . 
     
</TEXT>
</DOC>
