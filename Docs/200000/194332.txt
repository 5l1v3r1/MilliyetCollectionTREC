<DOC>
<DOCNO> 194332 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/09/spor/yguven.html </URL>
<DATE> 2003/11/09/ </DATE>
<TIME>  </TIME>
<AUTHOR> Ercan GÜVEN  </AUTHOR>
<HEADLINE>
Gece görüş dürbünü 
</HEADLINE>
<TEXT>

   
   Kural hatasını falan bir yana bırakın siz sahadaki futbol hatalarına bakın önce...Ve şu Fenerbahçe'de "ışık" gördüğünü iddia edenler artık "gece görüş dürbünlerini" çıkarıp gerçekleri söylemeliler bence. 
   Malzemenin iyisi, stadın kralı, seyircinin en ateşlisi, paraysa para, ilgiyse ilgi... Söyleyin şu Daum sahiden "dahi" mi Sayın Daum'un "maçı kazandıracak taktiği" mi neydi Fatih Akyel'in ileri çıkması ve doğal olarak dönemeyeceği için yerini Serhat'ın kapatması. Bunu taktik sayarsınız saymazsınız bilemem. Sahaya medya on biri ile çıkan Daum'un elinden gelen buydu. Berbat bir durumdu. Koskoca ilk yarıyı 1,5 pozisyonla tamamladı Fenerbahçe. İkinci 45 dakikada mağlup durumdan zor kurtuldu. 
   Neyse Ali Aydın'ın basireti bağlandı da gündem değişti. Bence Fenerbahçeli futbolcular ve Daum, Ali Aydın'dan çok daha başarısızdı. Yazık oldu Rizespor'un emeklerine. Yazıktır Fenerbahçe seyircisine. 
   
      
</TEXT>
</DOC>
