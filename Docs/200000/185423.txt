<DOC>
<DOCNO> 185423 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/30/guncel/gun04.html </URL>
<DATE> 2003/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Elia Kazan öldü 
</HEADLINE>
<TEXT>

      SEMA EMİROĞLU New York 

   
   Modern Amerikan sahne ve sinemasının devlerinden, İstanbul doğumlu, üç Oscar ödüllü yönetmen Elia Kazan, 94 yaşında New York'taki evinde hayata veda etti. Kazan'ın ölüm nedeniyle ilgili açıklama yapılmadı. 
   Yunan asıllı bir halı tüccarının oğlu olan Kazan, 4 yaşında ailesiyle İstanbul'dan ABD'ye göç etti. Yale Üniversitesi Drama Okulu'nda müzikal tiyatro öğrenimi gören Kazan, 1950'lerde Hollywood ve Broadway'in en etkili yönetmenlerinden biri oldu Kazan'ın Broadway'daki efsanevi müzikal eserleri arasında "A Streetcar Named Desire," Arzu Tramvayı , "Cat on a Hot Tin Roof" Kızgın Damdaki Kedi ve "J.B", klasikleşmiş filmleri arasında ise "On the Waterfront" Rıhtımlar Üzerinde , "Viva Zapata ", "East of Eden" Cennetin Doğusu adlı filmler bulunuyor. Marlon Brando, James Dean, Warren Beatty ve Robert De Niro gibi aktörleri keşfeden Kazan'ın Hollywood'da yönettiği yedi film, toplam 20 Oscar ödülü kazandı. İki kez En İyi Yönetmen Oscar'ını alan Kazan'a 1999'da "hayat boyu başarı" ödülü verildi. Ancak ABD'de "komünist avı"nın yaşandığı 1952'de Temsilciler Meclisi'ne Komünist Partili 8 meslektaşının adını veren Kazan'ın bu ödülü alması, kimi oyuncularca protesto edildi. 
   
   
</TEXT>
</DOC>
