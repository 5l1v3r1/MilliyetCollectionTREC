<DOC>
<DOCNO> 169312 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/14/son/soneko16.html </URL>
<DATE> 2003/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Rum Kesimi KKTC'deki casinolara gidenler cezalandırılacaklar 
</HEADLINE>
<TEXT>

     KKTC Bakanlar Kurulu'nun aldığı karar uyarınca, KKTC ile Rum kesimi arasında belli kurallara bağlı 23 Nisan'da başlayan serbest geçişler çerçevesinde KKTC'ye geçen Rumların casinolarda oyun oynaması, her geçen gün Rum yönetimini daha da rahatsız ediyor. 
     Rum Kesimi Maliye Bakanlığı, Rumların KKTC'deki casinolara gidişlerini önlemek amacıyla, ''casinolara gidenlerin cezaya çarptırılacağını'' bildirdi. 
     Rum Kesimi Maliye Bakanlığı'ndan yapılan açıklamada, KKTC'deki casinoların ''Rum makamlarından izin alınmadan kurulduğu'' ifade edilirken, ''dolayısıyla casinolardaki oyunlara katılanlar yasalara aykırı davranmış olurlar ve Kıbrıs Cumhuriyeti yasalarının öngördüğü cezalara çarptırılırlar'' iddiasında bulunuldu. 
     Bu arada Alithia gazetesine göre, bazı Kıbrıslı Rumların, Türkler'le KKTC'de ortak bahis büroları kurmayı planladığı yönünde Rum meclisine son günlerde şikayetler yapılması üzerine bir açıklama yapan Rum maliye bakanlığı, Rum yönetiminin ''işgal bölgesi'' olarak nitelediği KKTC'de bahis oyunları oynanmasına izin vermediğini belirtti. Açıklamada şöyle denildi 
     ''O nedenle orada KKTC'de bahis oyunları oynamak, Kıbrıs Cumhuriyeti yasalarına göre yasa dışıdır. Gerek bu bölgelerindeki casinolarda bahis oynayanlar gerekse casinolarda bulunanlar, yasalar karşısında suç işlemiş olurlar ve kovuşturulurlar.'' 
     
</TEXT>
</DOC>
