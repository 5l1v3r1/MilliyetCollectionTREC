<DOC>
<DOCNO> 174114 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/07/guncel/gun05.html </URL>
<DATE> 2003/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Askeri araca bombalı tuzak kuruldu 
</HEADLINE>
<TEXT>

      ŞENOL DEMİRCİ İstanbul 

   
   Küçükçekmece'de, askeri personeli taşıyan servis aracı uzaktan kumandalı bir bombanın hedefi oldu. Şarapnel parçaları isabet eden otobüste yaralanan olmadı. Bakırköy Sahil Kennedy Caddesi'nde iki ay önce İstanbul DGM'ye gitmekte olan h kim ve savcıları taşıyan servis midibüsünü hedef alan ve yedi kişinin yaralandığı bombalı saldırının bir benzeri dün Küçükçekmece'de yaşandı. 
   Halkalı Komando Taburu'nda görevli askeri personeli taşıyan 34 LJC 06 plakalı servis otobüsü, Halkalı Meydanı'nda durduğu bir sırada aracın ön kısmında bir patlama gerçekleşti. 
   Ön kısmına şarapnel parçaları isabet eden yakıt deposu da delindi. Olay yerinde yaklaşık 20 santimetre derinliğinde bir çukur oluşurken, ölen ya da yaralanan olmadı. 
   Polis yetkilileri, patlamaya, yola tencere içinde bırakılan uzaktan kumandalı bir bombanın neden olduğunu belirtti. Bu arada saldırıyı yasadışı DHKP - C örgütü üstlendi. 
   
   
</TEXT>
</DOC>
