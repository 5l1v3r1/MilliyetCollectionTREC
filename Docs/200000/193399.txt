<DOC>
<DOCNO> 193399 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/05/spor/bnba.html </URL>
<DATE> 2003/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Potanın dört atlısı 
</HEADLINE>
<TEXT>

   Los Angeles, lige fırtına gibi başlarken, Kobe Bryant, Shaquille O'Neal, Gary Payton ve Karl Malone ile sezonun altını üstüne getirmeye hazırlanıyor. Cavaliersli LeBron James ise yeteneğini kanıtlıyor 
      NBA'ye yakın plan METE AKTAŞ 

   
   NBA'DE 2003 - 04 sezonunun ilk haftasını geride bırakırken, net olarak söyleyebileceğimiz iki şey var 
   1 - Los Angeles Lakers sahip olduğu 4 süper starı ile ligin altını üstüne getirmeye hazır ve şampiyonluğun en büyük adayı olarak ön plana çıkıyor. 
   2- Hazırlık dönemindeki kötü oyunlarıyla Cleveland Cavaliers'lı yöneticilerin, ama belki de daha çok NBA Başkanı David Stern'in başını ağrıtan 18 yaşındaki LeBron James en yetenekli çaylaklardan biri olduğunu kanıtladı. 
   
   Muhteşem dörtlü 
   Önce Lakers ile başlayalım. Sezonun başlamasına 48 saat kala yeniden gündeme gelen Kobe Bryant - Shaquille O'Neal çekişmesi, takım kimyasını oturtmaya çalışan Sarı - Morlular için tam bir felaket habercisi gibiydi. Hakarete varan sözlerle birbirlerini yerden yere vuran iki süperstar, neyseki sezon başlarken "geçici" olduğunu düşündüğüm bir ateşkes ilan ettiler. Dizindeki sakatlığı yüzünden Dallas maçında Kobe'den yararlanamayan Lakers, buna rağmen yeni transferler Gary Payton - Karl Malone'un yanı sıra Shaq ve bu sezon ilk beşe yerleşen Devean George'un muhteşem oyunları ve galibiyet ile gövde gösterisinde bulundu. Lakers, Phoenix ve Golde State maçlarında Kobe Bryant'ın da dönüşü ile "muhteşem dörtlüsünü" sahaya sürme şansını elde etti. Geçtiğimiz yıllara göre çok daha hızlı oynayan ve asist sayısındaki yükselişden de anlaşılacağı gibi "takım oyununu" hatırlamaya başlayan Lakers'ın şampiyonluktaki tek rakibi yine kendisi olacak. 
   
   Kral sahnede 
   NBA tarihinin en çok merakla beklenen çaylaklarının başında gelen LeBron "King" James'in profesyonel kariyerine yaptığı muhteşem başlangıcı, kimse beklemiyordu. İlk maçını ligin en iyi takımları arasında yer alan Sacramento'ya karşı oynayan 2.03 boyundaki genç yıldız, 25 sayı, 9 asist, 6 ribaunt, 4 top çalma ile komple bir oyuncu olduğunu kanıtladı. Cleveland coachu Paul Silas, sezon öncesinde point guard oynatarak, James'e büyük bir sorumluluk vermek istemediğini söylemişti. Ancak Silas, olgun tavırları, lider özellikleri, müthiş saha vizyonu nedeniyle takımın dümenini "King'e" emanet etmek zorunda kaldı. Tabi LeBron'ın her maçta 25 sayı 10 ribaund 6 asist ile oynamasını beklemek hayalcilikten öteye gitmez. Nitekim Portland maçında 8 sayıda kaldı ve yorgunluk belirtileri gösterdi. Ancak James'in sahip olduğu potansiyel, ilk 3 maçını kaybeden Cavaliers'ın geleceğe büyük umutlarla bakmasına neden oluyor. 
   
   HAFTANIN TAKIMI LOS ANGELES LAKERS 
   Play - off dışında, normal sezonda alınan galibiyetleri pek de dikkate almayan Lakers taraftarları ve basını, yaşanan son gerginliklerden sonra artık her galibiyetin bir değeri olduğunu düşünüyor. Devrik şampiyon Lakers sezona 3 -0'lık galibiyet serisi ile başladı. Bu galibiyetlerde en büyük pay ise yeni transferler Gary Payton ve Karl Malone'a aitti. 41 yaşına merdiven dayanan "Postacı" Malone, 20'lik delikanlılara taş çıkartacak performansıyla zamana meydan okumaya devam ediyor. 35 yaşındaki Payton ise hücumdaki beyin rolünde, Magic Johnson'dan bu yana Lakers'a en tempolu ve zevkli basketbolu oynatıyor. 
   
   HAFTANIN OYUNCUSU RASHARD LEWIS S.SUPERSONICS 
   Seattle formasından, sakatlığı nedeniyle yaklaşık 1.5 ay uzak kalacak olan All Star Ray Allen'ın yokluğunda sahneye çıkan Rashard Lewis, Sonics'in iki maçlık Japonya turunun bitmesini istemeyen tek kişiydi. 2.08'lik forvet Japonya'da iki defa karşılaştıkları ve her ikisinde de yendikleri L.A. Clippers potasına tam 75 sayı bıraktı. 109 - 100 kazanılan ilk maçta 25 sayı 4 ribaund 3 asist ile oynayan Lewis, 124 - 105 kazanılan ikinci randevuda adeta delirdi ve Clippers potasına kariyerinin en yüksek sayısı olan 50 sayıyı bıraktı. 
   
   HAFTANIN OLAYI 
   Tim Duncan, Ray Allen, Elton Brand, Jamaal Mashburn, Kenyon Martin, Scottie Pippen, Wally Szczerbiak gibi yıldızların arka arkaya gelen sakatlıkları. 
   
   HAFTANIN ÇAYLAĞI LEBRON JAMES C.CAVALIERS 
   Sanırım daha fazla açıklama yapmaya gerek yok. İlk 3 maçında sahada ortalama 40.7 dakika kalıp 18 sayı, 7.7 asist, 7.3 ribaund, 2.33 top çalma ortalamalarıyla oynayan, attığı paslarla, yaptığı smaçlarla izleyenleri hop oturtup hop kaldıran, LeBron James ilk haftanın tartışmasız en iyi çaylağıydı. 
   
   NE DEDİN, NE DEDİN 
   "Derhal bu adamın doğum belgelerini görmek istiyorum ". LA. Clippers coachu Mike Dunleavy, 18 yaşındaki LeBron James'in, 30 yaşında All - Star bir veteran oyuncu gibi oynadığını söylerken espri ile yaşından şüphe ettiğini belirtiyor. 
   "Kasetlere bakarsanız adamın bana nasıl yapıştığını göreceksiniz. Bir insana bu kadar hararetli, ancak kız arkadaşı sarılabilir ve üstelik benim bir karım var ". Indiana'nın Atlanta'yı 100 - 97 yendiği maçta Indianalı Anthony Johnson'ın maçın son saniyelerinde kendisini tutarak faul yaptığını iddia eden, ancak hakemlerden olumsuz yanıt alan Jason Terry'nin maçtan sonraki ilginç isyanı. 
   
   BU MAÇ KAÇMAZ 
   5 KASIM ÇARŞAMBA CLEVELAND CAVALIERS - DENVER NUGGETS 
   2003 NBA Draftının 1 numarası LeBron James ile 2003 draftının 3 numarası Carmelo Antohony, kozlarını NBA arenasında ilk defa paylaşacaklar. 
   
   HAFTANIN 5'İ 
   Rashard Lewis Seattle 
   Gary Payton L.A. Lakers 
   Kevin Garnett Minnesota 
   Baron Davis New Orleans 
   Tyson Chandler Chicago 
   
   SAYILARLA NBA'DE GEÇEN HAFTA 
   1976- 1998'de Bulls ile 6. şampiyonluğunu kazandıktan sonra Chicago'ya veda eden ve 5 yıl sürgünde yaşayan efsane forvet Scottie Pippen, 1976 gün sonra bir resmi maçta Bulls forması giydi. 
   73- Açılış günü 26 takım kadrolarında 34 ülkeden toplam 73 uluslararası oyuncuya yer verdiler. Bu sayı yeni bir NBA rekoru olarak kayıtlara geçti. 
   56- Toronto, Minnesotaya 73 - 56 yenilirken, attığı 56 sayı, kulüp tarihinde bir maçta atılan en az sayı olarak tarihe geçti. 
   51- New Jersey guardı Jason Kidd, kariyerinin 51. triple double'ını, New Jersey'nin Minnesota'yı 84 - 61 yendiği maçta elde etti. Kidd bu kategoride aktif oyuncular arasında 1. sırada yer alıyor. 
   26- Los Angeles Lakers, Dallas'ı açılış maçında 109 - 93 yendi ve rakibi karşısında arka arkaya 26., son 50 maçtaki 45. zaferini kazandı. Dallas, Lakers karşısında 12 Aralık 1990'dan beri gülemiyor. 
   18- Lakers'ı 26 maçtır deviremeyen Dallas bir sonraki gece Golden State'i deplasmanda 95 - 87 yenerek, rakibine karşı üst üste 18. galibiyetini aldı. 
   11- Bu sezon, Türkiye'de daha önce basketbol oynamış 11 oyuncu da ligde forma giyiyor. 
   1- Minnesota'nın açılış maçında Milwaukee karşısında aldığı galibiyette 25 sayı, 21 ribaundluk bir performans sergileyen Kevin Garnett, 1992'den beri bir açılış maçında sayı ve ribaundda 20 - 20 barajını aşan ilk oyuncu oldu. 
   
   Hido'dan üç sayı 
   NBA Ortabatı Grubu'nda yer alan San Antonio Spurs, Hidayet Türkoğlu'nun üç sayı attığı rakip sahadaki maçta Memphis Grizzlies'e 88 - 80 mağlup oldu. Oyuna sonradan giren ve 17 dakika oynayan Hidayet, 3 sayılık atış denemezken, 2 sayılık iki şutta da isabet sağlayamadı. Dört faul atışından ise üçünü attı. Orlando Magic ise Gürcü asıllı Türk basketbolcu Zaza Pachulia'nın oynamadığı maçta New York Knicks'e evinde 75 - 68 mağlup oldu. 
   
   DİĞER SONUÇLAR 
   Atlanta - New Orleans 90 - 80 
   Chicago - Houston 66 - 98 
   Utah - Minnesota 93 - 88 
   Dallas - Miami 103 - 93 
   Portland - Philadelphia 83 - 94 
   
   DOĞU KONFERANSI    ATLANTiK GRUBU TAKIM G M Galb. New Jersey 2 1 66.7 Boston 2 1 66.7 Philadelphia 2 2 50.0 New York 1 2 33.3 Washington 1 2 33.3 Orlando 1 3 25.0 Miami 0 4 0.00 
   
   MERKEZ GRUBU TAKIM G M Galb. New Orleans 3 1 75.0 Toronto 2 1 66.7 Milwaukee 2 1 66.7 Detroit 2 1 66.7 Indiana 2 1 66.7 Atlanta 1 3 25.0 Chicago 1 3 25.0 Cleveland 0 3 0.00 
   
   BATI KONFERANSI    ORTABATI GRUBU TAKIM G M Galb. Dallas 3 1 75.0 Houston 2 1 66.7 Memphis 2 1 66.7 Denver 2 1 66.7 Utah 2 1 66.7 Minnesota 2 2 50.0 San Antonio 2 2 50.0 
   
   PASİFİK GRUBU TAKIM G M Galb. LA Lakers 3 0 100 Seattle 2 0 100. Sacramento 2 1 66.7 Phoenix 1 2 33.3 Golden State 1 2 33.3 Portland 1 2 33.3 LA Clippers 0 2 0.00 
   
   İSTATİSTİKLER    SAYI Oyuncu Ort. 1. Rashard Lewis Seattle 37.5 2. Tracy McGrady Orlando 30.0 3. Vince Carter Toronto 26.7 
   
   RİBAUND Oyuncu Ort. 1. Tyson Chandler Chicago 18.0 2. E.Dampier Golden State 16.7 3. Ben Wallace Detroit 16.3 
   
   ASİST Oyuncu Ort. 1. Carlos Arroyo Utah 13.0 2. Jason Kidd New Jersey 11.0 3. Gary Payton L.A. Lakers 9.7 
   
   BLOK Oyuncu Ort. 1. Elton Brand L.A.Clippers 8.00 2. Theo Ratliff Atlanta 5.67 3. Tim Duncan San Antonio 4.67 
   
   TOP ÇALMA Oyuncu Ort. 1. Baron Davis New Orleans 5.00 2. Calbert Cheaney G.State 3.00 3. D.George L.A. Lakers 2.67 
   
   4 Kasım 2003 Salı itibariyle 
   
   
</TEXT>
</DOC>
