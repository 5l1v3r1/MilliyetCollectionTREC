<DOC>
<DOCNO> 150829 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/18/son/sontur07.html </URL>
<DATE> 2003/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Gül "Irak'ı yeniden yapılandırmak için her türlü yardıma hazırız" 
</HEADLINE>
<TEXT>

     Dışişleri Bakanı Abdullah Gül, Irak'a komşu ülkeler ve bazı Körfez ülkelerini bir araya getirecek toplantıya katılmak üzere, Suudi Arabistan'ın başkenti Riyad'a gitti. 
     Gül, Ankara'dan ayrılmadan önce Esenboğa Havalimanı'nda yaptığı açıklamada, ABD'nin, Irak'ın yeniden yapılandırılmasına ilişkin Türkiye'den talepleri konusuna açıklık getirdi. 
     ABD'nin taleplerinin 'Şu kadar asker ve şu işleri yapmanızı istiyoruz' şeklinde olmadığını belirten Gül, savaş öncesinde savaş sonrasını düşünerek düzenin yeniden nasıl kurulacağı yönünde çalışmalar yapıldığını ve şimdi gündeme gelen konunun bu olduğunu kaydetti. 
     ''Türkiye bunları düşünecektir'' diyen Gül, Irak'ın ekonomik ve siyasi olarak yeniden yapılandırılmasına Türkiye'nin her katkıyı vermeye hazır olduğunu da ifade etti. 
     Gül, sözlerini şöyle sürdürdü 
     ''Bu nasıl olacak Somut talepler gediğinde, hükümet tarafından değerlendirilip karar verilecek. Bunların masraflarının nasıl karşılanacağı da değerlendirilecek. Biliyorsunuz, Türkiye uzun süre Afganistan'da güvenlik ve kontrolü sağladı. O zaman oluşturulan bir fon vardı. Masraflar oradan karşılanmıştı. Bunlar, üzerinde çalışılacak ve değerlendirilecek konular.'' Gül, Irak'a ve bölgeye huzur ve istikrar gelmesi için Irak'ın yeniden yapılandırılmasına katkı verme kararının daha önceden açıklandığını da hatırlattı. 
     





</TEXT>
</DOC>
