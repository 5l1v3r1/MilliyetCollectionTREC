<DOC>
<DOCNO> 185585 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/30/son/sonspo11.html </URL>
<DATE> 2003/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe İngilizleri deplasmanda yenen tek Türk takımı... 
</HEADLINE>
<TEXT>

     Beşiktaş'ın, Chelsea takımıyla yarın yapacağı Avrupa Şampiyonlar Ligi G Grubu maçıyla, Türk ve İngiliz takımları 33. kez karşı karşıya gelecek. 
     2 ülke takımları arasında bugüne dek yapılan 32 maçın 6'sını Türk, 14'ünü ise İngiliz takımları kazanırken, 12 karşılaşma da berabere sonuçlandı. 
     Türk takımları, attıkları 21 gole karşılık kalelerinde toplam 50 gol gördü. 
     
     GALİBİYETLER 

     Türk takımlarına, İngiliz ekipleri karşısındaki 6 galibiyeti Fenerbahçe 2 , Trabzonspor 2 , Galatasaray ve son olarak Gençlerbirliği kazandırdı. 
     Fenerbahçe, Manchester City ve Manchester United'ı, Trabzonspor ise FC Liverpool ve Aston Villa'yı yenerken, Galatasaray da AFC Leeds United'ı İstanbul'da yenmeyi başardı. 
     Bu arada sarı-kırmızılılar, normal süresi golsüz berabere biten UEFA Kupası final maçında, Arsenal'ı penaltı atışlarıyla yenip, kupaya uzandı. 
     Türk ekiplerinin İngiliz takımlarına karşı son galibiyetini ise geçen hafta UEFA Kupası 1. turunda Gençlerbirliği, Blackburn Rovers karşısında elde etti. 
     
     DEPLASMANDA TEK GALİBİYET FENERBAHÇE'DEN 

     Türk ekipleri, Avrupa kupalarında İngiliz takımları karşısında deplasmanlardaki tek galibiyeti Fenerbahçe ile elde etti. 
     Sarı-lacivertliler, 1996-97 sezonunda Avrupa Şampiyonlar Ligi grup maçında, 40 yıldır sahasında yenilmeyen Manchester United'ı Elvir Boliç'in golüyle 1-0 yenerek Türk takımlarına ilk ve tek deplasman galibiyetini kazandırdı. 
     
     MAÇLAR 

     Türk ve İngiliz takımlarının Avrupa kupalarında bugüne dek yaptıkları maçlar ve sonuçları da şöyle 
     

Sezon Kupa Maç Sonuçlar 1968-69 Şam. Kulüpler Fenerbahçe-M.City 2-1 0-0 1972-73 Kupa Galipleri Ankaragücü-Leeds Utd. 1-1 0-1 1976-77 Şam. Kulüpler Trabzonspor-Liverpool 1-0 0-3 1977-78 UEFA Kupası Fenerbahçe-Aston Villa 0-2 0-4 1978-79 UEFA Kupası Galatasaray-W.B.Albion 1-3 1-3 1979-80 Kupa Galipleri Fenerbahçe-Arsenal 0-0 0-2 1982-83 Şam. Kulüpler Beşiktaş-Aston Villa 0-0 1-3 1993-94 Şam. Ligi Ele Galatasaray-M.United 0-0 3-3 1994-95 Şam. Ligi Galatasaray-M.United 0-0 0-4 1994-95 UEFA Kupası Trabzonspor-A. Villa 1-0 1-2 1996-97 Şam. Ligi Fenerbahçe-M.United 0-2 1-0 1999-00 Şam. Ligi Galatasaray-Chelsea 0-5 0-1 1999-00 UEFA Kupası Galatasaray-Leeds Utd. 2-0 2-2 1999-00 UEFA Kup. Fin. Galatasaray-Arsenal 0-0 p.4-1 2000-01 Şam. Ligi Beşiktaş-Leeds Utd. 0-6 0-0 2001-02 Şam. Ligi Galatasaray-Liverpool 0-0 1-1 2003-04 UEFA Kupası Gençlerbirliği-B.Rovers 3-1      Not İntertoto Kupası maçları değerlendirmeye alınmamıştır 
     
</TEXT>
</DOC>
