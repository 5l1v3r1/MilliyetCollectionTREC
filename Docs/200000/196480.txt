<DOC>
<DOCNO> 196480 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/19/siyaset/siy05.html </URL>
<DATE> 2003/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Başkan Bumin Cumhurbaşkanı'nın üye seçme yetkisi kaldırılsın... 
</HEADLINE>
<TEXT>
   'Anayasa Mahkemesi de AİHM gibi olsun' 
   
   Anayasa Mahkemesi Başkanı Mustafa Bumin'in, Başbakan Recep Tayyip Erdoğan'a verdiği raporda, Yüksek Mahkeme'nin yapısının Avrupa İnsan Hakları Mahkemesi'nin yapısına benzer şekilde değiştirilmesini, Cumhurbaşkanı'nın Anayasa Mahkemesi'ne üye seçme yetkisinin kaldırılmasını istediği öğrenildi. 
   Bumin, önceki gün Anayasa Mahkemesi Başkan Vekili Haşim Kılıç'la birlikte Erdoğan'ı ziyaret etti. Bumin, görüşmede, hükümetin üzerinde çalıştığı Anayasa değişikliği paketinde Yüksek Mahkeme'yi ilgilendiren kısımlarla ilgili görüşlerini rapor halinde Erdoğan'a ilettiklerini belirtti. 
   
   Erdoğan'dan istenenler 
   Bumin'in taleplerinin şunlar olduğu öğrenildi 
   Siyasi parti mali denetimleri görevi Anayasa Mahkemesi'nden alınsın 
   Yüksek Mahkeme birden çok daire ve kurul halinde yeniden yapılandırılsın. AİHM'dekine benzer, bir büyük kurul, iki daire, iki de kuruldan oluşan yeni bir yapı kurulsun. 
   Cumhurbaşkanı'nın Anayasa Mahkemesi üyelerini seçme görev ve yetkisine son verilsin. 
   Anayasa Mahkemesi yedek üyeliği kaldırılsın. Bu kişiler de asil üye gibi görev yapsın. 
   Anayasa Mahkemesi anayasa değişikliklerini de yasalar gibi içerik yönünden denetleyebilsin. 
   
   
   
</TEXT>
</DOC>
