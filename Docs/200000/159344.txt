<DOC>
<DOCNO> 159344 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/28/ekonomi/eko02.html </URL>
<DATE> 2003/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Mavi Akım tahkime gidiyor 
</HEADLINE>
<TEXT>

Enerji Bakanı Hilmi Güler, Türkiye'nin uzun süredir Mavi Akım'dan gelen gazda indirim istediği Rusya'nın uluslararası tahkime gitmeye hazırlandığını söyledi 
     EKONOMİ SERVİSİ 

     Enerji Bakanı Hilmi Güler, Türkiye'nin uzun süredir fiyat indirimi istediği Mavi Akım'ın uluslararası tahkim aşamasında olduğunu açıkladı. Güler, "Aslını ararsanız, onlar Rusya bize 'gaz vermeyelim' diyor. Biz de almayabiliriz. 12 Mart'a kadar aldık. Ondan sonra bazı görüşmelerimiz oldu. O arada fiyat formülü meselemiz var. Şimdi o belki tahkim safhasında gözüküyor" dedi. 
     
     'Biz tahkim istemiyoruz' 
     Güler Kojenerasyon ve Çevre Konferansı'nda yaptığı konuşmada da Mavi Akım'da fiyat sorunun çözülmesi gerektiğini belirterek, "Onlar Ruslar sehven bir değişiklikten bahsediyorlar. Biz ise önce sehven zannettik, ama baktık inceledik sehiv, mehiv falan gözükmüyor. Ondan belki yeni bir tablo ortaya çıkabilir. Herhalde tahkime gitmek noktasındalar. Biz tahkime gitmek istemiyoruz. Görüşerek halletmek istiyoruz" dedi. 
     Güler, geçen ay yazılı bir soru önergesine yanıt verirken Mavi Akım'dan alınan gazın Rusya'daki diğer projelerden gelen gazdan 1.5 dolar daha pahalı olduğunu söylemişti. 
     
'Türkiye yükümlülüklerini yerine getirmedi'      Rusya Dışişleri Bakan Yardımcısı ve Devlet Başkanı Putin'in Hazar Bölgesi Elçisi Victor Kaluzhny, Türkiye'nin kriz nedeniyle doğalgaz ihtiyacının azaldığını belirtip "Mavi Akım kapsamında alınan gaza Türkiye'nin ihtiyacı olmadığı ortaya çıktı" dedi. 
     Kaluzhny Türkiye'nin, kontrat gereği yükümlülüklerini yerine getirmediğini savunarak, şöyle dedi "Fiyat indirimi konusunda sürekli talepte bulunmaktadır. Mavi Akım'la ilgili eksiklik neyse bunun giderilmesi doğru olmaz mı Sorunlar varsa bunlar oturulup çözülebilir. Ama başka bir boru hattı yapılmasının mantığı nedir Azerbaycan gazının Mavi Akım'a bağlanması ne anlama geliyor Zaten Azerbaycan'ın doğalgazı yeterli değil. Onlar da ithal ediyor. Yeni boru hatları olsun. Ama sadece siyasi kararlar alınmasın." 
     Bakan Güler ise Azerbaycan'dan alınacak gaz konusunda Şahdenizi projesinin geleceğinin olduğunu belirterek, "Bu proje sadece bizim değil, AB'nin de desteklediği bir proje" dedi. 
     

</TEXT>
</DOC>
