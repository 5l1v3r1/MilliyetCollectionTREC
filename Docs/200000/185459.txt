<DOC>
<DOCNO> 185459 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/30/spor/spo15.html </URL>
<DATE> 2003/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

   
   Rivaldo, Milan'da kaldı    İTALYA'NIN Milan takımı, Brezilyalı yıldız Rivaldo'yu bırakmama kararı aldı. Geçtiğimiz hafta İtalya'dan ayrılacağını açıklayan ünlü oyuncunun başkan yardımıcısı Galliani ile bir görüşme yaptığı ve Celta Vigo maçının kadrosuna alındığı açıklandı. 
   
   Ogün'e tepki    KONYASPORLU Ogün Temizkanoğlu'nun, Bursa maçından sonra yaptığı açıklamaları Yeşil - Beyazlı yönetim kınadı. Asbaşkan Nurettin Karakaya, "Yenilgiye kılıf aramasınlar. Hakem bizim yanımızda olsaydı iki oyuncumuz atılmazdı. Milli Takım'da oynamış bir oyuncuya sözlerini yakıştıramadık" dedi. 
   
   Schumi şampi...    FORMULA 1'de ABD Grand Prix'sini kazanan Michael Schumacher'in, kariyerindeki altıncı rekor şampiyonluğa ulaşması için iki hafta sonra Japonya'da koşulacak son yarışta puan alması yeterli olacak. Schumacher, Suzuka'da ilk sekize girmeyi başardığı taktirde mutlu sona ulaşacak. 
   
   
</TEXT>
</DOC>
