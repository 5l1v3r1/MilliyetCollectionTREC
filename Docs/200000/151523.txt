<DOC>
<DOCNO> 151523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/22/yasam/yas01.html </URL>
<DATE> 2003/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Safranbolu'da 'çizgi' macera 
</HEADLINE>
<TEXT>

Tarihi evleriyle ünlü Safranbolu, bir Japon çizgi romanına mek n oldu. Çizgi romanda bir Japon kızı ile Türk delikanlısının maceraları anlatılıyor 
     Karabük'ün tarihi evleriyle ünlü ilçesi Safranbolu, Japonya'da "Manga" adı verilen ve özellikle gençler arasında büyük ilgi gören çizgi romanlardan birine mek n oldu. 
     Eserleri Japonya'da sevilerek okunan ve ödüller kazanan manga yazarı Chie Shinohara'nın kaleme aldığı, baş kahramanları Japon kızı Erina ile Alp isimli Türk genci olan macera türündeki "Şafak Aslanı" isimli çizgi romanın ilk bölümü yayımlandı. 
     Türkiye hayranı olan Shinohara, 7 yıl boyunca yayımlanarak bir rekora imza atan ve toplam 11 milyon satan, Hititleri konu alan "Kızılırmak Kıyısında" isimli çizgi romanıyla Japonya'da "En İyi Manga" ödülünü almıştı. 
     
     Safranbolu hayranı 
     Shinohara, bu çizgi romanın geçen yıl bitmesinden sonra, yine Türkiye'yi konu alan bir başka eser yaratmak amacıyla tarihi evlerine büyük ilgi duyduğu Safranbolu'da incelemeler yaptığını söyledi. 
     Safranbolu'yu son ziyaretinde çizgi romanı için çalışmalar yaptığını anlatan Shinohara, "Şafak Aslanı"nı çizerken Türkiye'nin güzelliklerini Japonlara aktarmak istedim. Umarım bunda başarılı olurum" diye konuştu. 
     Çizgi romanda kadın kahraman Erina'nın macerası okuyucuya aktarılırken, İstanbul'un eşsiz güzellikleri, Asya ile Avrupa'yı bağlayan bir köprü olması, kentin tarihi dokusu ve Boğaziçi mükemmel çizgilerle yansıtılıyor. 
     "Şafak Aslanı"nın kapağındaki, İngilizce "Anadolu'da Kaybolmak" ve Japonca "Erina'nın Gerilimli Gezisi Başlıyor" başlıkları ile padişah tuğralı ilginç bir Türk takısı dikkat çekiyor. 
     


YAŞAM 























</TEXT>
</DOC>
