<DOC>
<DOCNO> 158864 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/25/son/soneko14.html </URL>
<DATE> 2003/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF uzmanlarının Hazine'deki çalışmaları sürüyor... 
</HEADLINE>
<TEXT>

     Uluslararası Para Fonu IMF Türkiye Masası Şefi Juha Kahkonen başkanlığındaki uzmanlar, dün çalışmalarını, Hazine Müsteşarlığı'nda sürdürdü. 
     Edinilen bilgiye göre, IMF uzmanları Hazine'de, kamu finansmanı, KİT'ler ve yapısal reformlar konusu üzerinde çalıştılar. 
     IMF uzmanlarının bugün ise kendi aralarında bir değerlendirme yaptıkları belirtiliyor. 
     Guruplar halindeki çalışmaların, Merkez Bankası, DPT, Maliye Bakanlığı, BDDK, Özelleştirme İdaresi Başkanlığı uzmanlarıyla gelecek hafta da devam edeceği ifade ediliyor. 
     5. Gözden Geçirme çalışmaları çerçevesinde, Juha Kahkonen'in, hafta başında bazı üst düzey hükümet yetkilileriyle görüşmesinin ardından, hafta ortasından itibaren Niyet Mektubu taslağı çalışmalarının da başlayacağı belirtiliyor. 
     Kahkonen'in, bu ay sonuna kadar çalışmalarını tamamlayarak Türkiye'den ayrılması bekleniyor. 
     
</TEXT>
</DOC>
