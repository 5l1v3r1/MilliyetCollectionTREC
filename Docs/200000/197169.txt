<DOC>
<DOCNO> 197169 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/22/guncel/gun18.html </URL>
<DATE> 2003/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
El Mecelle'nin iddiası Ladin, ABD'yi vuracak 
</HEADLINE>
<TEXT>

   DIŞ HABERLER SERVİSİ 
   
   İngiltere'nin başkenti Londra'da Arapça yayımlanan El Mecelle dergisi, Usame bin Ladin'in El Kaide örgütünün şubat ayında ABD ve Japonya hedeflerine büyük saldırılar düzenleyeceği tehdidinde bulunduğunu iddia etti. Dergi, terör örgütü El Kaide'ye bağlı olduğu ileri sürülen ve adı şimdiye kadar çok az duyulmuş olan Ebu Muhammed El Ablac Örgütü'nden elektronik posta yoluyla gelen bildiri aldıklarını yazdı. Örgütten gelen e-postada, "Ablac, El Kaide'nin ABD'ye ve eğer Irak'a asker gönderirse Japonya'ya saldırılacağı yolundaki sözünü yineler" denildiği belirtildi. Mesajın gerçekten terör örgütünden gelip gelmediğini kontrol olanağı bulunmuyor. 
   
</TEXT>
</DOC>
