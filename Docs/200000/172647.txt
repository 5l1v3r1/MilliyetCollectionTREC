<DOC>
<DOCNO> 172647 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/31/ekonomi/eko03.html </URL>
<DATE> 2003/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Huş tavuğuna 358 milyarlık 'hoş' sürpriz 
</HEADLINE>
<TEXT>

   BTC projesi kapsamında oluşturulacak 10.5 milyon dolarlık sosyal ve çevresel fondan huş tavuğu için 358 milyar lira ayrıldı 
   
   Bakü - Tiflis - Ceyhan BTC Ham Petrol Boru Hattı Projesi'ni yürüten BTC şirketi, boru hattı güzergahında olabilecek toplumsal ve çevresel etkileri en aza indirmek için 10.5 yaklaşık 15 trilyon lira milyon dolarlık yatırım öngören projeleri başlattı. Bu çerçevede Ardahan, Kars, Erzurum, Gümüşhane ve Erzincan'da kırsal kalkınmaya katkıda bulunmak amacıyla eğitim, ekipman ve proje desteği için 9 milyon dolarlık kaynak sağlanacak. 
   Akdeniz kaplumbağasının ve fokunun yaşam alanlarının belirlenerek korunması, haklarında yeterli bir bilgi bulunmayan, üç kuş türünden biri olan 'huş tavuğu'nun yaşam alanın belirlenerek koruma altına alınması, önemli kuş alanları ile bitki alanlarının belirlenmesi de projeler arasında yer alıyor. 
   Akdeniz kaplumbağası için 175 bin 251 milyar lira , fok için 100 bin 145 milyar , huş tavuğu için 250 bin 358 milyar lira , önemli kuş alanlarının belirlenmesi için 225 bin 323 milyar lira , önemli bitki alanlarının belirlenmesi için 200 bin dolar 287 milyar lira ayrıldı. BTC projesinde halen yüzde 39 oranında ilerleme kaydedildi ve hattın geçeceği alanda yüzde 72 oranında arazi alımı gerçekleşti. 
   
   Azerbaycan'da boru döşeme 
   BTC projesinde, hattın Azerbaycan'daki bölümünde boruların "fiziki" olarak döşenmesine başlandı. BP'den yapılan açıklamada, hattın başlangıcı kabul edilen Sengeçal terminali yakınında 25 Temmuz Cuma günü toprağa yerleştirilen ilk BTC borusunun döşenmesinin üç ülkeyi kapsayan proje için büyük önem taşıdığı belirtildi. Azerbaycan'da boru hattı üzerinde toprak alınması işlemlerinin tamamlandığı belirtilen açıklamada, bu kapsamda ödenecek ücret ve tazminatların 14.2 milyon doları bulduğu kaydedildi. 
   
   
</TEXT>
</DOC>
