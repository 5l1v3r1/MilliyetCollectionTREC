<DOC>
<DOCNO> 195306 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/13/son/sonspo07.html </URL>
<DATE> 2003/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Beğenmediysen değiştirebilirsin FIFA’dan transfer müjdesi 
</HEADLINE>
<TEXT>

     Uluslararası Futbol Birliği, yayınladığı 867 nolu sirkülerle bir futbolcunun transfer döneminde tek takımla sözleşme yapabilmesi yolundaki kararını değiştirdi. 
     FIFA, transfere getirilen 1 yıllık sınırlamayı şartlı olarak kaldırdı. Yönetim kurulunun Paris’de yaptığı toplantıda, Kulüp ve futbolcunun karşılıklı onayı ile bir iş kontratının erken sonlandırılması kabul edildi. Ve iki mevcut transfer döneminin birinde, istediği yeni bir kulüp için sözleşmesini iptal eden futbolcuya transfer izni verilmesiö hükmü kabul edildi. Değişiklik 1 Ocak’tan itibaren yürürlüğe girecek. 
     
     YAPTIRIM DA VAR 

     Ancak üye tüm ülke federasyonlarına gönderilen 867 nolu sirküler, Futbolcu veya kulüp tarafından tek taraflı yapılacak sözleşme fesihlerinin değişiklik kapsamına alınmayacağıö yaptırımını da getirdi. Sezon başında transfer yapan ancak beklediğini bulamayan futbolcular için transfer hakkı getiren değişikliğe göre Rüştü de Barcelona ile anlaştığı takdirde Türkiye’de herhangi bir kulübe gelebilecek. 
     
</TEXT>
</DOC>
