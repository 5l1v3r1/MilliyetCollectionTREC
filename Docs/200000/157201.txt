<DOC>
<DOCNO> 157201 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/17/magazin/amag.html </URL>
<DATE> 2003/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Zara'ya erkek aranıyor 
</HEADLINE>
<TEXT>

Nuran Devres senaryosunu yazdı Zara ilk dizisi için Kanal D ile anlaştı şimdi sıra başrolde oynayacak erkeğin bulunmasında 
     BİRSEN ALTUNTAŞ 

     YÖNETMENLİĞİNİ Atıf Yılmaz'ın yaptığı 'Eylül Fırtınası' filmiyle ilk oyunculuk deneyimini yaşayan yorumcu Zara da dizi yıldızı olacak. Zara, ilk televizyon dizisini Kanal D için çekecek. Şu günlerde dizinin cast çalışmalarını yaptıklarını açıklayan yapımcı Faruk Turgut, "Dizide Zara ve Yeşim Büber'in dışında bir de erkek başrol oyuncusu olacak. Bu oyuncunun kim olacağını henüz belirlemedik, arayışımız sürüyor" dedi. Turgut, dizi için düşünülen isimlerden birinin 'Askerin Mektubu' olduğunu söyledi. 
     NURAN Devres'in senaryosunu, Kadir İnanır ile Selma Güneri'nin 1974 yılında çevirdikleri 'Askerin Dönüşü' filminden esinlenerek yazdığı dizinin hik yesi ise şöyle "Zara, evli ve geniş aileye mensup bir kadındır. Zara'nın karanlık işlerle uğraşan eşi, ihbar edilir ve operasyonda öldürülür. Zara'nın eşini öldüren, tezkeresine bir gün kalan bir askerdir. Asker, öldürdüğü adamın eşyalarına bakınca Zara'nın fotoğrafını ve ona aldığı hediyeleri görür. Zara'nın peşine düşer ve bir aşk doğar." 
     

</TEXT>
</DOC>
