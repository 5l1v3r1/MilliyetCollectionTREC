<DOC>
<DOCNO> 173596 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/05/magazin/amag.html </URL>
<DATE> 2003/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Asuman Stelyo yanlış adresti 
</HEADLINE>
<TEXT>

   Emrah'la 'aşırı sevgi'den ayrıldıklarını söyleyen manken ekledi Ondan sonra Stelyo hataydı... 
      BAYRAM KAYGUSUZ 
   
   Balıklama atladım 
   ASUMAN Krause, Emrah'tan ayrılır ayrılmaz Stelyo Pipis'le aşk yaşamasının hata olduğunu söyledi. İki kez 'gönlü kayınca' Pipis'le ilişkisini de noktalayan Krause, "Emrah'tan ayrıldıktan hemen sonra yeni bir ilişkiye girdim. Balıklama atladım gibi oldu. Artık o hatayı yapmıyorum" dedi. Krause, Emrah'la ayrılma nedenlerini ise, 'aşırı sevgiye' bağladı. 
   
   Sevmekten yorulduk 
   BU aşırı sevginin ilişkiye zarar verdiğini iddia eden Krause, "Biz birbirimizi çok sevmekten yorulduk. Devam edersek sakıncalı olacaktı. Onun üzerine belki ilk defa bir insanla oturup gerçekten adam gibi ayrıldık" dedi. Emrah'a döndüğü haberlerini de yalanlayan Krause, "Şairin biri 'Denenmişi bir daha deneme' demiş. Emrah'la bir daha olmaz" diye konuştu. 
   
   Gönül şöyle kayıyor 
   PİPİS'ten de, Rusya'da bir tekstilciye 'gönlü kaydığı' için ayrılan Krause, bu sözüyle ilgili de şunları söyledi "Gönlüm kaydı lafı bana ait. Gönlün kayarsa, sevdalanıyorsun demektir. Bu lafı ilk kez Emrah'tan ayrıldığımda kullandım. O dönem Stelyo ile çok görüşüyorduk ve 'Gönlüm Stelyo'ya kaydı' dedim. Ama Stelyo yanlış adresti." 
   
   
</TEXT>
</DOC>
