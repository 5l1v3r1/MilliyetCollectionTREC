<DOC>
<DOCNO> 161525 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/06/son/sonspo33.html </URL>
<DATE> 2003/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransız bisikletçi otel odasında ölü bulundu ve... 
</HEADLINE>
<TEXT>

     Otel odasında ölü bulunan Fransız bisikletçi Fabrice Salanson'un ilaç veya doping almadığı belirlendi. 
     23 yaşındaki Salanson'un Almanya Bisiklet Turu için Dresden'deki otel odasına, pazar günkü yarıştan sonra erkenden çekildiği, daha sonra bir takım arkadaşı tarafından ölü bulunduğu belirtildi. 
     Turun direktörü Roland Hofer, genç bisikletçide herhangi bir yaralanma izine veya sağlık sorunu olduğunu dair ipucu veya belge bulunmadığını, bunun üzerine Dresden polisinin Kreischa'daki Uluslararası Olimpiyat Komitesi'nin doping laboratuvarından yardım istediğini belirtti. 
     Fabrice Salanson, bu yıl esrarengiz bir şekilde ölen 2. bisikletçi oldu. Geçen ocak ayında da İtalyan bisikletçi Denis Zanette, dişçide geçirdiği kalp krizi sonucu yaşamını yitirmişti. 
     Fransa'da yıldızı yükselen genç bisikletçi, 2000 yılında profesyonelliğe geçerek Bonjour takımında yer almış, daha sonra Brioches La Boulangere ekibine transfer olmuştu. Takımın spor direktörü Jean Rene Bernaudeau, Salanson'un takım arkadaşlarıyla birlikte kontrol altında ilaç kullandığını belirtti. 
     
</TEXT>
</DOC>
