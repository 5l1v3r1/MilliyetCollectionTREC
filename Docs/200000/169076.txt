<DOC>
<DOCNO> 169076 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/13/yazar/asik.html </URL>
<DATE> 2003/07/13/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Aycell bereketi 
</HEADLINE>
<TEXT>

     Bu ne cömertlik demeye kalmadı... 
     Telekom'da çalışan bir okurumuz 
     - Bunlar da bir şey mi, dedi telefonda, haberiniz var mı Aycell tam 200 bin cep telefonu satın almak için yönetim kurulundan karar çıkarttı. 
     - Emin misiniz 200 bin çok büyük bir rakam... 
     - Evet ama yönetim kurulunun 12 Nisan 2003 tarihli kararı tam 200 bin adet cep telefonu satın alınmasını öngörüyor.. Bunun için ayrılan para da 12 milyon dolar... 
     - Ne olacak bu telefonlar .. 
     - TBMM'ye dağıtıldığı gibi... Yargı, Emniyet, devlet bankaları hatta TSK gibi devlet kurumlarında üst düzey görevlilere dağıtılacak... Ayrıca bütün bu kurumlarda çalışanlara bedava hat dağıtılıyor. İşin tuhafı bu hatlar 10 yıllık anlaşmalarla veriliyor... ARİA ile birleşme öncesinde akıl ermez bir icraat... 
     - Bu çabalarla insanlar Turkcell, Telsim ve Aria'dan Aycell'e kaydırılabilir mi 
     - Hiç sanmam... Aycell'den diğer GSM'leri aramak pahalı olacağı için insanlar onları kolay kolay terk etmez... Yapılan masraf bence halk kesesinden hovardalık... 
     
     Devlet yararlı olanı yapmak için vardır, birey ise güzel olanı. 
Oscar Wilde 

Bamya tadında fıkra      Fıkra Şakir Süter'in sütunundan... 
     Mevlude Hanım, kocasının ısrarları üzerine bir psikoloğa gider 
     - Doktor bey, ben bamyayı çok seviyorum diye, kocam bana 'deli' diyor. 
     Doktor 'halt etmiş senin kocan' der 
     - Ben de bamyayı çok severim. 
     Kadın sevinçle "Demek siz de bamyayı çok seviyorsunuz" diyerek ayağa kalkar 
     - Bir gün bize gelin ne olur Bizim evde bütün çekmeceler, dolaplar, gardıroplar bamya dolu tazesi, kurusu, konservesi, her türlüsü var .. 
     
Espriye hapis cezası      Antalya'daki Akdeniz Kitabevi, Atatürkçülük adı altında çevrilen kepazelikleri eleştirmek için espri niyetine "Güncel Atatürk İlkeleri" başlıklı bir kart bastırmış. 
     İlkeler şöyle sıralanıyor 
     MilliYATçılık, İnkiLÜPçülük, HALTçılık, LaİKİLİK, DEVRETçilik, CumHURRAyetçilik... Altında şu söz Ne mutlu Kürkü giyene... 
     Şik yet vaki olmuş... Antalya'da savcılık Asliye Ceza Mahkemesi'ne dava açmış. 
     Kitabevi sahibi Emine Tutar'ın "Atatürkçülüğe hakaret"ten 1 ila 3 yıl hapsi isteniyor. 
     Ne esprili bir ülkede yaşıyoruz... 
     
Hafta - mafta...      Yıllardır Amerika'da yaşayan bir dostumuz "Memlekette ne var ne yok " diye sormuş mektubunda. Ona bu haftanın olaylarından birkaçını özetleyip yolladık... 

</TEXT>
</DOC>
