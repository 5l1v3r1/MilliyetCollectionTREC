<DOC>
<DOCNO> 158448 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/23/son/sondun35.html </URL>
<DATE> 2003/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
WSJ "Uday, ABD'ye teslim olmayı düşünüyor" 
</HEADLINE>
<TEXT>

     Irak'ın devrik Devlet Başkanı Saddam Hüseyin'in büyük oğlu Uday'ın Amerikan Kuvvetleri'ne teslim olmayı düşündüğü, ancak teslim olmadan önce ABD'nin şartlarını öğrenmek istediği bildirildi. 
     ABD'nin ünlü gazetelerinden Wall Street Journal'ın Uday ile Amerikalı yetkililer arasındaki ''gizli pazarlıklardan haberdar olan kaynaklara dayandırdığı'' habere göre, ''Bağdat'ın kenar mahallelerinden birinde saklanan Uday, teslim olmadan önce Amerikan tarafının şartlarını öğrenmek istiyor. 
     Haberde, Uday'ın, gizli görüşmeler sırasında, kendisi hakkındaki suçlamalar ile tutukluluk ve sorgulama şartlarından haberdar olmak istediği belirtildi. 
     Uday'ın, görüşmeleri aracılar vasıtasıyla yürüttüğü kaydedildi. 
     
</TEXT>
</DOC>
