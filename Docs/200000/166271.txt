<DOC>
<DOCNO> 166271 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/30/guncel/gun01.html </URL>
<DATE> 2003/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
'Şu enflasyon olmasa h l tedavüldeydim' 
</HEADLINE>
<TEXT>

50 kuruşun 'tura' yüzünü süsleyen 'Ankaralı gelin' Sabiha Tansuğ, enflasyon canavarına sitem ediyor 
     SERHAT OĞUZ İstanbul 

     Sabiha Tansuğ'u kimi babasından aldığı harçlıklardan, kimi de "yazı - tura" iddialarından anımsayacaktır. Çünkü Tansuğ, 70'li yıllara damgasını vuran madeni 50 kuruşların arka yüzündeki geleneksel, düğün başlıklı "Ankaralı gelin"... Tansuğ bugün, sarı saçları, mavi gözleri ile hala çok güzel, anılara kazınmaktan gururlu. Ancak tek şikayeti var, o da enflasyon canavarı. "Enflasyon canavarı o kadar güçlü olmasa bugün hala tedavülde olacaktım" derken gülümsüyor... 
     
     '50 KURUŞ İYİ PARAYDI' 
     Tansuğ kışları İstanbul'da, yazları da doğup büyüdüğü İzmir'de yaşıyor. Hayatını dolduran tek şey var. O da 50 kuruşun arka yüzünde yer almasını sağlayan geleneksel Anadolu kıyafetleri. 1960'lı yıllarda toplamaya başladığı kadın başlıkları ve yöresel kıyafetleri geleceğe taşıyabilmek için makaleler kitaplar yazıp, sergiler açıyor. Tansuğ, bu kıyafetler sayesinde nasıl "Ankaralı Gelin" olduğunu da şöyle anlatıyor "Anadolu'nun her yanından topladığım başlıklarla sergiler açmaya başladım. 1971'de sergimi gören Darphane Müdürü Sait Tanaçan, o yıl basılacak 50 kuruşların arkasında resmimi kullanmak istedi." Resmi daha sonra Darphane tarafından gümüş ve altın hatıra paralara da basılan Tansuğ'un tek üzüntüsü, enflasyona yenik düşen 50 kuruşun 1980'de tedavülden kaldırılması. Tansuğ, "Çocukluğu 1970'li yıllarda geçenler hala 50 kuruşları hatırlıyor ama bugünün çocukları hiç bilmiyor. Keşke enflasyon bu kadar güçlü olmasaydı da o paralar hala tedavülde olsaydı. O yıllarda 50 kuruşa, çok şey alabilirdiniz" dedi. 
     

</TEXT>
</DOC>
