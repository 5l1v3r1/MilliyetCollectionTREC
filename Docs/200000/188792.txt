<DOC>
<DOCNO> 188792 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/15/son/soneko11.html </URL>
<DATE> 2003/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Köprüler ve otoyollar para basıyor... 
</HEADLINE>
<TEXT>

     Geçiş ücretleri ile ekonomiye önemli kaynak sağlayan köprüler ve otoyolların gelirleri sürekli artıyor. 
     Karayolları Genel Müdürlüğü yetkililerinden edinilen bilgiye göre, bu yıl Ocak-Ağustos döneminde İstanbul Boğaziçi ve Fatih Sultan Mehmet köprüleri ile işletmedeki 5 paralı otoyoldan 166 trilyon 924 milyar 685.4 milyon lira gelir elde edildi. 
     Aynı dönemde, köprü ve otoyollardan 139 milyon 301 bin 928 araç geçiş yaptı. 
     Söz konusu dönemde elde edilen gelirin 82 trilyon 195 milyar 996 milyon lirası İstanbul Boğaziçi ve Fatih Sultan Mehmet köprülerinden sağlandı. İstanbul Boğaziçi köprüsünden geçiş yapan 43 milyon 623 bin adet araç boğaz gişelerine 40 trilyon 663 milyar 640 milyon lira bıraktı. Aynı dönemde, boğazın ikinci geçişi olan Fatih Sultan Mehmet köprüsünden geçiş yapan 38 milyon 743 bin araçtan ise 41 trilyon 2 milyar 356 milyon lira gelir elde edildi. 
     Bu yılın 8 ayında, işletmedeki 5 paralı otoyoldan ise 84 trilyon 728 milyar 688 milyon lira gelir sağlandı. Paralı otoyollarından 56 milyon 934 bin 704 bin araç geçiş yaptığı öğrenildi. 
     
     TOPLAM GELİR 200 TRİLYONU AŞACAK 
     Öte yandan, bu yıl sonu itibari ile köprüler ile otoyolların toplam gelirinin 200 trilyon lirayı aşması bekleniyor. 
     Geçtiğimiz yıl köprü ve otoyollardan geçiş yapan 196 milyon 403 bin 763 adet araçtan, toplam 224 trilyon 991 milyar 386 milyon gelir elde edilmişti. 
     
</TEXT>
</DOC>
