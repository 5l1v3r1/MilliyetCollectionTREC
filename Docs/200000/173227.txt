<DOC>
<DOCNO> 173227 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/03/ekonomi/eko03.html </URL>
<DATE> 2003/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir yılda 203 bin kadın işinden oldu 
</HEADLINE>
<TEXT>

   Toplam istihdamın üçte birini oluşturan kadınlar, son bir yıl içinde 203 bin fire verdi 
      ŞÜKRAN PAKKAN İstanbul 
   
   Kadınlar iş dünyasındaki yerini erkeklerle eşitlemeye çalışırken, Devlet İstatistik Enstitüsü'nün DİE yaptığı bir araştırma son bir yıl 2002 Temmuz - 2003 Temmuz içinde, 203 bin kadının işini bıraktığını ortaya çıkardı. Ayrıca kadınların yüzde 49.6'sı hiçbir ücret almadan çalışıyor. Türkiye'de bir sosyal güvenlik kuruluşuna kayıtlı olmadan çalışanların oranı ise yüzde 50'yi geçti. 
   Özellikle kırsal alandaki kadınların iş sahalarından çekildiğini ortaya koyan DİE, "Hanehalkı İşgücü Anketleri Sonuç Raporu"nu açıkladı. Birleşmiş Milletler Kalkınma Programı ve İşgücü Enformasyon Sistemi İPES desteğiyle yapılan ankete, ülke çapında 24 bin 132 kişi katıldı. Araştırma, kent ve kırsal kesimde yaşayanların izlenmesi esası taşıyor. 
   Buna göre, toplam işgücünün yüzde 28.5'ini yani 6 milyon 184'ünü kadınlar oluşturuyor. Bu rakam her geçen gün artmak yerine geriliyor. Çünkü, tarım sektöründe çalışan kadınların işlerini hızla bıraktığını saptandı. Kadın istihdamı geçen yılın aynı dönemine göre, yüzde 3.2 203 bin kişi azaldı. Bu arada, istihdam edilen kadınların yüzde 49.6'sının hiçbir ücret almadığı ortaya çıktı. Bu kadınların büyük kısmı kırsal kesimde çalışıyor. 
   
   Sosyal güvenlik yetersiz 
   Türkiye genelinde herhangi bir sosyal güvenlik kuruluşuna kayıtlı olmadan çalışanların oranı ise yüzde 52.6'ya 11 milyon 405 bin ulaşmış durumda. Bu oranının yüzde 32.8'i şehirde çalışıyor. Cinsiyet ayrımına göre, erkekler sigortasız çalışanların yüzde 60.9'unu oluşturuyor. 
   Araştırma sonuçları, istihdam edilenlerin yüzde 71.1'inin ilköğretim mezunu olduğunu ya da hiçbir eğitim almadığını da ortaya çıkardı. İşgücünü oluşturan kadınların yüzde 11.9'u, erkeklerin ise yüzde 10.1'i yüksekokul mezunu. 
   
   Çocuk sayısında düşüş var 
   DİE verilerine göre, 12 - 17 grubunda çalışan çocuk sayısı geçen yılın aynı dönemine göre yüzde 24.7 azalarak 253 bine düştü. Çalıştırılan küçük yaş grubunun yüzde 45.7'si ise kız çocuğu. 
   
   Kadının iş dünyasındaki yeri daralıyor    Toplam işgücünün yüzde 28.5'ini 6 milyon 184 bin kadınlar oluşturuyor Kadınların yüzde 49.6'sı hiçbir ücret almadan çalışıyorKadın istihdamı son bir yıl içinde yüzde 3.2 203.000 azaldıİşgücünü oluşturan kadınların yüzde 11.9'u yüksekokul mezunu 
   
</TEXT>
</DOC>
