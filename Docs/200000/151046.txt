<DOC>
<DOCNO> 151046 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/19/son/sonspo41.html </URL>
<DATE> 2003/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbol... Fenerbahçe evinde Darüşşafaka'ya boyun eğdi 77-83 
</HEADLINE>
<TEXT>

     Türkiye Basketbol Ligi'nde Darüşşafaka, Fenerbahçe'yi 83-77 yendi. 
     Karşılıklı basketlerle geçen ilk bölümün son dakikalarında Mehmet, Deniz ve Goodrich ile üstüste sayılar bulan Darüşşafaka, 1. periyodu 22-16 önde tamamladı. Çekişmeli geçen 2. periyotta Gouda ile pota altında etkili olan Fenerbahçe, 18. dakikayı bu oyuncunun sayılarıyla 34-33 öne geçti. Ancak hemen Deniz'in 3 sayılık basketiyle karşılık veren konuk ekip, devreyi de 38-36 önde kapadı. 
     Fenerbahçe, ikinci yarının ilk dakikalarında Erdal ile üstüste bulduğu 3 sayılık basketleriyle 23. dakikayı 46-42 önde geçti. Hızlı hücumlarda savunmada evsahibi ekibi az adamla yakalayan Darüşşafaka, yeniden üstünlüğü ele geçirdi ve Cüneyt'in 3 sayılık basketleriyle 3. periyodu da 62- önde tamamladı. 
     Tansiyonu oldukça yükselen maçın son periyodundan Erdal ile dış şutlarda bulduğu sayılarla farkı kapatmaya çalışan Fenerbahçe, bitime 16 saniye kala bu oyuncunun 3 sayılık basketiyle farkı 3 sayıya 80-77 dek indirmesine karşın Darüşşafaka, taktik faulleri sayıya çevirerek maçtan 83-77 galip ayrıldı. 
     Karşılaşmayı Fenerbahçe Kulübü Başkanı Aziz Yıldırım ve bazı yöneticiler de izledi. 
     Bu arada Fenerbahçe'nin yeni ABD'li oyuncusu Sherron Wilkerson'un, lisansı yetişmediği için karşılaşmada forma giyemediği bildirildi. 
Salon Haldun Alagaş. 
     Hakemler Emin Moğulkoç x, İsmail Aydın x. 
     Fenerbahçe Dickel xx 4, Erdal xxx 24, Erkan xx 14, Zaza x 5, Davenport xxx 17, Emre x 4, Gouda xx 9, Altan x, Barış x. 
     Darüşşafaka Cüneyt xxxx 25, Mehmet xxx 14, Erdem xx 6, Burak xx 6, Goodrich xxx 16, Deniz xxx 14, Cevher x, Vedat x 2. 
     1. Periyot 16-22. 
     Devre 38-36 Darüşşafaka lehine . 
     3. Periyot -62. 
     Beş Faulle Çıkan Dickel 39.47 Fenerbahçe . 
     





</TEXT>
</DOC>
