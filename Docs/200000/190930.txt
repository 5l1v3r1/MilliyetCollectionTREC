<DOC>
<DOCNO> 190930 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/24/yazar/temelkuran.html </URL>
<DATE> 2003/10/24/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Diana, Naomi, Türban ve Derya üzerine 
</HEADLINE>
<TEXT>
   Kadının seçimi 
   
   Aynı sayfalarda fotoğrafları yayınlanıyor. Siyahsarı olarak. Kadınlar için bir hayat seçeneği olarak Mahzun prenses Lady Diana ve güçlü kraliçe Naomi Campbell. 
   Hangisi olmak isterdiniz Herkesin resmine hazin bir sevgiyle baktığı pamukçul prenses mi Yoksa yaptığı kaprislerle gazetelere haber olmasına rağmen kimsenin ondan vazgeçemediği vahşi kadın mı Kaderine katlandığı için herkesin merhametle karışık bir aşk, takdirle karışık bir acıma hissi duyduğu yumuşak prenses mi Yoksa nezaket denen uysallaştırıcı, evcilleştirici kuralları hiçe sayıp, kapıları çarpıp çıkan, uçağına atlayıp giden sert bir tanrıça mı 
   Kadınların, farkında olarak veya olmayarak yaptıkları bir seçim bu iki fotoğrafta saklı aslında... 
   
   Cami kamusal alan mıdır    Prenses Diana'nın ölümüne sebep olan kazanın bir cinayet olduğuna ilişkin bir haberle manken Naomi Campbell'in yine Türkiye'ye gelişine ve sinirlenip basıp gidişine ilişkin haberler birkaç gündür birlikte yayınlanıyor gazetelerde, aynı sayfalarda. Tam onların arasında ise genellikle Çankaya Köşkü'nde yaşanan türban krizi yer alıyor. 
   Kadınlar hakkında erkekler konuşuyor. Kadınların adı "eş" artık, bir yere paket edip götürülmeleri veya götürülmemeleri tartışılıyor. Çok merak ediyorum acaba "eş" diye adsızlaştırılan, aynılaştırılan kadınlardan kaçı artık Çankaya Köşkü'ne gitmek istiyor Onlara niye hiç sorulmuyor Bir de şu var 
   Acaba Çankaya Köşkü'ne "eş" ile gitmek isteyen adamlardan kaçı bütün "kamusal alanlarda" kadınlarıyla birlikte oluyor Camiler de kamusal alan değil mi Orada kadınerkek ayrı yerlerde oturan insanlar mesele Çankaya Köşkü olunca niye ve en önemlisi nasıl "moderniteyi" savunur hale geliyor 
   Naomi veya Lady Diana ile ilgisi ne diyeceksiniz şu 
   Mahzun bir prenses veya vahşi bir tanrıça olmak diye iki seçim vardır. Ama, bu türban krizinde yapıldığı gibi adsızlaştırılıp "eş" ilan edildikten sonra artık sizin bir seçiminiz yoktur. Sizin artık adınız bile yoktur. Kimsiniz siz Eş Aslolanın yanındaki, onun yanında duran... Türbanlı ya da türbansız, hiç fark etmez 
   
   Derya'nın bununla ilgisi    Hem güzel, hem de bir iç'i olan kadınların erkenden göçüp gitmesi o kadar anlışılır bir şey ki aslında. Güzelliğini, mahzun bir prensese, vahşi bir tanrıçaya veya bir "eş" olmaya tahvil edemeyen, rengarenk iç'ini ellerinin üzerinde gezdirip giderek kırılganlaşan kadınların sonunda kalplerine yenik düşmeleri bu dünya ile ilgili... Keşke hayat, bu rollerden hiçbirine ihtiyaç duymadan yaşamamıza izin verseydi... 
   Derya Arbaş bana sanki bu yüzden öldü gibi geldi... 
   Sonra işte Naomi Türkiye'ye yeniden gelir erkekler zavallı kadınlardan ziyade kendilerini kırbaçlayan vahşi tanrıçalara gönül verir... 
   Lady Diana için bir acıklı şarkı daha söylenir. Bir hayat yaşanamamış olarak yeniden yad edilir. 
   29 Ekim geçer gider, "eşler" meselesi yeni bir resepsiyona kadar hatırlanmaz hale gelir. 
   Kadınlar işe böyle büyüyüp serpilir... 
   
      
   
   
</TEXT>
</DOC>
