<DOC>
<DOCNO> 162504 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/11/son/sonspo14.html </URL>
<DATE> 2003/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Taraftarlarının kulübe ettiği.. 
</HEADLINE>
<TEXT>

     Macaristan Birinci Futbol Ligi takımlarından Ferençvaroş, geçen hafta taraftarlarının çıkardığı şiddet olayları nedeniyle, 4 milyon Forint 18 bin dolar para ve yıl sonuna kadar maçlarını seyircisiz oynama cezası aldı. 
     Kulüp başkanı Jozsef Szeiler ise, Macaristan Futbol Ligi Disiplin Kurulu tarafından 3 milyon Forint 13 bin 500 dolar para cezasına çarptırıldı. 
     Ferençvaroş'un, 30 Mayıs'ta, Debrecen ile yaptığı ligin son maçında 0-0 berabere kalması ve böylece şampiyonluğu, en büyük rakibi MTK Budapeşte'ye kaptırması sonucunda, az sayıda Ferenşvaroş taraftarı olay çıkarmıştı. 
     Kızgın fanatikler, Debrecen'in teknik direktörüne, oyuncularına, yöneticilerine ve medya mensuplarına saldırdıktan sonra, kavgayı engellemeye çalışan taraftarı oldukları kulübün sporcularına da sataşmıştı. 
     Olaylar sonucunda bazı taraftarlar tutuklanmıştı. 
     Bu olaylar nedeniyle artık Ferençvaroş'ta oynamayı düşünmediklerini söyleyen takımın golcü oyuncusu Attila Tokoli ve kalecisi Lajos Szucs, yabancı kulüplerin tekliflerini beklediklerini belirttiler. 
     Disiplin kurulu ise, gelecek yıla kadar Ferençvaroş'un kendi sahası Ulloi Road'da yapacağı tüm maçların, taraftarlara kapalı yapılacağını açıkladı. 
     Ferençvaroş taraftarları, bu durumda yeni yıla kadar takımlarının yalnızca yurtdışında yapacağı maçları izleyebilecekler. 
     
</TEXT>
</DOC>
