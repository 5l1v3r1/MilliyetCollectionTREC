<DOC>
<DOCNO> 197962 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/26/son/sondun20.html </URL>
<DATE> 2003/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Hollanda terör zanlısı Suat Bozkuş'u iade etmiyor 
</HEADLINE>
<TEXT>

     Hollanda'da yaşayan, Türkiye Devrim Partisi adlı terör örgütünün elebaşlarından Suat Bozkuş, Türkiye'ye iade edilmeyecek. 
     Haarlem Mahkemesi, Türkiye'nin başvurusu üzerine, Hollanda Adalet Bakanlığı'nın iadeye ilişkin talebini değerlendirdi. 
     Mahkemeden yapılan açıklamada, ''talepte açık olmayan birçok noktanın bulunduğu'' gerekçesiyle, iadenin mümkün olmadığı görüşüne varıldığı bildirildi. 
     Hollanda'dan siyasi mülteci statüsü alan ve aynı zamanda Hollanda tabiiyetine geçen yaşındaki terör zanlısı Suat Bozkuş, Türkiye'nin hakkında çıkarttığı arama emri çerçevesinde, geçen Eylül ayı başlarında Schiphol Havaalanı'nda gözaltına alınmış ve kısa bir süre sonra serbest bırakılmıştı. 
     Terör örgütü PKK'ya yakınlığıyla bilinen Türkiye Devrim Partisi adlı örgütün elebaşı olan Suat Bozkuş, özellikle Karadeniz bölgesinde Giresun ve çevresinde terör eylemlerine katılmak ve bu eylemlerin düzenleyicisi olmak suçlarından aranıyor. 
     Haarlem Mahkemesi'nin iade talebini reddetmesi üzerine, Suat Bozkuş ile ilgili iade dosyası yeniden Hollanda Adalet Bakanlığı'na gönderildi. Adalet Bakanlığı, dosyayı yeniden inceleyecek. 
     
</TEXT>
</DOC>
