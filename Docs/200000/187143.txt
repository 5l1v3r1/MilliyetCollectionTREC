<DOC>
<DOCNO> 187143 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/08/ekonomi/eko06.html </URL>
<DATE> 2003/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Banka hortumcuları yolsuzluk puanını artırdı 
</HEADLINE>
<TEXT>

   Türkiye, banka hortumlamaları yüzünden, en temizden en kirliye doğru giden Yolsuzluk Algılama Endeksi'nde 13 sıra geriledi 
   NEDİM ŞENER 
   
   Uluslararası Saydamlık Örgütü Transparency International tarafından her yıl açıklanan Yolsuzluk Algılama Endeksi'nde Türkiye'nin puanı geçen yıla göre düşerken, temiz ülkeler sıralamasında da 13 basamak gerileyerek 77'inci oldu. Türkiye geçen yıl en temiz ülkeler sıralamasında ise 64'üncü sıradaydı. Türkiye'nin 2002'deki puanı 3.2 iken 2003'te 3.1'e geriledi. 
   Uluslararası Saydamlık Örgütü'nün Türkiye Ofisi Toplumsal Saydamlık Hareketi Derneği TSHD Başkanı Erciş Kurtuluş tarafından yapılan açıklamaya göre, Türkiye'nin yolsuzluk puanının gerilemesinin en büyük nedeni banka hortumlamalarının akıl almaz boyutlara çıkması ve adalet mekanizmasının olaylara karşı çaresizliği. 
   Uluslararası Saydamlık Örgütü, 133 ülkeyi kapsayan listede sıralamayı hiç yolsuzluğun görülmediği ülkeden başlayarak 10 puan , en fazla yolsuzluk görülen ülkeye 0 puan olmak üzere yapıyor. 
   
   En temiz Finlandiya 
   Buna göre Finlandiya 9.7 puan ile en temiz ülke olarak belirlenirken onu 9.6 puanla İzlanda, 9.5 puanla Danimarka ve Yeni Zelanda, 9.4 puan ile Singapur, 9.3 puanla İsveç, 8.9 puanla Hollanda, 8.8'er puanla Avustralya, Norveç, İsviçre, 8.7'şer puanla Kanada, Lüksemburg ve İngiltere izliyor. 
   Yapılan sıralamaya göre en kirli 12 ülke ise 1.3 puanla Bangladeş, 1.4 puanla Nijerya, 1.5 puanla Haiti, 1.6'şar puanla Paraguay, Myanmar, 1.8'er puanla Azerbaycan, Kamerun, Angola, Gürcistan, Tacikistan, 1.9'ar puanla Kenya ve Endonezya. 
   Endekste 3.1 puan alarak 77'inci olan Türkiye'nin üzerinde puanı olan ülkeler arasında ise Suriye 3.4 , Mısır 3.3 , Fas 3.3 , Gana 3.3 bulunuyor. 
   
   Rüşvette kirli korumacılık var    TSHD tarafından yapılan açıklamada, rüşvetin siyasi partiler, yargı , silahlı kuvvetler ve bakanlıklar da dahil her alanda görüldüğü belirtilirken bunun sonucunda 'Benim hırsızım iyidir' şeklinde kirli bir korumacılığın bulunduğu belirtildi. 
   Rüşvet ile mücadele edecek merkezi bir otoritenin bulunmadığı belirtilen açıklamada, yargı sisteminin siyasi güce olduğu kadar başta para gücü olmak üzere çeşitli güç odaklarına karşı bağımsız olmadığı ifade edildi. İktidarda bulunan partilerin yolsuzlukla mücadeleyi siyasi hesaplaşmaya çevirdiği kaydedilen açıklamada, yolsuzluklarla mücadele eden yargıç, siyasetçi ve bürokratların belli çıkar odaklarınca sürdürülen karalama ve yok etme kampanyaları sırasında sahipsiz bırakıldığı da vurgulandı. 
   
   Türkiye'nin geri gitmesinin nedenleri...    Uluslararası Saydamlık Örgütü'nün Türkiye Ofisi Toplumsal Saydamlık Hareketi Derneği TSHD Başkanı Erciş Kurtuluş, Türkiye'nin sıralamada geriye gitmesinin nedenlerini şöyle özetledi 
   Banka hortumlamalarının akıl almaz boyutlarda ortaya çıkması ve adelet mekanizmasının olaylar karşısında çaresizliği.Enerji ihalelelerinde ortaya çıkan yolsuzluk olaylarının kamuoyunu ve yabancı iş çevrelerini tatmin edecek biçimde aydınlatamaması ve sorumluların cezalandırılmaması.Depremde yıkılan binaların teknik sorumlularının cezalandırılmamış olması.Yolsuzlukla mücadelede siyasilerin tavrının h l söylemden ileri gidememesi.Hükümetin Devlet İhale Yasası'nda geriye dönüş anlamında değişiklikler yapması.Milletvekili dokunulmazlığı konusunda siyasi iktidarın sözüne sadık kalmaması ve konuyu gündem dışı tutması. 
   
   Yolsuzluk Algılama Endeksi nasıl hazırlanıyor    Yolsuzluk Algılama Endeksi hazırlanırken uluslararası ve yerel saygın işadamları, akademisyen ve araştırmacılara sorular soruldu. Colombia Üniversitesi, Dünya Bankası, Siyasi ve Ekonomik Risk Danışmanlığı, Dünya Ekonomik Forumu, Gallup International gibi 13 bağımsız uluslararası araştırmacı grup tarafından yapılan 17 araştırmanın sonuçları endekste şekillendi. Endekste yer alan her bir ülke için en az 3 araştırma sonucu kullanıldı. Genel olarak ülkelerde ortalama 10 araştırma yapılırken Türkiye sonuçları toplam 14 araştırmanın verilerinden derlendi. 
   
   
   Türkiye, temiz ülke sıralamasında 77'nci Yıl Türkiye'nin derecesi Endeksteki ülke sayısı Türkiye'nin sırası 1995 4.10 40 27 1996 3.54 54 33 1997 3.21 52 38 1998 3.4 85 54 1999 3.6 99 54 2000 3.8 90 50 2001 3.6 91 54 2002 3.2 102 64 2003 3.1 133 77 
   
   
   Yolsuzluk yapana ihale vizesi yok    ANKARA Milliyet 
   Özelleştirme İdaresi Başkanı Metin Kilci, 'kötü şöhreti olan, özelleştirmeye zarar veren, ödeme kabiliyeti sınırlı' firmaların özelleştirme ihalelerine katılmalarına, alım yapmalarına engel olacaklarını bildirdi. Geçici teminat oranlarını, ihalelerin büyüklüğüyle orantılı olarak yüksek tutacaklarını da söyleyen Kilci, böylece "ihalecilik oynayanların önüne geçeceklerini" vurguladı. Kilci, Türk Telekom'da özelleştirme stratejisinin de 31 Ekim'e kadar belirleneceğini söyledi. Değer tespitinde belli bir noktaya gelindiğini kaydeden Kilci, içeride ve dışarıda piyasa analizi yaptıklarını vurguladı. Kilci, "Strateji belirlerken piyasanın beklentileri ile bizim amaçlarımızı öne çıkaran noktayı bulacağız" dedi. 
   
   
</TEXT>
</DOC>
