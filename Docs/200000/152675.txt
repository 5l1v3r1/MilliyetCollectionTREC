<DOC>
<DOCNO> 152675 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/26/son/sontur58.html </URL>
<DATE> 2003/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaspçıya 'doğum günü' indirimi... 
</HEADLINE>
<TEXT>

     Antalya'da bir gasp olayının sanığına, 18 yaşına girmesine 2,5 saat kala işlediği suçtan ötürü, henüz 18 yaşına girmediği için ''ceza indirimi'' yapıldığı öğrenildi. 
     Antalya'nın Teomanpaşa Mahallesi'nde 10 Ocak 2003 günü saat 21.30'da Emrah Okumuş'u ''bıçak tehdidiyle'' gasp ettikleri iddia edilen sanıklar, geçtiğimiz hafta içinde 1. Ağır Ceza Mahkemesi'nde görülen karar duruşmasıyla çeşitli cezalara çarptırıldı. 
     Sanık avukatlarından Erdal Yiğit, karar duruşmasında, ''Gece silahlı gasp'' suçundan 20'şer yıl ağır hapis cezasıyla yargılanan sanıklardan Mustafa Gürocak'ın 18 16 yıl 8 ay ve Erol Teközsoy'un 18 ise 11 yıl 8 ay ceza aldığını bildirdi. Yiğit, suça karışan O.U.'ya 15 , 18 yaşından küçük olduğu gerekçesiyle önce 7 yıl hapis cezası verildiğini, daha sonra cezasının 5 yıl 8 ay hapse indirildiğini belirtti. 
     Avukat Yiğit, Mustafa Gürocak ile Erol Teközsoy'un aynı yaşta olmalarına rağmen mahkeme heyeti tarafından farklı cezalara çarptırıldığına işaret ederek, ''Teközsoy suçu işlediğinde, 18 yaşına girmesine 2,5 saat vardı ve 16 yıl 8 ay yerine, küçük yaş ve iyi hal indirimiyle birlikte 11 yıl 8 ay cezaya çarptırıldı'' dedi. 
     





</TEXT>
</DOC>
