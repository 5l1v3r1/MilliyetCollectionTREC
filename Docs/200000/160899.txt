<DOC>
<DOCNO> 160899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/04/siyaset/siy04.html </URL>
<DATE> 2003/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Baykal Devlet dil öğretmez 
</HEADLINE>
<TEXT>

     ANKARA Milliyet 

     CHP lideri Deniz Baykal, Anayasa değişikliğiyle tüm etnik grupların anadilde eğitim hakkına sahip olduğunu belirterek, "Ancak etnik grupların anadil öğrenmesi kamu görevine dönüşmemeli. Herkes hakkını kendi girişimiyle kullanmalı. Devleti bu işe sokmak doğru olmaz" dedi. 
     CHP grup toplantısında konuşan Baykal, etnik grupların anadilde eğitim hakkının artık engellenemeyeceğini vurguladı. "Ancak bu konuda Türkiye'nin ortak kasasından para harcamaya kalkarsak bunun önünü alamayız" diyen Baykal, "Takdir TBMM'nindir ve Meclis gereğini yapacaktır" diye konuştu. 
     Kritik bir noktaya gelen Türkiye - AB ilişkilerinin iç siyaset malzemesi yapılmamasını isteyen Baykal, şunları söyledi "6. Uyum Paketi ile yapılması düşünülen bazı düzenlemelerin AB'nin istediği düzenlemeler olduğundan emin değiliz. Acaba bu yolla istedikleri iç düzenlemeleri mi gerçekleştirecekler " Baykal AKP'ye de "Ne yapmak istiyorsanız açıkça yapın. Aklımıza yatarsa destekleriz" diye seslendi. 

</TEXT>
</DOC>
