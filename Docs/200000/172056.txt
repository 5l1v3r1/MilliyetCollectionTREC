<DOC>
<DOCNO> 172056 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/28/spor/spo03.html </URL>
<DATE> 2003/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
BERLİN MUHTIRASI 4-1 
</HEADLINE>
<TEXT>

Galatasaray, Almanya'nın güçlü ekibi Hertha Berlin karşısında dağıldı, yeni sezon öncesi sert bir uyarı aldı. Berlin'deki maçta Cim - Bom özellikle defansta aksadı 
     Beklenenden uzak kaldı 
     ALMAN Ligi'nin güçlü ekiplerinden Hertha Berlin karşısına çıkan Galatasaray, yeni sezon öncesinde keyif vermedi. Savunmada çok aksayan Sarı - Kırmızılı takım, 3'te Tamas'ın kendi kalesine attığı golle 1-0 yenik duruma düştü. Hertha, Marchelinho'nun frikiğiyle 16'da farkı 2'ye çıkardı. Bu golden sonra biraz hareketlenen Cim - Bom, 16'da Ümit Karan ile umutlandı. Ancak 40'ta Sverisson ve 78'te Wichniarek'in sayıları 4-1'lik farkı getirdi. 
     
     Maçın karnesi ERHAN TELLİ 
     HAKEMLER Wolfgang Stark, Felix Brych, Gunter Perl 
     HERTHA BERLİN Kiraly 7 - Van Dick 5 Alexander Dk.36 6 , Simoniç 6 , Harttman 5 , Schmidt 6 - Marx 5 Zecke Dk.83 , Dardai 5 , Kovac 7 Luizaho Dk.80 , Sverisson 7 Bobic Dk.50 5 - Marcelinho 7 Goor Dk.63 6 , Preetz 7 Wichniarek Dk.50 7 
     GALATASARAY Mondragon 4 - Tamas 4 Murat Dk.46 5 , Bülent 5 Orhan Dk.46 5 , Hakan Ünsal 4 Ayhan Dk. 63 4 - Prates 5 Berkant Dk.77 4 , Batista 5 Ömer Dk.46 5 , Volkan 4 Cihan Dk.46 5 , Ergün 5 , Hasan Şaş 4 Sabri Dk.46 5 - Hakan Şükür 6 Arif Dk.55 4 , Ümit Karan 6 Pinto Dk.46 4 
     GOLLER Tamas Dk.3 K.K. Marcelinho Dk.16 , Ümit Karan Dk.22 Sverisson Dk.40 , Wichiarek Dk.79 
     
Yıldızlar korkuttu      YENİ transferlerden Frank de Boer, Hertha Berlin maçı öncesinde ısınırken aşil tendonunda ağrı hissetiği için kadrodan çıkarıldı. İkinci yarıda ayak bileğinden sakatlanan Hakan Şükür de oyuna devam edemedi. İki futbolcunun durumunun bugün netlik kazanacağı bildirildi. Bu arada maçtan sonra Zecke ile Cihan kavga etti. İki futbolcuyu Ahmet Ceyhan ayırdı. 
     
     Göze çarpanlar 
     Tamas Savunmanın sağında kademe hatası yaptı, ağır kaldı. Belli ki, maçın hemen başında kendi kalesine attığı golden çok etkilenmişti. Vakit kaybetmeden uyum sorununu çözmesi şart. 
     Prates Orta sahanın sağ kulvarında çok boş kalmasına karşın arkadaşlarından istediği pasları alamadı. Ender geliştirdiği ataklardan birinde Galatasaray'a tek golünü getiren ortayı yaptı. 
     Hakan Şükür Golde Ümit Karan'a indirdiği pasta harika asist yaptı. Sakatlana kadar çok koştu, rakibi rahatsız etti. Pozisyon bulmakta zorlandı. Orta saha ile frekansları tutturamadı. 
     Hasan Şaş Eski performansından uzaktı. Gereksiz topla oynamaları sıkıntı yarattı. Durgun ve verimsizdi. Yeni sezona tam anlamıyla hazır olmadığını Hertha Berlin sınavında da gözler önüne serdi. 
     
TERİM Ayıldım      TEKNİK Direktör Fatih Terim, sezon öncesinde oynanan hazırlık karşılaşmalarının hocalara da iyi geldiğini iddia etti, "Bu maçla birlikte ben de ayıldım" dedi. Hertha Berlin'in daha iyi oynadığını dile getiren Terim, "Bazı eksiklerimizi görme şansı bulduk. Amsterdam Turnuvası'nda daha iyi bir Galatasaray izleyeceğiz. Kadromuz giderek şekilleniyor" diye konuştu. 
     
Bratu için toplantı      RUMEN yıldız Bratu'nun Galatasaray'a transferi Romanya'da kriz yarattı. Futbolcunun menajerleri Becali ve Popescu, Rapid Bükreş Başkanı George Copos ile masaya oturdu. Becali'nin, Copos'un transfere onay vermemesi üzerine çok sinirlendiği ve odayı terk ettiği iddia edildi. Bratu da başkanına isyan ederek, "Böylesine güzel bir fırsatı kaçırmak istemiyorum" diye konuştu. 
     
Aslan'a rüzg rlık      YENİ sezonda maçlarını Olimpiyat Stadı'nda oynayacak olan Galatasaray, saha içindeki şartları olumsuz hale getirmesinden korkulan rüzg rı engellemek için kolları sıvadı. Sarı - Kırmızılı yöneticilerin, bir Fransız firmasıyla tribünlerin üzerine rüzgarlık yapılması konusunda anlaşma sağladığı öğrenildi. Yapımına hemen başlanacak olan rüzgarlıklar, 1 milyon Euro'ya malolacak. 
     EKİM ayı ortalarında hazır hale gelecek olan projenin maliyetinin yönetim tarafından karşılanacağı ifade edildi. 30 metrekarelik yükseklikte olan ve ray sistemiyle çalışan rüzgarlıkların en soğuk havalarda bile saha içinin etkilenmesini önleyeceği açıklandı. Yöneticiler, "Normal bir hava gibi hiç esinti olmayacak. Tribünlerin etkilenmesi de azalacak" dediler. 
     

</TEXT>
</DOC>
