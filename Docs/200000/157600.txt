<DOC>
<DOCNO> 157600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/19/son/sondun04.html </URL>
<DATE> 2003/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Brezilya'da çocukların seks turizminde kullanılmasına protesto 
</HEADLINE>
<TEXT>

     Brezilya'da çocukların seks turizminde kullanılmasına dikkati çekmek amacıyla çeşitli kentlerde gösteri yürüyüşleri düzenlendi. 
     Gösterilere paralel olarak hükümet de, bu sorunu yok etme vaadinde bulundu. 
     Turizm Bakanı Wlafrido Mares Guia, resmi haber ajansı ''Agancia Brasil''e yaptığı açıklamada, ''çocukların ve gençlik öncesi çağındakilerin yasadışı seks ticaretinde kullanılması, ülkemiz turizminin küçük, fakat organize bir parçası. Bu sorunu azaltmayı değil, yok etmeyi amaçlıyoruz'' dedi. 
     Guia, bu suçu temizlemek için oteller, seyahat acenteleri ve tur operatörleriyle birlikte çalıştıklarını kaydetti. 
     Gösterilerden birinde konuşan, insan haklarından sorumlu Bakan Nilmario Miranda da açıklamasında, polisin, çocukluk çağındaki küçük kızları fahişeliğe iten yüzlerce ulusal ve uluslararası kanalı bildiğini söyledi. Miranda, sorunu ortadan kaldırmak için dört yıldır mücadele verdiklerini ve epey mesafe aldıklarını belirtti. 
     
</TEXT>
</DOC>
