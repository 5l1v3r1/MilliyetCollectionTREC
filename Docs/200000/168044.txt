<DOC>
<DOCNO> 168044 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/08/son/soneko26.html </URL>
<DATE> 2003/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Karamehmet ve Cragnotti, kredi bankalarını ikna etmeye çalışıyor 
</HEADLINE>
<TEXT>

     İtalyan gıda şirketi Cirio Holding'e bağlı olan Sergio Cragnotti başkanlığındaki Cragnotti Partners Capital Investements C P ile Çukurova Holding arasında imzalanan niyet mektubu sonrasında, ortaklığın oluşması ve kredi bankalarının ikna edilmesi için görüşmelere devam ediliyor. 
     1 Temmuz tarihinde açıklanan niyet mektubunun ardından C P ve Çukurova'nın hazırladığı ortaklık planı, Cirio'nun kontrolünü elinde bulunduran kredi bankaları tarafından masaya yatırıldı. 
     Pazar ve Pazartesi günü yapılan toplantılara kredi bankaları Capitalia, Meliorbanca ve Cragnotti, C P'nin hukukçuları ile Çukurova Holding'in başkanı Mehmet Emin Karamehmet dahil bazı üst düzey yöneticileri katılırken Çukurova'dan yöneticilerin bugün İstanbul'a döndükleri, ama Çarşamba günü yeniden Roma'ya gelmelerinin ön görüldüğü ifade edildi. 
     Bu arada İtalyan haber ajanslarında bugün çıkan haberlerde, 10 Temmuz Perşembe günü Çukurova-C P görüşmesinin tekrar yapılacağı ve nihai kararın çıkmasının beklendiği kaydedildi. 
     2002 yılının kasım ayının sonunda 1.32 milyar Euro'luk tahvil borçlarını ödeyemeyerek batan ve yapılan anlaşmayla kredi bankalarının kontrolü altına giren Cirio, geçtiğimiz 22 Mayıs tarihinde yeniden yapılanma planını açıklamıştı. 
     Cragnotti'nin sürpriz bir şekilde Çukurova ile anlaştığını açıklaması üzerine şaşıran kredi bankaları, Cirio'nun eski sahibi olan Cragnotti'nin hazırladığı yeni planı incelemeyi sürdürüyor. 
     Yaklaşık 300 milyon Euro finansman yatıracağı söylenen Çukurova'nın, oluşacak ortaklıkta yüzde 75 ile çoğunluğa sahip olacağı, gelen hazır paranın da tahvil değerlerinin yüzde 50'sinden vazgeçmeleri halinde hazırlanacak prosedür gereği eşit şartlarda hissedarlara dağıtılması öngörülüyor. 
     Cirio'da en fazla söze sahip kredi bankası Capitalia'nın başkanı Cesare Geronzi ise bugün gazetecilerin kendisine yönelttiği ''Türklerle yapılacak yeni planda bir gelişme var mı 
     
</TEXT>
</DOC>
