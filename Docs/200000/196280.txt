<DOC>
<DOCNO> 196280 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/18/yasam/yas06.html </URL>
<DATE> 2003/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu Noel Baba hem küfürbaz hem alkolik 
</HEADLINE>
<TEXT>

   İçki içiyor, küfrediyor, seks yapıyor. Noel Baba'yı kötü gösteren 'Kötü Santa' adlı film olay yarattı 
      DIŞ HABERLER SERVİSİ 
   
   Amerika'da Disney'in alt kuruluşu Miramax şirketi tarafından yapılan Bad Santa Kötü Santa adlı 'postmodern' Noel Baba filmi, daha gösterime girmeden tartışma yarattı. Nitekim Hıristiyan kültüründe önemli bir yeri olan Noel Baba, film boyunca içki içiyor, çalıyor, küfrediyor ve seks yapıyor. 
   
   Küçük bir kızla.. 
   Billy Bob Thornton'un oynadığı 'Kötü Noel Baba', Noel'de ortaya çıkarak uslu çocukları ödüllendiren, şefkatli beyaz saçlı dede imajını yerle bir ediyor. Filmin bazı sahnelerinde çocuklara ağza alınmayacak küfürler eden Noel Baba, bir sahnede de küçük yaşta bir kızla bir alışveriş merkezinin soyunma kabininde seks yapma girişiminde bulunuyor. 
   Miramax şirketi tarafından yapılan 'Kötü Santa' filmini çekildikten sonra seyreden ana firma Disney'in yöneticilerinin şoke oldukları belirtiliyor. Disney'in bir üst düzey yöneticisi, "Bu film, Walt Disney ruhuna uymuyor. Filmde hiçbir şeyin kutsallığı kalmamış" diye konuştu. Disney'in, filmin gösterime çıkarılmasına izin verip vermeyeceği, ise henüz belli değil. 
   
   
</TEXT>
</DOC>
