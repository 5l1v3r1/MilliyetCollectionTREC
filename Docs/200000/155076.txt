<DOC>
<DOCNO> 155076 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/07/son/soneko05.html </URL>
<DATE> 2003/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
İkinci el otomobil piyasasında hareketli günler yaşanıyor... 
</HEADLINE>
<TEXT>

     Savaş belirsizliğinin ortadan kalkması, dövizdeki düşüş ve tatil döneminin yaklaşması, ''ikinci el'' otomobil satışlarını hareketlendirdi. 
     Bursa Oto-Koop Başkanı Rasim Hazar, piyasalardaki olumlu beklentilerin ''ikinci el'' otomobil satışlarına da yansıdığını belirterek, talepteki artış ile birlikte fiyatların 1-2 milyar lira yükseldiğini ve artışın devam edeceğini kaydetti. 
     Hazar, bu durumun, savaş belirsizliğinin ortadan kalkması, dövizdeki düşüş ve tatil döneminin yaklaşmasından kaynaklandığını dile getirerek, ''Satacak otomobil bulmakta zorluk çekiyoruz. Kent dışından otomobil temin ediyoruz. Günde 400-500 kişi Bursa Oto-Koop'u ziyaret ediyor'' dedi. 
     Doların cazibesini kaybetmesiyle birlikte, küçük yatırımcının yeniden ''ikinci el'' otomobile yöneldiğini anlatan Hazar, satışlardaki hareketliliğin Haziran ayının sonu ya da Temmuz ayının ilk haftasına kadar sürmesini beklediklerini söyledi. 
     Hazar, piyasada çok sayıda hacizli otomobil bulunduğuna da dikkati çekerek, alıcıları dikkatli olmaları konusunda uyardı. 
     Bursa Oto-Koop'ta bazı modellerde ikinci ''el otomobil'' fiyatları ise şöyle 
     

Marka Model En Düşük En Yüksek Broadway 1998 9.000.000 9.500.000 Doğan SLX 1999 9.500.000 9.500.000 Şahin 1999 8.000.000 9.000.000 Fiat Brava AC 2000 15.000.000 15.500.000 Megan 1.6 2000 19.000.000 20.000.000 Clio 1.4 H 2001 14.500.000 15.500.000 Clio 1.6 H 2001 14.500.000 15.500.000 Scenic 2000 22.000.000 24.000.000 Hyundai 1.3 2000 10.000.000 11.000.000 Hyundai GLS 1.5 2000 14.000.000 15.000.000 Peugeot 206 2000 15.000.000 16.000.000 Opel Astra 1.6 2000 19.000.000 20.000.000 Ford Focus Ambiente GP 2000 18.000.000 19.000.000 Ford Focus Ghia 2000 21.000.000 22.000.000 Volkswagen Polo 1.6 2000 15.000.000 16.000.000 Volkswagen Bora 1.6 2000 25.000.000 26.000.000 Volkswagen Passat 1.8 TDI 2000 27.000.000 28.000.000 Suzuki Jeep 1.6 Vitara 2000 25.000.000 26.000.000 Honda Jeep 2000 2000 30.000.000 32.000.000 Volvo S 40 1.8 2001 25.000.000 26.000.000      
</TEXT>
</DOC>
