<DOC>
<DOCNO> 184499 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/25/yazar/asik.html </URL>
<DATE> 2003/09/25/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
AB'ye mesajlar 
</HEADLINE>
<TEXT>

   
   Haluk Levent Kürt Festivali'nde şarkı söyledi diye iki gün gözaltında tutuluyor. İki parti başkanı da onunla birlikte gözaltında. Medya soruyor 
   - Uyum yasaları ne oldu 
   Avrupa Parlamentosu üyesi Ozan Ceyhun yazıyor 
   - AB ile ilgili "2003 yılı Türkiye İlerleme Raporu" 5 Kasım 2003 günü açıklanacak... Bazı çevreler belli ki raporun olumlu çıkmaması için AB üyelerinin "hassas nasırlarına basma" operasyonu yürütüyor... Bir yandan kasıtlı olarak "Leyla Zana Davası" içinden çıkılmaz bir hale getirilirken öte yandan "vay sen terörizme destek oluyorsun" bahanesi ile Haluk Levent gözaltına alınıyor... AB'ye Türkiye'de değişen bir şey yok mesajı veriliyor. 
   Ayrıca isim yasağı, TV yayınları, işkence konularında da yeterli ilerleme yok... 
   
   Yoksa uyum yasaları sadece "irticanın önündeki MGK engelini kaldırmak" için miydi O engel kalkınca uyum yasaları da rafa kaldırılıverdi mi Saf saf soruverelim... 
   
   "Bir ülkede akıl ve sanattan çok servete değer verilirse, bilinmelidir ki orada keseler şişmiş, kafalar boşalmıştır." 
   Büyük Frederik 
   
   Devlet haysiyeti    Pakistan Devlet Başkanı Müşerref, "Halkın bizden nefret etmesine neden olur" diyerek BM kararı çıksa da Irak'a asker göndermeyi düşünmediklerini açıklamış. 
   Bizimkiler de "Amerika'nın bizden nefret etmesine neden olur" diyerek asker göndereceklerini açıklayıp duruyorlar. 
   
   Bizim suçumuz ne    Halim Al adlı kişi iki kızını İzlanda'dan Türkiye'ye kaçırıyor. İzlandalı anne Sophie Hansen gözyaşları içinde çocuklarının peşine düşüyor. Ve kızlarını görmek için açtığı davayı kazanıyor. Ancak baba, mahkeme kararına rağmen çocukları göstermiyor. Anne AİHM'ye gidiyor. Mahkeme dertli anneye "75 bin euro - 110 milyar TL" tazminat ödenmesine karar veriyor. Kim ödeyecek bu 75 bin Euro'yu Siz biz hepimiz Peki bu olayda bizim kabahatimiz ne Sayın Adalet Bakanı Çiçek bir yanıt lütfederler mi 
   
   Görev tanımı...    Türkiye'de Dışişleri Bakanı'nın görevi nedir 
   "Amerika'nın isteklerini Türk kamuoyuna kabul ettirmek" 
   Haldun Ertem 
   
   Devler sahnede...    Samsun 19 Mayıs Üniversitesi öğretim üyesi Cevdet Yılmaz, dün sabah gazete okurken aynı zamanda sohbet eden iki memurun diyalogunu aktarıyor 
   - Türkiye'nin iki sanayi devi Koç ve Sabancı işbirliği yapacaklarmış. 
   - Uzay mekiği yapmak için mi 
   - Hayır Mill Piyango'yu almak için... 
   
   Dışişleri Bakanı Abdullah Gül "TÜSİAD'ın arkasında Türkiye'nin dışında bazı güçler var, bunları da biliyoruz" dedi... 
   CIA'nın her dolduruşuna inanmayın Sayın Gül... 
   
   Görülmemiş satış    Hükümetin 8.5 milyar dolar kredi karşılığı Türkiye'nin geleceğini ABD'ye ipotek etmesi konusunda eski büyükelçi ve CHP milletvekili Onur Öymen 
   - Türkiye hiçbir zaman bu kadar onursuz bir duruma düşürülmedi, diyor, bir başka bağımsız ülkenin bu duruma düştüğünü de hatırlamıyorum. Türkiye bu antlaşmayla kendi dış politikasından vazgeçiyor, ABD'nin dış politikasını desteklemeyi kabul ediyor. İleride alacağı kararları taahhüde bağlıyor. Hatta ABD'nin yapacağı yanlışları desteklemeye de söz veriyor... Olacak şey değil... 
   Kredi malum, "Türkiye'nin Irak konusunda ABD ile işbirliği yapmasını" şart koşuyor. 4 taksitte verilecek olan kredi için her defasında ABD Savunma ve Dışişleri bakanlıklarının onayı gerekiyor... Belli ki Türkiye hizmette kusur ederse kredi kesilecek... 
   - Sayın Öymen anlaşmanın metnini gördünüz mü 
   - Maalesef bütün aramalarımıza rağmen bulamadık. Nedense gizliyorlar. Ancak ne olursa olsun bu antlaşma Meclis'e gelecektir. Umarım Meclis'ten geçmeyecektir. Geçerse herhalde Sayın Cumhurbaşkanı üzerinde dikkatle duracaktır. Ülkenin haysiyetini korumak Sayın Cumhurbaşkanı'nın görevleri arasındadır. Ayrıca TÜSİAD gibi sivil toplum kuruluşları da daha önceki beyanlarının arkasında durarak antlaşmaya karşı çıkmalıdırlar... 
   - Antlaşmada "asker gönderme şartı" bulunmadığı söyleniyor. 
   - Asker göndermeyeceğimizi açıklayalım bakalım parayı veriyorlar mı 
   - Bu antlaşma Avrupa ile ilişkilerimizi etkiler mi 
   - Hem de çok... Birinci tezkereyi Meclis'ten geçirmeyerek hakkımızdaki "ABD'nin Truva atı" suçlamalarını bir ölçüde silmiştik. Şimdi bu tür iddia sahipleri yeniden haklılık kazanacaktır... Avrupa bizden uzaklaşacaktır. 
   - Bu politikalar neyi gösteriyor 
   - Bu dirençsizliğin somut işaretidir. Bu hükümetin hiçbir direnci yok. Bunu yapan hükümet her şeyi yapar, her tavizi verir... 
   
      
   
</TEXT>
</DOC>
