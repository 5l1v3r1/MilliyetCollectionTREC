<DOC>
<DOCNO> 162318 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/10/son/sontur18.html </URL>
<DATE> 2003/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezer, hükümetin TRT Genel Müdürü adayını kabul etmedi 
</HEADLINE>
<TEXT>

     Cumhurbaşkanı Ahmet Necdet Sezer, Şenol Demiröz'ün TRT Genel Müdürlüğü'ne atanmasına ilişkin Bakanlar Kurulu kararını iade etti. 
     Alınan bilgiye göre, kararname bugün Başbakanlığa gönderildi. 
     Bakanlar Kurulu, RTÜK'ün seçtiği üç aday arasından Şenol Demiröz'ü TRT Genel Müdürü olarak atamıştı. 
     İstanbul Büyükşehir Belediyesi Kültür İşleri Daire Başkanı Şenol Demiröz, RP - DYP koalisyonu döneminde Necmettin Erbakan’ın TRT Genel Müdürü adayı idi. 
     Adaylık başvurusunu son gün yapması beklenen Demiröz, 1996’da Refahyol döneminde RP’nin TRT adayı olmuş, dönemin koalisyon ortakları Tansu Çiller ile Necmettin Erbakan arasında bu nedenle gerginlik yaşanmıştı. 
     İstanbul Büyükşehir Belediye Başkanı Ali Müfit Gürtuna’ya yakınlığıyla da tanınan Demiröz’ün adı BELBİM şirketinin yönetim kurulu üyesi olması nedeniyle Akbil soruşturmasında da yer alıyor. 
     
</TEXT>
</DOC>
