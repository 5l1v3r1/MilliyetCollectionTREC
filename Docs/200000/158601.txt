<DOC>
<DOCNO> 158601 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/24/siyaset/siy00.html </URL>
<DATE> 2003/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
'Gay Türk vekiller kendini açıklamalı' 
</HEADLINE>
<TEXT>

     Kaos GL'nin düzenlediği "Lezbiyen ve Gaylerin Sorunları ve Toplumsal Barış için Çözüm Arayışları" sempozyumu dün Çağdaş Sanatlar Merkezi'nde başladı. Sempozyuma katılan AB Parlamentosu'nun gay parlamenteri Michael Cashman, "AB'ye üye olmaya aday en önemli ülkelerden Türkiye, Atatürk'ün hür birey hayaline ulaşmalı. Onun modern demokratik ülke vizyonu takip edilmeli" dedi. Cashman, politikacılar başta olmak üzere cinsel tercihleri farklı olan sanatçılar ve bilim adamlarına liderlik rolü düştüğünü belirterek, "AB Parlamentosu'nda 20 kişi eşcinsel-lezbiyen olduğunu açıklamış durumda. Bu rakam az. Bu nedenle eşcinsel Türk politikacılar, sanatçılar da kendini açıklamalı. Böylece partiler de politika üretmek zorunda kalır" diye konuştu. 
     

</TEXT>
</DOC>
