<DOC>
<DOCNO> 194277 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/09/dunya/dun01.html </URL>
<DATE> 2003/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Gül ABD, Irak'ta Kürtleri kayırıyor 
</HEADLINE>
<TEXT>

   Dışişleri Bakanı, ABD'nin Kürtleri kayırarak onlara yönelik düşmanlıkların da tohumlarını attığını söyledi 
      ANKARA Milliyet 

   
   Dışişleri Bakanı Abdullah Gül, Irak'ın toprak bütünlüğünü tehlikeye sokacak görüşmelere fırsat verilmemesi gerektiğini ancak ABD'nin Irak içinde Kürt grupları kayırdığını söyledi. 
   NTV'nin sorularını yanıtlayan Gül, dış politikayla ilgili şu mesajları verdi 
   KÜRTLER KAYRILIYOR Kürtlerin kayrıldığı çok açık. Irak'ın Yönetim Konseyi'nin kuruluşunda ve diğer gelişmelerde bu görüldü. Umut ederiz bu Irak'ta potansiyel tehlikeler ortaya çıkarmaz. İyilik yapıyoruz dediğiniz insanların ileride kötülüğüne olmaz. Geçmişte Kürtlere yönelik katliamlar gerçekleşti. Bu tür kayırmalarla onlara yönelik düşmanlar yaratırsınız.KÜRTLERİN DEVLETLEŞMESİ Irak'ın toprak bütünlüğünü tehlikeye sokacak hiçbir gelişmeye fırsat vermemek gerekir. Ama güç bizde değil ABD'de. Geldiler işgal ettiler. Biz sürekli uyarıyoruz.TEZKERE'NİN İADESİ Bunun örneği yok. CHP sadece konuşuyor. İhtiyaç olursa yetkiyi tekrar kullanabiliriz.KREDİ 8.5 milyar dolarlık kredinin asker göndermeyle ilgisi yok. Tamamen ekonomik bir anlaşma. Para hazır. Hemen kullanacağız diye bir şey yok. En iyi şartlarda değerlendirilecek.ABD KAMUOYU Resmi talep ABD'den geldi, şimdi bu noktaya gelindi. Eminim, bu konuda Türkiye lehinde kamuoyu oluşacaktır.İŞADAMLARININ ÖNÜ AÇILACAK Zaten orada işadamlarımız vardı. Türk işadamlarının rahatça önü açılacak. Çok daha büyük ihaleler alacaklar. KUZEY IRAK'TAKİ BİRLİKLER Terör örgütü olduğu sürece askerlerimiz orada kalacaktır. BM'nin bize verdiği yetkiler var. Eğer Türkiye'ye karşı tehdit, saldırı olursa tereddütsüz gereken her şeyi yaparız. 
   
</TEXT>
</DOC>
