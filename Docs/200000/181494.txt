<DOC>
<DOCNO> 181494 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/10/son/soneko17.html </URL>
<DATE> 2003/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa birinci seansı zirvede tamamladı... 
</HEADLINE>
<TEXT>

     İMKB Ulusal-100 Endeksi önceki kapanışa göre 435.76 puan artışla, 1. seansı 12,382.44 puandan tamamladı. 
     1. seansta, hisse senetlerinin ortalama değer artışı yüzde 3.65 olarak gerçekleşti. 
     Dün 11,946.68 puandan kapanan endeks, ilk seansa 44.54 puan artışla 11,991.22 puan seviyesinde başladı. Endeks, seansın ilk yarısını ise 12,238.70 puandan geçti. 
     Endeks, seans içinde önceki seans kapanış seviyesinin altına hiç düşmezken, en yüksek olarak da kapanışta ulaşılan 12,382.44 puanı gördü. Kapanışta ulaşılan bu değer bu yılın en yüksek seans kapanış değeri oldu. 
     Seans kapanışında mali endeks 666.01 puan artışla 15,728.02 puana, sanayi endeksi 328.16 puan artışla 11,907.41 puana ve hizmetler endeksi 112.73 puan artışla 7,278.71 puana yükseldi. 
     Böylece, önceki kapanışa göre mali grup hisseler ortalama yüzde 4.42, sanayi grubu hisseler ortalama yüzde 2.83, hizmetler grubu hisseler de ortalama yüzde 1.57 değer kazandı. 
     1. seansta işlem gören toplam 285 hisse senedinden 212'si değer kazanırken, 23 hisse senedi değer kaybetti, 50 hissenin fiyatında ise değişiklik olmadı. 
     Seansta, 548 trilyon 414 milyar 902 milyon liralık işlem hacmi oluştu. 
     1. seansta, İş Bankası C , Garanti Bankası, Sabancı Holding, Yapı ve Kredi Bankası ve Doğan holding en yoğun işlem gören hisseler oldu. 
     
     BORSANIN SEYRİ 

     Borsa uzmanları, piyasada dün yaşanan çıkışın bugün de devam ettiğini belirterek, endeks çıkışa başladıktan sonra bir miktar satış geldiğini, ancak piyasada oldukça yüksek bir işlem hacmi olduğunu ifade ediyorlar. 
     Uzmanlar, bundan sonra ne olacağının çok fazla kestirilemediğini kaydederek, kuvvetli bir alım gelirse 12,500 puan seviyesine kadar çıkılabileceğini tahmin ediyorlar. 
     Şu anda yaşanan çıkışın aslında Eylül ayının ikinci yarısında beklendiğini belirten uzmanlar, ABD'den gelecek olan 8,5 milyar dolarlık krediye onay verilmesi ve enflasyonda çıkan olumlu rakamlarla beraber, faiz dışı fazlanın da beklenenden iyi çıkmasının bir ayda yedi ayın yarısı kadar bir faiz dışı fazla , rakamsal olarak piyasaya oldukça iyi bir moral verdiğini savunuyorlar. 
     Uzmanlar ayrıca, yatırımcıların 12,000 puan seviyesindeyken 'yükseliş kuvvetli olmaz ya da yabancı yatırımcı gelmez' endişeleri nedeniyle bir miktar satışa geçtiklerini, bu satışların gelmesinin de oldukça normal olduğunu ifade ediyorlar. 
     
</TEXT>
</DOC>
