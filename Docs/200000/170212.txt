<DOC>
<DOCNO> 170212 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/18/son/soneko15.html </URL>
<DATE> 2003/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya'da şirket iflasları artıyor... 
</HEADLINE>
<TEXT>

     Almanya'da şirket iflasları 2003 yılının ilk 3 ayında, geçen yılın aynı dönemine göre yüzde 9 oranında artarak 13 bin 357'ye ulaştı. 
     Wiesbaden kentindeki Federal İstatistik Dairesi tarafından yapılan açıklamada, şirket iflaslarının bu yılın Nisan ayında da 2002 yılının Nisan ayına göre yüzde 8 oranında artarak 3 bin 610'a yükseldiği belirtildi. 
     İstatistik Dairesi tarafından yapılan diğer bir araştırma da Almanya'da bu yılın Mayıs ayında otellerde ve kamp yerlerinde konaklayan Alman ve yabancı turistlerin sayısının, 2002 yılının Mayıs ayına göre yüzde 1 oranında azalarak 32 milyon 700 bine gerilediğini ortaya koydu. 
     Otellerde ve kamp yerlerinde konaklayan Alman turistlerin sayısının aynı dönem içinde yüzde 2 oranında gerileyerek 29 milyon 200 bine düşerken, yabancı turistlerin sayısının yüzde 7 oranında artarak 3 milyon 500 bine ulaştığı bildirildi. 
     
</TEXT>
</DOC>
