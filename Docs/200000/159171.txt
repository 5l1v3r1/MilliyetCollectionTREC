<DOC>
<DOCNO> 159171 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/27/yasam/ayas.html </URL>
<DATE> 2003/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Ters yön faciası 
</HEADLINE>
<TEXT>

Afganistan'dan dönen İspanyol Barış Gücü askerlerini taşıyan uçak, kulenin 'Pas geçin ' uyarısı üzerine deniz yerine dağlık bölgeye dönüp Pilav Dağı'na çakıldı. 74 kişiden kurtulan yok 
     ULAŞ ÖZDEMİR, TEKİN ATAY DHA 

     Trabzon Maçka'nın Hoşkina Yaylası, dün sabah uçak faciasına sahne oldu. Tarifesiz charter seferi yapan Sredizemnomorskie Havayolları'na ait YAK - 42 tipi Ukrayna yolcu uçağı, önceki gece saat 23.00'te dört aydır K bil'de bulunan 62 İspanyol Barış Gücü askerini İspanya'nın Zaragoza kentine götürmek üzere hareket etti. Önce Kırgızistan'ın Bişkek Havalimanı'ndan yakıt alan kısa menzilli uçak, TSİ 04.30'da yakıt ikmali için bu kez Trabzon Havalimanı'ndan iniş izni istedi. Rize tarafında '29' nolu piste alçalan uçak, kulenin 'Yüksek geliyorsunuz. Lütfen pas geçin' uyarısı üzerine pisti pas geçti. 
     
     Mühimmat doluydu 
     Ancak uçağın pilotu, havalimanından 35 kilometre uzaklaştıktan sonra deniz tarafı yerine dağların bulunduğu tarafa döndü. 
     Saat 04.45'de Esenboğa radarından kaybolan uçak, Şahinkaya'ya bağlı Pilav Dağı'na çakıldı. İçinde mühimmat bulunan uçağın ön kısmı parçalanırken, kuyruk kısmı tek parça halinde kaldı. Peş peşe patlamalarla paramparça olan uçakta 62 İspanyol askeri ve 12 kişilik mürettebat can verdi. 
     
     Rüzg r mı engelledi 
     İlk tespitlere göre kazaya pilotların yanlış yöne dönmesinin yol açtığı açıklandı. DHMİ yetkilileri ise rüzg r nedeniyle alana doğudan Rize yönü yaklaşan uçağın yüksek irtifa nedeniyle pisti karşılayamadığını belirtti. Pilotun alçalmayı elindeki haritadaki gibi deniz üzerinden yapması gerektiği kaydedildi. İspanya Savunma Bakanlığı ise kazanın yoğun sis ve şiddetli türbülans nedeniyle meydana geldiğini bildirdi. Rüzg r ve türbülans iddiaları, bölgedeki sis nedeniyle bazı uzmanlarca inandırıcı bulunmadı. Bu uzmanlar 'Rüzg r ve sis aynı anda olmaz' diye görüş belirttiler. 
     
Kumanda mı kilitlendi      Uzmanlar pilotların pisti pas geçtikten sonra hata yaparak deniz tarafı yerine dağlara yönelmesiyle yaşanan kazanın havacılık dilinde CFIT Controlled Flight In to Terrain - Maniaya Kontrollü Uçuş olarak adlandırıldığını açıkladı. Bu tür kazalarda pilotlar, dağa veya başka maniaya uçtuklarını bilmeden uçuş rotalarında değişikliğe gitmiyor. Kaza, uçuş harita ve yaklaşma planlarını yanlış değerlendirmekten kaynaklanıyor. Yanıt bekleyen sorular şöyle 
     1. Pilotlar yaklaşma planlarını neden yanlış değerlendirdi 
     2. İspanyol hükümeti mühimmat taşıyan askerini neden kendi getirmedi ve Ukrayna şirketinden uçak kiraladı Rus şirketlerinin yetersiz uçuş emniyet oranları neden dikkate alınmadı 
     3. Kumanda arızası mı oldu Pilotlar bu nedenle mi uçağı düzeltemedi 
     
20 yılda altı YAK - 42 düştü      Motorlarının gürültü oranları yüksek olduğu için Avrupa'da birçok havalimanına inişi kısıtlı olan Rus yapımı YAK - 42 uçaklarından 6'sı son 20 yılda düştü. 28 Haziran 1982'de Belarus üzerinde düşen uçaktaki 132 kişinin tümü öldü. Kazaya, teknik arızanın yol açtığı saptandı. 13 Eylül 1990'da Urallar'da düşen uçakta 4kişi öldü. 31 Temmuz 1992'de de Çin'in doğusundaki Nanjing'den kalkışında düşen uçakta 108 kişi öldü. 20 Kasım 1993'te Makedonya'da düşen uçaktaki 116 kişi, 17 Aralık 1997'de Yunanistan'da dağlık bölgeye düşen uçaktaki 70 kişi, 25 Aralık 1999'da enezüella'da düşen uçakta da 22 kişi yaşamını yitirdi. 
     

</TEXT>
</DOC>
