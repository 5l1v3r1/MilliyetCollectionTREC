<DOC>
<DOCNO> 156465 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/13/son/sontur19.html </URL>
<DATE> 2003/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Riyad'daki patlamalarda 3 Türk de hafif yaralandı... 
</HEADLINE>
<TEXT>

     Suudi Arabistan'ın başkenti Riyad'da meydana gelen patlamalarda, 3 Türkün de hafif yaralandığı öğrenildi. 
     Türkiye'nin Riyad Büyükelçiliği yetkilileri, yaralılar arasında Suudi Arabistan'da iş yapan yabancı firmalarda çalışan 3 Türk vatandaşının da bulunduğunu belirttiler. 
     Edinilen bilgiye göre, Ersin Dönmez, Şevket Ünal ve Zehra Ünal, patlamalar sırasında kırılan camlardan hafif şekilde yaralandı. Türk yaralıların hastanede tedavilerinin yapıldığı ve hayati tehlikelerinin bulunmadığı bildirildi. 
     Riyad'da dün geceki saldırılarda 3 araçta bulunan silahlı kişiler, patlayıcı dolu araçlarını üç farklı binaya sürmüştü. 
     Geceki 4'üncü patlamadaysa Siyanko olarak bilinen Amerikan-Suudi ortak şirketi hedef alınmıştı. 
     
</TEXT>
</DOC>
