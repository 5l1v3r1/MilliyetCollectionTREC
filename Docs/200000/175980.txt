<DOC>
<DOCNO> 175980 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/15/son/sontur05.html </URL>
<DATE> 2003/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Başlarından kurşunlandılar 
</HEADLINE>
<TEXT>

     ŞEVKET YILMAZ Manisa DHA 

Manisa Kırkağaç'a bağlı Gelenbe Beldesi yakınlarındaki ormanlık alanda Selahattin Şişman ve Nurcan Şavlak'ın başlarından kurşunlanmış çıplak cesedi bulundu. Şişman'ın kamuoyunda "Karaelmas-2" olarak bilinen operasyonda çete suçundan yargılandığı ve cezaevinde kaldığı öğrenildi. 
     Soma'daki bir temizlik şirketinde çalışan Şişman'dan 33 , birkaç gün haber alamayan ailesi, 8 Ağustos'ta savcılığa kayıp başvurusunda bulundu. Soma'da özel bir dershanede hizmetli olarak çalışan evli ve bir çocuk annesi Şavlak'ın da 30 , aynı zamanda kaybolup, savcılığa bildirilmesi üzerine, polis ve jandarka iki kişinin bulunması için ortaklaşa çalışma başlattı. 
     Aramalar sırasında bir vatandaşın ihbarı üzerine, Gelenbe Beldesi yakınındaki ormanlık alanda, kayıp kişilerin cesetleri bulundu. Başlarına kurşun sıkılarak öldürülen Şişman ve Şavlak'ın cesedi, eşleri tarafından teşhis edildi. 
     Olayla ilgili soruşturma başlatılırken, Şişman'ın, jandarmanın Soma'da 1.5 yıl önce Soma Ege Linyit İşletmelerine yönelik düzenlediği Karaelmas-2 operasyonunda gözaltına alındığı ortaya çıktı. Şişman'ın 40 kişiyle birlikte İzmir Devlet Güvenlik Mahkemesi'nde çete' suçundan yargılandığı öğrenildi. 
     
</TEXT>
</DOC>
