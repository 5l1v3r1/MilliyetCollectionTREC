<DOC>
<DOCNO> 174061 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/06/son/sontur29.html </URL>
<DATE> 2003/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Camını kıran çocuğu bıçaklayan kişi tutuklandı... 
</HEADLINE>
<TEXT>

     Eminönü'nde top oynarken evinin camını kıran çocuklardan birini bıçakla öldürdüğü, diğerini de yaraladığı iddiasıyla gözaltına alınan Fesih Sincar, mahkemece tutuklandı. 
     Eminönü İlçe Emniyet Müdürlüğü'nde işlemleri tamamlanarak İstanbul Cumhuriyet Başsavcılığı'na sevk edilen Fesih Sincar, daha önce ifadesini alan Cumhuriyet Savcısı Abdurrahman Yılancı tarafından tutuklanması istemiyle nöbetçi mahkemeye gönderildi. 
     İstanbul nöbetçi 1. Sulh Ceza Mahkemesi'nce tekrar sorgulanan Sincar, ''kasten adam öldürmek'' suçundan tutuklanarak Bayrampaşa Cezaevi'ne sevk edildi. 
     Eminönü Küçükpazar'da 3 Ağustos 2003 tarihinde meydana gelen olayda, Fesih Sincar'ın bıçakladığı öne sürülen Süleyman Aydoğan 15 ölmüş, Mehmet Aydoğan ise yaralanmıştı. 
     
</TEXT>
</DOC>
