<DOC>
<DOCNO> 197391 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/23/yasam/yas03.html </URL>
<DATE> 2003/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte batık haritası 
</HEADLINE>
<TEXT>

   Türk Boğazları, son 50 yıldaki gemi kazalarıyla 'batık cenneti'ne dönüştü sadece İstanbul Boğazı'nda 28 batık gemi var 
   Aslı Öktener 
   
   Dünyanın en tehlikeli su yolu olarak gösterilen İstanbul ve Çanakkale Boğazları, kaza yapan gemiler nedeniyle batıklarla dolu. Kıyı Emniyeti ve Gemi Kurtarma İşletmeleri KEGKİ Genel Müdürlüğü verilerine göre, Türk Boğazları ve Marmara Denizi'nde 59 batık gemi var. 
   İstanbul Boğazı, 12 keskin dönüşü ve 700 metreye kadar düşen genişliğiyle gemi kaptanlarının en ufak hatasını affetmiyor. Türkiye Deniz Araştırmaları Vakfı TÜDAV Başkanı Bayram Öztürk ise şunları söylüyor 
   "Son kazada sızan petrol nedeniyle koydaki midye ve balık yatakları kötü etkilendi. Boğazlar gemi mezarlığına döndü. Balıkçılık alanı gittikçe daralıyor. Gemilerin dağılan metal olmayan aksamları Boğaz'da tehlikeyi artırıyor. Belli bölgelerde trafik duruyor, geçiş olmuyor. Meclis'te bekleyen Gemi Kazalarına Karşı Acil Eylem Planı'nın bir an önce uygulamaya konulması lazım." 
   KEGKİ Genel Müdürü Barış Tozar ise kazaları önlemek için radar sisteminin tek başına yeterli olmadığını belirtti. Doğa Savaşçıları Çevre Örgütü Başkanı Zafer Murat Çetintaş da güvenlik-denetim personeli, kurtarma ve yangın römorkörleri sayısının artırılması gerektiğini söyledi. 
   
   
   
   
</TEXT>
</DOC>
