<DOC>
<DOCNO> 170105 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/18/magazin/amag.html </URL>
<DATE> 2003/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Güneydoğulu kadını estetik’ kurtarıyor 
</HEADLINE>
<TEXT>

Güneydoğu’da görev yapan plastik cerrah İrfan Erdem’in verdiği bilgiye göre, aileler bir an önce evlendirmek istedikleri kızlarını kendi elleriyle doktora götürüp kusurlu olan bölgeyi ameliyat ettiriyorlar 
     Estetik devrimi 
     GÜNEYDOĞU Anadolu Bölgesi’nde özellikle kırsal alandaki kadınlar arasında son dönemde burun düzeltme ameliyatlarında adeta patlama yaşandığı belirtildi. Diyarbakır Devlet Hastanesi Plastik ve Rekonstrüktif Cerrahi Uzmanı Opr. Dr. İrfan Erdem, bölge kadınları arasında estetik operasyonlara yoğun eğilim olduğunu belirtti. 
     
     Bunalıma giriyorlar 
     KIRSAL kesimde 24-25 yaşlarında, köye göre evde kalmış kızları’ babalarının estetik cerrahlara getirdiğini söyleyen Erdem, " Şunun burnunu düzelt de evlendirelim’ diyorlar. Hedef herhalde başlık parasını yükseltmek" dedi. Erdem, burnu kötü gençlerin karşı cinsten arkadaş bulmada sıkıntı çektiğini ve bunalıma sürüklendiğini de belirtti. 
     
     Kayınpederi getirdi 
     KONUYLA ilgili bir anısını "Civar köylerden bir kayınpeder, oğlu utanıyor diye çok doğum yaptıkları göğüsleri deforme olmuş gelinini getirdi. Bölge kadınları da artık kendilerine bakıyor" diyerek anlattı ve burunlarını düzelttiren erkek sayısında da büyük artış yaşandığını belirtti. 
     

</TEXT>
</DOC>
