<DOC>
<DOCNO> 162157 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/10/spor/spo01.html </URL>
<DATE> 2003/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Sinan Engin’den ŞOK RAPOR 
</HEADLINE>
<TEXT>
"Ahmet gitsin" 
Beşiktaş menajerinin, Siyah-Beyazlı yönetime Ahmet Dursun için olumsuz görüş bildirdiği öğrenildi. Gelişmeyi öğrenen golcü futbolcu takım arayışlarına başladı 
     ORHAN YILDIRIM 

     Yol ayrımı yakın 
     YENİ sezon için kolları erken sıvayan Beşiktaş’ta ayrılık rüzgarları esiyor. Geçen sezonun yıldız isimlerini bünyesine katan Siyah - Beyazlılar, mevcut kadrodaki bazı oyuncularla yollarını ayırmaya hazırlanıyor. Transfer Komitesi’ne gidecek - kalacak isimlerle ilgili rapor hazırlayan Sinan Engin’in, Ahmet Dursun için "Gönderebiliriz" kararı verdiği öğrenildi. 
     
     Gelişmeyi duydu 
     ENGİN’İN raporunda golcü oyuncu için, "Takımın disiplinine uymuyor. Havayı bozuyor ve arkadaşlarına kötü örnek oluyor" ifadelerini kullandığı iddia edildi. Ahmet Dursun’un bu gelişmeyi öğrendiği ve büyük bir şok yaşadığı vurgulandı. Tatil için Almanya’da olan tecrübeli futbolcunun, menajeri Ahmet Bulut aracılığıyla takım arayışlarına başladığı açıklandı. 
     
Uykusuz geceler      AHMET Hassan ve Okan Koç’un transferlerini bitirerek Beşiktaş yönetiminin yükselen değeri olan yönetici Deniz Atalay, bir bomba daha patlatacaklarını açıkladı. Okan’ın transfer görüşmeleri sırasında üç gün uykusuz kaldığını açıklayan Atalay, "Sonuç istediğimiz gibi olunca yorgunluk da kalmadı. Ancak işimiz bitmedi. Bir sürprizimiz daha olacak" dedi. 
     
Okan Koç’a dolu forma      BEŞİKTAŞLI yöneticiler, Çanakkaleli olduğu için 17 numaralı formayı isteyen Okan Koç’a söz verince, forma krizi gündeme geldi. Bu numarayı halen Kaan Dobra’nın giyiyor olması kafalarda soru işaretleri yarattı. Öte yandan yöneticiler, genç yıldıza anlaştıkları miktarın tamamını çek olarak teslim etti. Okan’ın parasını uzun vadede alacağı bildirildi. 
     
Luce’nin melekleri      Santrfor arayan Lucescu, rotayı Güney Amerika’ya çevirdi. Yeni yıldız adaylarını tespit etme görevi ise Ronaldo, Zago ve Cordoba’ya verildi 
     Ülke taraması 
     ŞAMPİYONLAR Ligi’nde üst turlara çıkmak için forvete takviye yapmak isteyen Lucescu, gözünü Güney Amerika’ya çevirdi. Rumen hoca kendisine yardımcı olmaları için iki Brezilyalı Zago ve Ronaldo ile Kolombiyalı eldiven Cordoba’ya görev verdi. Lucescu’nun üç yıldızıyla görüşüp, kendi ülkelerinde ve oynayacakları milli maçlarda araştırma yapmalarını istedi. 
     
     Fransa turu 
     FRANSA’DA yapılacak Konfederasyon Kupası maçlarını izleyecek olan Lucescu, kararını turnuva sonunda verecek. Tecrübeli hoca, turnuvada mücadele edecek Güney Amerika takımlarını büyüteç altına alıp, Siyah - Beyazlılar’a maliyeti düşük isimler arayacak. İtalya’da tatil yapan Lucescu’nun bugün İstanbul’a dönüp, transferler için yönetimle görüşeceği bildirildi. 
     
Iencsi’den vazgeçildi      BÜNYAMİN OSMAN 

     GEÇTİĞİMİZ sezonun ortasında, Lucescu’nun bireysel girişlerimi sonucunda prensip anlaşmasına varılan Rumen yıldız Iencsi’nin transferi yattı. Rumen teknik direktörün, Emre Aşık’ın takıma katılmasının ardından, yeni bir savunma oyuncusu istemediği öğrenildi. Romanya Milli Takımı’nda Popescu’nun yerine liberoda görev yapan Rapid Bükreşli oyuncuya, olumsuz kararın bildirildiği açıklandı. 
     

</TEXT>
</DOC>
