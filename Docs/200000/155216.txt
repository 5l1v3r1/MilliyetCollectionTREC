<DOC>
<DOCNO> 155216 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/08/ekonomi/eko08.html </URL>
<DATE> 2003/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Bizim Menkul iddialı geliyor 
</HEADLINE>
<TEXT>

Bizim Menkul Değerler Genel Müdürü Mustafa Büyükabacı, önümüzdeki 2-3 yılda 250 milyon dolarlık yatırım fonu portföyü oluşturacaklarını söyledi 
     EKONOMİ SERVİSİ 

     Ülker Grubu'nun aracı kurumu Bizim Menkul Değerler borsaya iddialı giriyor. Ülker'in sahibi Sabri Ülker'in iki torunu Ali Ülker ve Ömer Özokur'un Murad Kuran Menkul Değerler'i satın alarak adını Bizim Menkul koydukları aracı kurum, önümüzdeki 2 - 3 yıl içinde 250 milyon dolarlık fon büyüklüğüne ulaşmayı hedefliyor. 
     Bizim Menkul Değerler Genel Müdürü Mustafa Büyükabacı, asıl amaçlarının yatırım fonu ile büyümek olduğunu belirterek, şöyle konuştu 
     "Yatırımcımıza borsanın oyun değil, yatırım yeri olduğunu söyleyeceğiz. Kurumsal yatırımı teşvik edeceğiz. Bu nedenle önümüzdeki 2 - 3 yıl içinde 250 milyon dolarlık fon büyüklüğüne ulaşmayı hedefliyoruz." 
     
     Müşteriye göre elbise 
     Toptan borsacılık yapacaklarını, hizmette, ürün kalitesinde ve performansta farklı olacaklarını belirten Büyükabacı, şunları söyledi "Müşterinin parası bize emanet. Emanet paraya para kazandıracağız. Müşterinin isteklerini ön planda tutacağız, yani bir bakıma müşterinin isteğine göre elbise dikeceğiz." 
     Mustafa Büyükabacı, ekonominin dipten çıkmaya başladığını belirterek, borsada birçok hisse senedinin h l çok ucuz olduğunu ve gerçek değerini mutlaka bulacağını söyledi. 
     

</TEXT>
</DOC>
