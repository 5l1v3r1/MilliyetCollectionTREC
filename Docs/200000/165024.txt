<DOC>
<DOCNO> 165024 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/23/son/sontur34.html </URL>
<DATE> 2003/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Tinerci, kapkaç yapmasını engelleyen kişiyi bıçakladı 
</HEADLINE>
<TEXT>

     İzmir'in Hatay Semti'nde, kapkaç yapmak isteyen uçucu madde bağımlısı bir gence müdahale eden işçi emeklisi, karnından bıçaklandı. 
     Alınan bilgiye göre, İzmir Metrosu'nun Üçyol çıkışındaki banka şubesi önünde, elindeki uçucu madde bulunan poşeti koklayan genç, bir kadının çantasını almak istedi. Çantayı çekiştiren kapkaççıya, banka önünde bekleyen ve durumu fark eden işçi emeklisi Ramazan Akar 54 , müdahale etti. Akar'ı karnından bıçakla yaralayan kapkaççı, çantayı alamadan kaçtı. 
     Kendi çabasıyla Bozyaka SSK Hastanesi'ne giden Akar, gerekli tıbbi müdahale yapıldıktan sonra, zanlının eşkalini verdi. 
     Asayiş Şube Müdürlüğü ve Konak İlçe Emniyet Müdürlüğü'ne bağlı ekipler, eşkal doğrultusunda olayın failini yakalamak ve çantası alınmak istenen kadını belirlemek için çalışmalara başladı. 
     
</TEXT>
</DOC>
