<DOC>
<DOCNO> 168372 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/10/dunya/dun04.html </URL>
<DATE> 2003/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İran yine karıştı 
</HEADLINE>
<TEXT>

     DIŞ HABERLER SERVİSİ 

     İran'ın başkenti Tahran'da, 9 Temmuz 1999 tarihinde Tahran Üniversitesi öğrenci yurduna polis ve sertlik yanlılarının yaptığı baskının yıldönümünde, alınan yoğun güvenlik önlemlerine rağmen sokak çatışmaları engellenemedi. Olaylar, sertlik yanlılarının, üç öğrenci liderini kaçırmasının ardından yaşandı. 
     Öğrenci liderlerinin, İran'ın en büyük reformcu öğrenci grubu olan Birliği Güçlendirme Bürosu'nun BGB , baskının yıldönümünde protesto gösterisi yapmaktan vazgeçtiklerini açıkladıkları basın toplantısından ayrılırken kaçırıldıkları bildirildi. 
     
     On binler protesto etti 
     Bu olayın ardından, Tahran Üniversitesi yakınlarında toplanan demokrasi yanlısı gençler ile tutucu İslamcılar arasında gerginlik çıkınca, polis her iki gruba da müdahale etti. Görgü tanıklarına göre polis, demokrasi yanlısı gençlerin üzerine göz yaşartıcı bomba atarken, bu gruba saldırmasını önlemek amacıyla da tutucu gruba müdahale etti. 
     Bütün yasaklara rağmen, Tahran Üniversitesi civarında toplanan on binlerce İranlı 1999 olaylarını protesto ederken, araçlarıyla gelenler klakson çalarak gösterilere katıldılar. 
     

</TEXT>
</DOC>
