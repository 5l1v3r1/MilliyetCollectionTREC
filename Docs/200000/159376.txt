<DOC>
<DOCNO> 159376 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/28/siyaset/siy05.html </URL>
<DATE> 2003/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kara Ses' bırakıldı 
</HEADLINE>
<TEXT>

     RECAİ AKSU Düsseldorf 

     Almanya'da faaliyetleri yasaklanan İslami Cemiyet ve Cemaatleri Birliği'nin sınır dışı edilmek üzere cezaevinde bulunan yöneticisi Metin Kaplan, sınır dışı edilmesinin uygun olmadığı yönünde karar alınarak, serbest bırakıldı. Düsseldorf Yüksek Eyalet Mahkemesi 3. Ceza H kimliği, Türkiye'nin iade isteğinin yeterli bulunmadığı gerekçesiyle "Kara Ses" olarak bilinen Cemalettin Kaplan'ın oğlu Metin Kaplan'ın serbest bırakıldığını açıkladı. İadenin iptalini öngören kararda, iade dosyasındaki iddiaların suç teşkil ettiği ve bunun iade için yeterli olabileceği ancak bazı engeller bulunduğu bildirildi. Türkiye'nin resmi iade başvurusunda, Kaplan'ın insan haklarına aykırı polis zoruyla alınan ifadelere dayanarak suçlandığını ileri süren Ceza H kimliği, iadesi halinde Kaplan'ın siyasi olarak yargılanabileceğini belirtti. Ceza H kimliği bu görüşünü, 1998'de Ankara'da bombalı eylem planlamakla suçlanan Kaplancıların gözaltında işkence gördüğü yönündeki iddialara bağladı. Mahkeme, ifadelerin uluslararası hukuka göre geçersiz olduğunu kaydetti. 
     
     Schily Karar üzücü 
     Kaplan'a tahliye kararının son derece üzücü olduğunu belirten Almanya Federal İçişleri Bakanı Otto Schily, "Mahkemenin kararı, Kaplan'ın Türkiye'ye iade süreciyle ilgili ön karar olarak görülmemelidir. Mahkemenin Türkiye'deki insan hakları ihlalleriyle ilgili gerekçesi de Kaplan'ın iadesini engellemeyecektir" dedi. 
     

</TEXT>
</DOC>
