<DOC>
<DOCNO> 169493 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/15/yazar/dundar.html </URL>
<DATE> 2003/07/15/ </DATE>
<TIME>  </TIME>
<AUTHOR> Can DÜNDAR  </AUTHOR>
<HEADLINE>
Bu yazıyı okuyun ve gurur duyun 
</HEADLINE>
<TEXT>

     Amerikalılar o yaralı askerleri tutuklayıp götürdüler. 
     Siz Suriye'nin büyük bir tepkisini hatırlıyor musunuz 
     
     Peki ABD, kendi askerine savaş suçlarıyla yargılanmama dokunulmazlığı veren sözleşmeyi imzalaması için bütün ülkelere baskı yaparken aralarında Türkiye'nin de bulunduğu 50'yi aşkın ülkenin bu talebi geri çevirdiğini, küçücük Kolombiya'nın reddederken "Amerikan yardımının canı cehenneme" dediğini biliyor musunuz 
     Ya 7 bin yıllık uygarlığa sahip Mısır ne yaptı 
     Washington'dan koparacağı yardım karşılığı sözleşmeyi imzaladı. 
     
     Araplar dayatmalara böyle boyun eğdiler de Amerika'nın gözüne girebildiler mi 
     Hayır. 
     İşgalci ABD yönetimi, Irak için bütün devletlerden askeri kuvvet istedi ve sonuçta 70 devlet seçti. 
     Bu devletler içinde ne Mısır vardı, ne Suriye... ne Suudi Arabistan, ne Fas, ne Yemen... 
     
     Ya Arap halkı 
     Yönetimin bu teslimiyetçiliğine karşı tepkili mi 
     Hayır. 
     Irak volkanını patlatan Ürdün ve Kuveyt'te yapılan son seçimler statüko lehine sonuçlandı. 
     "Araplar sadece Irak'ta değil, kendi ülkeleri de dahil hiçbir yerde yoklar. Hem hükümet, hem halk olarak çöl sepeti gibiler Amerikalı efendilerinin alçak birer uşağı oldular. Rolleri, emir almak ve itiraz etmeden yapmakla sınırlı..." 
     
     Tırnak içindeki son cümleler bana ait değil. 
     Bu cümleleri Londra'da yayımlanan El Kudüs gazetesinin Genel Yayın Yönetmeni Abdulbari Atwan yazdı ve Radikal'in - minnettar olduğumuz - dış yorum derlemeleri sayfası sayesinde biz de okuduk. 
     Yazısında bu suskunluktan dolayı öncelikle "rejimleriyle beraber yürüyen ve sadece eleştirilmesine göz yumulan kişi ve kurumları eleştirebilen" Arap medyasını ve Arap aydınlarını suçlayan Atwan bakın ne diyor 
     "ABD'nin tutukladığı 11 Türk askerini, Türkiye'nin ve Türk halkının öfkesinden korkarak serbest bıraktığını görünce Arap olduğumuz için utanç duyuyoruz ve 'Keşke Türklerin şemsiyesi altında kalsaydık' diyoruz. Çünkü belki o zaman, bağımsız, cesur ve özgür karar alma iddiasındaki şu rejimler altındaki mevcut durumumuzdan daha iyi bir konumda olabilirdik." 
     
     Araplara düşmanlık ya da Türklere yağcılık için yazılmış bir yazı değil bu... 
     Hüsnü Mualli'nin deyişiyle "Arap dünyasında tezkere sonrası başlayan 'Türkiye kadar olamadık' yaklaşımı"nı sürdüren samimi bir özeleştiri... 
     Tezkere baskısına, askerin esir alınmasına rest çekebilmemizin karşılığında kazandığımız itibarın bir delili... 
     Çoğu zaman eleştiriyoruz Türkiye'yi... düşkünlüğünden eziliyoruz ama arada gururlanacağımız şeyler de oluyor işte... 
     Cola Turka reklamındakinden daha sahici üstelik de... 
     
     

</TEXT>
</DOC>
