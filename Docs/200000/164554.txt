<DOC>
<DOCNO> 164554 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/21/yasam/yas10.html </URL>
<DATE> 2003/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Hırsızın 'doktorum' yalanı 
</HEADLINE>
<TEXT>

     ELVAN EZBER İstanbul 

     Kendisini doktor olarak tanıtan ve deneme sürüşü yapma bahanesiyle bindiği otomobilleri çaldığı öne sürülen Emre Çelebi altıncı işinde yakayı eleverdi. Üniversite mezunu Çelebi'nin ifadesinde, zevk için çaldığını söylediği iddia edildi. İzmir'de kendisini doktor olarak tanıtarak çalıntı olduğu belirlenen bir kişi olduğu yönündeki ihbar üzerine ekipler harekete geçti. Operasyonda, 'Emre Altunay' adına düzenlenmiş sahte bir, Genel Cerrahi Doktoru kimliği bulunan sabıkalı Emre Çelebi gözaltına alındı. Çelebi'nin araç sahiplerine, kendisini doktor olarak tanıttığı ve "Ameliyata girmek üzereyim. Hemen gelip bir göreyim" diyerek buluştuğu öne sürüldü. Doktor önlüğü ve boynundaki steteskopla araç sahipleriyle buluştuğu öne sürülen Çelebi'nin araçları deneme bahanesiyle alarak kaçtığı iddia edildi. 
     

</TEXT>
</DOC>
