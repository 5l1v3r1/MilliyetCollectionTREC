<DOC>
<DOCNO> 181075 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/08/son/sonspo18.html </URL>
<DATE> 2003/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Cimbom'da sakat futbolcular alarm veriyor .. 
</HEADLINE>
<TEXT>

     Galatasaray, Konyaspor ile hafta sonunda yapacağı karşılaşmanın hazırlıklarını sürdürürken, kulüp doktorları sakat oyuncuları karşılaşmaya yetiştirmek üzere alarma geçti. 
     Galatasaray'da, Lukunku, Ömer, Murat, Sabri ve Cihan'ın sakatlıkları bulunurken, bu oyuncuların tedavilerinin sürdüğü bildirildi. 
     Kulüp doktoru Serhan Kurtulmuş, Ali Lukunku'nun sol dizinin arka kesiminde ödem bulunduğunu belirterek, ''Bu oyuncunun tedavisini sürdürüyoruz. Konyaspor maçına yetiştirmeye çalışıyoruz'' dedi. 
     Ömer'in iki hafta sahalarda uzak kalacağını, daha sonra da yeniden kontrolden geçireleceğini kaydeden Kurtulmuş, ''Murat'ın da kasık bölgesinde ağrısı var. Bu oyuncu hafta sonuna kadar iyileşebilecek'' diye konuştu. 
     Serhan Kurtulmuş, Sabri'nin sol bacak alt adalesinde ağrısının bulunduğunu ifade ederken, bu oyuncuyu da Konyaspor maçına kadar iyileştirmeye çalıştıklarını anlattı. 
     Cihan'ın, sol ayak bileğinde ağrısının bulunduğunu kaydeden Kurtulmuş, bu futbolcunun çekilecek MR'ından sonra durumunun kesinlik kazanacağını sözlerine ekledi. 
     
</TEXT>
</DOC>
