<DOC>
<DOCNO> 199329 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/02/son/sontur02.html </URL>
<DATE> 2003/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Sokak ortasında cinayet .. 
</HEADLINE>
<TEXT>

     Adana'da, bir kişi sokak ortasında bıçaklanarak öldürüldü. Olayla ilgili 7 kişi gözaltına alındı. 
     Emniyet Müdürlüğü yetkililerinden alınan bilgiye göre, merkez Seyhan ilçesinin Bey mahallesi, 40. Sokak'ta, Doğan Durmaz 34 , kimliği henüz belirlenemeyen kişilerce vücudunun çeşitli yerlerinden bıçaklanarak ağır yaralandı. Adana Devlet Hastanesi'ne kaldırılan yaralı kurtarılamadı. 
     Olayla ilgili Doğan Durmaz'ın boşandığı eşi 4 çocuk annesi Sibel K. ile Sibel K.'nın birlikte yaşadığı Mustafa Y., babası Necmi K, kardeşleri Haskiye, Sibel, Ferdi ve Tayfur K.'nın gözaltına alındığı bildirildi. 
     Yetkililer, Doğan Durmaz'ın vücudunda birbirinden farklı bıçaklara ait darbelerin bulunmasının, cinayetin birden fazla kişi tarafından işlendiğini ortaya koyduğunu bildirdi. 
     
</TEXT>
</DOC>
