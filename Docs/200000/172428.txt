<DOC>
<DOCNO> 172428 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/30/ekonomi/eko06.html </URL>
<DATE> 2003/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa'nın en iyileri için geri sayım başladı 
</HEADLINE>
<TEXT>

   Türkiye temsilciliğini Milliyet'in yaptığı, Eurobest reklam yarışmasının jüri başkanı Günther Sendlmeier 
      EKONOMİ SERVİSİ 
   
   Milliyet'in Türkiye temsilcisi olduğu Avrupa'nın en prestijli reklam yarışmalarından Eurobest'te McCann - Erickson Almanya'nın Başkanı Günther Sendlmeier'ın jüri başkanı olacağı açıklandı. 
   Eurobest, Cannes Lions'un organizatörü olan International Advertising Festival tarafından düzenlenen ve Avrupa'daki reklam ve iletişim alanlarında faaliyet gösteren şirketlere, reklamverenlere, reklam ajanslarına, yapım şirketleri ve danışmanlara açık bir yarışma. 
   
   Eurobest'te yeni ödüller 
   Eurobest'e katılan ilanlar ile ilgili değerlendirme iki aşamada yapılıyor. Ön jüri tarafından yapılan ilk değerlendirme sonrasında 16 kişilik jüri heyeti ödül alacak reklamları belirliyor. Başvuruların ağustos sonundan itibaren www.eurobest.com web sitesinden yapılabileceği yarışma için değerlendirmeler aralık ayı başında yapılacak, ödüller Ocak 2004 sonunda sahibini bulacak. 
   Bu sene geçen senelerden farklı şekilde ödüller 'altın', 'gümüş' ve 'bronz' olarak verilecek. Sonra her kategoride en iyi reklam Grand Prix ile ödüllendirilecek. 
   
   
</TEXT>
</DOC>
