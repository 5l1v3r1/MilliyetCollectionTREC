<DOC>
<DOCNO> 179044 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/29/son/sontur52.html </URL>
<DATE> 2003/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan Irak'a asker göndermeye olumlu bakıyorum... 
</HEADLINE>
<TEXT>

     Başbakan Recep Tayyip Erdoğan, Irak'a Türk askerinin gitmesi konusundaki kişisel görüşünün olumlu olduğunu, ancak bazı şartları olduğunu söyledi. 
     Erdoğan, CNN Türk'te Taha Akyol'un programında, bir soru üzerine, Kuzey Irak'ta son zamanlarda ''olumsuz ve çirkin gelişmeler olduğunu'' belirtti. Erdoğan, Türkiye'nin hassasiyetlerinin ABD'ye iletildiğini bildirdi. 
     Akyol'un ''Eve Dönüş yasası çıkardığınız halde, Kuzey Irak'taki teröristlerle ilgili ABD'nin bir girişimi olmadı. Acaba Türkiye asker göndersin diye elinde koz mu tutuyor '' sorusu üzerine Erdoğan, ABD'nin, KADEK'i terör örgütü olarak ilan ettiğini, ancak bunun sorunu çözmediğini, asıl olanın uygulama olduğunu kaydetti. Erdoğan, ''İran'da halkın mücahitlerine karşı gösterdiğiniz hassasiyeti, KADEK'e karşı da göstermeniz gerekir'' diye konuştu. 
     Erdoğan, Türkiye'nin 11 Eylül'den sonra teröre karşı uluslararası işbirliği konusunda ne yapılması gerekiyorsa, onu yaptığını söyledi. Erdoğan, şu anda bu işin bir an önce çözümü konusundaki hassasiyetleri ABD'ye ilettiklerini belirterek, ''Bu çözülmezse biz sıkıntıya düşeriz'' dediklerini, ABD'nin bazı girişimler içinde olduğunu bildirdiklerini söyledi. 
     ''Bazı şeyle başladı mı Kıpırtı var mı '' sorusu üzerine Erdoğan, ''Bazı şeyler var şu an'' diye konuştu. Erdoğan, ''Söylemek mi istemiyor musunuz '' şeklindeki soruya da, ''Bu işin bir takvimi var. Bu işler o takvim çerçevesinde yürütülmeli'' yanıtı verdi. 
     Erdoğan, ''Bizim Irak'a asker göndermemiz, ABD ile stratejik ağırlığımızı daha da güçlendirmez mi Terör örgütü KADEK ile ABD'nin daha fazla meşgul olmasını sağlamaz mı '' sorusu üzerine, şöyle konuştu 
     ''Ben de bu yaklaşımınıza katılıyorum. Türkiye şöyle adım atmamalı. Sen şunu yaparsan ben şunu yaparım. Çok basit... Adeta çocuklar arasındaki gibi, sen şunu verirsen, ben bunu veririm. Olmaz. Biz öncelikle yaptığımız işin doğru olup olmadığını değerlendirmeliyiz. Eğer bu yaptığımız iş doğru ise ben bunu yaparım.'' 
     
     IRAK'A ASKER GÖNDERİLMESİ 

     ''Asker gönderme doğrudur eğiliminizin ağır olduğunu, ama şartları görmek istediğinizi anladım. Doğru mu anlamışım '' sorusu üzerine Erdoğan, ''Tabii, tabii... Kişisel düşüncem, onu açık söylüyorum, ben buna olumlu yaklaşıyorum'' dedi. ''Asker gönderelim mi diyorsunuz '' sorusuna Erdoğan, ''Tabii tabii, ben olumlu bakıyorum'' dedi. ''Başbakansınız, lidersiniz, siz deyince Meclis'te belli bir ağırlığı olur'' değerlendirmesi üzerine Erdoğan, ''Belli bir şeyin oluşması da beklentilerim içinde'' dedi. 
     Akyol'un, ''Beklediğiniz bazı şartlar var. Şunlar olursa diye'' şeklindeki sözleri üzerine Erdoğan, ''O şartlar var tabii'' diye konuştu. Erdoğan, bu şartları şu an veremeyeceğini söyledi. 
     Erdoğan, bir soru üzerine, Irak'a Türk askerinin gönderilmesini asla pazarlık konusu yapmayacaklarını bildirdi. Askerin masrafının kim tarafından karşılanacağının sorulması üzerine Erdoğan, ''Onların hesabını yapmıyoruz. Türkiye o kadar basit ülke değil'' dedi. 
     Erdoğan, Irak ile Türkiye'nin yapacağı çok şey olduğunu belirterek, Irak'tan yüzlerce öğrenci alınabileceğini, bunların üniversite ve liselerde okutulabileceğini söyledi. 
     ''Şartlar olgunlaşırsa, tezkere Ekim'de mi gelecek '' sorusuna Başbakan Erdoğan, ''Büyük ihtimalle öyle gözüküyor. Meclis'in açılmasıyla bu adım atılabilir'' yanıtını verdi. 
     
     YÖK YASA TASLAĞI 

     Erdoğan, YÖK yasa tasarısına ilişkin Üniversitelerarası Kurul üyeleri ile yaptığı toplantıya ilişkin bir soruyu üzerine de, 12 rektörün ''bu işi beraberce yapalım'' dediğini, kendisinin de rektörlerden ''Bu işi uzun süreye yaymak yanlış olur. Benin arzum bir heyet oluşturacaksınız, Milli Eğitim Bakanlığı da bir heyet oluştursun, ne istiyorsanız tahsis edelim, beraberce çalışın'' ricasında bulunduğunu söyledi. Erdoğan, rektörlerin olumlu katkı sağlayacaklarını söylediklerini ifade etti. Erdoğan, şöyle konuştu 
     ''Bir arada bu müzakereleri karşılıklı yapacaklar, biz de elimizden gelen desteği kendilerine her alanda vereceğiz. Umuyorum ki bir konsensüs oluşacak. Bu konsensüsle birlikte ortaya çıkacak neticeyi süratle bakanlar kuruluna getireceğiz. 
     Hazırlanmış olan ve Milli Eğitim Bakanlığı'nın kendilerine takdim ettiği ve mutabık kalınanları koyun bir kenara, ama derseniz bunun hiçbirini kabul etmiyoruz. O zaman ben kusura bakmayın derim. Onu 40 tane rektör, profesör, dekan biraraya gelerek hazırladı. Bunu yok farz edemezsiniz.'' ''Üniversitelerarası Kurul adına biz de şöyle taslak hazırladık diye gelseler, üniversitelerin demokratikleşmesi açısından sizin talebinize yakın olsa, kenara atar mısınız yoksa inceleyeceğiz der misiniz '' sorusu üzerine Erdoğan, ''Biz ona da açığız. Biz bundan önce 2 defa hazırladık, ama hazırladıklarımızın yüzüne kimse bakmadı diyorlar. Siz hazırlayıp bunu uygulayın dediniz. Bunu kimse kabul etmez. Niçin masa etrafına gelmekten kaçıyorsunuz, aynı masa etrafında diyalog oluşması güzel değil mi '' diye konuştu. 
     Erdoğan, orman vasfını yitirmiş arazilerin satışına ilişkin anayasa değişikliğinin gelecek yasama dönemine kaldığını, zamanlamasının şartlara göre değerlendirileceğini bir başka soru üzerine söyledi. 
     
     CUMHURBAŞKANI'NIN YETKİLERİ 

     Akyol'un, ''Anayasa Profesörü milletvekili Burhan Kuzu'yu çağırarak, Cumhurbaşkanı'nın yetkilerini kendisinin de istediği doğrultusunda kısıtlanması için bir çalışma yap. Referandum konusunda belli bir oyun üstünde veto yetkisi olmasın. şeklinde bir gazetede haber var'' demesi üzerine Erdoğan, haberin asparagas ve yalan olduğunu, Anayasa Komisyonu Başkanı'na böyle bir talimat vermediğini söyledi. Habere üzüldüğünü ifade eden Erdoğan, ''Böyle bir şey yapacaksak, anayasa konusunda düşündüğümüz bir çalışma var, o zaman anayasada yeni bir düzenleme, nasıl bir yeni anayasa düzenlemesi... siyasi haklar falan... '' diye konuştu. Bir soru üzerine Erdoğan, böyle bir şeyin şu anda gündemlerinde olmadığını ifade etti. 
     İmar Bankası'nın bono mağdurlarının durumunun ne olacağına ilişkin soru üzerine Erdoğan, bu işin muhatabının BDDK olduğunu söyledi. Erdoğan, Türkiye Cumhuriyeti hükümetinin hiç kimseyi mağdur etmeyeceğini, bu işin bir planlaması olacağını söyledi. 
     Erdoğan, Fon'a devredilen bankalarla ilgili yeni yasama döneminde düzenlemeler yapmayı düşündüklerini ifade etti. 
     Başbakan Erdoğan, Fenerbahçe futbol takımının, oyun sistemi itibariyle olması gereken yerde olmadığını söyledi. Fenerbahçe'nin, bu durumuyla derbi maçında sıkıntı çekeceğini ifade eden Erdoğan, ''Trabzon'da verilen cezayı adil bulmuyorum. Yanlış bir şey'' diye konuştu. 
     
</TEXT>
</DOC>
