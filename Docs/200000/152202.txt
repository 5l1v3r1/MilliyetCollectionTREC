<DOC>
<DOCNO> 152202 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/25/dunya/dun03.html </URL>
<DATE> 2003/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD, İncirlik'i terk edebilir 
</HEADLINE>
<TEXT>

     DIŞ HABERLER SERVİSİ 

     Irak'ta 4 askeri üs oluşturmaya hazırlanan ABD, Türkiye ve bazı Ortadoğu ülkelerindeki askeri varlığında büyük indirim yapmayı planlıyor. Pentagon planlamacıları, Irak'ta konuşlanacak Amerikan askerlerinin uzun vadede Ortadoğu'daki üslere olan ihtiyacı ortadan kaldırıp kaldırmayacağı konusunda bir karar verme aşamasındalar. 
     Reuters'in haberine göre, Savunma Bakanı Donald Rumsfeld, Irak zaferinin ardından bölgedeki ABD askeri varlığının geleceğini belirlemeye çalıştıklarını açıkladı. Kaynaklar, ABD'nin Irak'a güçlü bir şekilde yerleşmesi üzerine Türkiye ve Ortadoğu ülkelerindeki ABD üslerinin hemen hemen hiç önemi kalmayabileceğini söylediler. Reuters, Irak'ta kuzeyden keşif operasyonunun yürütüldüğü İncirlik Üssü'nün bu operasyon sona erdiği için kapatılabileceğini bildirdi. 
     


DÜNYA 















</TEXT>
</DOC>
