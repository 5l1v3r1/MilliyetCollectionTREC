<DOC>
<DOCNO> 163044 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/13/son/sontur51.html </URL>
<DATE> 2003/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Dilencinin böylesi... 
</HEADLINE>
<TEXT>

     Van'da dilencilik yaparak geçimini sağlayan kişinin üzerinden toplam 8 milyar değerinde döviz, Türk Lirası, altın ve banka hesap cüzdanları çıktı. 
     Alınan bilgiye göre, Van'ın Cumhuriyet Caddesi Vali Konağı bahçesinde bir kişinin dilencilik yaptığı ve görevli memurlara zorluk çıkardığı ihbarını alan Emniyet Müdürlüğü Asayiş Şubesi ekipleri, olay yerine gitti. 
     Görevli memurlara da zorluk çıkaran Nuri Çakal 65 götürüldüğü merkez karakolunda üstü arandı. Aramada söz konusu kişinin ceplerinden toplam 8 milyar lira değerinde döviz, Türk Lirası ve altın çıktı. 
     Yakalanan Dilenci Nuri Çakal'ın üzerinde ayrıca çeşitli bankalarda toplam 15 milyar lira nakit para hesabını gösteren banka cüzdanları, Sosyal Yardımlaşma ve Dayanışma Vakfı'ndan bağış aldığını gösteren belgeler ile emekli sandığı üye kartı çıktı. 
     Gözaltına alınan Çakal'ın dolandırıcılık suçundan mahkemeye sevk edileceği bildirildi. 
     
</TEXT>
</DOC>
