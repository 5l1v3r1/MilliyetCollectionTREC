<DOC>
<DOCNO> 171443 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/24/son/sontur05.html </URL>
<DATE> 2003/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Eşini öldüren emekli öğretmen konuşmuyor 
</HEADLINE>
<TEXT>

     Neşet KARADAĞ ADANA, DHA 
     

ADANA'da yaklaşık 1.5 ay önce kendisine ters ilişki teklifinde bulunduğu iddiasıyla emekli öğretmen eşi 62 yaşındaki Özdemir Arıoğlu'nu bıçakla öldürdüğü iddia edilen emekli öğretmen 59 yaşındaki Ülkü Arıoğlu, mahkemede ifade vermedi. 
     Adana Nöbetçi Ağır Caza Mahkemesi'nde 30 yıl ağır hapis cezası istemiyle tutuklu yargılanmaya başlayan Arıoğlu, eşini öldürmesiyle ilgili olarak olayın şokunda olduğu için mahkemeye ifade vermeyerek, Susma hakkını' kullandı. Mahkeme Başkanı, Arıoğlu'nu konuşturmak için kendisi ile öldürdüğü eşinin ne zaman öğretmenlikten emekli olduklarını sordu. Arıoğlu ise, "Hatırlamıyorum'' diye yanıt verdi. Sürekli gözlerini kapatıp açan, değişik ağız hareketleri yaparak dikkatleri üzerinde toplayan Arıoğlu'nun avukatı da müvekilinin sinirsel sorunlarının bulunduğunu iddia edip bir ruh ve sinir hastalıkları hastanesinde tedavi altına alınmasını istedi. Mahkeme heyeti, Arıoğlu'nu, akli dengesinin belirlenmesi için Adana Ruh ve Sinir Hastalıkları Hastanesi'ne sevkederken, duruşma Arıoğlu çiftinin çocuklarının tanık olarak dinlenmesi için ertelendi. 
     Toros Mahallesi 62 Sokak Seyhan Apartmanı 4'üncü katta eşini öldürdükten sonra kendisini eve kitleyen ve daha sonra kapının çilingirle açılması sonucu yakalanarak tutuklanan Ülkü Arıoğlu, nöbetçi Sulh Ceza Mahkemesi'nde verdiği ifadesinde kendisine şöyle savunmuştu 
     "İkimiz de emekli öğretmeniz. Eşim Hepatit C'li ve siroz hastası. Tedavisini ABD'de yaptırmayı düşünüyorduk. Bunun için benimle boşanıp Amerikalı bir kadınla evlenerek ABD'yi gidecekti. Ancak, planlarımız tutmadı. Anlaşmalı boşandık. Ancak, birlikte aynı evde yaşıyorduk. Yataklarımız ayrıydı. Hastalığı nedeniyle kullandığı ilaçlar cinsel yönden eşimi tahrik ediyordu. Sık sık benimle ilişkiye girmek istiyordu. Kadın hastalığım olduğu için bu isteklerini hep geri çeviriyordum. Olay günü bana ters ilişki teklifinde bulundu. Kabul etmeyince, O....u kadın başkalarıyla mı yatıyorsun ' diyerek hakaret etti. O anda çıldırmışım. Mutfaktan aldığım bıçakla öldürmüşüm. Çok pişmanım.'' 
     
</TEXT>
</DOC>
