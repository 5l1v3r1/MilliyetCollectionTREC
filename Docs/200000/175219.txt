<DOC>
<DOCNO> 175219 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/12/son/sondun26.html </URL>
<DATE> 2003/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Müzik tarihinin "en berbat" şarkıları... Kimler var kimler... 
</HEADLINE>
<TEXT>

     ''Blender'' dergisi, dünya müzik tarihinin ''en berbat parçalarından'' oluşan bir liste hazırladı. 
     Listede, kötü şarkıcıların yanı sıra tüm müzikseverlerin tanıyıp beğendiği ünlüler de yer aldı. Bunlar arasında Celine Dion, Vanilla Ice, The Doors ve Mick Jagger gibi efsane isimler de bulunuyor. 
     Parçaları ''en berbat müziklere'' dahil edilen diğer ünlülerden bazıları da Goo Goo Dolls, Creed, Gipsy Kings. 
     ''Blender'' müzik dergisi yazı işleri müdürü Andy Pemberton, hazırladıkları listeyle ilgili bilgi verirken, ''Bu şarkıcıların yerinde ben de olsam çok kızardım. Fakat orada bulunmaları kendi hataları. Daha iyi olmak zorundalar'' diye konuştu. 
     Dergide, Mick Jagger'ın solo olarak söylediği ''Tone-deaf'' adlı parça için, ''6 yaşındaki bir çocuk bile daha iyisini yapar ve hiç değilse bir ya da iki kez dinlenebilecek bir eser meydana getirir'' denildi. 
     
</TEXT>
</DOC>
