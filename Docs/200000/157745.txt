<DOC>
<DOCNO> 157745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/20/spor/spo02.html </URL>
<DATE> 2003/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
DAUM'UN 3 silahşörü 
</HEADLINE>
<TEXT>

Aziz Yıldırım ile Alman hoca arasında yaşanan pazarlıklarda, Başkan'ın "Yıldız almalıyız" demesi üzerine, üç Hollandalı futbolcunun gündeme geldiği bildirildi 
     MEHMET DEMİRCAN 

     Samba unutuldu 
     SARI - Lacivertli kulüpte teknik direktör sorunu henüz kesinlik kazanamamasına rağmen, listenin başında bulunan Christoph Daum ile Başkan Aziz Yıldırım arasında ilginç pazarlıklar yaşandığı ortaya çıktı. Daum'un geniş Brezilyalı portföyüne rağmen, Yıldırım'ın yıldız futbolcu talep ettiği ve "Taraftarın tahammülü kalmadı. Türkiye'yi ve Sarı - Lacivertli tribünleri ayağa kaldıracak yıldızlar almalıyız" dediği öğrenildi. Alman hocanın da buna karşılık, üç Hollandalı yıldız Overmars, Zenden ve Stam'ı önerdiği belirtildi. 
     
     Türkiye'den takviye 
     DAUM'UN, Başkan Aziz Yıldırım'a, "Merak etmeyin. Lazio'dan Jaap Stam, Chelsea'den Boudewijn Zenden ve Barcelona'dan Marc Overmars'ı, Fenerbahçe'ye getirebilirim" dediği ifade edildi. Alman çalıştırıcının, bu üç oyuncunun yanı sıra Türkiye'den yapılacak 2 - 3 takviye ile başarıya ulaşma garantisi verdiği öğrenildi. Stam'ın Lazio'dan kesinlikle ayrılacağı, Barcelona'da mutsuz olan Overmars ve Chelsea'de yedek kalan Zenden'in toplam 25 milyon dolara yaklaşan maliyeti olduğu bildirildi. 
     
     Stam 
     Takım Lazio 
     Doğum tarihi 17-07-1972 
     Pozisyon Defans 
     
Kariyeri 93 Zwolle 32 1 94-95 Cambuur 66 5 96 Willem II 19 1 96-98 PSV 76 12 99-01 M.United 80 1 02-03 Lazio 40 1 - Milli takım 51 3      
     
     Overmars 
     Takım Barcelona 
     Doğum tarihi 29-03-1973 
     Pozisyon Orta saha 
     
Kariyeri Sezon Takım Maç Gol 1991 GA Eagles 11 1 1992 Willem II 31 1 93-97 Ajax 136 35 98-00 Arsenal 100 25 01-03 Barcelona 74 13 - Milli takım 73 15      
     
     Zenden 
     Takım Chelsea 
     Doğum tarihi 15-08-1976 
     Pozisyon Orta saha 
     
Kariyeri Sezon Takım Maç Gol 94-98 PSV 112 32 99-01 Barcelona 64 2 01-03 Chelsea 42 4 - Milli takım 44 6      
     
Son kale düşüyor mu Başkan Yıldırım'a en büyük desteği veren Birleşik Fenerbahçeliler Vakfı bugün yapacağı olağanüstü toplantıyla mevcut yönetime sert mesajlar yollayacak 
     'Baskı var' 
     SARI - Lacivertli kulüpte Başkan Aziz Yıldırım ve yönetimine en büyük desteği veren Birleşik Fenerbahçeliler Vakfı bugün olağanüstü toplantı yapacak. Vakıf Başkanı Aziz Yılmaz, gruptan büyük bir baskı olduğunu söyledi ve "Yönetime karşı birşeyler yapalım, tavrımızı koyalım. Bu böyle gitmez diyorlar" açıklamasını yaptı. Yılmaz, Yıldırım'ın talihsiz konuşmalarının, grupta huzursuzluk yarattığını da ekledi. 
     
     'Gerekenleri söyleyeceğiz' 
     AZİZ Yılmaz, bugünkü toplantıda, grubun şikayetlerini değerlendireceklerini belirtti. Başkan Yılmaz şöyle devam etti "Diğer gruplar gibi Aziz Yıldırım'a, 'Bırak git' mesajı yollamayacağız. Ama gerekenleri de söyleyeceğiz. Başkan'a alacağımız kararları ileteceğiz. Kulüp kötü günler geçiriyor. Sanıyorlar ki, biz yönetime hep destek veriyoruz. Ama biz olumlu icraatlara destek verir, olumsuzları ise eleştiririz". 
     
Gençlerle birlikte      FENERBAHÇELİ futbolcular, Fenerbahçe Koleji'nde 19 Mayıs Atatürk'ü Anma ve Gençlik ve Spor Bayramı nedeniyle düzenlenen gençlik şölenine katıldı. Kayışdağı'ndaki kolejde düzenlenen şenliğe katılan Kemal, Tuncay, Volkan ve Johnson, öğrencilerin hazırladığı dans gösterilerini izleyip, bol bol imza dağıttılar. 
     
Ucuz kurtuldular      FEDERASYONUN talimatta yer alan para cezası miktarını bakanlar kurulu kararı ile 250 milyar liraya çıkartma girişimi sezon başında gerçekleşseydi, birçok kulübün canı yanacaktı. Cezalar şöyle olacaktı 
     FENERBAHÇE 8 ayrı olay 12.5 milyar ödedi - Sadece üst sınırdan 750 milyar, toplam 1 trilyon 150 milyar ödeyecekti. 
     GALATASARAY 7 ayrı olay 11.5 milyar ödedi - sadece üst sınırdan 750 milyar, toplam 1 trilyon ödeyecekti. 
     BEŞİKTAŞ 7 ayrı olay 12.7 milyar - sadece üst sınırdan 1 trilyon, toplam 1 trilyon 300 milyar ödeyecekti. 
     
Son tarih aybaşıFenerbahçe Başkanı, haziranda yeni teknik direktörün görevine başlayacağını söyledi 
     SARI - Lacivertliler'de teknik direktör arayışı sırlarla dolu devam ederken, Başkan Aziz Yıldırım, bu ay sonu veya haziran başında yeni hocanın takımın başında olacağını söyledi. Yıldırım, adaylar arasında değerlendirme yaptıklarını ve acele etmeyeceklerini belirtti, "Taraftarımız sabırlı olsun" dedi. 
     YILDIRIM, Lucescu ile ilgili çıkan haberleri ise "Yazın, yazın" diye yorumladı. Bu arada uzun zamandır para alamadıkları için huzursuz olan futbolculara ay sonuna kadar taksitlerinin ödeneceği belirtildi. Aurelio işine bitti gözüyle bakan yönetimin, Hakan Şükür ile görüşmeleri sürdürdüğü öğrenildi. 
     
Rüştü tatile      FENERBAHÇELİ kalecinin, İstanbulspor maçında aldığı darbe nedeniyle sezonu kapadığı açıklandı. Sarı - Lacivertli oyuncunun dün çekilen MR'ı sonucunda arka adalesinde ödem tespit edildiği ve iki hafta forma giyemeyeceği açıklandı. Bu arada dün yapılan antrenmanda Fatih, iki pozisyonda Cem Karaca'yı sakatladı. Karaca da idmanı terk etti. 
     
Rebrov mutluUkraynalı futbolcu, İstanbulspor maçında gösterdiği tepkinin yanlış anlaşıldığını söyledi 
     Kaan BORA 

     "Kendini bulur" 
     UKRAYNALI futbolcu, menajeri kanalıyla yaptığı açıklamada, İstanbulspor maçı sonrası verdiği demecin yanlış anlaşıldığını söyledi. Rebrov'un menajeri Sandor Varga, yıldız oyuncunun hedefsizlik nedeniyle konsantrasyon eksikliği çektiğini belirtti. Menajer, "Güçlü bir teknik adam ve yeni transferlerle kurulacak yeni takımla Sergei de kendini bulur" dedi. 
     
     Keyfi yerinde 
     VARGA, takımın kötü dönem geçirmesinden Rebrov'un da olumsuz etkilendiğini belirtti. Rebrov'un menajeri, "İstanbul'da yaşamaktan ve Fenerbahçe'de kalmaktan çok mutlu. Yönetim alacakların ödenmesi yolunda teminat verdi. Onlara güveniyoruz" diye konuştu. Rebrov, Başkan'a söz verdiğini, ama yedek kulübesinde oturarak kendini gösteremeyeceğini söylemişti. 
     
Kendini tekzip etti      ALMAN Köln takımıyla anlaşan Mustafa Doğan dün şaşırtıcı bir açıklama yaptı. Geçen hafta kendi internet sitesinde, "Başkan ve yöneticilerin anlamsız tutumları yüzünden ayrılmak zorunda kaldım" diyen Fenerbahçeli futbolcu dünkü idman öncesinde bu demecini yalanladı. Doğan, site yöneticilerinin kendisinden habersiz bu ifadesini kullandığını ileri sürdü. 
     

</TEXT>
</DOC>
