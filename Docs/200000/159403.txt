<DOC>
<DOCNO> 159403 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/28/yasam/yas00.html </URL>
<DATE> 2003/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Baştan çıkarma okulu 
</HEADLINE>
<TEXT>

" şık olmak için baştan çıkarmayı bilmek şart" deyip Paris'te ilk 'Baştan Çıkarma Okulu'nu açan Madam Veronique kapılarını Milliyet'e açtı, karşı cinsi elde etmenin püf noktalarını anlattı 
     NEVSAL ELEVLİ Londra 

     "ERKEKLERİN karşı cinsle ilişkisi, eskisi kadar kolay değil. Kadınların özgür olması, erkeklerin güvenlerini kaybetmesine neden oldu. Erkekler bir kadını nasıl baştan çıkarabileceklerini unuttu. Cesaretlerini yitirdi. Kadınlar ise erkekleri uzun süre ellerinde tutamıyor." Bu sözler, Fransa'nın ilk 'Baştan Çıkarma Okulu' Ecole Française de Seduction'un kurucusu Veronique J.'ye ait. 45 yaşındaki Veronique, hayata şarkı söyleyip dans ederek başlamış. Sonra bir çöpçatanlık şirketinde çalışmış. 
     
     İlk basamak iletişim 
     VERONİQUE, bu işinde müşterilerini birbiriyle tanıştırmakla yetinmeyip futbol antrenörü gibi eğitmiş. Baştan çıkarma konusundaki beceriksizlikleri görünce de 1995'te bu okulu açmaya karar vermiş. şık olmak için baştan çıkarmayı bilmenin şart olduğunu, bunun ilk basamağının da iletişim olduğunu vurguluyor Madam Veronique. Ve ekliyor "Ses tonu, gülümseyiş tarzı çok önemli. Biriyle karşılaştığınızda geçirdiğiniz ilk 15 saniye tüm hayatınızı değiştirebilir." 
     
     Kayıt için gerekenler 
     OKULA kayıt için başvuranları önce Madam Veronique görüyor. Bir saatlik özel görüşmeden sonra öğrencilere bir test veriliyor. Okul psikiyatrı test sonuçlarını inceliyor. Psikolojik bir sorunu olmayan aday kabul ediliyor. Okulda imaj, drama, dans, şan derslerinin yanı sıra biyoloji gibi dersler de var. Eğitim süresi 9 ay. Ders programı öğrencinin iş durumuna göre haftada iki - üç saat. Ayrıca hafta sonu kursları da var. 
     
9 aylık kurs 4.5 milyar lira      Kadın erkek ilişkilerinin püf noktalarını Nevsal Elevli'ye anlatan Madam Veronique, şöyle diyor "Okula gelen erkekler 24 - 50, kadınlarsa 30 - 55 yaş arasında. 9 aylık kursların ücreti 2600 euro yaklaşık 4.5 milyar lira . Bugüne kadar 800'ün üstünde öğrenci okulumuzdan mezun oldu." 
     

</TEXT>
</DOC>
