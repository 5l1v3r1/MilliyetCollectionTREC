<DOC>
<DOCNO> 162645 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/12/son/sondun03.html </URL>
<DATE> 2003/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail'den Gazze'ye yeniden füze saldırısı.. 
</HEADLINE>
<TEXT>

     İsrail helikopterlerinin son 6 saat içinde Gazze kentine düzenlediği ikinci saldırıda da yine bir araç hedef alındı ve ilk belirlemelere göre 2 kişi öldü. 
     Görgü tanıklarına göre, İsrail helikopterlerinin attığı füzelerin vurduğu bir araçtan iki ceset çıkarılarak Şifa hastanesine kaldırıldı. Doktorlar saldırıda 1 kişinin de yaralandığını açıkladılar. Saldırıda ölenlerin ve yaralanın kimlikleri henüz bilinmiyor. 
     Ambulansların Gazze'deki Zeytun mahallesine doğru gittiklerini kaydeden görgü tanıkları, 4 patlama sesi duyduklarını ve İsrail helikopterlerinin olay yeri çevresinden uzaklaştığını gördüklerini belirttiler. 
     İsrail ordusu tarafından henüz bir açıklama yapılmadı. 
     İsrail'in Gazze'ye daha önceki saatlerde düzenlediği hava saldırısında da içinde iki Hamas militanının bulunduğu araca füze fırlatılmış, olayda 2 Hamas militanı ile çevredeki 5 kişi ölmüştü. 
     
</TEXT>
</DOC>
