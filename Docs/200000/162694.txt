<DOC>
<DOCNO> 162694 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/12/son/soneko15.html </URL>
<DATE> 2003/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
BP Çin petrol tüketiminde Japonya'yı geçti 
</HEADLINE>
<TEXT>

     Dünyada birincil enerji kaynağı tüketimi, 2002 yılında bir önceki yıla göre yüzde 2.6, tüketimi hızla artan Çin'de yüzde 19.7 arttı. 
     Enerji tüketimi korkunç boyutlarda artan Çin, 2002 yılında 245.7 milyon tonluk petrol tüketimiyle Japonya'yı ilk kez geçti. 
     British Petroleum BP firmasının her yıl geleneksel olarak yayımladığı ''BP Dünya Enerjisinin İstatiksel Gözden Geçirmesi'' isimli raporu firmanın internet sitesine konuldu. 
     Birincil enerji kaynağı itibarıyla tüketimde ABD'nin payı yüzde 24.4 oldu. 9 milyar 405 milyon ton olan birincil enerji kaynağı tüketiminde 2 milyar 293 milyon tonla ilk sırayı alan ABD'yi, 997.8 milyon tonla Çin, 640.2 milyon tonla Rusya, 509.4 milyon tonla Japonya, 329.4 milyon tonla Almanya, 325.1 milyon tonla Hindistan izledi. Tüketimde 25. sırada yer alan Türkiye'de, 2002 yılında birincil enerji tüketimi yüzde 3 azalarak 68.6 milyon tona indi. 
     Rapora göre, küresel düzeyde yüzde 6.9 ile en fazla tüketimi artan birincil enerji kaynağı tüketimi yüzde 27.9 oranında yükselen Çin'in etkisiyle kömür oldu. Kömürde, küresel düzeyde, son 10 yıl içinde yıllık ortalama tüketim yükseliş oranı yüzde 1'in altında kalmıştı. 
     Dünyada doğalgaz tüketimi, geçen yıl bir önceki yıla göre, yüzde 2.8 oranında artarken, petrol tüketimi büyük ölçüde bir önceki yılda olduğu gibi düzgün bir seyir ve yüzde 0.1 yükseldi. Aynı dönemde nükleer ve hidro elektrik enerji tüketimi sırasıyla yüzde 1.5 ve 1.3 oranlarında yükseldi. 
     Güney ve Orta Amerika ayrı tutulduğunda gelişmekte olan ekonomilere sahip ülkelerde enerji tüketimi geçen yıl göreceli olarak arttı. 
     Japonya, Güney Kore, Avustralya dışarda tutulduğunda Ekonomik İşbirliği ve Kalkınma Teşkilatı OECD üyesi olmayan Asya-Pasifik bölgesinde enerji tüketimi geçen yıl yüzde 11.5 yükseldi. Çin'de 2002 yılında enerji tüketimi yüzde 19.7 yükselirken, Ortadoğu'da yüzde 2.2, Afrika'da ise yüzde 1.6'da kaldı. 
     Dünyada doğalgaz tüketimi geçen yıl yüzde 2.8 oranında arttı. Buna neden olarak doğalgaz tüketiminin ABD'de yüzde 3.9, OECD üyesi olmayan Asya Pasifik bölgesinde yüzde 7 artması gösterildi. 
     
     PETROL REZERVİ, ÜRETİMİ, TÜKETİMİ 

     Rapora göre, dünyada 142.7 milyar ton kanıtlanmış petrol rezervi bulunuyor. Bunun yüzde 65.4'ü üçte ikisi Ortadoğu'da, yüzde 9.4'ü Güney ve Orta Amerika'da, yüzde 9.3'ü Avrupa ve Avrasya'da, yüzde 7.4'ü Afrika'da, yüzde 4.8 Kuzey Amerika'da, yüzde 3.7'si de Asya Pasifik bölgesinde bulunuyor. 
     Küresel düzeyde, petrol üretimi 2002 yılında bir önceki yıla göre, yüzde 0.7 oranında azalarak 3 milyar 580.6 milyon tondan 3 milyar 556.8 milyon tona indi. 
     Verilere göre, Suudi Arabistan 418.1 milyon ton ile dünyanın en büyük petrol üreticisi ülke olurken, bunu 379.6 milyon ton varil ile Rusya Federasyonu, 350.4 milyon ton ile ABD izledi. 
     2001 yılında 3 milyar 517.1 milyon ton olan dünyada petrol tüketimi geçen yıl az bir artış ile 3 milyar 522.5 milyon tona çıktı. 
     Küresel düzeyde geçen yıl 3.5 milyar ton petrol tüketilirken, ABD tek başına yılda 894.3 milyon ton petrol tüketiyor. Yıllık petrol tüketiminde Çin, 245.7 milyon ton ile ikinci sırada yer alırken bunu 242.6 milyon ton ile Japonya, 127.2 milyon ton ile Almanya izledi. 
     Türkiye'nin 2001 yılında 30.5 milyon ton olan petrol tüketimi geçen yıl 29.9 milyon tona geriledi. Verilere göre 10 yıllık periyot içinde Türkiye'de petrol tüketimi 2000 yılında 31.6 milyon ton ile en yüksek noktaya ulaştı. 
     
     RAFİNERİ KAPASİTELERİ 

     Küresel düzeyde rafinerilerin günlük üretim kapasiteleri, geçen yıl bir önceki yıla göre, artış göstererek 83 milyon 99 bin varilden 83 milyon 900 bin varile çıktı. 
     Rafinerilerin yüzde 24'ü Kuzey Amerika'da, yüzde 30.2'si Avrupa ve Avrasya'da, yüzde 26.1'i Asya Pasifik bölgesinde bulunuyor. 
     ABD tek başına günlük 16 milyon 761 bin varil olan üretim kapasitesi ile dünyanın en büyük rafineri kapasitesine sahip ülke konumunda bulunuyor. 
     ABD'yi günlük 5 milyon 744 bin varil üretim kapasitesi ile Çin, 5 milyon 545 bin varil ile Rusya izledi. Türkiye'de bulunan rafinerilerin günlük üretim kapasitesi 643 bin varil olarak belirlendi. 
     
     TÜRKİYE'DE 3.6 MİLYAR TON KÖMÜR REZERVİ BULUNUYOR 

     ''BP Dünya Enerjisinin İstatiksel Gözden Geçirmesi'' isimli raporuna göre, ABD, kanıtlanmış 249 milyar 994 milyon ton kömür rezervi ile küresel düzeyde kömür rezervinin yüzde 25.4'nü tek başına elinde bulunduruyor. 
     Dünyanın en büyük kömür rezervine sahip ülkeler sıralamasında ABD'yi 157 milyar 10 milyon ton ile Rusya, 114 milyar 500 milyon ton ile Çin izledi. 
     Verilere göre, Türkiye'nin 2002 yılı sonu itibarıyla 3 milyar 689 milyon ton kömür rezervi bulunuyor. 
     Dünyada geçen yıl bir önceki yıla göre kömür üretimi yüzde 6.2 artarak 2 milyar 379.4 milyon ton petrole eşit düzeyden 2 milyar 379.4 milyon ton petrole eşit düzeye çıktı. 
     Çin'in kömür üretimini 2002 yılında bir önceki yıla göre yüzde 28.3 artarak 547.8 milyon ton petrole eşdeğer TEP düzeyden 703 milyon TEP düzeye yükseldi. 
     Bu ülkeyi 571.7 milyon TEP üretim ile ABD, 183.6 milyon TEP üretim ile Avustralya izledi. 
     Aynı dönömde Türkiye'nin kömür üretimi yüzde 18.9 azalarak 14.2 milyon TEP'den 11.5 milyon TEP düzeye indi. 
     Dünyada 2002 yılında kömür tüketimi artarak 2 milyar 243.1 milyon TEP eşit düzeyden 2 milyar 397.9 milyon TEP'e çıktı. 
     
     KÖMÜR ÜRETİMİNDE VE TÜKETİMİNDE ÇİN BİRİNCİ 

     Kömür üretiminde olduğu gibi tüketiminde de Çin 663.4 milyon TEP düzeydeki tüketimi ile dünyanın en fazla kömür tüketicisi konumunda bulunuyor. 
     ABD, 553.8 milyon TEP düzeyde tüketim ile ikinci sırada yer alırken 180.8 milyon TEP tüketim ile Hindistan izledi. 
     Türkiye'nin kömür tüketimi geçen yıl bir önceki yıla göre yüzde 11.4 azalarak 20.4 milyon TEP düzeyden 18.1 milyon TEP düzeye geriledi. 
     
     DOĞALGAZ 

     Küresel düzeyde 2002 yılı sonu itibarıyla kanıtlanmış doğalgaz rezervi 155.78 trilyon metreküp olarak öngörüldü. 
     Dünyada en fazla doğalgaz rezervi yüzde 39.2 ile Avrupa ve Avrasya bölgesinde yer alırken, bunu yüzde 36 ile Ortadoğu, yüzde 8.1 ile Asya Pasifik, yüzde 7.6 ile Afrika, yüzde 4.6 ile Kuzey Amerika, yüzde 4.5 ile Güney ve Orta Amerika bölgesi izledi. 
     Dünyada en fazla doğalgaz 47.57 trilyon metreküp ile Rusya'da bulunurken bu ülkeyi 23 trilyon metreküp ile İran, 14.40 trilyon metreküp ile Katar izledi. 
     Dünyada doğalgaz üretimi geçen yıl bir önceki yıla göre yüzde 1.4 artarak 2 trilyon 527.6 milyar metreküp olarak belirlendi. 
     Küresel düzeyde doğalgaz üretimi bölge bazında yüzde 39.1 ile 988.1 milyar metreküp Avrupa ve Avrasya'da olurken bunu 766 milyar metreküp ile Kuzey Amerika izledi. 
     Dünyanın en büyük doğalgaz üreticisi ülkesi 554.9 milyar metreküp ile Rusya olurken bunu 547.7 milyar metreküp ile ABD, 183.5 milyar metreküp ile Kanada takip etti. 
     Küresel düzeyde doğalgaz tüketimi geçen yıl bir önceki yıla göre yüzde 2.8 oranında artarak 2 trilyon 535.5 milyar metreküpe çıktı. 
     Dünyada doğalgaz tüketimi en fazla yüzde 41.2 ile Avrupa ve Avrusay bölgesinde olurken bu bölgeyi yüzde 31.2 ile Kuzey Amerika izledi. 
     Dünyanın en büyük doğalgaz tüketicisi yıllık 667.5 milyar metreküp ile ABD olurken bu ülkeyi 388.4 milyar metreküp ile Rusya Federasyonu takip etti. 
     Türkiye'nin doğalgaz tüketimi geçen yıl bir önceki yıla göre yüzde 6.4 artarak 16 milyar metreküpten 17.4 milyar metreküpe çıktı. 
     
     HİDROELEKTRİK 

     Küresel düzeyde hidroelektrik tüketimi geçen yıl 242.5 milyon TEP düzeyden 250.6 milyon TEP'e çıktı. 
     Dünyada hidroelektrik tüketimi yüzde 30.2 ile Avrupa ve Avrasya bölgesinde yer alırken bunu yüzde 24.1 Kuzey Amerika, yüzde 21.6 ile Asya Pasifik izledi. 
     Kanada 78.6 milyon TEP hidroelektrik tüketimi ile birinci sırada yer alırken bu ülkeyi 64.4 milyon TEP ile Brezilya, 58.2 milyon TEP'le ABD takip etti. 
     Türkiye'nin hidroelektrik tüketimi geçen yıl gerileyerek 5.4 milyon TEP'den 5 milyon TEP'e indi. 
     Türkiye'nin hidroelektrik tüketimi 9.6 milyon TEP'le 1998 yılında en yüksek seviyeye çıktı. 
     
</TEXT>
</DOC>
