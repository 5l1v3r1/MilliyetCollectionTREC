<DOC>
<DOCNO> 169816 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/16/son/sonspo11.html </URL>
<DATE> 2003/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş neden bazı tribünleri kombine satışa sunmadı 
</HEADLINE>
<TEXT>

     Beşiktaş Kulübü, UEFA'nın talepleri doğrultusunda, bazı tribünler için kombine kart satışı yapılmadığını açıkladı. 
     Beşiktaş Kulübü'nden yapılan açıklamada, UEFA'nın yer talebi nedeniyle numaralı J, K, VIP J, K ve bazı tribünlerin bir kısmının kombine kart satışına sunulmadığı ifade edilerek, şöyle denildi 
     ''Bu tribünlerin satışa sunulmamasındaki sebep, UEFA'nın bu açıkladığımız Şampiyonlar Ligi talepleri olup, kombine kart satışlarında Divan Kurulu üyelerimiz hariç hiçbir gruba indirim yapılması söz konusu değildir. Geçen sezonun kombine kart sahipleri için tanınan ön alım hakkı da 25 Temmuz 2003 tarihine kadar geçerli olup, bu tarihten sonra ön alım hakları sona erecektir.'' Açıklamada, dün başlayan kart satışlarının VIP C, VIP D ve localar için kulüpten, diğer tribünler için BJK İnönü Stadı altında bulunan Biletix gişesinden ve Biletix Call-Center'dan sürdüğü kaydedildi. 
     
</TEXT>
</DOC>
