<DOC>
<DOCNO> 151487 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/22/magazin/amag.html </URL>
<DATE> 2003/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
2005'te evleneceğim 
</HEADLINE>
<TEXT>

Bugüne kadar tüm evlenme tekliflerinin, istemediği insanlardan geldiğini söyleyen Ayşe Hatun Önal, damadı seçmiş "İki yıl sonra evleneceğim" diyor 
     İLKNUR GÜLMEZ 

     AYŞE Hatun Önal, birçok evlenme teklifi aldığını fakat hiçbirinin kendine heyecan vermediğini söyledi. Önal, "Evlenme tekliflerinin hiçbiri beklediğim insanlardan gelmedi. Şu anda hayatımda kimse yok ve evliliği düşünmüyorum. Ama kendime 2005 yılında evlenme hedefi koydum. Hatta kafamda evleneceğim kişi bile hazır" dedi. Ancak Önal, bu kişinin kim olduğunu söylemedi. Ancak yakın çevresinden, Önal'ın evlenmeyi düşündüğü kişinin yurtdışında yaşayan halasının oğlu olduğu öğrenildi. 
     
     Eski aşk alevlenmez 
     BU konunun yanı sıra üç yıldır yılan hik yesine dönen albümünün bu yaz çıkacağını belirten Önal, albümde eski sevgilisi Ozan Doğulu'nun da imzasının olacağını söyledi. Doğulu ile küs olmadıklarını ama aralarında yeniden duygusal bir ilişkinin yaşanmadığı ifade eden Önal, sözlerini şöyle sürdürdü "Albümün şarkıları hazır. Hepsini ezberledim. Albüm için Ozan Doğulu ile çalışıyorum. Onunla çok iyi dostuz. Ozan, her zaman işle ilgili telefon açıp fikirlerini sorduğum ve bana yardımcı olan biri." 
     
     'Dişimi kırmıştım' 
     GEÇTİĞİMİZ hafta bir mayo defilesinde dengesini kaybedip düşen Önal, "Çok dengesiz düştüm. Bacaklarım ve belim çok ağrıdı. Bütün gün masaj yaptırdım. İlaçlar sürdürdüm. En son sırtıma sıcak tuğla bile koydular. Ancak o zaman rahatlayabildim" diye konuştu. Ayşe Hatun Önal, yıllar önce İzmir'de çıktığı bir defilede de elmaşekerini ısırırken dişinin kırılıp elmanın üzerinde kaldığını söyledi. 
     


MAGAZİN 













</TEXT>
</DOC>
