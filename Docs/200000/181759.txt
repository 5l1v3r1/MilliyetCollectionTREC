<DOC>
<DOCNO> 181759 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/11/son/sontur20.html </URL>
<DATE> 2003/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Çalıştıkları fabrikadan şeker çaldılar... 
</HEADLINE>
<TEXT>

     Karaman'da bir bisküvi fabrikasından 22 ton toz şeker çalan 4 işçi ile yardımcı olan 1 kişi tutuklandı. 
     Karaman'da Organize Sanayi Bölgesi'nde bulunan Hazal Bisküvi fabrikasının deposunda çalışan Yılmaz Özarslan 31 , Süleyman Doğan 38 , Necmi Tartan 32 ve Yasin Özyar 23 şeker çalmak için, fabrikaya çalıştığı fırından her gün ekmek getiren Osman Tunç 40 ile anlaştılar. 
     Osman Tunç, kamyonetle ekmek getirdikten sonra boşalan aracın kasasına yüklediği şeker çuvallarını, önceden planladıkları gibi Karaman Yeni Minare Caddesi'ndeki Alim Çalıkcı'nın 24 işlettiği Çalışkan Gıda'ya piyasa değerinin altından sattı. 
     Fabrikanın depo bölümünde çalışan başka bir işçinin durumu fark ederek, olayı yetkililere bildirmesine üzerine, harekete geçen Karaman Emniyet Müdürlüğü Asayiş Şube Müdürlüğü Hırsızlık Masası ekipleri, soruşturma başlattı. 
     Polis tarafından yakalanan 4 işçi ve kamyonet sürücüsü suçlarını itiraf etti. Adliyeye sevk edilen 4 işçi ile kamyonet sürücüsü çıkarıldıkları mahkemece tutuklandılar. 
     Alim Çalıkçı'nın şekerlerin çalıntı olduğunu bilmediğini savunduğu ve dükkanın penceresinde yaklaşık 2 aydır ''ucuz şeker satılır'' yazısının asılı olduğu bildirildi. 
     
</TEXT>
</DOC>
