<DOC>
<DOCNO> 162508 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/11/son/sonspo18.html </URL>
<DATE> 2003/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Revivo İsrail'e gitti... 
</HEADLINE>
<TEXT>

     Galatasaray Kulübü ile yaptığı görüşmeler sonunda gelecek sezon için de takımında kalan İsrailli futbolcu Heim Revivo, tatil için İsrail'e gitti. 
     İsrail'e hareketinden önce Atatürk Havalimanı'nda basın mensuplarının sorularını yanıtlayan Haim Revivo, gelecek sezon patlama yapacağını savundu. 
     Revivo, ilk sezonunda sarı-kırmızılı takımda istenileni tam anlamıyla yerine getiremediğini vurgulayarak, ''Takımımla 2 yıllık sözleşmem var. Galatasaray ve Türkiye'yi seviyorum. Dünkü görüşmeler de çok olumlu geçti. Takımıma geçen sezon veremediğimi gelecek sezon vereceğim'' diye konuştu. 
     Galatasaray'da futbol oynamanın kendisi için büyük bir gurur olduğunu vurgulayan İsrailli futbolcu, şampiyon olmaları durumunda kötü performans ortaya koyduğu yönünde eleştirilerin olmayacağını da ileri sürdü. 
     
</TEXT>
</DOC>
