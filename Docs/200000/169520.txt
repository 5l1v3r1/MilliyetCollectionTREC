<DOC>
<DOCNO> 169520 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/15/son/sondun19.html </URL>
<DATE> 2003/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Ünlü Alman şarkıcının sosyal yardım alan kardeşine Türk kıyağı 
</HEADLINE>
<TEXT>

     Ünlü Alman şarkıcı Michelle'nin sosyal yardımla geçinen kız kardeşi Madeleine Hewer'e 19 , Türk otel sahibi Ahmet Kolukısa, 5 yıldızlı oteli Ali Bey'de ücretsiz tatil teklif etti. 
     Bild gazetesi, ''Türk milyoner Michelle'nin kız kardeşini cennetine alıyor'' başlığıyla verdiği haberde, teklifi büyük bir memnuniyetle kabul eden Hewer'in, ''Hayatımda ilk kez gerçek bir tatil yapacağım. Bu insana nasıl teşekkür edeceğimi bilemiyorum'' şeklinde konuştuğunu yazdı. 
     Kolukısa da, ''Bild gazetesinde bu kızın hayatını okuyup çok üzüldüm. Zengin bir kız kardeşi olmasına rağmen, kendisi sosyal yardım parası için dilenmek zorunda. Madeleine, benim tatil cennetimde istediği kadar tatil yapabilir'' diye konuştu. 
     Almanya'nın en tanınmış şarkıcılarından biri olan Michelle ile kız kardeşi Madeleine'nin arası bazı tartışmalardan dolayı yaklaşık bir yıldır açık. 
     
</TEXT>
</DOC>
