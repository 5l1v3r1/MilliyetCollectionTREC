<DOC>
<DOCNO> 162208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/10/son/sondun10.html </URL>
<DATE> 2003/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Endonezya "Aceh'te vurulan Alman turistler aptal.." 
</HEADLINE>
<TEXT>

     Endonezya Genelkurmay Başkanı General Ryamizard Ryacudu, Aceh bölgesinde askerler tarafından vurulan iki Alman turistin ''aptal olduğunu'' söyledi. 
     Ryacudu, turistlerin, savaş alanında tatil yapmalarının ''aptallık'' olduğunu ve ateş açan askerlerin cezalandırılmayacağını belirtti. 
     Endonezya'da Aceh bölgesinin bağımsızlığı için mücadele veren Özgür Aceh Hareketi'ne yönelik operasyonda, 19 Mayıs'tan bu yana 170'den fazla kişi öldürüldü. 
     Askerler, geçen hafta bisikletle dünyayı gezen ve Endonezya'nın Aceh bölgesine gelen Alman çifte ateş açmış ve 54 yaşındaki Lothar Heinrich Albert Engels ölmüş, 49 yaşındaki eşi Elisabeth Engels yaralanmıştı. 
     Ordu, askerlerin, şüpheli kamp ateşini araştırmak için bölgeye gittiklerini ve cevap alamamaları üzerine ateş açtıklarını açıklamıştı. 
     
</TEXT>
</DOC>
