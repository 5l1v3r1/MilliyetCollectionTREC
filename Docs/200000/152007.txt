<DOC>
<DOCNO> 152007 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/24/yasam/yas02.html </URL>
<DATE> 2003/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Vicdansızlar 
</HEADLINE>
<TEXT>

'Kocam küçük bir kızla birlikte' diye savcılığa giden kadın dehşet verici bir tecavüzü ortaya çıkardı. 5 kişi, 5 yıldır tehditle 16 yaşındaki kız çocuğuna tecavüz ediyordu... 
     SONER KAVAK Sivas DHA 

     Sivas'ın Zara ilçesi Söğütlüağıl köyünde, 16 yaşındaki Y.E.'ye, 5 yıldan bu yana tecavüz ettiği öne sürülen 5 kişi tutuklandı. Akıl almaz olay önceki gün savcılığa başvuran bir kadının, eşinin küçük yaşta bir kızla ilişkisi olduğunu söylemesi üzerine ortaya çıktı. 
     Savcılık, soruşturma sonucu Y.E. ile ilişkisi bulunduğu iddia edilen 7 kişi tespit etti. Bunun ardından polis Zara'da taksicilik yapan Yusuf Y.'yi 52 gözaltına alınca inanılmaz bir tecavüz olayının da ipucunu yakalamış oldu. 
     
     Korktuğu için anlatamadı 
     Y.E., 1998'de ilçedeki Reşit Akif İlköğretim Okulu'nda okurken, Yusuf Y.'nin kendisini takip ederek tecavüz ettiğini söyledi. Tecavüz olayını kimseye söylememesi konusunda Yusuf Y'nin kendisini korkutarak tehdit ettiğini söyleyen Y.E., olayı ailesinden ve herkesten sakladığını anlattı. 
     1998'den bugüne kadar, Yusuf Y'nin arkadaşları ilçe esnafından Şinasi Ü. 53 , Ahmet Y. 51 , Necati D. 47 ile Ömer Köse A. 40 tarafından da tecavüze uğradığını anlatan genç kız, bu kişilerin sürekli kendisini korkutarak, tehdit ettiklerini söyledi. Gözaltına alınan beş kişi tutuklanarak Hafik Cezaevi'ne konuldu. 
     Y.E.'nin annesi D. E. ise, kızının kendisine herhangi bir şey söylemediğini belirterek, şunları söyledi "Köyümüz ilçe merkezine 5 kilometre uzaklıkta. Sürekli ilçeye gider gelirdi. Bize hiçbir şey anlatmadı." 
     
Bir tecavüz vahşeti daha      ŞANLIURFA DHA 

     Şanlıurfa'nın Hilvan ilçesinde, Ali Akkuş, hem arkabası hem komşusu F.Ç.'ye 16 tecavüz etti. Akkuş, kardeşi Celal'in de F.Ç. ile zorla birlikte olmasını sağladı. Olay, F.Ç.'nin karnı büyüyünce ortaya çıktı. Akkuş kardeşlerin tecavüzünü ailesine anlatan F.Ç., Ali Akkuş ile evlendirildi. F.Ç., doğurduğu erkek bebeği, babasının kim olduğunu bilmediği için öldürmeye karar verdi. Ve bir hafta aç bıraktığı bebek ölmeyince, bu kez ağzına bez tıkayıp soluksuz bırakarak canını aldı. Çevredeki köylülerin olayı fark edip jandarmaya haber vermesi üzerine cinayet ve tecavüz ortaya çıktı. F.Ç. ve tecavüzcü iki kardeşle kayınvalidesi Gazal Akkuş ve kendi annesi İde Ç. de gözaltına alındı. 
     


YAŞAM 




















</TEXT>
</DOC>
