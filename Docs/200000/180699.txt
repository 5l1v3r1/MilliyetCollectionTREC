<DOC>
<DOCNO> 180699 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/06/yazar/tamer.html </URL>
<DATE> 2003/09/06/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Yabancı yatırımın dörtte biri Lüksemburg'dan 
</HEADLINE>
<TEXT>

   2002'de 651 milyar dolarlık toplam dünya yabancı sermaye yatırımının 154 milyar doları, 500 bin nüfuslu Lüksemburg'dan yapıldı 
   
   Birleşmiş Milletler bünyesindeki UNCTAD'ın her yıl yayınladığı Dünya Yatırım Raporu, birbirinden değerli pek çok verinin ardarda görülebildiği önemli bir doküman. Sadece dünyadaki doğrudan yabancı sermaye yatırımlarının seyrini izlemekle kalmayıp, verilerin yer aldığı 195 ülkeden pek çoğuyla ilgili çarpıcı ipuçları da yakalayabiliyorsunuz. 
   UNCTAD Dünya Yatırım Raporu 2002, Yabancı Sermaye Derneği YASED'in düzenlediği bir toplantıyla tüm dünya ile eşzamanlı olarak önceki gün Türkiye'de de açıklandı. Zaten dünkü gazetemizde de geniş tablolarla yer aldı. 
   
   Yabancı sermaye çıkış girişleri 2002 Milyar dolar lke Çıkış Giriş Belçika Lüks. 167 134 ABD 119 30 Fransa 62 52 İngiltere 39 25 Japonya 31 9 Kanada 28 21 Hollanda 26 29 Almanya 24 38 Çin Hong Kong 19 66 İspanya 18 21 
   Evet, dünyada yabancı sermaye yatırımları son 3 yılda yarı yarıya azalarak 1.4 trilyon dolardan 651 milyar dolara gerilemiş. 
   Evet, mobil telefon lisansları çılgınlığının yaşandığı 2000 yılındaki zirvenin bir daha yakalanması pek mümkün görünmüyor. 
   Evet, Türkiye'ye doğrudan yabancı sermaye girişi, 3.2 milyar dolarlık Aria kazası hariç şeytanın bacağını kırıp da 1 milyar doları bir türlü aşamıyor. 
   Ama raporu dikkatle incelediğinizde, değişik nedenlerle aradan sıyrılmanın pekala mümkün olduğunu da görebiliyorsunuz. 
   Örneğin Belçika ve Lüksemburg Nüfusu 11 milyonu bile bulmayan bu 2 ülkeye 2002'deki 134 milyar dolarlık sermaye girişi, önce sizi şaşırtıyor. Ama yabancı sermaye çıkış rakamlarını da yanyana koyduğunuzda Tabloya bakınız , yabancı sermayenin bu 2 ülkeden transit geçtiğini görüyorsunuz. 
   İlk kez bu yılki UNCTAD Dünya Yatırım Raporu'nda Belçika ve Lüksemburg'a ait istatistiki veriler ayrı ayrı yer alıyor. Ve hal böyle olunca da transit yabancı sermaye trafiğinin odak noktasının Belçika değil de, Lüksemburg olduğu apaçık ortaya çıkıyor. 
   10.3 milyon nüfuslu Belçika 2002'de 18.3 milyar dolarlık sermaye girişine karşı 13.3 milyar dolarlık sermaye çıkışı.500 bin nüfuslu Lüksemburg 2002'de 126 milyar dolarlık sermaye girişine karşı 154 milyar dolarlık sermaye çıkışı. 
   Anlaşılan holdinglere sağlanan avantajlar nedeniyle yabancı firmalar Lüksemburg'da üslenmiş ve 500 bin nüfuslu bu küçücük ülke, birkaç yıl içinde transit yatırımın en büyük trafiğinin geçtiği yer olmuş. 
   Amerika'dan 119 milyar dolarlık sermaye çıkışı Tabloya bakınız ise transit falan değil gerçek. Geçen yıl bu ülkeye sadece 30 milyar dolarlık yabancı sermaye girmiş olması da dikkat çekici. Dünyada işçi ücretlerinin h l en yüksek seviyelerde olduğu Almanya'ya bile, ekonomisinin 2002'deki ataletine rağmen 38 milyar dolarlık yabancı sermaye girişi olmuş. Bu arada Çin de 19 milyar dolarlık yabancı sermaye çıkışıyla, sadece yabancı sermayeyi çekmekle kalmayıp başka ülkelere de ciddi miktarda yatırım yapar hale gelmiş. 
   
   DEVAMI YARIN 
   
      
   
</TEXT>
</DOC>
