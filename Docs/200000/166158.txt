<DOC>
<DOCNO> 166158 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/29/yasam/yas09.html </URL>
<DATE> 2003/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Kahraman polis, hayatını hiçe saydı 
</HEADLINE>
<TEXT>

Polis memuru Yetkin Kaya, bir gaspçının saldırısına uğrayan kadını kendi canını hiçe sayarak kurtardı. Kaya, gaspçıyı silahıyla etkisiz hale getirdi... 
     İzmİr DHA 

     İzmir’de polis memuru Yetkin Kaya, Meral Kırbaş’ı silahla yaralayarak kolundaki bilezikleri almaya çalışan gasp’tan sabıkalı Fikret Ecereli’yi ayaklarından vurarak yakaladı. 
     Kırbaş’ı 41 takip etmeye başlayan Ecerel 40 , otobüs durağına geldikleri sırada belindeki tabancayı çıkararak kadını tehdit edip kolundaki bilezikleri vermesini istedi. Kendisine direnen kadını ayağından vurup bilezikleri almaya çalışan Ecerel, görevli olduğu karakola gitmek için otobüste bulunan polis memuru Kaya 32 tarafından fark edildi. Otobüsü durduran Kaya, Ecerel’e müdahale etti. Kaya’nın 2 el uyarı ateşi açmasına rağmen teslim olmayan gaspçı, Kaya’ya da ateş etti. Yere yatarak canını kurtaran Kaya, genç kadını bırakmamakta direnen Ecerel’i sağ ve sol ayaklarından beş kurşunla yaralayarak etkisiz hale getirdi. Kırbaş’ın hayati tehlikesinin bulunduğu, Ecerel’in ise durumunun iyiye gittiği bildirildi. Kaya ise, silahını meslektaşlarına vererek teslim oldu. Polis memuru Kaya, görevini yaptığını söyledi. 
     

</TEXT>
</DOC>
