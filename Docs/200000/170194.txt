<DOC>
<DOCNO> 170194 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/18/son/sondun25.html </URL>
<DATE> 2003/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Bulunan cesetin kıyafetleri eşgale uyuyor... 
</HEADLINE>
<TEXT>

     İngiltere'de, Savunma Bakanlığı çalışanı Dr. David Kelly'nin evinin yakınında bulunan cesedin üzerindeki giysilerin, bilim adamının kaybolduğunda üzerinde olan kıyafetlerle uyuştuğu bildirildi. 
     İngiliz yayın kuruluşu BBC'nin ''hükümetin Irak savaşını haklı çıkarmak için istihbarat bilgilerini abarttığı'' şeklindeki haberinin kaynağı olduğu iddialarını reddeden Kelly, dünden beri kayıptı. 
     Kelly'nin evinin yakınında bir ceset bulunmasının ardından polis, Kelly'nin dün evden ayrılırken üzerinde beyaz tişört, kot pantolon ve kahverengi deri kemer ile ayakkabılar bulunduğunu, bu tarifin cesedin üzerindekilere uyduğunu açıkladı. 
     Polis, ancak henüz cesedin Kelly'e ait olduğunun kesin söylenemeyeceğini belirtti. 
     
</TEXT>
</DOC>
