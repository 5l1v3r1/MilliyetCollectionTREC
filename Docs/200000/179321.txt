<DOC>
<DOCNO> 179321 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/31/son/sondun13.html </URL>
<DATE> 2003/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiliz kadınlar meme kanseri belirtilerini görmezden geliyor 
</HEADLINE>
<TEXT>

     İngiltere'de yapılan bir araştırmanın sonuçları, kadınların meme kanserinin belirtilerinin uzun zaman görmezden gelip, daha uzun yaşama şanslarını kaybettiklerine dikkat çekti. 
     Londra çevresindeki çeşitli hastanelerden 500 hasta üzerinde yapılan araştırmaya göre, meme kanseri kadınların 3'te 1'inden fazlası doktorlarıyla randevularını göğüslerindeki belirtilerde ciddi değişimler yaşanmasına rağmen en az 3 ay geciktiriyor. Bunun, kadınların konuyla ilgili bilgisizliklerinden kaynaklandığını belirten araştırmacılar, ''Sonuçlar kaygı verici çünkü meme kanserinin başarıyla tedavisi ve hastanın yaşama şansının arttırılması için bir gün bile önem taşıyor'' dedi. 
     Araştırmayı yürüten Prof. Amanda Ramirez, kadınların gecikmelerinde bilgisizlik kadar korkunun da rol oynadığına işaret ederken, ''Kadınlar fark ettikleri semptomları yakınlarıyla bile paylaşmak istemiyor. Zira biliyorlar ki kuşkularını dile getirirlerse yakınları onlara bir an önce doktora gitmeleri için baskı yapacak'' diye konuştu. 
     Prof. Ramirez, 3 aylık gecikmenin kadınların hayatta kalma şanslarını yüzde 7 oranında azalttığını belirtti. Gecikmenin ilaçların olumlu etkilerini de azaltacağını kaydeden Ramirez, bazı ilaçların bu hastaların yaşama şanslarını yüzde 75'e varan oranlarda artırdığına işaret etti. 
     Uzmanlar, İngiltere'de her yıl 40 bin yeni göğüs kanseri vakası ortaya çıktığını belirtirken, erken teşhis ve tedavinin öneminin her zamankinden çok arttığı uyarısında bulunuyor. 
     
</TEXT>
</DOC>
