<DOC>
<DOCNO> 151403 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/21/son/sonspo18.html </URL>
<DATE> 2003/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe, Samsunspor hazırlıklarına başladı... 
</HEADLINE>
<TEXT>

     Beşiktaş ile yaptığı derbi maçı 2-0 kaybederek ligde 6. sıraya düşen Fenerbahçe, Samsunspor'la hafta sonu oynayacağı maçın hazırlıklarına başladı. 
     Teknik Koordinatör Tamer Güney, dünkü maçta 90 dakika oynayan futbolcuları serbest bırakırken, oyunculardan bazıları sahada çalıştı, diğerlerinin ise salonda çalıştığı bildirildi. 
     Antrenmanda Rebrov, Kerim'le, Cem de Beschastnykh'le özel olarak kondisyon ağarlıklı bir çalışma gerçekleştirirken, Antrenör Yavuz Şimşek ise kaleciler Volkan ve Recep'e ayrı bir idman yaptırdı. 
     İdman sırasında Teknik Koordinatör Tamer Güney içerde antrenör Özcan Kızıltan ile dünkü maçın değerlendirmesini yaparken, daha sonra bir ara sahaya çıkarak çalışan futbolcuları izledi. 
     Fenerbahçe, yarın yapacağı antrenmanla Samsunspor maçının hazırlıklarını sürdürecek. 
     





</TEXT>
</DOC>
