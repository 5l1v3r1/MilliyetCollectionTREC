<DOC>
<DOCNO> 165882 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/27/son/sonspo20.html </URL>
<DATE> 2003/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye-Kolombiya maçının hakemi Avustralya'lı Mark Shield 
</HEADLINE>
<TEXT>

     Türkiye ve Kolombiya milli futbol takımları, 6. FIFA Konfederasyon Kupası'nda yarın akşam üçüncülük maçı için sahaya çıkacak. 
     Saint-Etienne kentinin Geoffroy Guichard Stadı'nda yapılacak karşılaşma, TSİ 19.00'da başlayacak ve Show TV'den naklen yayınlanacak. 
     Karşılaşmayı, Avustralya'dan Mark Shield yönetecek. Yardımcı hakemler ise yine aynı ülkeden Jim Ouliaris ve Stewart Locrey. Dördüncü hakemliği ise Uruguay'dan Jorge Larrindo üstlenecek. 
     A Milli Futbol Takımı, daha önce ABD ve Brezilya ile olan karşılaşmaları yine aynı sahada yapmıştı. 
     Milli Takımlar Teknik Direktörü Şenol Güneş'in bu karşılaşmada, daha önceki maçlarda çok fazla oynamayan oyunculara şans vermesi bekleniyor. 
     Karşılaşmayı, daha önceki maçlarda olduğu gibi çok sayıda Türk seyircisinin izlemesi bekleniyor. 
     Fransa ile dün akşam yarı final maçında karşılaşan A Milli Futbol Takımı, öğle saatlerinde Saint Etienne kentine gitmek üzere Paris'ten trenle ayrıldı. 
     
</TEXT>
</DOC>
