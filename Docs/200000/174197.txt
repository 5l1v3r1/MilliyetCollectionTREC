<DOC>
<DOCNO> 174197 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/07/son/sondun08.html </URL>
<DATE> 2003/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Er Jessica Lynch'in kurtarılış öyküsü film oluyor... 
</HEADLINE>
<TEXT>

     ABD'nin Irak'ı işgali sırasında Iraklılarca esir alındıktan sonra Amerikan askerlerince düzenlenen operasyonla kurtarılan 19 yaşındaki Amerikalı er Jessica Lynch'in kurtarılış öyküsünü konu alan filmin çekimlerine bu ay başlanıyor. 
     NBC televizyonu için çekilecek olan ''Jessica Lynch'i Kurtarmak'' Saving Jessica Lynch adlı filmde Lynch'i, 2002'de çevirdiği korku filmi ''Onlar'' They ile yıldızı parlayan Laura Regan'ın canlandıracağı belirtildi. 
     NBC yetkilisi Cathryn Boxberger, filmin ana konusunun Lynch'in 1 Nisan'daki kurtarılış öyküsü üzerine odaklanacağını kaydetti. 
     NBC Entertainment Başkanı Jeff Zucker, konuya ilişkin daha önce yaptığı açıklamalarda, ABD ordusunu Lynch'in bulunduğu yeri bildirerek uyaran Iraklı avukat Muhammed Ude El Rehaief'in bakış açısıyla aktarılacak olan filmin ana konusunu Lynch'den çok, kendisini kurtaran ordu birimi ve kurtarıcılarının oluşturacağını belirtmişti. 
     Yapımcılığını Dan Paulson'ın üstlendiği filmin Kasım ayında ABD'de gösterime gireceği kaydedildi. 
     
</TEXT>
</DOC>
