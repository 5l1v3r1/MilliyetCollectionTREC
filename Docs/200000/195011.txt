<DOC>
<DOCNO> 195011 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/12/son/sondun35.html </URL>
<DATE> 2003/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Madalyalı polis sapık çıktı .. 
</HEADLINE>
<TEXT>

     Bulgaristan'da üstün başarılarından dolayı 7 kez ödüllendirilen bir polis, genç kızlara cinsel tacizde bulunmaktan gözaltına alındı. 
     İçişleri Bakanlığı'ndan edinilen bilgiye göre, başkent Sofya'da görev yapan polis memuru Rumen Pançev'in 35 , aralarında 2 küçük kızın da bulunduğu çok sayıda genç kıza cinsel tacizde bulunduğu belirlendi. Bir kurbanın ihbarı üzerine yakalanan polis memurunun, bugüne kadar toplam 7 kişiye saldırdığı tespit edildi. 
     Sofya Emniyet Müdürü General Rumen Stoyanov, sapık polis memurunun başka kurbanlarının olup olmadığının soruşturulduğunu belirterek, böyle bir kişinin polis camiasında bulunmasından büyük utanç duyduğunu söyledi. 
     Rumen Pançev'in, cinsel tacizde bulunduğu kurbanlarını, özellikle kentin kenar mahallelerindeki ıssız sokaklarda tek başına dolaşan genç kızlardan seçtiği belirlendi. 
     
</TEXT>
</DOC>
