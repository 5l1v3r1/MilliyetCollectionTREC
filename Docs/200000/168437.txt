<DOC>
<DOCNO> 168437 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/10/yazar/akyol.html </URL>
<DATE> 2003/07/10/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Yine YÖK 
</HEADLINE>
<TEXT>

     Savaş açıyor, çarpışıyor. Konuyu "kırmızı kuvvetler"le "mavi kuvvetler"in savaşına, ak - kara çelişkisine dönüştürüyor... "Cepheleşme" yaratıyor. Zihniyet olarak önyargılı, tavır olarak kavgacı bir tarz... 
     Diğeri ise, Üniversitelerarası Kurul ÜAK Başkanı Prof. Tunç Erem'in tarzıdır. Üniversitenin hükümetle gırtlak gırtlağa gelmesinin ülkeye vereceği zararı görüyor. Milli Eğitim Bakanı Çelik'i ÜAK toplantısına davet ediyor. Rektörler sorunlarını, Bakan çözüm önerilerini ortaya koyuyor. Rektörler endişelerini, Bakan bu konulardaki yaklaşımlarını anlatıyor... 
     Başlayan diyalogdan rektörlerin büyük çoğunluğu memnun... 
     Böylece, Gürüz'ün "ödünsüz savaşım"ı yerine, "müzakere, diyalog, ortak çözüm arayışı" süreci başlıyor. Zihniyet olarak rasyonel, davranış olarak müzakereci ve uzlaşmacı bir tarz... 
     
     TOPLANTIDA elbette "savaşan" rektörler de olmuş ama çoğunluk "müzakere"yi tercih etmiş. Bazı rektörlerin toplantıda söyledikleri 
     - Bizi Gürüz'le özdeşleştirmeyin biz diyalogdan yanayız. 
     Veya 
     - YÖK'ün diyaloğu reddetmesi hata oldu. Yeni yasayı diyalogla hazırlamak lazım. 
     Kemal Gürüz ise aralık ayındaki kurul toplantısında diyordu ki 
     - Benden izinsiz bakanlığa görüş bildirilmeyecek 
     Bunun üzerine sadece 2 devlet üniversitesi resmen görüş bildirebilmişti 
     Bazı rektörler de "YÖK'ten gizli olarak şahsen" Milli Eğitim Bakanı'na önerilerini iletmişlerdi 
     YÖK bu işte 
     Ama mesela özel olduğu için daha özgür olan Sabacı Üniversitesi hem bakanlığa önerilerini bildirmiş hem de bir "Akademik Özgürlükler Bildirisi" yayımlamıştı Kemal Gürüz, Kemal Alemdaroğlu ve benzerleri böyle bir bildiri yayımlar mı 
     Mesele bu 
     
     ÇAĞIMIZDA bırakın son derece karmaşık sosyal ve pedagojik konuları, fen bilimlerinde bile artık pozitivizmin "ak - kara" yaklaşımı çok gerilerde kalmıştır. 
     Newton ve Descartes'ın "kesinlikler" evreninden, Quantum teorisinin ve bilim felsefecisi Karl Popper'in "belirsizlikler" ve "yanlışlama" evrenine geçilmiştir. 
     Bu sebepledir ki, akademik hürriyetler felsefi bir değer olduğu gibi, bilimin gelişmesi için fiili bir zorunluluktur da... 
     YÖK konusunda bütün mesele, öğreten için de, öğrenen için de bunu sağlayacak bir sistemi kurmak ve kaynağını yaratmaktır. 
     Model, 1930'ların üniversitesi değil, çağın üniversitesidir. 
     Görüşler elbette farklıdır. Tek doğru yoktur parça bölük doğrular müzakere ve diyalogla bir araya getirilir, genel bir çerçeve çizilir, bunun içinde inisiyatifler akademik yönetimlere bırakılır. 
     Bence akademik yönetimleri seçimle belirlemek yanlıştır doğru olan "mütevelli heyet" türü özerk yönetimlerdir. Yine de bugünkü "sulta"yı kaldırmak, akademyamıza bir nefes aldıracaktır. 
     
     

</TEXT>
</DOC>
