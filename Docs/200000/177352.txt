<DOC>
<DOCNO> 177352 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/22/spor/bbas.html </URL>
<DATE> 2003/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Letonya kolay lokma 86-70 
</HEADLINE>
<TEXT>

   12 Dev Adam Rusya yenilgisinin acısını zayıf rakibinden çıkardı. Ay-Yıldızlı ekibimiz maç boyunca dişine göre bulduğu Letonya karşısında sayı buldu, ribaund aldı ve yarı finali garantiledi 
      GÖKHAN TÜRE 

   
   İlk galibiyet 
   A Millilerimiz, Efes Cup Mini Dünya Kupası'nın ikinci maçında Letonya'ya patladı, farklı skorla hem ilk galibiyetini aldı hem de moral buldu 86 - 70. Milli Takım, İbrahim ve Hüseyin'den yoksun başladığı maç boyunca önceki karşılaşmalara oranla çok daha mücadeleci ve arzulu bir oyun ortaya koydu. 
   
   Yarı final garanti 
   HİDAYET ve Mehmet ile skor üstünlüğünü elinde tutan 12 Dev Adam, devreyi altı sayı önde kapadı. Ay-Yıldızlı ekibimiz üçüncü çeyrekten itibaren farkı daha da açarak sonuca zorlanmadan gitti ve yarı finali garantiledi. Millilerimiz'in grupta birinci mi yoksa ikinci mi olacağı bugünkü Rusya-Letonya maçının sonucuna göre belli olacak. 
   
   Kirtik    Ne yani Letonya'yı da mı    BİLGİN GÖKBERK 

   Üçüncü on dakikanın bitimine dört dakika ya vardı ya yoktu. Önce Ömer Onan o topun peşinden yere atladı, sonra da Ömer'den kaçan o topa Kerem Tunçeri. Seyirci de işte tam o anda patladı. Bir buçuk maçtır alkışlamak istiyorlardı, ama alkışlayacak birşey bulamıyorlardı. İşte önce Ömer, işte sonra Kerem, işte şimdi de alkışlıyorlardı. Sonra Mirsad'ın bir "Made in Mirsad" ikiliği ve o basket sonrası herkese bulaşan, her yere ulaşan işte o "Mirsad" lığı ilk defa takım olduklarını o anda hissettiler galiba. Farkda bir anda on sayı olmuştu bile. Basketbol oynamasalar da hiç olmazsa mücadele ediyorlardı. İsveç'e nasıl olsa daha vardı. Bakarsınız basketbol da oynarlardı. Hazır değiller tabi Avrupa Şampiyonası'na. Hatta o Avrupa Şampiyonası'nın hazırlıklarına bile hazır değiller. İsveç'e en hazır gözüken Mehmet Okur, kendini en geliştiren de. Bir de Mirsad tabii delirdiğinde, yada delirtildiğinde. Biraz da ikinci periyottan sonra Hido, o da Stojakoviç onu yalnız bırakıp gittiğinde. Sonra o da rahatladı, İbo da yoktu, Hido daha da rahatladı. Gerçi "Cool"u oynuyorlardı. İşte tribündeki Stojakoviç ile sahadaki Türkoğlu'nun mesela sık sık bakışmaları, mesela sık sık kesişmeleri, mesela Efesliler'in Ex Efesli Kambala ile sık sık şakalaşması, tüm takımın durup dururken ve de hiç bir neden yokken manasız manasız ona buna gülümsemesi. Evet "Cool"u oynuyorlardı. "Cool" gibi de oynuyorlardı, ama o kadar çok yenilmişlerdi ki. O kadar stresliydiler ki "Cool" oynamıyorlardı. Ömer ve Kerem atladığında Hido, İbo ve Memo da atlarsa, Mirsad delirdiğinde hepsi birden delirebilirse o Örs'ün dokunamadığı "beş" li Mehmet, Hido, Kerem, Mirsad, İbo 'y Örs biraz dokunabilirse, o "beş"li de diğerleri gibi mücadele edebilirse... Bağlayalım iyiki Letonya varmış diye bağlayalım. İşimiz Örs'ten çok allaha kalmış diye bir daha bağlayalım. 
   
   İstatistik    TÜRKİYE OYUNCU TS 2S 3S SA R Kerem T. 8 4 4 0 4 - 3 Hidayet 21 5 9 3 6 2 6 6 Mirsad 11 4 9 - 3 4 6 Mehmet 19 6 10 1 1 4 6 6 Haluk 5 2 2 0 1 1 1 - Ömer 10 2 6 2 4 0 1 1 Kerem G. 3 1 2 - 1 2 2 Serkan - 0 1 - - - Ender - 0 1 - - - Kaya 9 3 4 - 3 4 7 Rasim - 0 1 - - 2 TOPLAM 86 27 49 6 16 14 24 33 
   
   LETONYA OYUNCU TS 2S 3S SA R Helmanis 6 2 6 0 2 2 2 4 Vitols 5 1 2 1 1 - 1 Ostlers 10 3 9 1 2 1 1 11 Stelmahers 11 2 3 2 2 1 1 1 Skele - 0 1 - - 1 E.Bagatskis 3 0 1 1 3 - 2 Valters 2 - 0 3 2 2 2 Miglinieks - - 0 2 - 1 A.Bagatskis 8 0 1 2 5 2 2 2 Grafs 1 0 2 - 1 2 - Kambala 22 9 16 - 4 9 8 Vecvagars 2 1 2 - - - TOPLAM 70 18 73 7 20 13 19 33 
   
   HAKEMLER Vladimir Okhrimenko Rus , Gavin Whiu Y.Zelanda 
   1.PERİYOT 22 - 19 Türkiye , 2.PERİYOT 39 - 33 Türkiye , 3.PERİYOT 58 - 43 Türkiye , MAÇ SKORU 86 - 70 Türkiye 
   
   İbo'dan iyi haber    İBRAHİM Kutluay önceki günkü Rusya maçında geçirdiği sakatlık sonrası Letonya karşısında forma giyemedi. MR'ı çekilen İbrahim'in kalçasında meydana gelen iç kanamanın önemli olmadığı açıklandı. 
   
   Hakyemez'e serum    MENAJER Doğan Hakyemez, grip salgınından nasibini aldı. Rusya maçından sonra serum tedavisi uygulanan Hakyemez dün öğleden sonra taburcu edildi ve takım ile birlikte Letonya maçında görevinin başındaydı. 
   
   Sırbistan Karadağ grup birincisi    EFES Cup B Grubu ikinci maçında Yeni Zelanda'yı açık farkla 86 - 64 deviren Sırbistan - Karadağ grup birinciliğini garantiledi. Başabaş geçen ilk periyodun ardından ikinci çeyrekte oyuna ağarlığını koyan Sırbistan - Karadağ devreyi 17 sayı farkla, 55 - 38 önde kapadı. Üçüncü periyotta farkı 26 sayıya kadar yükselten geçen yılın şampiyonu son çeyrekte yedek oyuncularına yer vererek 22 sayılık galibiyet ile grup birinciliğini yakaladı. 
   
   Maçın karnesi 
   HAKEMLER Fabio Facchini İta , Kokainis Juris Let 
   SIRBİSTAN-KARADAĞ Stojakoviç 8 18, Guroviç 6 10, Vujaniç 7 13, Koturoviç 8 17, Drobnjak 6 7, Milojeviç 5 4, Rakoçeviç 4 3, Vukçeviç 5 8, Ostojiç 3 2, Kecman 3 2, Askrabiç 3 , Avdaloviç 3 2 
   YENİ ZELANDA Henare 5 6, Winintana 5 6, Jones 6 9, Cameron 7 11, Book 5 7, Boucher 5 4, Rampton 8 14, Olson 5 5, Homik 3 , Pearce 3 , Tait 3 2 
   3 SAYI Stojakoviç 4 , Vujaniç 3 , Guroviç, Vukçeviç 2 , Rakoçeviç, Drobnjak, Olson, Henare, Jones, Cameron, Book 
   1. PERİYOT 24-24, 2. PERİYOT 55-38 Sır Kar , 3. PERİYOT 73-49 Sır Kar , MAÇ SKORU 86-64 Sır Kar 
   
   
</TEXT>
</DOC>
