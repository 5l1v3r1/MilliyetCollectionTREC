<DOC>
<DOCNO> 192058 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/29/son/sonspo27.html </URL>
<DATE> 2003/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Samsunspor Biz seyircisiz oynamayı bekliyorduk 
</HEADLINE>
<TEXT>

     Samsunspor Basın Sözcüsü Ercan İnce, sahalarının Profesyonel Futbol Disiplin Kurulu tarafından bir maç kapatılması konusunda, ''Bu cezaya itiraz etmeyeceğiz, ama biz seyircisiz oynamayı bekliyorduk'' dedi. 
     İnce, Gaziantepspor maçında çıkan olaylar nedeniyle sahası kapatılan Samsunspor'un hafta sonunda oynayacağı Gençlerbirliği maçının Yozgat'a alınmasının kendileri için fark etmeyeceğini söyledi. 
     Takımın puan kaybına tahammülü olmadığını kaydeden İnce, şöyle konuştu 
     ''Sahamızın kapatılmasına itiraz etmeyeceğiz, ama biz seyircisiz oynamayı bekliyorduk. Bu ceza iki maç seyircisiz de olabilirdi. Ama olmadı. Bizim için fark etmez. Çünkü kazanmak zorundayız. Bu maçta alınacak puanlar bizim için altın değerinde. Yarın yapacağımız Yönetim Kurulu toplantısında taraftarımızı Yozgat'a nasıl götüreceğimizi kararlaştıracağız.'' 
     
</TEXT>
</DOC>
