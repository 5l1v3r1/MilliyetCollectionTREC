<DOC>
<DOCNO> 177889 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/25/ekonomi/eko02.html </URL>
<DATE> 2003/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni bankacılık tasarısı sahiplik sorunu yaratacak 
</HEADLINE>
<TEXT>

   İstanbul Üniversitesi Bankacılık Araştırma Merkezi Müdürü Prof. Dr. Ünal, BDDK'nın yeni yasa taslağının banka sahipliğinde sorunlar yaratacağını söyledi 
      FİNANS SOHBETLERİ KADİFE ŞAHİN 
   
   İstanbul Üniversitesi İktisat Fakültesi Bankacılık Araştırma Merkezi Müdürü Prof. Dr. Targan Ünal, Bankacılık Düzenleme ve Denetleme Kurumu'nun BDDK görüş belirtmeleri amacıyla Bankalar Birliği ve özel finans kurumlarına gönderdiği yasa tasarısı taslağının banka sahipliği ve denetim açısından sıkıntılar yaratacağını söyledi. 
   Tasarıda mali sistemdeki etik değerlerin öne çıkartılmaya çalışıldığını belirten Ünal, finans sisteminin bankalar mevduat toplayanlar , kalkınma ve yatırım bankaları mevduat toplayamayanlar , ÖFK'lar ve diğer finansal kurumlar olarak gruplandırıldığını bildirdi. 
   
   'Vakıfların durumu zor' 
   Araştırma görevlileri Kadir Tuna ve Şeref Bozoklu ile birlikte yasa tasarısı taslağı üzerinde yaptıkları incelemelerde yatırım ve kalkınma bankalarının rollerinin geri plana itildiğini buna karşılık piyasa payları yüzde bir olan ÖFK'ların özel finans kurumları öne çıkarıldığını tespit ettiklerini belirten Ünal, taslağın bu hali ile düzenlenmesi halinde özellikle bankalardaki pay sahipliği açısından büyük sıkıntılar yaratacağını söyledi. 
   Banka sahibi olamayacakların net bir şekilde belirtildiğini kaydeden Ünal, "Pay sahipliği açısından bir takım dezavantajlar var ve bu bankalar tarafından çok ciddi şekilde eleştiri görüyor" dedi. 
   Vakıfların bankalar içindeki fonksiyonlarının mevcut çalışanlar ve emekliler açısından değerlendirilmesi gerektiğine dikkat çeken Ünal, şöyle konuştu "Tasarının vakıflar ile bankalar arasındaki ayırımı çok net şekilde ortaya koyması çok ciddi sıkıntılar yaratacak. Türkiye'deki vakıflar, dernekler, meslek kuruluşları, kooperatifler, munzam emekli sandıkları açısından son derece eleştiriye açık bir konu." 
   
   'Banka alan yok' 
   Bankalarda pay sahibi olmanın kriterlerinin yeniden düzenlenmesinde Türkiye'deki sermaye yapısının önemli olacağını belirten Ünal, şöyle devam etti 
   "Dikkat edilirse Türkiye'de bankalar arasında birleşme ya da kaynaşma gerçekleşmiyor. Türkiye'de çok ciddi bir sermaye birikimi yok. Bugün Tasarruf Mevduatı Sigorta Fonu'na alınan bir bankanın satışı bile yapılamıyor. Satışı yapılıyorsa da Demirbank gibi son derece değerinin altında bir fiyatla mümkün oluyor. Türkiye'deki büyük sermaye gruplarını devredışı bırakırsanız söz konusu bankalar pay sahipliğinde çok ciddi sorunlar ortaya çıkacak." 
   
   'ÖFK'ların payı artsın isteniyor'    Kalkınma bankaları üzerindeki denetimin gözardı edildiğini ve bunu riskli bulduğunu belirten Ünal, ÖFK'ların ise tamamen sisteme alındığını söyledi. Ünal, "Bu şekilde halkın güven duyabileceği kurumlar olarak belirtiliyorlar. ÖFK'lar yatırım bankalarının yerine ikame ediliyor. Taslağın hazırlanmasında siyasi bir etkinin olup almadığını bilmiyoruz ancak biz de böyle bir düşünce oluştu. ÖFK'ların yüzde bir payının aşılması amaçlanıyor." 
   
   'İmar, denetim zaafiyetidir'    İmar Bankası'nın uygulamadaki denetim zaafiyetlerinin bir sonucu olduğunu belirten Ünal, yapılanların denetimlerle anlaşılamayacağı görüşüne katılmadığını söyledi. Ünal, muhasebeden anlayan bir denetim elemanının her işlemi görebileceğini belirtti. Ünal, "Son üç yıldır risk denetimi açısından ciddi düzenmeler yapıldı. Peki hani nerede, tüm bankalarda bu risk birimleri kuruldu mu Düzenlemeleri getiriyoruz ama uygulamada sorun yaşıyoruz" dedi. 
   
   
</TEXT>
</DOC>
