<DOC>
<DOCNO> 161888 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/09/ekonomi/eko01.html </URL>
<DATE> 2003/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İşadamı da yoksulmuş 
</HEADLINE>
<TEXT>

Gelir Vergisi beyanlarına göre, 46 meslek grubundan sadece altısı yoksulluk sınırı üzerinde kazandı. Kazancın düşmesinde en önemli unsur, hayat standardının kalkmasıyla gelirde indirime gidilmesi oldu 
     Gelir Vergisi beyanları, Türkiye'deki vergi kayıp ve kaçağının ne kadar yüksek düzeye ulaştığını gözler önüne serdi. Gelirler Genel Müdürlüğü'nün 2003 Gelir Vergisi beyannamelerine göre, işadamları ve serbest meslek erbabı, hayat standardının kalkmasını fırsat bilip gelirlerinde indirime gidince 46 meslek grubundan sadece altı tanesi Türk - İş'in hesapladığı aylık 1 milyar 398 milyon yıllık 15.5 milyar lira olan yoksulluk sınırının üzerinde gelir elde etti. 
     31 meslek grubunun beyan ettiği gelir aylık 460 milyon yıllık 5.5 milyar olan açılık sınırının altında kaldı. Genel beyan dönemi olan 2003 Mart'ında işadamları ile avukat, doktor, mimar gibi serbest meslek erbabının oluşturduğu 793 bin kişi, 2002 için 3.5 katrilyon gelir, 1.1 katrilyon vergi beyanında bulundu. Bu tutar bir önceki yıl beyan edilen toplam gelirin de 260 trilyon altında kaldı. 
     
     Kazanan gelirini sakladı 
     Beyannameli mükelleflerin yıllık ortalama geliri 4.4 milyar, vergileri de 1.3 milyar olurken, 46 meslek grubundan 34'ünün yıllık gelirini bir önceki yıla oranla düşürdüğü ortaya çıktı. Gelirini yükseltenlerden de sadece sanatçılar, eczacılar, ecza depoları, noterler ve toprak sanayicilerinin ciddi bir kazanç artışına gittiği gözlendi. Sonuçta çok kazananlar çok vergi vermek yerine gelirini düşürme yoluna gitti ve normal vergisini bile ödemedi. 
     
     Sanatçılar 4'üncü sırada 
     Noterler, ecza depoları, eczacılar, deterjan sanayicileri, sanatçılar ve akaryakıt bayileri yoksulluk sınırının üzerinde gelir elde ederken bin 150 sanatçının toplam geliri 37.4 trilyon oldu. Sanatçıların toplam vergisi de yaklaşık 15.2 trilyon hesaplandı. Böylece ayda ortalama 2.7 milyar kazandığını bildiren sanatçılar, bu haliyle en çok kazanan dördüncü grup oldu. 
     
     Yoksul ama aç değil... 
     Sıralamada 7 ile 15 arasında yer alan dokuz meslek grubu yoksulluk sınırının altında, açlık sınırının üzerinde gelir beyan etti. Bu grupta, ihracat ve ithalatçılar, mali müşavirler, demir çelik tüccarları, avukatlar, baraj ve yol müteahhitleri, çırçırlama, toprak sanayicileri, mimar - mühendisler ve doktorlar yer aldı. 31 meslek grubu ise açlık sınırının altında gelir beyanında bulundu. 
     
     'Hesap soracağız' 
     Gelirler Genel Müdür Vekili Osman Arıoğlu, beyan ettikleri gelir açısından en düşüklerden başlayarak yukarıya doğru tüm mükellefleri tek tek inceleyeceklerini söyledi. "Hızlı denetim programı ile kim ne kazanmış, ne harcamış, ne bildirmiş bunları çapraz kontrole alacağız" diyen Arıoğlu, doktor ve avukatlara yönelik özel bir denetim başlattıklarını vurguladı. 
     
İşçisinden az vergi "deyen var Meslek grubu Mükellef sayısı Ort. yıllık gelir Ort. Vergi milyon TL Noter 558 139.596 55.420 Ecza depoları 107 46.006 18.570 Deterjan imalat 56 36.702 15.391 Sanatçılar 1.150 32.531 13.177 Eczaneler 11.417 21.722 6.733 Akaryakıt tic. 1.248 18.484 6.282 İhracat - ith. 1.186 15.875 5.771 YMM ve muhasebe 20.313 12.574 3.859 Demir çelik tic. 1.093 10.622 3.475 Avukatlar 18.966 10.051 3.457 İnşaat - bayın. 17.537 8.414 2.926 Çırçırlama 73 8.327 2.668 Toprak sanayii 496 7.496 2.822 Mimar - mühen. 4.892 6.786 2.128 Doktorlar 10.321 5.720 1.662 Mensucat san. 424 5.035 1.449 Demir çelik im. 1.747 4.845 1.404 Altın imal-tic. 8.167 3.870 1.019 Un imal ve sat. 688 3.705 1.064 Elekt. ev alet. 1.409 3.641 1.040 Deri tic. yapan 1.027 3.316 1.014 Konfeksiyon imal. 7.633 3.283 942 Oteller-moteller 2.111 3.267 957 İnş. malz.top.per. 9.248 3.163 886 İplik imalatı 642 3.050 828 Elek.ev alet. 7.891 3.045 884 Kumaş sanayi 201 2.896 858 Konfek. toptan 6.893 2.754 809 Fırınlar 6.513 2.751 668 Mobilya metal 487 2.501 635 Bina inşaat 73 2.480 659 Deri imal eden 630 2.480 676 Et - mam.im.tic. 6.225 2.330 563 Seyahat - turizm işl. 3.246 2.297 639 Diş hekimleri 6.157 1.809 423 Konfeksiyon perak. 14.848 1.767 488 Ayakkabı imali 3.153 1.762 442 Deri eşya satan 732 1.712 431 Bakkal - süpermarket 58.375 1.708 387 Diş protez ve lab. 773 1.680 608 Ayakkabı ticareti 7.292 1.635 426 Kürk imali ve tic. 110 1.489 364 Deri eşya imal. 1.179 1.427 385 Mobilya ağaç 19.733 1.201 306 Lokantalar 23.347 1.181 321 Deterjan san. tic. 6.411 1.012 245 Diğerleri 496.527 3.978 1.169 Tüm mükellefler 793.311 4.423 1.334      
     Bir asgari ücretlinin yılda "dediği Gelir Vergisi 387 milyon, diğer işçilerin ortalama 2.4 milyar lirayken birçok işadamının vergisi bu miktarın altında kaldı. 

</TEXT>
</DOC>
