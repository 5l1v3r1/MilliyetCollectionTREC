<DOC>
<DOCNO> 166284 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/30/siyaset/siy01.html </URL>
<DATE> 2003/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Bütün masraflar Kıyı Emniyeti'ne 
</HEADLINE>
<TEXT>

57'nci hükümetin tasarruf genelgesi yayımladığı günlerde, Denizcilikten Sorumlu Devlet Bakanlığı ve Denizcilik Müsteşarlığı'nda bazı çalışanların masraflarını, Kıyı Emniyeti Genel Müdürlüğü'ne yüklediği ortaya çıktı 
     ŞÜKRAN ÖZÇAKMAK, AHU COŞKUN İstanbul 

     Denizcilikten Sorumlu Devlet eski Bakanı MHP'li Prof. Dr. Ramazan Mirzaoğlu'nun, bakanlık görevini yürüttüğü dönemde Meclis Lokantası'nda yediği yemeğin faturası ile eşi ve kızının uçak biletlerini Kıyı Emniyeti Gemi Kurtarma Genel Müdürlüğü'ne ödettiği iddia edildi. 
     Kıyı Emniyeti Gemi Kurtarma İşletmeleri Genel Müdürlüğü KEGKİ Başmüffettişi Peyami Safa Hacipaşaoğlu'nun 10 Eylül 2002 tarihinde Başbakanlık Teftiş Kurulu Başkanlığı'na gönderdiği 16 sayfa ve 43 ekten oluşan ihbar mektubu ile ortaya çıkan usulsüzlükler hakkında Beyoğlu Asliye Ceza Mahkemesi'nde dava açıldı. 
     
     Sınırlamaya tabi olmadılar 
     Teftiş Kurulu'nun hazırladığı raporda şu bilgilere yer verildi Tasarruf Genelgesi'ne göre temsil - ikram giderleri yasaklanmış, yurtdışı ve yurtiçi seyahatlerine kısıtlamalar getirilmişti. Ancak, İstanbul'a veya diğer illerdeki müdürlüklere giden bakanlık ve müsteşarlık çalışanlarının harcamaları herhangi bir sınırlamaya tabi olmadan KEGKİ bütçesinden ödeniyordu. 
     Teftiş Kurulu'nun raporu doğrultusunda soruşturma başlatan Beyoğlu Cumhuriyet Savcılığı, Tasarruf Genelgesi'ne uymayarak idari nitelikli görevde yetkilerini kötüye kullandıkları, usulsüz harcama ve gereksiz personel alımında bulundukları iddiasıyla KEGKİ'de görevli 25 üst düzey memur hakkında açtı. 1 yıldan 3 yıla kadar hapis istemi bulunan memurların davası önümüzdeki günlerde Beyoğlu Asliye Ceza Mahkemesi'nde başlayacak. 
     Savcılığa klasörler halinde gönderilen dosya arasında yer alan belgelere göre, Devlet Bakanı Mirzaoğlu'nun 5 Aralık 2000'de TBMM Lokantası'ndaki şahsi yemek masrafları 1 milyar 280 milyon lira iki yıl sonra KEGKİ veznesine verilen talimatla 8 Ekim 2002 ödettirildi, Mirzaoğlu'nun eşi ve kızına ait uçak bilet bedeli 222 milyon 650 bin lira 11 Ağustos 2000, 11 Kasım 2000 ve 13 Kasım 2000 tarihli üç adet fatura ile kuruma fatura edildi. 
     Dosyada, KEGKİ'de görevli olan ve haklarında soruşturma açılan memurlar, "İşletmenin çıkarları ve işlemlerin hızlı yapılması açısından bakanlık ve müsteşarlık görevlilerinin masraflarını karşıladık" diyerek kendilerini savundu. Raporda, Mirzaoğlu'nun yanı sıra Devlet Bakanlığı ve Denizcilik Müsteşarlığı mensuplarının da harcamalarının karşılandığı anlatılıyor. Dosyada yer alan iddiaların bazıları şöyle 

</TEXT>
</DOC>
