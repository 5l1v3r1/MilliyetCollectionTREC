<DOC>
<DOCNO> 161624 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/07/yasam/yas08.html </URL>
<DATE> 2003/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkçe sevdalısı Vera artık yok 
</HEADLINE>
<TEXT>

     CENK BAŞLAMIŞ Moskova 

     Rusçaya Türkçeden sayısız eser kazandıran, hayatının neredeyse tamamını Türkoloji'ye adayan 63 yaşındaki Vera Feonova, hayatını kaybetti. 
     Moskova Üniversitesi Şarkiyat bölümünden mezun olduktan sonra Sovyet Yazarlar Birliği'nde tek başına Türk Masası'nı kuran Feonova, N zım Hikmet'ten Fazıl Hüsnü Dağlarca'ya, Aziz Nesin'den Oğuz Atay'a, Sabahattin Ali'den Latife Tekin ve Orhan Pamuk'a pek çok Türk yazarın eserlerini Rusçaya çevirmişti. Ölümünden önce son söyleşisini Milliyet'le yapan Feonova, Dağlarca için, "Avrupa dillerinden birinde yazsaydı Nobel alırdı" demişti. 
     En ünlü Türkologlardan Feonova, son olarak Rusçaya çevirdiği Pamuk'un 'Kara Kitap' ve 'Benim Adım Kırmızı' romanlarıyla 'en iyi çeviri' ödülü almıştı. Feonova, Türkçenin yetersiz olduğu eleştirilerine de tepki göstererek, "Ne mutlu Türkçe bilene. Ana dilim Türkçe olsaydı yazar olmak isterdim" derdi. 
     

</TEXT>
</DOC>
