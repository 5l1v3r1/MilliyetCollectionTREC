<DOC>
<DOCNO> 198976 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/01/son/sondun08.html </URL>
<DATE> 2003/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Washington Post "Türk mühendisin bırakılması Karzai'nin zaferi" 
</HEADLINE>
<TEXT>

     The Washington Post gazetesi, Taliban'ın esir aldığı Türk mühendis Hasan Önal'ın serbest bırakılmasının, Afganistan Devlet Başkanı Hamid Karzai için bir ''siyasi zafer'' olduğunu savundu. 
     Gazetenin Kabil çıkışlı haberinde, Önal'ın serbest bırakılması için Karzai'nin sabırlı müzakerelerin savunucusu olduğu ve karşılık olarak istenen 6 Taliban esirini vermediği belirtildi. Ancak haberde, Taliban hareketi sözcüsü haber ajanslarına, Önal'ın serbest bırakılmasının, Ramazan Bayramı dolayısıyla yeni Afgan hükümetinin, birçok Taliban esirini serbest bırakmasının karşılığı olduğunu söylediği hatırlatıldı. Ancak serbest bırakılanlar arasında, Taliban'ın talep ettiği 6 esirin bulunmadığı kaydedildi. 
     Washington Post, Taliban'ın, bir kez kaçmaya teşebbüs eden, ancak yakalanan Önal'a kötü muamelede bulunmadığını yazdı. 
     Gazeteye göre, Önal'ın serbest bırakılması müzakerelerini yürüten Gazne valisi Han Halid, Türk mühendisi kaçıranların lideri Rozi Han'ın, ''Ramazan Bayramı olduğu için ve Önal Müslüman olduğu için'' bıraktığını söylediğini aktardı. 
     
</TEXT>
</DOC>
