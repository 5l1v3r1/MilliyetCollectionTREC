<DOC>
<DOCNO> 174496 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/08/son/soneko36.html </URL>
<DATE> 2003/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Koç Finansal Hizmetlerde yeniden yapılanma... 
</HEADLINE>
<TEXT>

     Koçbank A.Ş. Yönetim Kurulu Başkanlığına Dr. Rüşdü Saracoğlu atandı. 
     Koçbank'tan yapılan açıklamaya göre, Koç Finansal Hizmetler A.Ş yönetimindeki yeniden yapılanma sonucunda, Koçbank Genel Müdürlüğü'ne Koç Finansal Hizmetler A.Ş. CEO'luğu görevini sürdürmekte olan Kemal Kaya, Koçbank Görevli Yönetim Kurulu Üyeliğine ise Halil Ergür atandı. 
     Açıklamada, Koçbank Yönetim Kurulu Başkan Vekili Roberto Nicastro'nun, başka bir göreve atanmış olması nedeniyle, Koçbank Yönetim Kurulu Üyeliğinden istifa ettiği ve yerine Paolo Fiorentino'nun seçildiği, Koçbank Yönetim Kurulu üyesi Danilo Danileis'in emeklilik nedeniyle görevinden ayrıldığı ve yerine Guiseppe Vovk'ın seçildiği bildirildi. 
     
</TEXT>
</DOC>
