<DOC>
<DOCNO> 165090 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/24/yasam/yas04.html </URL>
<DATE> 2003/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Ladin'in şakası yetti 
</HEADLINE>
<TEXT>

     NEVSAL ELEVLİ Londra 

     İngiltere Veliaht Prensi William'ın önceki gün yapılan 21'inci yaş günü partisine, 11 Eylül saldırıları da dahil dünya çapında birçok kanlı terör eyleminden sorumlu tutulan 'Usame Bin Ladin'in kılığında giren bir kişi heyecan yarattı. Daha sonra profesyonel komedyen Aaron Barschak olduğu anlaşılan sahte 'Ladin'in, Prens'in yanına kadar yaklaşması ve hatta teşekkür konuşmasını yaparken mikrofonunu elinden alması, Kraliyet ailesi mensupları için alınan güvenlik önlemleri hakkında ciddi şüpheler yarattı. 
     İngiliz basını, Barschak'ın yaptığı sadece bir şaka da olsa, onun yerinde gerçek bir teröristin olması halinde durumun ne kadar vahim bir noktaya gelebileceğine dikkat çekti. Partiye gölge düşüren olayın Prensi de öfkelendirdiği bilidirildi. Komedyen Barschak ise tutuklandıktan sonra kefaletle serbest bırakıldı. 
     

</TEXT>
</DOC>
