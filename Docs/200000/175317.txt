<DOC>
<DOCNO> 175317 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/12/son/sontur07.html </URL>
<DATE> 2003/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya sıcaktan kavruluyor... İşte ölçülen en yüksek sıcaklıklar 
</HEADLINE>
<TEXT>

     Dünyada son günlerde kaydedilen aşırı sıcaklar yaşamı olumsuz etkilerken, şimdiye kadar en yüksek hava sıcaklığının 13 Eylül 1922'de Libya'nın El Aziziye kentinde 57 derece olarak kaydedildiği bildirildi. 
     Meteoroloji Genel Müdürlüğü'nün internet sitesindeki verilerine göre, yeryüzünde şimdiye kadar ölçülen en yüksek hava sıcaklığı Afrika kıtasında gerçekleşti. El Aziziye'de, 13 Eylül 1922'de, 57 derece olarak ölçülen hava sıcaklığı yeryüzünde yaşanan en yüksek sıcaklık olarak kayıtlarda yer aldı. 
     Avrupa'da ise en yüksek hava sıcaklığı İspanya'nın Sevilla kentinde 4 Ağustos 1881'de 50 derece olarak kaydedildi. 
     Amerika kıtasında, şimdiye kadar ölçülen en yüksek hava sıcaklığı 56.6 derece olurken, Asya'da .8, Avustralya'da .3, Antarktika'da 15 derece olarak ölçüldü. 
     Şimdiye kadar ölçülen en düşük hava sıcaklığı da sıfırın altında 89.2 derece ile 21 Temmuz 1983'de Antarktika'da görüldü. 
     
</TEXT>
</DOC>
