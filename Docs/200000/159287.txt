<DOC>
<DOCNO> 159287 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/27/son/sonspo15.html </URL>
<DATE> 2003/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
İlhan Cavcav 'Yılın Spor Adamı' 
</HEADLINE>
<TEXT>

     Gençlerbirliği Kulübü Başkanı İlhan Cavcav, Yamantürk Ticaret Meslek Lisesi tarafından gerçekleştirilen ''2002 Yılının En Yamantürklüleri'' anketinde, ''yılın spor adamı'' seçildi. 
     Yamantürk Ticaret Meslek Lisesi'nde düzenlenen törende ödülünü, Okul Müdürü Ali Altuntaş'tan alan İlhan Cavcav, kırmızı-siyahlı kulübü 25 yılda, Avrupa'nın dahi imrenerek baktığı bir kulüp haline getirdiklerini söyledi. Cavcav daha sonra Okul Müdürü Altuntaş'a Gençlerbirliği'nin bir formasını ve rozetini hediye etti. 
     Bu arada ''yılın sporcusu'' ödülüne layık görülen Süreyya Ayhan, ''yılın takımı'' seçilen Ankaragücü, ''yılın teknik adamı'' seçilen Ersun Yanal, ''yılın futbolcusu'' seçilen Okan Koç ve ''yılın spor programı'' seçilen, ATV'de yayınlanan Bizim Stadyum programının yapımcısı ve sunucusu Faik Çetiner, ödül töreninde yer almadı. 
     
</TEXT>
</DOC>
