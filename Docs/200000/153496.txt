<DOC>
<DOCNO> 153496 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/30/son/soneko14.html </URL>
<DATE> 2003/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa birinci seansı 129 puanlık artışla tamamladı... 
</HEADLINE>
<TEXT>

     İstanbul Menkul Kıymetler Borsası İMKB Ulusal-100 Endeksi 1. seansı, 128.94 puan artışla 11,565.12 puandan tamamladı. Hisse senetlerinin ortalama değer artışı yüzde 1.13 oldu. 
     Seansa 7.35 puan artışla 11,443.53 puan seviyesinde başlayan endeks, seansın ilk yarısını 60.62 puan artışla 11,496.80 puandan geçti. 
     Endeks, önceki seans kapanış seviyesi olan 11,436.18 puanın altına inmezken, en yüksek değer olarak da 11,586.88 puana ulaştı. 
     Seans kapanışında mali endeks 224.89 puan artışla 13,620.35 puana, sanayi endeksi 57.03 puan artışla 12,095.76 puana, hizmetler endeksi 54.78 puan artışla 7,376.39 puana yükseldi. 
     Böylece önceki kapanışa göre mali grup hisseler ortalama yüzde 1.68, sanayi grubu hisseler ortalama yüzde 0.47 oranında, hizmetler grubu hisseler ortalama yüzde 0.75 oranında değer kazandı. 
     İşlem gören toplam 285 hissenin 216'sı değer kazandı, 17'si değer yitirdi, 52'sinin fiyatı değişmedi. 
     1. seansta Sabancı Holding, İş Bankası C , Yapı ve Kredi Bankası, Garanti Bankası ve Tüpraş, en yoğun işlem gören hisseler oldular. 
     Uzmanlar, 1. Seansta 11,500 direncine doğru yaşanan yükselişin ardından bu seviyede dengelenen endeksin, artan alım baskısı ile 11,600 seviyesine yaklaştığını kaydettiler. 
     Borsa uzmanları, MGK toplantısı sonucunda bağlı yükselişin daha da hızlanabileceğini ve kısa sürede 12,000 hedefinin gerçekleşebileceğini savunuyor. 
     




</TEXT>
</DOC>
