<DOC>
<DOCNO> 190687 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/23/son/sondun43.html </URL>
<DATE> 2003/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Bıçaklanarak öldürülen 10 aylık bebeğin katili babası mı 
</HEADLINE>
<TEXT>

     İngiltere'nin kuzeyindeki Carlisle'deki bir mağazada bıçaklandıktan sonra hastanede ölen 10 aylık bebeğin babasının cinayetle suçlandığı bildirildi. 
     Shahajan Kabir aldı 39 yaşındaki babanın bugün mahkemede cinayetle suçlanmasından sonra geçici olarak gözaltına alındığı belirtilirken, Kabir'in ayrıca bebeğin 20 yaşındaki annesi Lorna ile anneannesi Pauline'i de bıçaklamak ve yaralamakla suçlandığı kaydedildi. 
     Basındaki haberlerde ise kaçak göçmen olduğu belirtilen Kabir'in 31 Ekim'de yapılacak bir sonraki duruşmaya kadar tutuklu kalacağı belirtildi. 
     Muhammed adlı 10 aylık bebek dün boğazından bıçaklanmış ve kaldırıldığı hastanede ölmüştü. Annesi ise el ve kollarından yaralı olarak hastaneye kaldırılmıştı. 
     Muhammed bebeğin ölümünün bu sanayi kentinin sakinlerini şaşkınlığa uğrattığı ve insanların Muhammed'in öldürüldüğü yere çiçekler, kartlar ve oyuncak ayılar bıraktığı belirtiliyor. 
     
</TEXT>
</DOC>
