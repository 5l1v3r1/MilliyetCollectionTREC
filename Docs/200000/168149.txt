<DOC>
<DOCNO> 168149 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/09/ekonomi/eko08.html </URL>
<DATE> 2003/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk Telekom tahvilinden 500 milyon dolar bekleniyor 
</HEADLINE>
<TEXT>

Türk Telekom'un özelleştirilmesinde hisse senedine çevrilebilir tahvil imk nı getiriliyor 
     Özelleştirme yasa taslağıyla, Türk Telekom özelleştirmesinde kullanılmak üzere hisse senedine çevrilebilir tahvil imk nı getiriliyor. 
     Özelleştirme İdaresi Başkanlığı ÖİB yetkililerinden alınan bilgiye göre, Bakanlar Kurulu'nda bekleyen taslakta, imzalar tamamlanmak üzere. 
     Taslakta, T. Telekom'un özelleştirilmesine ilişkin, hisse senedine çevrilebilir tahvili kullanmaya imk n veren bir düzenleme yapılıyor. Burada T. Telekom hisselerini doğrudan satmak yerine tahvil satışa sunulurken, alıcı isterse T. Telekom özelleştirildiğinde bunu hisse senedine çevirebilecek. Başka bir deyişle yatırımcı, faizi ve vadesi belli olacak tahvili, T. Telekom özelleştirmesiyle birlikte piyasa fiyatı üzerinden hisse senedine çevirme imk nına sahip olacak. Bu yolla 200-500 milyon dolar arasında bir satışın gerçekleştirilebileceği belirtiliyor. 
     Öte yandan taslakla ikinci kez ihaleye çıkacak kuruluşlarda fiyat tek unsur olmaktan çıkarılıyor. Bu kuruluşlarda, yatırım, istihdam ve üretime yönelik projeleri olanlara öncelik tanınacak. Taslakla Milli Piyango'nun özelleştirilmesine imk n veren düzenlemeler de getiriliyor. 
     
Unakıtan özelleştirme için ABD'ye gitti      Maliye Bakanı Kemal Unakıtan, Türkiye ile ABD arasındaki ilişkilerin bir anda bozulacak ilişkilerden olmadığını belirterek, "Hassas olan problemler var, onlar da görüşmelerle giderilir" dedi. 
     ABD'de yatırımcılarla görüşeceğini bildiren Unakıtan, Türkiye'deki özelleştirmeyi ve Türk ekonomisini anlatacağını kaydetti. Unakıtan ile birlikte ÖİB Başkanı Metin Kilci de ABD'ye gitti. Unakıtan ve beraberindeki heyet New York ve Boston'da roadshowlara katılacak. Heyet cumartesi günü Türkiye'ye dönecek. 
     

</TEXT>
</DOC>
