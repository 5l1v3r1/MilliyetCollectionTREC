<DOC>
<DOCNO> 153942 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/02/yazar/guclu.html </URL>
<DATE> 2003/05/02/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Depremde neden önce okullar yıkılıyor 
</HEADLINE>
<TEXT>

     Bu bir tesadüf mü Kasıt mı, yoksa aymazlık mı Özellikle de yatılı okulların durumu Hemen hepsi kağıt kuleler gibi en ufak bir sarsıntıda yerle bir oluyor. 
     Yıkılan her okulun, yaşama veda eden her öğrencinin sorumlusu maalesef duyarsız siyasetçiler ve devletten başkası değil. Yüzde 60 - 70'e varan kırım ile ihale veren devlet, bunun böyle olacağını bilmiyor muydu Bu konuda tek kabahatli kapkaççı müteahitler mi Ya onların ağababası yerel politikacılar Ya çürük çarık binaları teslim alan Milli Eğitim bürokratları Onlara ne demeli .. 
     Bingöl, Doğu Anadolu Fay Hattı üzerinde yer alan ve 1971'de yine çok şiddetli deprem felaketi yaşayan bir kentimiz. Bu yüzden bu bölgeye yapılan okullarımızın en az 7.5, 8 şiddetinde bir depreme dayanacak şekilde inşa edilmeleri gerekirdi. Ama ne oldu Çelikköy Yatılı Bölge Okulu 6.4 şiddetindeki bir depremle enkaz yığınına dönüştü. 
     Bu kafa ile gidersek benzeri daha çok felaketler yaşarız. Ama yok eğer bir şeylerin değişmesini istiyor isek YÖK ve Milli Eğitim Bakanlığı, incir çekirdeğini doldurmayacak kısır tartışmaları bir yana bırakıp deprem bölgelerindeki öğrenim kurumlarını ciddi bir denetimden geçirmelidir. 
     Yalavo'da ilköğretim okulları, liseler, Kocaeli'de üniversite, Düzce'de öğrenci yurtları çok can aldı. Büyük maddi kayıplara neden oldu da ne oldu Hangi birinden hesap soruldu Bu vurdum duymazlık daha nereye kadar devam edecek .. 
     Milli Eğitim Bakanlığı işi gücü bıraktı, özel okulları nasıl kurtarırımın peşine düştü. Devlet olarak özel okullarda bedava öğrenci okutacakmış Böylesi yeni okul açmaktan daha ucuza geliyormuş... 
     Şimdi buna da mı karşı çıkıyorsun diyenler çıkabilir. Ama inanın ortaya atılan her proje bir ötekinden daha saçma sapan. 
     Eğer illa da özel okulculuğu teşvik etmek istiyorlar ise, ki teşvik edilmelidir, bu öyle bedava öğrenci okutmak ile olmaz. İndirirsiniz vergi oranlarını olur biter. 
     Ama amaç farklı ise o zaman işin rengi değişir. Bize gelen duyumlar imam hatip liselerinin orta bölümlerinin kapanması ve liseden mezun olanların üniversiteye kolay girememeleri nedeni ile neredeyse her ile üç - beş tane tarikat koleji açıldığı yönünde. Bu projenin amacı da o okullara devlet kasasından finansal destek sağlamak. Yine aynı şekilde öğrenci yurdu yaptıranlara vergi muafiyeti getirilmesi de bu yüzdenmiş. İmam hatip açığı bu şekilde kapatılıyor deniliyor... 
     Bakan Çelik sürekli yeni proje üretmekten, ortaya attığı projeleri hem iyi anlatamıyor hem de iyi savunamıyor. Bu yüzden de kendisine duyulan güven giderek azalıyor. Bunu önlemenin en iyi yolu ortaya somut çözümler koyması. AKP iktidarı 6. ayına girerken eğitimde cek, cak'ın ötesine geçemedi. Oysa ekonomide, dış politikada olumlu veya olumsuz çok daha aktif bir politika sergilendi... 
     Bir diğer proje ise ÖSS'nin yerine her sınıfın sonuna ÖSS'nin benzeri bir sınav getirilmesiymiş. Bu da daha önce defalarca tartışıldı. Ama uygulanamadı. Çünkü güvenilir bulunmadı. Dahası adayların üçte ikisi zaten mezun durumda... 
     Özetin özeti Eğitim ciddi iş. Ama nedense iktidarlar bunu ancak düştükten sonra anlıyor. Ecevit ve daha önceki başbakanlarda hep bunu gördük. Erdoğan'ın eğitime el atma zamanı geldi de geçiyor .. 
     
     





</TEXT>
</DOC>
