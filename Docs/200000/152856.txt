<DOC>
<DOCNO> 152856 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/28/astro/index.html </URL>
<DATE> 2003/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İyimser enerjiler 
</HEADLINE>
<TEXT>

     Bugün gökyüzündeki ateş elementinin heyecanından ve iyimserliğinden yararlanmaya bakalım. Koç burcundaki Ay hemen harekete geçmek isteyen bir potansiyele işaret ediyor. Koç'lar şanslı bir gündeler. Kişisel konularda yeni başlangıçlar yapabilecekler. Olayları yönlendirmek kolay, aşkta da mutluluk var. Boğa'lar süregelen işleri tamamlama yoluna gitmeliler. Bu arada geçmişte yaptıkları işlerin karşılığını da görebilirler. Elde olmayan bazı beklemelere dikkat. İkizler sosyal konularda başarılı bir gününde. Özellikle akşam dostluklar, grup çalışmaları güzel fırsatlar getirecek. Yapıcı değerlendirmeye bakmalılar. Yengeç'ler için haftanın ilk günü yoğun ve canlı geçecek. Üstlerle ilişkilerde şans ve fırsatlar var ama bu arada sürprizlere de açık olmalılar. Aslan bugün rahat ve kendinden emin. Bu arada eğitim, hareket ve yabancılarla ilgili konularda da sevindirici haberler mümkün. Başak'lar ortaklaşa konulardan fayda sağlayabilecekler. Borç alacak konularında da rahatlama söz konusu olabilir. Eşin ya da ortağın para durumu da öne çıkabilir. 
     Terazi'ler yakın beraberlikler, duygusal konular açısından canlı bir gündeler. Eğer biraz esnek davranır, tolerans da gösterirlerse her şey daha rahat olacak. Ortaklaşa kazançlar mümkün. Akrep'ler günlük işlere, detaylara önem vermeliler. Uzun saatler çalışma sonunda verimli bir iş çıkarmak mümkün olacak. Yay'lar bugün özgürler ve hayattan daha fazla keyif duyabilirler. Yaratıcı konular onlara akıcı enerjiler kazandırmakta ama büyük risklere girmemeliler. Oğlak'lar hareketli ama bir o kadar da yorucu bir gündeler. Ev ve yakınlar için yapılan harcamalar bütçelerini zorlayabilir ama evle ilgili olumlu adımlar da söz konusu. Kova'lar alacakları haberlere sevinebilirler. Duygusal alanda hareket ve bolca konuşma söz konusu. Bu arada aynı anda pek çok işi tamamlamak gerekecek. Balık'lar parasal alanda şanslı olmakla birlikte harcamalarını dengede tutmalılar. İyimserlikleri yüzünden cüzdanlarının boşaldığına tanık olabilirler. 
     


            Faks 287 74 37 
      




</TEXT>
</DOC>
