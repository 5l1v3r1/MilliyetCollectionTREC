<DOC>
<DOCNO> 184450 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/25/magazin/mag01.html </URL>
<DATE> 2003/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Kınalı Kar'ın sonu seyirciden 
</HEADLINE>
<TEXT>

   Pazartesi günlerinin en çok izlenen dizisinin sonuna sizler karar vereceksiniz 
      BİRSEN ALTUNTAŞ 
   
   KANAL D'NİN ilgiyle izlenen dizisi Kınalı Kar'ın finalini seyirci belirleyecek. Başrollerini Emrah ile Özlem Conker'in paylaştığı dizinin yapımcısı Osman Yağmurdereli, şöyle konuştu "Dizimizin senaristleri Gamze Özer ve Özgür Evren Heptürk, hik yeyi çok güzel yazıyor ama ben her zaman seyircinin isteğinin bu konuda çok belirleyici olması gerektiğini düşünüyorum. Bu yüzden yagmurajans.com.tr adresli internet sitemizde 'Sonumuz ne olacak ' başlıklı bir ankete yer verdik." 
   
   4 bin mail geldi 
   ŞİMDİYE kadar 4 bin kişinin katıldığı ankette, "Nazar ve Ali Öğretmen evlensin, hasret bitsin, Cabbar ve Hanım ölsün" diyenler, hatta uzun uzun yorumlar yapanlar çoğunlukta... Sitede "Kim, kiminle, ne tür yapımda oynasın " başlıklı bir anket de var. Bu ankette de Emrah, Murat Başoğlu, Memet Ali Alabora, Mehmet Aslantuğ ve Mehmet Ali Erbil'e karşı Arzum Onan, Nurseli İdiz, Özlem Conker, Betül Şahin ve Doğa Rutkay'ın isimleri sıralanıyor. Bu ankette de Özlem Conker ve Emrah ikilisini, Mehmet Aslantuğ - Arzum Onan çifti takip ediyor. 
   
   
</TEXT>
</DOC>
