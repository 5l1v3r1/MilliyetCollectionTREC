<DOC>
<DOCNO> 195625 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/15/ekonomi/eko07.html </URL>
<DATE> 2003/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Cepte lisanslar birleşiyor 
</HEADLINE>
<TEXT>

   
   Telekomünikasyon Kurumu, birleşmelerine izin verdiği Aycell ve Aria'nın mevcut GSM lisanslarının geri alınarak yeni ve tek bir lisans verilmesini kararlaştırdı. Kurum, dün yaptığı toplantıda birleşmelerinde sakınca görmediği Aria ve Aycell'e, birleşmenin hangi koşullarda gerçekleşeceğine ilişkin bir yönetmelik önerisi gönderdi. Kurumdan bir yetkili, Aycell ve Aria'nın lisanslarının mevcut GSM 1800 lisanslarının geri alınacağını, birleşmeyi sağlamak üzere kurulan TTI şirketine yeni bir lisans verileceğini ve şirketle yeni bir imtiyaz sözleşmesi imzalanacağını kaydetti. 
   
   Tek hat 
   Yetkili, 0505 arama koduyla faaliyet gösteren Aycell ile 0555 arama kodunu kullanan Aria'nın birleşmesinin ardından altı ay içerisinde arama kodunun tek bir numaraya indirileceğini söyledi. Kurum yetkilisi, birleşme sonrası oluşacak şirkete 300 milyon dolar aktarılmasını da öngören Bakanlar Kurulu prensip kararının bağlayıcılığı ve hukuki geçerliliği konusunda Danıştay'dan istedikleri görüşün henüz bildirmediğini kaydetti. 
   
   
</TEXT>
</DOC>
