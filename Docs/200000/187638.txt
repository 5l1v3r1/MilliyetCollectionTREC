<DOC>
<DOCNO> 187638 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/10/ekonomi/eko11.html </URL>
<DATE> 2003/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Milli Piyango'ya iptal başvurusu 
</HEADLINE>
<TEXT>

   ANKARA Milliyet 
   
   CHP, Milli Piyango İdaresi'nin özelleştirilmesini öngören yasanın bazı maddelerinin iptali ve yürürlüklerinin durdurulması istemiyle Anayasa Mahkemesi'ne başvurdu. 
   CHP Grup Başkanvekilleri Ali Topuz ile Kemal Anadol düzenledikleri basın toplantısında, Milli Piyango İdaresi'nin özelleştirilmesine ilişkin yasa ile çalışanların özlük haklarının geriye götürüldüğünü, bunun Anayasa'ya aykırı olduğunu bildirdi. Topuz, yasanın Özelleştirme Yüksek Kurulu'na kurumun hak, alacak ve borçları konusunda karar verme yetkisi tanınmasında da Anayasa aykırılık bulunduğunu ifade etti. 
   Milli Piyango İdaresi'nin özelleştirilmesine ilişkin yasanın iptali istemiyle birlikte, bu yasama döneminde Anayasa Mahkemesi'ne yaptıkları iptal başvurularının sayısının 14'e yükseldiğini söylediler. 
   
   
   
</TEXT>
</DOC>
