<DOC>
<DOCNO> 152247 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/25/spor/spo03.html </URL>
<DATE> 2003/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
ÖZGÜR ÇOCUK 
</HEADLINE>
<TEXT>

Galatasaray'da Revivo'nun, Adana maçını beklemeden İsrail'e gitmesi keyifleri kaçırdı. Sözleşmede milli maçları bağlayıcı bir şart bulunmadığı iddia edildi 
     Rica üzerine gitti 
     SÜPER Lig'de kritik bir dönemece giren Galatasaray'da Revivo şaşkınlığı yaşanıyor. Beklenen çıkışı yapamayan tecrübeli futbolcunun, Adanaspor maçı öncesinde milli maç için ülkesine gitmesi şaşkınlık yarattı. İsrailli yetkililerin Kıbrıs Rum Kesimi ile oynanacak karşılaşma öncesinde Fatih Terim'i aradığı ve Revivo'nun gönderilmesini rica ettiği vurgulandı. 
     
     Sözleşmesinde yok 
     REVİVO'NUN davranışının yönetimi de rahatsız ettiği vurgulandı. Ancak yapılan sözleşmede, İsrailli futbolcunun milli maçlara gitmesi konusunda herhangi bir bağlayıcı maddenin olmadığı öğrenildi. Terim'in, Revivo'ya zor durumda kalmaması için bir kaç gün önceden ülkesine gitmesi için izin vermesi ise futbolcuyu kazanma adına atılan bir adım olarak değerlendirildi. 
     
'Anayasa değişmez'      İkinci Başkan Ali Dürüst, Nouma olayını yorumladı, "Köklü kulüplerde adımlar her zaman net atılır" dedi 
     FLORYA'DA basın toplantısı düzenleyen Ali Dürüst, gündemdeki konularla ilgili olarak çarpıcı yorumlar yaptı. Dürüst, Nouma'nın gönderilmesi olayına değinerek, "Biz bu tür yorumlara girmemeye özen gösterdik, şimdi de girmiyoruz. Beşiktaş Yönetimi bir karar almıştır, hayırlı olsun. Kulüplerin idari olarak yönetimi anayasa ile paraleldir" diye konuştu. 
     LUCESCU'NUN hakemler konusunda isyan etmesine de değinen Dürüst, "Bu konuda yorum yapmam" dedi. Dürüst sözlerini şöyle sürdürdü "Lucescu, Beşiktaş'ın başında ve hakkını tabii ki koruyacak. Galatasaray'da iken hakkını koruyup korumadığını anlamak için arşivlere bakmak lazım. Bizim hakemler konusunda bir tercihimiz yok. Zaman zaman serzenişte bulunmuştuk." 
     
Krediler Aslan'dan      GALATASARAY ile Vakıfbank arasında yapılan anlaşma sonrasında hazırlanan "Galatasaray Kredi Kartı" tanıtımı Florya'da yapıldı. Vakıfbank Genel Müdürü Ahmet Kaçar ve Başkan Özhan Canaydın taraftar kartını medyaya tanıttı. Futbolcular adlarına hazırlanan kartları alırken Canaydın'ın elini öptü. 
     
Batista oynamıyor      CİM - BOM, Adanaspor ile oynayacağı maçın hazırlıklarını sürdürürken Berkant'ın yanısıra Batista'nın da bu karşılaşmada forma giymeyeceği açıklandı. Brezilyalı futbolcunun uyluk adalesinde yaralanma olduğu belirtildi. Bülent Korkmaz ile Ümit Davala'nın ise durumlarının düzeldiği öğrenildi. 
     
Ümit Karan'dan 1 yıllık imza      LİGİN ikinci yarısında attığı gollerle Cim - Bom'u sırtlayan Ümit Karan, Sarı - Kırmızılı kulüple nikah tazeledi. Yöneticilerle görüşen tecrübeli futbolcunun 1 yıllık obsiyonunu hayata geçirdiği öğrenildi. Ümit Karan'ın alacağı ücret konusunda herhangi bir açıklama yapılmadı. Yönetimin iç transferde sözleşmesi sona eren isimlerle sezon sonu gelmeden masaya oturacağı öğrenildi. 
     
Yönetimden tepki      GALATASARAY yönetimi, Fatih Terim'in, kimi köşe yazarları tarafından maksatlı bir biçimde tartışma içine çekilmeye çalışıldığı iddiasında bulundu. Kulübün resmi internet sitesi www.galatasaray.org'da yapılan açıklamada "Galatasaray, başkanı, hocası, teknik kadrosu ve futbolcusuyla, sahada sürdürdüğü mücadelesine ve hedefine yoğunlaşmışken, enerjisini başka alanlara çekecek bu tür provokasyonlara alet olmamaya kararlıdır" denildi. 
     


SPOR 



























</TEXT>
</DOC>
