<DOC>
<DOCNO> 165784 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/27/yazar/asik.html </URL>
<DATE> 2003/06/27/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Ah güzel İzmir 
</HEADLINE>
<TEXT>

     İzmir Büyükşehir Belediyesi Türkiye'de pek az belediyenin el attığı bir eğitim hamlesine de girişmiş. Milli Eğitim'in de desteğiyle liselerin birinci sınıflarında kent kültürü dersleri düzenliyor. Geçen dönem lise birinci sınıflara 5 hafta uygulanmış. Bu yıl artırılması düşünülüyor... 
     İzmir Kent Müzesi de bu yılın sonuna doğru hizmete girecek. 
     Belediye Başkanı Ahmet Priştina İzmir'de "yaşadığı kenti tanıyan ve seven bir nesil yetiştirmeyi amaçladıklarını" söylüyor. Darısı diğer illere... 
     
     Saddam'dan vazgeçtik, bugüne kadar dublörlerinden birini bile yakalayamadılar. 
Akif Kökçe 

     Asker sayısını 100.000 indirip imam sayısını 15.000 artırarak rejimini korumayı deneyen ilginç bir ülkeyiz... 
Arman Salepçi 

Günün bilmecesi      Altındaki otomobille devamlı aynı hızda gidiyorsun. Sağ tarafın uçurum. Sol tarafında bir itfaiye arabası seninle aynı hızda aynı yöne doğru yol alıyor. Önünde senin otomobilinden daha büyük bir at gidiyor. Arkanda ise bir helikopter alçaktan ve yolun hemen üzerinde uçuyor. Bunlar da seninle aynı hızda ve aynı yöne doğru gidiyorlar. Kurtulmak için ne yaparsın 
     CEVAP Atlıkarınca durunca inersin. 
     
     Nasıl kafa sayısı kadar düşünce çeşidi varsa kalp sayısı kadar sevgi çeşidi vardır. Tolstoy 
Faruk Gürler Paşa...      Talat Halman'ın rahmetli Orgeneral Faruk Gürler'le ilgili bir anısını naklettik geçenlerde... Paşa, tören kıtasındaki bir ere "Nedir bu halin " diye sormuş, er de "Sen kendi haline baksana" diye karşılık vermişti. Kimi okurlarımız bu öyküyle Faruk Gürler Paşa'nın ruhuna saygısızlık edildiğini söylediler. Bu olayın sütunumuzda yer almasını eleştirdiler. Oysa olay sadece benzersiz ve sıra dışı niteliği yüzünden sütunumuzda yer almıştı. Ne anılarda saygın bir asker olarak yaşayan Gürler Paşa'ya olan saygıyı azaltır, ne bizim böyle bir amacımız olabilir. Saygıyla... 
     
AB'ye uyar mı      AKP iktidarının az zamanda çok işler başardığını Ümit Zileli'nin Cumhuriyet'te verdiği listeden de anlıyoruz... Okuyalım 

</TEXT>
</DOC>
