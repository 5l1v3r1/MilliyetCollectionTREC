<DOC>
<DOCNO> 199374 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/03/ekonomi/eko01.html </URL>
<DATE> 2003/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Cepte ve uçak biletinde deprem vergisi kalkıyor 
</HEADLINE>
<TEXT>

   Vergi kanunlarında değişiklik yapan tasarıyla, cep telefonu aboneliği 16 milyon lira ve uçak biletlerinden 7 milyon lira alınan Özel İşlem Vergisi kaldırılıyor 
   
   Çeşitli vergi kanunlarında değişiklik yapan vergi paketine yönelik çalışmalar tamamlandı. 
   Yeni vergi paketi ile birlikte Özel İşlem ve Özel İletişim vergileri kalıcı hale gelecek. Bazı vergiler, Harçlar Kanunu içine alınacak. Vergi beyannameleri ile sigorta bildirimlerindeki Özel İşlem Vergisi ise Damga Vergisi Kanunu kapsamına girecek. 
   Yeni düzenleme ile uçak biletleri ve cep telefonu aboneliği sırasında alınan Özel İşlem Vergisinin uygulamadan kaldırılması düşünülüyor. Özel İletişim vergileri ise ya Özel Tüketim Vergisi içinde alınacak ya da özel bir düzenleme olarak uygulamada kalacak. 
   Özel İşlem ve Özel İletişim vergileri 1999 daki Marmara depremi sonrasında geçici olarak getirilmişti. AKP hükümeti 2002'de bu vergileri 2003 ile sınırlı olmak üzere uzatmıştı. Özel İletişim Vergisi halen cep telefonu faturalarından konuşma ücretinin yüzde 25'i alınıyor. Özel İşlem Vergisi cep telefonu aboneliği abonelik tahsisi sırasında 16 milyon lira , uçak biletleri her bir bilet için 7 milyon, dönüşlü biletler için 14 milyon lira , tapu işlemleri 25 milyon , beyannameler ve SSK bildirgeleri 6 milyon , gümrük beyannameleri 15 milyon , silah taşıma ve bulundurma vesikaları 200 milyon , avcılık tezkereleri 100 milyon ve şans oyunlarından kesiliyor. 
   Bir başka düzenleme ile de bankacılık işlemlerinden damga vergisi alınması son bulacak. 
   Öte yandan Özel Tüketim Vergisi'nde alkollü içkilerden sonra sigarada da maktu vergilemeye gidilmesi planlanıyor. Gelirler Genel Müdürlüğü, bu konudaki çalışmaları da sürdürüyor. 
   
   Motor sınıflaması 
   Yeni sistemde motorlu taşıtlarla ilgili ağırlık ve yaş sınıflandırmasına, motor silindir hacmi ayrımı da eklenecek. Buna göre, otomobillerin vergilemesinde üçlü bir sınıflandırmaya geçilecek. Otomobillerde 950 kg ve altı, 951 - 1200, 1201 - 1600, 1601 - 1800 ile 1801 ve üstü ağırlık sınıflandırması yeni dönemde de uygulamada kalacak. Otomobiller yeni sistemde halen uygulamada olan 1 - 3 yaş, 4 - 6 yaş gibi yaş sınıflandırmasına da tabi olacak. 
   Yeni modelde bunlardan farklı olarak her ağırlık grubu için beş ayrı motor silindir hacmi ayrımı gelecek. Otomobiller, motor silindir hacimlerine göre 1600 cc ve altı, 1601 - 2000 arası, 2001 - 2500 arası, 2501-3000 arası ve 3001 ve üstü şeklinde ayrı ayrı vergilemeye tabi tutulacak. 
   
   Dekontunu gösterenden ek vergi düşülecek    Anayasa Mahkemesi'nce iptal edilen Ek Motorlu Taşıtlar Vergisi'nin 2004 yılı vergilerinden mahsubu da taslakta yer alıyor. 
   Düzenlemeye göre, bu yıl Ek Motorlu Taşıtlar Vergisi ödeyenlere yönelik mahsup işlemi otomatik olarak yapılacak. Mahsup işlemi şöyle geçekleştirilecek 
   Bu yıl 177 milyon lira Motorlu Taşıtlar Vergisi ödeyen üç yaşına kadar olan 1600 cc gücündeki bir otomobilin 2004 yılı vergisi yüzde 40 artışla 250 milyon liraya çıkacak.Ek Motorlu Taşıtlar Vergisi'nin iki taksidini de yatıranlar, ocakta vergi ödemesinde bulunmayacak.Kalan kısım ise temmuz ayındaki vergiden mahsup edilecek.2004 yılının toplam vergisi, Ek Motorlu Taşıt Vergisi'nden fazla ise bu durumda temmuz ayında aradaki fark, vergi daireleri ya da ilgili bankalara yatırılarak, Motorlu Taşıtlar Vergisi yükümlülüğü tamamlanmış olacak.Verginin bir taksidini yatıraların Ek Moturlu Taşıt Vergisi, 2004 yılı Motorlu Taşıt Vergisi birinci taksidinden düşülecek.2003 yılında vergisini ödemiş ancak otomobillerini satmış olanlara Ek Motorlu Taşıt vergisi nakit olarak geri verilecek.Mahsuplaşma için banka dekontu ile vergi ödemelerinin yapıldığı banka şubelerine başvuru yapılacak.Dekontlarını kaybetmiş olanlar Nakil Vasıtaları Vergi Dairelerine başvurarak mahsuplaşma işlemini yapacak.Maliye Bakanlığı bu konuda yayınlayacağı iç genelgeyle uygulamanın esaslarnı belirleyecek. 
   
   Taşıt pulu 10 milyara kadar çıkacak    Motorlu Taşıtlar Vergisi'nde taşıt pulu ağırlık ve yaş sınıflandırmasına, motor silindir hacmi ayrımı da eklenecek. 
   Her ağırlık grubu için beş ayrı motor silindir hacmi ayrımı gelecek. 
   Yeni sistemde "zellikle lüks otomobillerin daha yüksek tutarda vergilendirilmesi sağlanıyor. 
   Otomobiller, motor silindir hacimlerine g"re 1600 cc ve altı, 1601 - 2000 arası, 2001 - 2500 arası, 2501 - 3000 arası ve 3001 ve üstü şeklinde ayrı ayrı vergilemeye tabi tutulacak. 
   Motorlu Taşıtlar Vergisi'nin yeni yılda yeniden değerleme oranı ile yüzde 40 artması bekleniyor. Buna g"re 
   1 - 3 yaş grubunda 951 kilogramın altında ağırlığa sahip, 1600 cc'ye kadar otomobillerin vergisi 250 milyon lira, 
   1 - 3 yaş grubunda 951- 1 200 kilogram, 1600 cc'ye kadar otomobillerin vergisi 380 milyon lira, 
   1 - 3 yaş grubunda, ağırlığı 1801 ve üstü, 3001 cc ve üstü otomobillerin vergisi 10 milyar 136 milyon lira olacak. 
   
   Bu gruptaki otomobil sahiplerinin bu yıl "dedikleri vergi tutarı 270 milyon 650 bin liraydı. 
   
   Maliye Bakanlığı yetkilileri, s"z konusu tutarların taslak çalışmaları sırasında değişebileceğine de dikkat çekiyor. 
   
   
</TEXT>
</DOC>
