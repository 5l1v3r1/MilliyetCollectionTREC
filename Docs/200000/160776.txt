<DOC>
<DOCNO> 160776 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/03/son/soneko08.html </URL>
<DATE> 2003/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Marmaris Martı, banka borçlarını yeniden yapılandırdı... 
</HEADLINE>
<TEXT>

     İşadamı Halit Narin'in hissedarı olduğu Marmaris Martı Otel İşletmeleri A.Ş., banka borçlarını yeniden yapılandırdı. 
     Marmaris Martı Otel İşletmeleri A.Ş.'den Borsa'ya gönderilen açıklamada, Marmaris Martı'nın kullanmakta olduğu toplam 9.7 milyon dolarlık banka kredileri için Koçbank ile yapılan protokol kapsamında, nihai vadesi 2007 yılı sonu olmak üzere yeni ödeme planı oluşturulduğu bildirildi. 
     Açıklamada, böylece kısa vadeli olan kredilerin tamamının, vadesinin 2007 yılı sonunda bitecek şekilde yeniden yapılandırıldığı, şirketin kısa vadeli borçlarının bu sayede orta vadeye yayılmasının sağlandığı belirtildi. 
     Yapılan protokolle oluşan yeni vade yapısının, faiz ve kur farkı giderlerinin şirketin mali tabloları üzerinde olumlu etki yaratacağının öngörüldüğü bildirildi. 
     
</TEXT>
</DOC>
