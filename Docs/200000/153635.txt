<DOC>
<DOCNO> 153635 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/01/guncel/gun07.html </URL>
<DATE> 2003/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Kahramanı travesti 
</HEADLINE>
<TEXT>

Mehmet Murat Somer'in "Hop - Çiki - Yaya Polisiyesi"serisinin ilk kitabı "Peygamberler Cinayeti" önümüzdeki hafta çıkıyor 
     Nedir "Hop - Çiki - Yaya Polisiyesi" 
     Başrolünde bir travesti olan 5 kitaplık bir polisiye dizi. Prototip ve ideal bir travesti kahraman yarattım. Pek çok meziyeti var klasik müzikten anlıyor, aikido yapıyor. Kültürü de oldukça yüksek, bir kulübün ortağı, aynı zamanda bir bilgisayar firmasında hacker olarak danışman. Hayattan keyif alıyor ve zavallılıktan değil, seçim sonrası travesti. 
     
Dizinin diğer kitapları ne durumda 
     Üçü bitti, dördüncüsünün üzerinde çalışıyorum. Aslında bunların hik yesi iki sene öncesine dayanıyor. Daha önce iki yayınevince reddedildiler. 
     
Neden 
     Yayınevlerinden biri, kitaplardan bir tanesinin varolan politik partilerden birini çağrıştırdığını, bunların sorun olacağından korktuklarını söylediler. Diğeri için, - ki o "Peygamber Cinayetleri"dir - aman dincileri üzerimize çekmeyelim dediler. Alttan alta galiba repertuvarlarında beş tane travesti kitabını yan yana istemediler. 
     
"Peygamber Cinayetleri"nin, insanların bazı hayatları bilmeyi reddetmelerine bir göndermesi var mı 
     Kesinlikle. Kitabın, travesti denilince ilk akla gelenlerin haricinde bir travesti hayatı olabileceği ve bu travesti hayatına pek çok kişinin özeneceği, gıpta edebileceği gibi bir bakış açısı var. 
     
Sizin polisiyeniz, travestilerin dünyalarını anlatmak için bir araç mı 
     Polisiyeyi çok seviyorum. Üstelik de polisiyenin aritmetiğe dayalı olduğunu düşünüyorum benim de matematik kafam vardır. Ama türünün polisiye olması bir araç. Amaç, farklı bir prototipi sunmak. 
     
"Peygamber Cinayetleri"nde neredeyse hiç kadın yok. Kahramanın adı da... 
     Bu kitap, isimleri peygamber adlarını çağrıştıran travestilerin ölümlerini anlatıyor. Ee, pek kadın peygamber de yok ortalıkta... Karakterin adı, son kitapta olacak. Beşinci kitapta ben de varım. Kurbanlardan biri olacağım. Yazarın kurban olması hoş olabilir. 
     
Türk polisiyesi ile aranız nasıl 
     Türkiye'de polisiye deyince, özellikle de organize suçlar söz konusu olunca hemen çok ciddi havalara giriliyor. Sanki dünyanın en ciddi ve araştırmacı kitabı gibi. Polisiye hafif de olabilir. Mesela Celil Oker'in polisiyeleri bence eğlenceli, daha da eğlenceli olabilir hatta. Ahmet Ümit'inkileri ise çok tatsız buluyorum. Polisiye kurgusundan dolayı değil, anlatımı kuru geliyor. Oysa polisiye köpük gibi köpürebilecek bir şey. 
     
Peygamber Cinayetleri Mehmet Murat Somer İletişim Yayınları 
     
     


GÜNCEL 
















</TEXT>
</DOC>
