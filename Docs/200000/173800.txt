<DOC>
<DOCNO> 173800 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/05/son/sontur11.html </URL>
<DATE> 2003/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakanlık'taki Irak zirvesi sona erdi... 
</HEADLINE>
<TEXT>

     Başbakanlık'ta, Başbakan Recep Tayyip Erdoğan'ın başkanlığında yapılan Irak konusunun ele alındığı zirve toplantısı sona erdi. 
     Toplantıya, Erdoğan'ın yanı sıra Genelkurmay Başkanı Orgeneral Hilmi Özkök, Dışişleri Bakanı ve Başbakan Yardımcısı Abdullah Gül, Milli Savunma Bakanı Vecdi Gönül, İçişleri Bakanı Abdulkadir Aksu, MİT Müsteşarı Şenkal Atasagun ile Dışişleri Bakanlığı Müsteşarı Uğur Ziyal katıldı. 
     Saat 10.15'te başlayan ve 1 saat 30 dakika süren toplantıda, Irak'la ilgili gelişmelerin yanı sıra Topluma Kazandırma Yasası ile iç ve dış güvenlik konularının da değerlendirildiği belirtildi. 
     Bu arada, toplantı sürerken, AK Parti Kurucular Kurulu üyesi ve Genel Başkan Danışmanı Cüneyd Zapsu'nun Başbakanlık binasına girdiği görüldü. 
     
</TEXT>
</DOC>
