<DOC>
<DOCNO> 196009 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/17/siyaset/siy08.html </URL>
<DATE> 2003/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İthalatta gümrük vergisi olmayacak 
</HEADLINE>
<TEXT>

   
   Özel okullarla ilgili bazı düzenlemeler ise şöyle "Okullar, ilk 5 yıl gelir ve kurumlar vergisinden muaf tutulacak. Bakanlık okullardan hizmet satın alabilecek. Öğrencilerin ücretlerinin bir kısmı veya tamamı devletçe karşılanabilecek. Öğrenim ücretlerinin kısmen veya tamamen vergi muafiyetinden yararlandırılması için gerekli düzenlemeler yapılabilecek." 
   Öğrencilerin kredi ve burstan yararlandırılması için gerekli düzenlemeler yapılabileceği belirtilerek "Okullara yapılacak mali desteklerle bu kurumlardan hizmet satın alınmasına ilişkin esasları belirleyen yönetmelik, Milli Eğitim Bakanlığı, Maliye Bakanlığı ve Hazine Müsteşarlığı'nca birlikte kanunun yürürlüğe girdiği tarihten itibaren bir yıl içinde hazırlanarak yürürlüğe konulacak" denildi. 
   23. maddede de kurumların yurt dışından ithal edecekleri eğitim - öğretim araç ve gereçlerini gümrük vergisiyle her türlü vergi, resim ve harçlardan muaf tutulması öngörüldü. 
   
   
   
   
   
</TEXT>
</DOC>
