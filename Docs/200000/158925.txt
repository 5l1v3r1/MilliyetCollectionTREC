<DOC>
<DOCNO> 158925 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/26/magazin/yazdud.html </URL>
<DATE> 2003/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Eğlence sektöründe dev birleşme 
</HEADLINE>
<TEXT>

İstanbul’un ünlü turizm, restoran ve kulüp yatırımcıları, işletmecileri sonunda TURYİD adını taşıyan bir dernek kurdular 
     Efendim, İstanbul il ve ilçelerindeki restoran, kulüp 
     ve bar sahipleri, yatırımcıları, işletmecileri bir araya geldiler. Amaç eğitim, kültür, sanat, turizm, sağlık, ekonomi, çevre ve yasal konularla üyeleri eğitmek, çözümler aramak, geliştirmek, yeni projeler üretmek. İki aydır yoğun bir çalışma içinde bulunan yaklaşık 60 in’ mekanın sahipleri ve işletmecileri aralarında önce 37 kişilik bir Kurucular Kurulu seçtiler. Ardından da oy çokluğu ile Yönetim Kurulu’nu oluşturdular. Etiler Şamdan’da yapılan toplantı sırasında ben de onlarla sohbet etme olanağını buldum. Böylece ortaya hoş bir pazar sohbeti’ çıktı. 
     Söz, önce, TURYİD’in Yönetim 
     Kurulu Başkanı Erol Kaynar’da. 
     
     EK-Çok geniş bir kitleye hitap ettiğimiz halde bir derneğimiz yoktu Bu noktadan yola çıkarak böyle bir dernek kurmak gereği duyduk. Kanundan yana ama kanuni haklarımızı koruyan bir dernek olacağız. Bazı kurallar yoruma açık olabiliyor. Bu kuralların biraz daha netleşmesi hem bizim sektörümüzün gelişmesi hem de hizmet verdiğimiz insanlar açısından faydalı olacaktır. Biz bunları tespit edip gerekli mercilerle görüşerek bu işi belli 
     bir çerçeveye oturtmak istiyoruz. Seçilen Yönetim Kurulu kasım ayında gerçekleştirilecek 1. Genel Kurul’a kadar görev yapacak. Derneğimiz bütün kanuni hazırlıkları tamamladı. Tahminimiz odur ki en geç temmuz başında resmileşeceğiz. Derneğimize çok ciddi bir katılım ve inanılmaz bir coşku var. Biliyorsunuz, dernekçilik gönül işidir. Derneğimizin kısa 
     sürede tüm Türkiye’ye yayılacağını düşünüyorum. En kısa süre içinde 
     bir lokal tutacağız, orada toplanıp müşterek dertlerimizi tartışacak, çözüm üretmeye çalışacağız. Binlerce eleman çalıştırıyoruz bu sektörde. Bunların kalitesini arttırıcı çareler düşüneceğiz. Artık daha derli-toplu yürümek istiyoruz. Derneğimizin sesini de herkese duyurmak amacındayız. Çok geniş kapsamlı olarak düşündük. Herkese açık ama bu, herkesi üye yapacağız demek değil. Seçici kurullardan geçen üyelerimiz aramıza katılacak. Ama gönül ister ki her işletmeci katılsın. Bunu sağlamak için de elimizden geleni yapacağız. Turizm sektörünün olmazsa olmaz gruplarından biriyiz. Böyle büyük 
     bir sektörün de bir çatı altında toplanmasının gerekli ve önemli olduğuna inanıyoruz. Derneğe 
     üye olmak için bu meslekte 
     çalışmış, işletme sahibi olmak 
     şartı aranıyor. Kanunsuz işlere bulaşmamış kişiler olması gerekiyor. Bu konuda hassas davranacağız. 
     
ŞD-Benim içimde bir yara var gençler zehirleniyor. Bazı işletme sahipleri gençleri uyuşturucu tuzağına düşürüyor. Bu konuda 
ne önlemler alınacak 

     EK-Bu, aslında bizim işimiz değil. Her sektörün içinde defolar vardır. Bizim, sektörü, kötü olarak değerlendirmemiz mümkün değil. Tabii ki uyuşturucu ile ilgili sorunlar yaşamak istemeyiz. Uyuşturucu büyük problem. Yetkili mercilere ziyaretler yapacağız. Öncelikle Sayın Valimiz ve Emniyet Müdürümüze gidip müşteri, işletme sorunlarını görüşeceğiz. Bir disiplin kurulu oluşturacağız. Bu konuda çok sıkı tedbirler aldık. Çok kesin çizgilerle belirleyip tüzüğümüzü oluşturduk. İstanbul, eğlence ve yiyecek sektörünün merkezi. Bu arada pek çok arkadaşımızın Çeşme, Bodrum ve Marmaris’te işletmeleri var. Bunların hepsini kucaklamak istiyoruz. "Türkçe sözlü müzik yapan yerlerdeki sanatçı maliyetleri işletmelerin sırtında büyük kambur. Bu konuda neler yapılacak" diye sordum. Polo 13’lerin başarılı işletmecisi Ali Sayar ile patron Necdet Göral yanıt verdiler. 
     AS-Dernek çok yeni olduğu için hedeflerini belirlememiş durumda. Yaşandıkça sorunlarımızı anlatacağız, çözüm yoluna gidecekler. Tek ses her zaman daha etkili olur. Bir dernek kanalıyla sanatçıların istediği fahiş ücretleri frenlemek tabii ki daha mantıklı olacaktır. Çünkü pek çok Türkçe müzik yapan gece kulübü bir araya gelmiş olacak artık. 
     NG-Sanatçılarla ilgili sorunların yanı sıra ses ve ruhsat problemlerimiz had safhada. Bunların da çözümü gerekiyor. Dernek, sanırım, tüm sorunların üstesinden gelecek. Güveniyoruz. 
     Yıllardır eğlence dünyasına hizmet veren ve derneğin başkan yardımcılığını üstlenen Kemal Koç sözü devraldı 
     KK-Ben 36 senedir bu sektördeyim. Son 25 senedir Türkiye’de in’ olan her yerde benim adım vardır Lalezar, Galata Kulesi, Şamdansa, Le Select, Havana, en son Margaux Restaurant. Sektörün en büyük sorunu şimdiye kadar bizim sahipsiz olmamızdı. Yasalar çerçevesinde bir çatı altında toplanmamız iyi oldu. Sorunların üstesinden bu şekilde gelinecek. Derneğin kurulmasında büyük etken olan Mehmet Tuna ve onun yanında 8 yıl çalıştıktan sonra sayısı 5’e ulaşan Köşebaşı Kebap ile patronluğa adım atan Ali Akkaş’ın karşılaşması çok hoş oldu. 
     
     Yönetim Kurulu üyeliğine getirilen Mehmet Tuna görüşlerini şöyle açıkladı 
     
     MT-1971’den beri bu işteyim. DJ’likle başladım. Sait Halim Paşa, Moda Kulübü, Club 33, Şamdan, Büyükada Anadolu Kulübü, Tiffany, Modül çalıştığım ve DJ’lik yaptığım yerler. 1977’de Fahrettin Aslan’la işletmeciliğe soyundum. 28 senedir Şamdan’dayım. Guiness Rekorlar Kitabı’na adaylığımız var. In’ olan bir kulübüz. 
     Ödün vermeden, tarz değiştirmeden kaliteyi ve doğallığı koruduk. Müşteriyle olan diyaloglarımızın bize çok yardımı oldu tabii. Zaman zaman işimizin düştüğü anlar da oldu ama yılmadık. En büyük sorunumuz, bu sektörde devlet politikasının olmaması. Biz her gelen hükümeti düşünmek zorunda kaldık. Her gelenin uygulaması farklı. 
     Sağ, sol, muhafazakar... Bunlar bizim sektörümüze yansımasın istiyoruz. Biz önümüzü görmek istiyoruz. İstanbul’daki eğlence yerleri çok az yerde var. Türkiye bu krizleri atlattıktan sonra buraya alışverişe, yemeğe gelecek turistleri bekliyoruz. H l orijinimizden para kazanıyoruz. Bizden zevk alacak yabancı turistler bekliyoruz. Neden Paris gibi, Londra gibi olmayalım Otelcilik ve eğlence bazında eksiğimiz yok ki onlardan. Bunu güzel lanse edemiyoruz sadece. Biz yabancının cebindeki parayı biraz da alışveriş ve eğlenceye harcaması için hükümetten çaba bekliyoruz. 
     Mehmet’e, MÜYAP’IN eğlence yerlerinde çalınan müzikten telif istemesini nasıl karşıladığını soruyorum. İşte cevabı 
     MT-Telif hakları dünyanın her yerinde var. Bestecinin, yorumcunun emeği var ortada. Telif verilecektir ama İçişleri ve Kültür Bakanlığı’nın bize bunu bildirmesi lazım. Dünya nasıl bunu düzene soktuysa, biz de sokmalıyız. Şu an müthiş bir karmaşa var. Hükümet çerçevesinde görüşülmesi ve devletin yardımı lazım. 
     Bu noktada Başkan Erol Kaynar giriyor devreye. Beşiktaş Koleji ve Opera Pastanesi’nin sahibi olan Kaynar, devlet ile sektör arasında derin bir uçurum olduğunu vurgulayıp başlıyor söze 
     EK-Devletle barışık olmamız lazım. Biz derdimizi anlatamazsak nasıl çare arayacağız Devletin de bizden istediklerini vereceğiz tabii. Devletin, sektörü iyi tanımamasından kaynaklanan çok sorun var. Devlet daireleri ile sıkı temasta olmak durumundayız. İstanbul dışındaki işletmecileri de çatımız altında toplayarak daha da güçleneceğiz. Bizim sektörü temsil edecek bir dernek yoktu bugüne kadar. Şimdi oldu. 
     Eğlence sektörünün başarılı isimlerinden olan, 18 yıldır Çaydanlık Cafe, Karafaki, Bekri Şarapevi, şu günlerde Küba Devleti ile Latin müzik yapan bir kafenin açılış hazırlıklarını sürdüren Göksel Sunter bu kez söze girdi 
     GS-Bu işte rekabet, ortak menfaatimiz olacak. Aslında biz İstanbul’da yaşayan insanlar olarak sektörü sahiplenme konusunda sıkıntılar yaşadık. Şimdi bu birlikteliği belli bir seviyeye getirip kurumsallaşma amacındayız. İlk 6 ayda bu sektörden ekmek yiyen herkesin dernekten büyük yarar göreceğine inanıyorum. Bu arada Türkçe müzik konusunda derneğin öncülük yapması gerekiyor. Serbest rekabete prim tanısak da bunun bir sınırı olması lazım. Bir sanatçı gecede 14-16 milyar alıyor. E o zaman da bu rakamlar müşterinin sırtına yükleniyor. Müzik marketlerden para verip aldığımız bandrollü CD’nin dükkanda çalınması sonucu telif ödenmesinin de kimlerin sırtına bineceğini herkes biliyor. Bu sorunların dernekte çözüleceğine inanıyorum. 
     Evet, bu pazar da bu kadar. Kalın sağlıcakla, yine en kötü gününüz benimkinden iyi olsun efendim. 
     
Ve benim yorumum      İstanbul eğlence yaşamının kurmayları birleşti. Aslında bu girişim, ilk değil. Hatırlıyorum da 7 yıl önce benzer birleşmeyi iki arkadaşım, sevgili Cücü Cüneyt Kurt ile Celo Celal Çapa gerçekleştirmeye çalışmıştı. Fakat bir toplantıda Metin Fadıllıoğlu ile Cüneyt büyük bir kavgaya tutuşunca dernek kurulamamıştı bile. Şimdi sizlere bir önerim var Ben turizm, restoran ve kulüp yatırımcılarının, işletmecilerinin çoğunu tanıyorum. Hepinizin mekanlarına geliyorum, aslan gibi hesabımı ödüyor, bahşişimi verip çıkıyorum. Ha 50 değil de 10 ödüyorum, o ayrı. Ama bazı meslektaşlarım gibi elim cebimde çıkmıyorum. Üstelik bu sektöre tam 5 yıldır patronundan işçisine, DJ’inden kapıdaki güvenlik görevlisine varıncaya kadar destek olmaya çalıştım, çalışacağım da. İstanbul, hatta yurt dışında yaşayan vatandaşlarımız bile gezip göreceği, ağız tadı ile yemek yiyeceği, müzik dinleyip eğleneceği yerleri sayemde öğreniyor ve sizlere müşteri oluyor. Bu konuda asla mütevazı olmayacağım. Bir başka deyişle sayemde in’ olan mekanlar ve patronlar var. O nedenle söz söyleme hakkını kendimde buluyorum. Neyse, gelelim sadede. Ben bu sektörün sakinleri kadar birbirini kıskanan, mahalle karıları gibi dedikodu yapan ve rakibinin elemanını, işletmecisini çalmak için fırsat kollayan insanlar görmedim. Sanat dünyasından daha da çirkef bir alem eğlence dünyası. Artık akıllanın. Turizm Restaurant ve Kulüp Yatırımcı ve İşletmeciler Derneği’nin, yani TURYİD’in başarılı olacağına inanıyorum. Sizler de inanın. Bu nedenle kavgayı, kıskançlığı bırakın. Ayrıca en kısa süre içinde de Reina’nın patronu olan arkadaşım sevgili Mehmet Koçarslan, işletmecisi ve ortağı Ali Ünal, Anjelique’in patronları Levent ve Rıza Büyükuğur kardeşler, Hammam ile Eyvan’ın patronu olan arkadaşım Celal Çapa, Laila’nın patronu sevgili Şefik Öztek ve can dostum İzzet Çapa’yı da derneğin içinde görmek istiyorum. Birlikten kuvvet doğar. Üstelik hepimizden büyük Allah var beyler. 
     
     TURYİD Yönetim Kurulu 
     Başkan Erol Kaynar Beşiktaş Koleji, Opera Pastaneleri ve Nişantaşı HYP , Başkan Yardımcısı Kemal Koç Margaux , Genel Sekreter Şerare Genç Lacivert , Sayman Mehmet Ali Burduroğlu Tike 
     
     TURYİD üyeleri 
     Barış Tansever Sunset 
     Celal Altınel La Pergola-Darüşşafaka 
     Can Koç Nispet 
     Ercan Canmutlu New Yorker 
     Ebru Köktürk Hayal Kahvesi 
     Mehmet Tuna Şamdan 
     Göksel Sunter Karafaki 
     
     

</TEXT>
</DOC>
