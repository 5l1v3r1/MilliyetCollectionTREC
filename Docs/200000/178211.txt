<DOC>
<DOCNO> 178211 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/26/son/soneko16.html </URL>
<DATE> 2003/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Televizyon pazarında rekabet... İşte kampanyalar... 
</HEADLINE>
<TEXT>

     Televizyon üreticisi firmalar, başlattıkları kampanyalarla, yeni TV alacaklar için cazip olanaklar sunmaya başladı. 
     37, 55 ve 70 ekran televizyonları kapsayan araştırmasına göre, Vestel, kdv indirimi ve 13 taksit olanağı sağlarken, 51 ekran üstü tv alanlar, ev sinema sistemini cazip fiyatla satın alma imkanı buluyor. Beko ve Arçelik ''Ekim teslim''de cazip taksit ve fiyat avantajı sunarken, Sony ve Philips, dolar ve eurodaki düşüşün fiyatlara yansımasıyla yeni tv alacaklar için cazip konuma geldi 
     Firmaların uyguladıkları kampanyalar ve fiyatları şöyle 
     VESTEL Vestel'in kampanyasında, televizyon fiyatlarında yüzde 18 oranında kdv indirimi uygulanırken, peşin fiyatına 6 taksit ve 13 aya varan ödeme kolaylığı sağlanıyor. 
     Kampanyada ayrıca, 51 ekran ve üstü televizyon alanlara Vestel Av 1000 dijital ev sinema sistemini 49 milyon 900 bin lira peşinat ve 5 taksitle 299 milyon 400 bin liraya alma imkanı sunuluyor. 
     Vestel marka 37 ekran televizyon, '' hemen teslim'' 52 milyon lira peşinat 5 taksitle 312 milyon liraya ve 28 milyon lira peşinat 12 taksitle 364 milyon liraya, 55 ekran televizyon hemen teslim 79 milyon lira peşinat 5 taksitle 474 milyon liraya ve 28 milyon lira peşinat 12 taksitle 546 milyon liraya, 70 ekran televizyon hemen teslim 109 milyon lira peşinat 5 taksitle 654 milyon liraya ve 58 milyon lira peşinat 12 taksitle 754 milyon liraya satılıyor. 
     BEKO Beko'nun kampanyasında, ''Ekim teslim'' fiyatlarının, ''hemen teslim'' fiyatının çok altında olması dikkati çekiyor. 37 ekran Beko televizyonun hemen teslim fiyatı 327 milyon 600 bin lira iken, Ekim teslim fiyatı 45 milyon 700 bin lira peşinat 5 taksitle 274 milyon 200 bin liraya, 55 ekran televizyon hemen teslim fiyatı 498 milyon lira iken, Ekim 2003 teslim fiyatı 69 milyon 600 bin lira peşinat 5 taksitle 417 milyon 600 bin liraya, 70 ekran televizyon hemen teslim fiyatı 687 milyon lira iken, Ekim 2003 teslim fiyatı 96 milyon peşinat 5 taksitle 580 milyon 800 bin liraya düşüyor. 
     ARÇELİK Arçelik'in kampanya stratejisinin Beko ile aynı olduğu gözlemleniyor. Arçelik'in kampanyasında da ''Ekim teslim'' fiyatları, ''hemen teslim'' fiyatlarına göre daha düşük tutuldu. 
     Arçelik'te, 37 ekran televizyon hemen teslim 335 milyon 400 bin lira iken, Ekim teslim fiyatı 46 milyon 800 bin peşinat 5 taksitle 280 milyon liraya, 55 ekran televizyon hemen teslim fiyatı 509 milyon 400 bin iken, Ekim teslim fiyatı 71 milyon 300 bin peşinat 5 taksitle 427 milyon 800 bin liraya, 70 ekran televizyon hemen teslim fiyatı 702 milyon 600 bin lira iken, Ekim teslim fiyatı 99 milyon peşinat 5 taksitle 594 milyon liraya düşüyor. 
     SONY İthal olan Sony marka televizyonlarda kampanya söz konusu değilken, dolar ve euronun Türk Lirası karşısında değer kaybetmesi, fiyatlarda düşüşler yaşanmasına neden oldu. Sony marka 37 ekran televizyon peşin 420 milyon lira, vadeli 95 milyon peşin 4 taksitle 475 milyon liraya, 55 ekran televizyon peşin 500 milyon lira, vadeli 112 milyon peşin 4 taksitle 560 milyon liraya, 72 ekran televizyon, peşin 960 milyon lira, vadeli 215 milyon peşin 4 taksitle 1 milyar 75 milyon liraya satılıyor. 
     PHİLİPS Bir başka ithal ürün olan Philips'te ise 37 ekran televizyon peşin 297 milyon lira, 66 milyon peşin artı 4 taksitle 330 milyon liraya, 55 ekran televizyon peşin 488 milyon lira, 108 milyon peşin 4 taksitle 540 milyon liraya, 72 ekran televizyon, peşin 768 milyon lira, 107 milyon peşin 4 taksitle 850 milyon liraya satılıyor. 
     
</TEXT>
</DOC>
