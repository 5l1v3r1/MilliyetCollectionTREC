<DOC>
<DOCNO> 189805 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/20/yasam/yas05.html </URL>
<DATE> 2003/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İnternette, bu defa küçük olan taciz etti 
</HEADLINE>
<TEXT>

   16 yaşındaki Amerikalı, çıplak fotoğraflarını aldığı 26 yaşındaki sanal arkadaşından, "Beni taciz ettiğini polise söylerim" diyerek para sızdırdı 
      DIŞ HABERLER SERVİSİ 
   
   İnternet ortamında, kötü niyetli yetişkinlerin çocukları kandırarak taciz etmeleri ailelerde endişe yaratırken, bu kez Amerika'da tam tersi oldu. Maryland eyaletinin Gainesville kasabasında, 16 yaşında bir çocuk, 26 yaşında bir yetişkin erkeği, yaşıt olduklarını söyleyerek kandırdı. İnternet 'arkadaşından' çıplak fotoğraflarını isteyen çocuk, fotoğrafları yollayan adama şantaj yapmaya başladı. 
   Tuzağına düşen yetişkini, "Para yollamazsan, polise beni taciz etmek için çıplak resimlerini gönderdiğini söyler, seni tutuklatırım" diye tehdit eden çocuk, 6 ay boyunca adamdan tam 2 bin 500 dolar 3.6 milyar lira sızdırdı. Talihsiz yetişkin, sonunda polise başvurdu. Kurbanın elektronik postalarından çocuğa ulaşan polis, şantajcı çocuğu, adamın gönderdiği parayı çekerken görüntüleyip, tutukladı. 
   
   
</TEXT>
</DOC>
