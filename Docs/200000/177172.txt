<DOC>
<DOCNO> 177172 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/21/son/sondun23.html </URL>
<DATE> 2003/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Filistin Gazze'ye saldırdı Hamas lideri Ebu Şanab öldü.. 
</HEADLINE>
<TEXT>

     İsrail'in, Filistin'in Gazze kentinde bir araca düzenlediği füze saldırısında Hamas liderlerinden İsmail Ebu Şanab'ın öldüğü bildirildi. 
     Filistinli sağlık görevlileri, saldırıda Ebu Şanab'ın yanı sıra 2 korumasının hayatını kaybettiğini söylediler. 
     Saldırının ardından paramparça olan aracın başına toplanan Hamas militanları, havaya ateş ederek intikam yemini ettiler. 
     Ebu Şanab, İsraillilere yönelik saldırılardan sorumlu tutuluyordu. 
     Hamas Ebu Şanab'ın öldüğünü doğruladı Filistinli aşırı dinci örgüt Hamas, liderlerinden İsmail Ebu Şanab'ın, İsrail'in füze saldırısında öldüğünü doğruladı. 
     Hamas kaynakları, Filistin'in Gazze kentinde arabasına 4 ya da 5 füze isabet eden Ebu Şanab'ın öldüğünü, ancak öcünün alınacağını bildirdi. 
     Öte yandan, Hamas yetkililerinden İsmail Haniya, İsrail'in füze saldırısının örgütün 3 aylık geçici ateşkese olan bağlılığını sona erdirdiğini söyledi. Haniya, Hamas'ın İsrail'in son saldırısına sözle değil, eylemle yanıt vereceğini de ifade etti. 
     Haniya, İsrail'in saldırıdan pişman olacağını da belirterek, "Tüm dünyaya İsrail'in sadece direniş ve gücün dilinden anladığını ispat edeceğiz" dedi. 
     Bu arada, füze saldırısı sırasında yoldan geçen 15 kişinin yaralandığı, yaralananlar arasında bulunan çocuklardan bazılarının durumunun ağır olduğu belirtildi. 
     

     
</TEXT>
</DOC>
