<DOC>
<DOCNO> 159200 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/27/son/sondun07.html </URL>
<DATE> 2003/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Rum basını Türkiye'ye birincilik kazandırdık'' 
</HEADLINE>
<TEXT>

     Rum gazeteleri, Sertab Erener'in birinciliği kazandığı Eurovision şarkı yarışmasında, Kıbrıs Rum kesiminin ilk kez Türkiye'ye oy verdiğini ve ''böylelikle Türkiye'ye birincilik kazandırdıklarını'' yazdı. 
     Fileleftheros gazetesi, ''Türkiye'ye Birincilik Verdik'' başlığıyla duyurduğu haberinde, Sertab Erener'in, Rum kesimi kafilesi başkanı Mariu Skordis'in Kıbrıs Rum kesimine davetini kabul ettiğini bildirdi. 
     Gazete, Türkiye'ye 8 puan veren Rum kesiminin yanı sıra Yunanistan'ın da 7 puan verdiğini yazarak, Türkiye'nin Yunanistan'a dört puan verirken, Kıbrıs Rum kesimine oy vermediğini belirtti. 
     Simerini gazetesi ''Kıbrıs Rum kesimi Sayesinde Türkler Birinci'' başlıklı haberinde, Güney Kıbrıs'ın Türkiye'ye 8 puan ''hediye etmesinin'' kamuoyunda sürprizle karşılandığını yazdı. 
     Tharos gazesi ise ''Kıbrıs Rum kesimi , Birincilik Ödülünü Türkiye'ye Verdi'', Haravgi gazetesi, ''Eurovision, Kıbrıs ın Yardımıyla Türkiye Birinci'', Alithia gazetesi de ''Türkler, Kıbrıs Bayraklarıyla Bayram Yapıyor'' başlıklarını kullandı. 

     
</TEXT>
</DOC>
