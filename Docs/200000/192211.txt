<DOC>
<DOCNO> 192211 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/30/son/soneko10.html </URL>
<DATE> 2003/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
İcra Direktörleri toplantısı Kasım'ın ikinci yarısında yapılabilir 
</HEADLINE>
<TEXT>

     Uluslararası Para Fonu IMF yetkililerine göre, Türkiye'ye ilişkin İcra Direktörleri Kurulu toplantısı, gerekli koşulların tamamlanması halinde, Kasım ayının ikinci yarısında gerçekleştirilebilir. 
     IMF kaynakları, Altıncı Gözden Geçirme'ye ilişkin Niyet Mektubu'nun, IMF yönetimine sunulmasının ardından, İcra Direktörleri'nin, bu Mektubu okuyarak, değerlendirmeleri için en az bir hafta ile on günlük sürecin gerekli olduğunu hatırlatarak, toplantının Kasım ayının ikinci yarısında gerçekleştirilmesi ihtimalinin daha fazla olduğunu kaydediyorlar. 
     IMF'nin, Altıncı Gözden Geçirme'yi tamamlayarak onaylamasının ardından, yaklaşık 500 milyon dolarlık kredi dilimi de serbest bırakılacak. 
     
</TEXT>
</DOC>
