<DOC>
<DOCNO> 193885 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/07/ekonomi/eko02a.html </URL>
<DATE> 2003/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Yabancılar, 'ahlaksız bürokrasi' yorumu yaptı 
</HEADLINE>
<TEXT>

   Financial Times'daki değerlendirmede, Tekel'de fiyatın düşük kalmasının nedenlerinden biri 'ahlaksız bürokrasiye' bağlandı 
   LONDRA ANKA 
   
   Daha önce Tekel'in sigara bölümünün değerinin 3 milyar dolara kadar çıkabileceğini ileri süren Financial Times FT gazetesi dün yayımladığı haberde "Teklif yapan sigara devleri başka hesaplar yaptı" görüşüne yer vedi. 
   Camel ve Salem sigaralarının yapımcısı JTI'nın Tekel'in sigara şirketi için 1.1 milyar dolar önerdiğini kaydeden gazete, Özelleştirme İdaresi Başkanı Metin Kilci'nin Tekel'in 2002 gelirinin 2.8 milyar dolar olduğunu söylediğini kaydetti. Gazete, pazar payı yüzde 57 olan Tekel'in fiyatının 1.5 - 2.5 milyar dolar tahmin edildiğini, bazı tahminlerin 3.5 milyar doları bulduğunu anımsattı. Gerçekci olmayan bu tahminlerin Tekel'in piyasa payı ve Türkiye'nin büyüyen pazar oluşu faktörlerine dayandığını belirten FT, Türkiye sigara piyasasının değerinin 2002'de 4.5 milyar dolar olarak tahmin edildiğini, Avrupa'nın üçüncü, Çin hariç dünyanın altıncı büyük pazarı olduğunu yazdı. 
   
   'Türkiye ABD değil' 
   Teklif veren şirketlerin biriyle yakın ilişkisi olan bir danışman, FT'ye "Teklif yapan sigara devleri başka hesaplar yaptı" diyerek söyle devam etti "Onlar, Türkiye'nin, dost ne olmayan yatırım ortamı, istikrarsız düzenleyici kurumlarını ve ahlaksız bürokrasiyi dikkate aldı. Hükümet yabancı yatırım iklimini iyileştirmek için çok şeyler yaptı ancak bu eksik olan şey olduğunu gösteriyor. Türkiye, ABD değildir." Danışman, Philip Morris ve BAT gibi şirketlerin zaten Türkiye'de aktif olduğunu ve Tekel'in güçlü rekabeti olmadan pazar paylarını yükselmekte olduklarını sözlerine ekledi. 
   
   Babacan yoruma kızdı 
   Devlet Bakanı Ali Babacan ise FT'deki "ahlaksız bürokrasi" yorumu için "bu ifadelere katılmanın mümkün olmadığını" söyledi. Babacan, yatırım ortamının iyileştirilmesinin devam eden bir süreç olduğunu belirtti. 
   
   Fas 1.5 milyar dolara satmıştı    Tekel'e bağlı Tütün İşletmeleri'nin satışı dünyada devlet tütün şirketlerinin özelleştirilmesi furyasının yaşandığı bir döneme denk geldi. 
   Yıllık üretimi 67 milyar adet olan Tütün İşletmeleri'ne yüzde 100'ü için 1 milyar 150 milyon dolarlık teklif gelirken Fas, yılda 15 milyar adet sigara üreten RTM'nin yüzde 80'ini mayısta 1 milyar 530 milyon dolara Fransız - İspanyol ortaklığı Altadis'e sattı. Sırbistan ise iki sigara fabrikasını ağustosta ayrı ayrı özelleştirdi. Tekel'e de teklif veren BAT, 1.6 milyar adet sigara üreten DIV adlı fabrikanın yüzde 67.80'ini 57 milyon dolara Philip Morris 11.5 milyar adet sigara üreten DIN'in yüzde 66.45'ini 442 milyon dolara satın aldı. İtalya'daki sigara pazarının yüzde 20, puro pazarının yüzde 40'ını elinde tutan devlet şirketi ETI ise 2.6 milyar dolara temmuzda BAT'a satıldı. İtalyan Ekonomi Bakanlığı satıştan önce ETI ile bir denizcilik şirketinin satışlarından 2 milyar ile 2.2 milyar dolar arasında bir gelir beklediklerini açıklamıştı. 
   
   CHP Tekel'i iki yıllık k rına satmayın    CHP Grup Başkanvekili Kemal Anadol, "Tekel'i iki yıllık k rına satmayın, bunun vebalini ödeyemezsiniz" dedi. Tekel'in dünyanın beşinci büyük sigara firması olduğunu, 2002 satış hasılatı itibarıyla her işgünü kasasına 17.4 trilyon lira girdiğini 2002 k rının 625 milyon dolar olduğunu kaydeden Anadol, "Özelleştirmede verilen rakama bırakın fabrikaları, Yeni Rakı'nın isim hakkını bile satamazsınız" dedi. 
   
   
</TEXT>
</DOC>
