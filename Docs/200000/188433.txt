<DOC>
<DOCNO> 188433 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/14/magazin/amag.html </URL>
<DATE> 2003/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Nayır, nolamaz 
</HEADLINE>
<TEXT>

   Bizans'ın gözü aydın .. "Kara Murat" emekliye ayrılıyor. Cüneyt Arkın, Kanal D'nin dizisi bittikten sonra oyunculuğu bırakacağını açıkladı... 
      BAYRAM KAYGUSUZ 
   
   KANAL D'nin beğeniyle izlenen dizisi 'Serseri'nin kadrosuna katılan Yeşilçam'ın efsanesi Cüneyt Arkın, oyunculuğu bırakma kararı aldığını açıkladı. Dizide görme özürlü kızını mutlu etmeye çalışan babayı oynayan Arkın, "Bu dizi bitsin, emekli olacağım' dedi. 
   
   'Artık bedenim dayanmıyor' 
   ARKIN, vedasını şu sözlerle açıkladı Tam 39 yıldır cumartesi, pazar demeden çalıştım. 66 yaşındayım. Artık şehir dışı çekimlere bedenim dayanmıyor. Kendi kendime sordum, 'Bu 66 yılın kaç yılını kendin için yaşadın ' diye, cevabım 'Çok az' oldu. Artık ağır ağır mesleğime veda etmeye karar verdim" dedi. 
   
   'Yeni nesilde iyi oyuncu çok az' 
   İKİNCİ kitabını yazmaya hazırlanan Arkın, yeni nesilde çok az iyi oyuncu gördüğünü de belirterek, gençlere şu öneride bulundu "Kendilerini çok iyi yetiştirmeli, Türkiye'de ya da yurtdışındaki çok iyi oyuncuların kasetlerini defalarca izlemeliler. Ama çaba sarf etmiyorlar ve izleyici de bunun farkında." 
   
   
</TEXT>
</DOC>
