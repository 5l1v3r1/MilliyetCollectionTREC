<DOC>
<DOCNO> 179648 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/02/ekonomi/eko03.html </URL>
<DATE> 2003/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Sendikalar radyo ve TV kurabilecek 
</HEADLINE>
<TEXT>

   Tarafların üzerinde anlaştığı Sendikalar Kanunu'nda değişiklik yapan tasarıyla, sendikalara televizyon ve radyo kurma hakkı tanınıyor 
   SEÇKİN ÜREY Ankara 
   
   Sosyal tarafların üzerinde değişiklik yapılması için anlaştığı sendikalar kanunu tasarısı tamamlandı. Hazırlanan tasarıyla, sendikalara radyo ve televizyon kurma hakkı tanınırken işçi ve işveren sendikalarının kurulabilecekleri işkollarının sayısı 28'den 17'ye indirildi. 
   İşkollarının sayısının azaltılması, tasarının aynı zamanda sendikaları birleşmeye yönlendirdiği yorumuna neden oldu. 
   
   Sendikalara evlilik yolu 
   Milliyet'in edindiği tasarıya göre, sendikaların medya sektörüne girmesinin yolu açılıyor ve sendikalara televizyon ve radyo kurma hakkı getiriliyor. 
   Tasarı, işkollarının sayısının azaltılması nedeniyle sendikaları birleşmeye götürecek. Tasarının yasalaşmasından sonraki bir yıl içerisinde "İşkolları tüzüğü"nün yenilenmesi hükmü getirildi. Tüzüğün Resmi Gazete'de yayımlanmasından sonra bir yıl içinde de birleştirilen ve ortadan kalkan işkollarında faaliyet gösteren sendikalara olağanüstü genel kurula gitme şartı getirildi. 
   Bu sendikaların olağanüstü genel kullarılarında tüzüklerini ve örgütlenmelerini yeni işkollarına göre düzenlemeleri istendi. Tasarının geçici 2. maddesinde, "Birleştirilmiş ve kaldırılmış işkollarına göre kurulmuş sendikalar, işkolları tüzüğü değişikliği Resmi Gazete'de yayımlanıncaya kadar faaliyetlerine devam eder" denmesi de birleşme anlamında dikkat çekti. 
   Yine işkollarının sayısının azaltılmasına paralel olarak, konfederasyonların yönetim kurulu üyelerinin sayısı 29'dan 18'e indirildi. Olağan genel kurulların toplanma dönemi de dört yıldan üç yıla çekildi. 
   Tasarının getirdiği en önemli yenilik işkolları sayısını da düşürmesi. Sayısı azaltılan 11 işkolundan dördü isim olarak korunarak, kendilerine yakın işkollarıyla birleştirildi. Ağaç işkolu k ğıtla, deri işkolu dokumayla, ardiye ve antrepoculuk işkolu taşımacılıkla, basın - yayın işkolu gazetecilikle, banka ve sigorta işkolu ticaret, büro, eğitim ve güzel sanatlarla birleştirildi. Madencilik işkoluna taş ocakları, sağlık işkoluna sosyal hizmetler ve basın - yayın ve gazetecilik işkoluna iletişim isimleri eklendi. 
   
   Yedi işkolu kaldırıldı 
   Yedi işkolu ise kaldırıldı. Özellikle taşımacılık alanındaki işkollarında konsolidasyona gidildi. Kara, demir, hava ile deniz taşımacılığı işkolları, taşımacılık, ardiye ve antrepoculuk işkolu kapsamında kabul edildi. 
   Şeker işkolu ortadan kalkarak gıdanın kapsamına alındı. Gemi işkolu metalin altında kabul edilirken haberleşme işkolu da iletişim, basın - yayın ve gazetecilik işkolu içinde yerini aldı. 
   
   Gelirlere özel denetim zorunluluğu    2821 sayılı Sendikalar Kanunu'nda değişiklik yapan tasarı işkollarına düzenlemenin yanı sıra sendikalara yönelik şu yenilikleri getiriyor 
   Özel eğitim kurumlarında çalışan öğretmenler ile özel güvenlikçilerin sendika kurma ve üye olabilme yasağı kaldırıldı.Sendika ve konfederasyonlara gelir ve giderlerini yeminli mali müşavirlere denetletme zorunluluğu getirildi.Yabancı işçi ve işverenlere de sendika kurucusu olabilme yolu açıldı.Sendikaların üyelik aidatları üzerindeki azami sınırlar kaldırılarak gelirlerini artırabilmelerine imkan sağlandı.Sendika veya konfederasyon yönetimlerine girenlerin, çalıştığı işyerlerindeki sözleşmelerinin "askıda kalacağı" hükmü getirildi.İşyeri sendika temsilcilerine verilen güvenceler genişletildi. 
   
</TEXT>
</DOC>
