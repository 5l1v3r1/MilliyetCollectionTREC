<DOC>
<DOCNO> 195291 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/13/son/soneko37.html </URL>
<DATE> 2003/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD dış ticaret açığı yeni bir rekor kırdı... 
</HEADLINE>
<TEXT>

     ABD'nin dış ticaret açığı Eylül ayında, 41.5 milyar dolarla yeni bir rekora ulaştı. 
     Ticaret bakanlığının açıklamasında, Eylül ayında ABD'nin mal ve hizmet ithalatı da 127.4 milyar dolarla bir rekor oluştururken, mal ve hizmet ihracatı 86.2 milyar dolar oldu. 
     Ticaret açığının genişlemesi ABD ekonomisindeki toparlanmaya paralel olarak başta Çin'den olmak üzere ülke pazarına akan ithal mallarının artışına bağlanıyor. 
     ABD'nin dış politikasında en önemli gündem maddeleri arasında bulunan Çin ile ticaretinde verdiği açık da Eylül ayında yine bir rekor olan 12.7 milyar doları buldu. ABD'nin Çin'den yaptığı ithalat da aynı dönemde 14.8 milyar dolarlık bir rekor oluşturdu. 
     
</TEXT>
</DOC>
