<DOC>
<DOCNO> 184848 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/26/son/sontur27.html </URL>
<DATE> 2003/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Tecavüz ettikleri kızı kaçırırken kaza yaptılar... 
</HEADLINE>
<TEXT>

     Konya'dan kaçırdıkları 13 yaşındaki kıza tecavüz ettikleri iddia edilen 2 kişi, Aksaray'da trafik kazası geçirince, mağdurla birlikte yakalandı. 
     Edinilen bilgiye göre, geçen hafta Konya'nın Karatay İlçesi'ndeki evlerinin önünde oyun oynayan S.K'yi ''Seni teyzene götüreceğiz'' bahanesiyle araçlarına bindirerek kaçıran ve tecavüz ettikleri ileri sürülen K.B 49 ile H.T 60 Konya'dan Aksaray'a giderken, aşırı hız nedeniyle özel otomobille takla atarak kaza geçirdiler. 
     Aynı araçta bulunan S.K'nın, olay yerine gelen polislere, kaçırıldığını ve tecavüze uğradığını söylemesi üzerine, K.B. ve H.T. yakalanarak gözaltına alındı. 
     S.K'nın, ifadesinde iki zanlının kendisini, Nevşehir'de pazarladıkları bir kişiye teslim etmek üzere götürdüklerini anlattığı öğrenildi. 
     K.B ve H.T. Aksaray'da çıkarıldıkları mahkemece tutuklanırken, S.K. sağlık kontrolünün ardından ailesine teslim edildi. 
     
</TEXT>
</DOC>
