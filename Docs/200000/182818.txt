<DOC>
<DOCNO> 182818 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/17/tv/ekran.html </URL>
<DATE> 2003/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Yerli jönüyle geliyor 
</HEADLINE>
<TEXT>

   Kadrosuna ünlü isimleri ekleyen "Berivan", yepyeni bölümleriyle bu akşamdan itibaren yine Kanal D'de 
      Nuran Devres'in yazdığı, Temel Gürsu'nun yönettiği "Berivan", yaz dönemini jön arayışıyla geçirdi. Sibel Can'ın sevgilisini canlandırması için "sevişmeyen-öpüşmeyen" bir aday arandı. Parsa Pirousfar, adaylar arasından seçildi. İranlı jön, dizinin eski bölümlerini izledikten sonra, "Bu sahnelerde oynarsam İran'da kariyerim biter" dedi. Çünkü "el ele bile tutuşamazdı" dizide Sonuçta Perihan Mağden'in dediği oldu, "Bizde jön mü kalmamıştı ". İşte o jön, bu gece sizlerle olacak Faruk Peker... 
   
   Berivan yine yollarda 
   Faruk Peker'in yanı sıra Kürşat Alnıaçık, Volkan Severcan ve Alev Gürzap'ı kadrosuna ekleyen dizide yeni bölümler, Berivan'ın Kudret'i reddetmesiyle başlar. Derken belediye başkanının öldürülmesine tanık olan Berivan, ifade verdikten sonra İstanbul'a, sürprizlere doğru yola çıkar. 
   KANAL D 20.30 
   
   
   Kenan Işık da sezonu açıyor    Kanal D'nin bilgi yarışması "Kim 500 Milyar İster", bu akşam yeni sezonu açıyor. Kenan Işık'ın sunduğu program, yaz tatilini noktalarken yeni yarışmacılarla ekrana gelecek. Kural ise aynı. 15 soruyu bilen, 500 milyar liralık büyük ödülü kazanacak. 
   KANAL D 21.45 
   
   
   'Eğitime yüzde 100 Destek'    Abbas Güçlü, sezonun ilk "Genç Bakış"ında "Eğitime 100 Destek" kampanyasını konu ediyor. İstanbul Milli Eğitim Müdürü Ömer Balıbey'in de katılacağı canlı yayına eğitime verdiği destekten dolayı Başbakan Erdoğan'dan takdir belgesi alan Orhan Gencebay da konuk oluyor. 
   KANAL D 23.15 
   
   
   Mardin ailesi    Cüneyt Özdemir'le Soner Yalçın'ın hazırladığı "beşN birK"nın bu bölümünde Mardin ailesi var. Arif Mardin, New York'taki evinde Betül Mardin, İstanbul'daki ofisinde, Julie Mardin ise fotoğraflarının başında soruları yanıtlayacak. 
   CNN TÜRK 21.00 
   
   

   Bilginer'in yaşam öyküsü    Haluk Bilginer, bu kez özel yaşamıyla geliyor ekrana. Nebil Özgentürk'ün "Bir Yudum İnsan" belgeselinde Bilginer'in tiyatro sevdasından Zuhal Olcay'la evliliğine kadar pek çok konuyu bulabilirsiniz. 
   ATV 24.00 
   
   
</TEXT>
</DOC>
