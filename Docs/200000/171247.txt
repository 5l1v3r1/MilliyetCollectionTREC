<DOC>
<DOCNO> 171247 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/23/son/sontur34.html </URL>
<DATE> 2003/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Tekel işçileri fabrikayı gezmek isteyen Korelileri içeri sokmadı 
</HEADLINE>
<TEXT>

     Tek Gıda-İş Sendikası Güney Anadolu Bölge Şube Başkanı Gürsel Diliçıkık, Tekel'in özelleştirilmesine karşı olduklarını belirterek, ''Canımız pahasına karşı koyacağız ve hiçbir yabancı kuruluşa izin vermeyeceğiz'' dedi. 
     Diliçıkık, kuruma talip olan Güney Kore firmasının 7 kişilik ve ABD firmasından 6 kişilik heyetin Adana Sigara Fabrikası'nı gezmek istediklerini, ancak, çalışanların buna izin vermediğini söyledi. 
     Gürsel Diliçıkık, fabrika önünde toplanan işçilerle yaptığı toplantıda, özelleştirmeye karşı olduklarını belirterek, ''Tekel'in özelleştirilmesi kapsamında fabrikayı gezmek isteyen yabancı firmaların temsilcilerini içeri almadık. Bu yöndeki taleplerini kesinlikle kabul etmedik. İstenmeyen olayların cereyan edeceğini ifade ederek geri gönderdik'' diye konuştu. 
     Özelleştirme kapsamında kuruma talip olan hiçbir yabancı kuruluşun tesislere girmesine izin vermeyeceklerini ifade eden Diliçıkık, fabrikanın günlük 3 trilyonluk üretim yaptığını ve toplam günlük masrafının 30 milyar lira olduğunu bildirdi. 
     
</TEXT>
</DOC>
