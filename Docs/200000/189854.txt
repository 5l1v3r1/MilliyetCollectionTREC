<DOC>
<DOCNO> 189854 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/20/son/sondun33.html </URL>
<DATE> 2003/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Yatla, hiç bir limana uğramadan 3 yılda dünyayı dolaşacak 
</HEADLINE>
<TEXT>

     Atlantik'i kürekli bir sandalla geçerek bu alandaki üç dünya rekorunu elinde bulunduran Rus gezgin Fedor Konyukhov, şimdi de büyük bir yatla hiçbir limana uğramadan 3 yılda dünyayı dolaşmaya hazırlanıyor. 
     İtar-Tass, Konyukhov'un bu girişimi için Fransız milyoner Pascal Herold'un kendi yatını vereceğini belirterek, yatın uzunluğunun 27, gönderinin de 35 metre olduğunu kaydetti. 
     Daha önce aynı denemeyi Fransız milyoner Herold yapmış, ancak Atlantik'te fırtınaya yakalanıp yatı harap olunca denemeyi yarıda kesmişti. 
     Konyukhov da yaptığı açıklamada, kullanacağı yatın Marsilya'da tadilatta olduğu ve Okyanusa Kasım ayında açılmayı planladığını belirterek, dünyayı dolaşmadan önce Atlantik'i batıdan doğuya doğru geçip tekrar geri dönerek iki yeni dünya rekoru daha kırmayı amaçladığını söyledi. 
     Konyukhov, kürekli sandalıyla Kanarya Adaları'ndan Barbados Adası'na 46 günde giderek Atlantik'i aşmıştı. Dünya rekoru, daha önce 57 günle bir Fransız sporcuya aitti. 
     
</TEXT>
</DOC>
