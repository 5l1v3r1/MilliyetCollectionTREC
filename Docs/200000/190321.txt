<DOC>
<DOCNO> 190321 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/22/spor/ygokberk.html </URL>
<DATE> 2003/10/22/ </DATE>
<TIME>  </TIME>
<AUTHOR> Bilgin GÖKBERK  </AUTHOR>
<HEADLINE>
Mondrogon 10 üzerinden 10 
</HEADLINE>
<TEXT>

   
   Dokuz küsurdu galiba, Galatasaray'ın Arif'i, onun Felipevari müthiş ara pası, işte Cihan'ın golünün "Made in Bilgin" tarifi. Rize'de, Rize'ye pozisyon vermeyen '11'in '9'u yine sahadaydı. Biliyorsunuz Bratu bu ligde yoktu, biliyorsunuz Hasan da bir maçlığına yoktu... 
   Ama rakip Rize değildi tabii, bol bol da pozisyon veriyorlardı tabii. 
   Rize'de 90 dakikada bir pozisyon penaltı bulanlar, ilk dokuz dakikada da iki gol gibi bir de gol buluyorlardı da, ama her maçta olduğu gibi dün de yaratıcı, araya pas atan oyuncu eksikliği çekiyorlardı. Bu zaaflarını koşarak kapatmak istiyorlardı. Çok da güç sarf ediyorlardı, çok da koşuyorlardı. Rakip de Rize değildi dedim ya, topu koşturuyordu. Galatasaray da 30. dakikadan sonra oyundan düşüyordu. Mesela 21 küsurda Batista da, Felipevari öyle bir pas atıyordu ki, ama Hakan Şükür de öyle bir gol kaçırıyordu ki... Mesela Felipe yoktu, pasları da yoktu, ama paslarının gibisi bile yine de öyle fark ediyordu ki. Kapasitesi bu kadar Galatasaray'ın bu sene. Hasan'sızdı da, Volkan'sızdı da açıkçası hatta açık saçıkcası zevksizdi de, tatsızdı da... 
   Mesela 31 küsurda işte yine Arif'in Cihan'a yine Felipevari bir ara pası. Gol bulamasalar da, yaratıcı pası buldukları zaman en azından pozisyon buluyorlardı. Şampiyonlar Ligi'nde alınan üç puandan sonra bunları okumak hoşunuza gitmiyor tabii. Ama benim de yazmak hoşuma gitmiyor tabii. Galatasaray'ın üç santrforu hakiki bir santrfor etmiyor Yani bir 9 lazım. Galatasaray'a tabii bir de 10 lazım. Bir de bire birde adam geçen, yüzü dönük hücum edebilen sprinter bir forvet lazım, bu oynayan futbolculara da pek kızmamak lazım. Kolombiyalı kalecileri olmasa beş olmasa da rahatlıkla üç olurdu mesela. Dedim ya bu tarz futbolcularla bu kadar. Ancak Rize'ye, Diyarbakır'a kadar. Ama şaka, maka o ligde 20 puana, bu ligde de 3 puana kadar da. Ama tabii nereye kadar da. 
   
   
</TEXT>
</DOC>
