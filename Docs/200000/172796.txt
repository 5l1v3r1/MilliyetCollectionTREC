<DOC>
<DOCNO> 172796 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/31/son/soneko30.html </URL>
<DATE> 2003/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünyanın en çok sevilen tekilası "Cuervo" Türkiye'de... 
</HEADLINE>
<TEXT>

     Alkollü içecek sektöründe faaliyet gösteren Diageo, dünyanın ve özellikle tekilanın doğduğu yer olan Meksika ile Amerika'nın en çok tüketilen tekilası Cuervo'nun satışına Türk Duty Free'lerinde başladı. 
     Piyasaya çıktığı ilk ay Atatürk Havalimanı'nda yüzde 46 pazar payı alan Cuervo, dünyanın da 8'inci en çok satan alkollü içkisi. 
     
     SAMSUNG'DAN DÜNYANIN EN BÜYÜK PLAZMA TELEVİZYONU 
     Samsung, sinema keyfini evde yaşamak isteyenler için dünyanın en büyük plazma panelini üretti. 
     63'' 163 cm ekran boyutuyla bugüne kadar geliştirilen en büyük plazma televizyonu unvanını alan Samsung Tantus PDP, 160 derece yatay izlenme açısına sahip. 
     Dijital zoom ve resim dondurma özellikleri de bulunan Tantus PDP Plazma TV'lerin 42'' 107 cm ve 50'' 127 cm ekran seçenekleri de bulunuyor. Samsung Plazma TV'ler, CARTEL Mağazacılık tarafından PS-63P3HT, PS-50P3HT, PS-42P3ST, ürün kodlarıyla Eylül ayının ikinci yarısında piyasaya sunulacak. 
     
     BONUS MASTERCARD TALİHLİLERİ BELİRLENDİ 
     Basketbol A Milli Takımı'nın ana sponsoru Garanti Bankası'nın, Türkiye'nin ilk çipli kredi kartı Bonus MasterCard sahipleri için gerçekleştirdiği basketbol kampanyasında, ilk 50 talihli belli oldu. 
     Real Sociedad'lı futbolcu Nihat Kahveci'nin de aralarında yer aldığı talihliler 5 Eylül'deki Türkiye-Ukrayna ve 6 Eylül'deki Türkiye-Yunanistan maçlarını tribünden izlemek ve 12 Dev Adam'ı desteklemek üzere İsveç'e gidecek. 
     
     FAMİLY FİNANS 36. ŞUBESİNİ GEBZE'DE AÇTI 
     Bu yıl şube sayısını 50'ye çıkarmayı hedefleyen Family Finans, 36. şubesini bugün Gebze'de açtı. 
     
</TEXT>
</DOC>
