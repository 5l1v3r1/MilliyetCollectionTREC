<DOC>
<DOCNO> 162413 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/11/son/sondun03.html </URL>
<DATE> 2003/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Gerard Depardie'nun oğlunun bacağı kesildi.. 
</HEADLINE>
<TEXT>

     Fransız aktör Guillaume Depardieu'nun sağ bacağının kesildiği bildirildi. 
     Depardieu'nun arkadaşları, ünlü aktörün bacağının kesildiği ameliyatın geçen hafta sonunda yapıldığını söylediler. 
     Sinema oyuncusu Gerard Depardieu'nun 32 yaşındaki oğlu Guillaume, 1996'da geçirdiği motosiklet kazasının ardından bir dizi ameliyat geçirmiş, ancak bunlardan birinde enfeksiyon kapmıştı. 
     Depardieu, geçen ay yaptığı açıklamada, yıllardır süren ağrılara dayanamadığı için bacağını kestirme kararı aldığını söylemişti. 
     Depardieu, başına gelenlerden sonra, hastanelerde yayılan enfeksiyon hastalıklarının araştırılması için para toplamak amacıyla bir vakıf kurmuştu. 
     
</TEXT>
</DOC>
