<DOC>
<DOCNO> 187301 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/08/son/sonspo07.html </URL>
<DATE> 2003/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Muhteşem 5'li ''dalya'' peşinde... 
</HEADLINE>
<TEXT>

     A Milli Futbol Takımı'nın son dönemdeki değişmez isimlerinden Bülent Korkmaz, Tugay Kerimoğlu, Hakan Şükür, Rüştü Reçber ve Alpay Özalan'ın hedefleri milli formayı 100. kez giyebilmek. 
     Türkiye'nin İngiltere ile 11 Ekim Cumartesi günü yapacağı tarihi maçın da aday kadrosunda bulunan 5 futbolcu, A milli formayı 100 kez giyen ilk Türk futbolcular olmaya en yakın adaylar. 
     
     REKOR, BÜLENT KORKMAZ'DA 

     Galatasaray ve Milli Takım'ın kaptanı Bülent Korkmaz, 90 kezle, A milli formayı en çok giyen isim olarak ilk sırada yer alıyor. 
     Bülent Korkmaz'ı 89 kezle İngiltere'nin Blackburn Rovers takımında oynayan Tugay Kerimoğlu, 87 kezle Galatasaraylı Hakan Şükür, 85 kezle İspanya'nın Barcelona takımında oynayan Rüştü Reçber, 83 kezle de İngiltere'nin Aston Villa takımında forma giyen Alpay Özalan izliyor. 
     
     EN OLGUN DÖNEMLERİNDELER 

     Bülent Korkmaz ve Tugay Kerimoğlu 13, Hakan Şükür 11, Rüştü Reçber 9, Alpay Özalan ise 8 yıldır A milli formayı giyiyor. 
     Futbolculuk keriyerlerinin en olgun dönemini geçiren futbolculardan Bülent Korkmaz 35, Tugay Kerimoğlu 33, Hakan Şükür 32, Rüştü Reçber ve Alpay Özalan da 30'ar yaşında. 
     
     MUHTEŞEM 5'Lİ 

     A Milli Futbol Takımı'nın 80 yılık geçmişinde yaptığı toplam 390 maçta en çok yer alan futbolculardan ilk 5'i şöyle 
     

Futbolcu Milli Gol Bülent Korkmaz 90 3 Tugay Kerimoğlu 89 2 Hakan Şükür 87 40 Rüştü Reçber 85 - Alpay Özalan 83 4      

     
</TEXT>
</DOC>
