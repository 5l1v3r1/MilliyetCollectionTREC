<DOC>
<DOCNO> 172908 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/01/siyaset/siy06.html </URL>
<DATE> 2003/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
'Uyum askersiz geçti' 
</HEADLINE>
<TEXT>

   AB Genel Sekreteri Sungar, 7. Uyum Paketi'nin Genelkurmay'ın olumsuz görüş bildirmesine rağmen Meclis'ten geçirildiğini belirtti 
      UTKU ÇAKIRÖZER Ankara 

   
   AB Genel Sekreteri Murat Sungar, AB'li diplomatlara 7. Uyum Paketi hakında bilgi verirken, "Genelkurmay'ın itirazları oldu ama hükümet geri adım atmadı" dedi. 
   Sungar, 15 AB üyesi ve altı aday ülkenin büyükelçilerine dün Ulusal Program UP ve 7. paketle ilgili brifing vererek UP'nin İngilizce tam metni, 7. paketteki değişikliklerin İngilizce tercümesi ve paketin siyasi analizini içeren üç belge sundu. Diplomatların paketin hazırlanmasında tüm kurumların mutabakatının alınıp alınmadığı sorusuna, "Hayır. Genelkurmay'ın olumsuz görüşü vardı" karşılığını veren Sungar, "Buna rağmen mi karar alındı " sorusunu ise "Evet" diye yanıtladı. Büyükelçiler, 7. Uyum Paketi'nin kısa sürede çıkarılması nedeniyle hükümeti ve AB Genel Sekreterliği'ni kutladı. 
   
   Diplomatlara uyarı 
   MGK ve Sayıştay'la ilgili yasa değişikliklerinin uygulama esaslarının "yönetmeliklerle düzenleneceği" ifadelerine takılan büyükelçiler, bu düzenlemelerin zamanlaması hakkında da bilgi istedi. Sungar, diplomatlardan paketle ilgili değerlendirmeleri başkentlerine sağlıklı aktarmalarını isteyerek, "İlerleme Raporu'nda kötü bir şey çıkarsa sorumlusu sizi biliriz" dedi. 
   
   
</TEXT>
</DOC>
