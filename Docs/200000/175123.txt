<DOC>
<DOCNO> 175123 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/12/guncel/gun02.html </URL>
<DATE> 2003/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
'Eğildim, öpmedim' 
</HEADLINE>
<TEXT>

      YORGO KIRBAKİ Atina AA 

   
   Bilal Erdoğan'ın nik hı, Avrupa basınından da büyük ilgi gördü. Nik h şahitlerinden birinin İtalya Başbakanı Silvio Berlusconi olması nedeniyle düğün özellikle İtalyan basınında manşetlere taşındı. Berlusconi'nin gelinin elini öpmesi, İtalyan Corriere della Sera gazetesinde "El öpmek yasak", La Repubblica da "Erdoğan Jr'ın düğününde Başbakan'ın geline gafı" şeklinde verildi. La Repubblica Berlusconi'nin, "Biliyorum ki, burada kadınlar yanaklarından öpülmez. Benimki bir saygı hareketiydi ve sadece eğildim, gerçekten öpmedim" dediğini yazdı. İtalyan basını, Berlusconi'nin geline kolye, damada saat, Emine Erdoğan'a da bilezik hediye ettiğini belirtti. 
   
   'EMİNE ERDOĞAN BULDU' 
   Yunan gazeteleri nik hı birinci sayfalarından duyururken, Berlusconi'nin İstanbul'a giderek nik h şahidi olmasını "Euro - dünürlük" diye yorumladı. Ta Nea gazetesi, "Emine Erdoğan, ABD'deki murdarlıklarından endişe ettiği için çocuğu başgöz etmeyi kararlaştırdı. Bir arkadaşı mühendis Uzuner'in kızından söz etti. Güzeller güzeli bir kızmış. Bir sürü yeteneği varmış ve İslam kültürü ile büyütülmüş. Emine Erdoğan kızı gördü, beğendi" diye yazdı. 
   
   
</TEXT>
</DOC>
