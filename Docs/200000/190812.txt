<DOC>
<DOCNO> 190812 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/23/son/sontur09.html </URL>
<DATE> 2003/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da fırtına ve yağış uyarısı... 
</HEADLINE>
<TEXT>

     İstanbul Büyükşehir Belediyesi Afet Koordinasyon Merkezi AKOM , kentin bu geceden itibaren fırtına ve yağışlı havanın etkisine gireceğini bildirdi. 
     AKOM'dan yapılan yazılı açıklamada, Meteoroloji İşleri Genel Müdürlüğü ile AKOM Meteoroloji biriminin yaptığı tahminlere göre, İstanbul'da bu gece saatlerinden itibaren şiddetli lodosun etkili olacağı belirtilerek, şöyle denildi 
     ''Rüzgarın zaman zaman saatteki hızının 70 kilometreye ulaşacağı tahmin ediliyor. Fırtınayla birlikte 24 Ekim Cuma günü sabah saatlerinde başlaması beklenen sağanak yağışın ise 25 Ekim Cumartesi günü de etkisini artırarak öğle saatlerine kadar devam edeceği tahmin ediliyor. Ayrıca, hava sıcaklıklarının hafta sonundan başlayarak 10-12 derece düşmesi beklenmektedir.'' . 
     AKOM'un, ilde, kara nokta olarak tabir edilen 26 bölgede gerekli önlemleri aldığı vurgulanan açıklamada, Büyükşehir Belediyesi'ne bağlı Yol Bakım ve Onarım Müdürlüğü, İSKİ, İtfaiye Daire Başkanlığı, Trafik Müdürlüğü ile Park ve Bahçeler Müdürlüğü'nün alarma geçirildiği bildirildi. 

     
</TEXT>
</DOC>
