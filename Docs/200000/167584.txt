<DOC>
<DOCNO> 167584 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/06/spor/spo03.html </URL>
<DATE> 2003/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Anderson cıkarması 
</HEADLINE>
<TEXT>

Galatasaray Başkanı Özhan Canaydın, Brezilyalı golcünün transferini bitirmek üzere Fransa'ya gidecek, Lyon'da son pazarlıklar yapılacak 
     ERHAN TELLİ 

     İmza atılacak 
     YABANCI forvet transferine son noktayı koymak için harekete geçen Galatasaray'da, transfer komitesinin de başkanlığını yapan Başkan Özhan Canaydın, Brezilyalı golcü Sony Anderson'un işini bitirmek için Fransa'ya gitme kararı aldı. Canaydın'ın önce Monaco'da ortağı Haim Fresco ile biraraya geleceği, daha sonra Lyon'da Brezilyalı oyuncuyla masaya oturarak sözleşme imzalatacağı öğrenildi. 
     
     Sorun 250 bin euro 
     BREZİLYALI golcü ile yapılan telefon görüşmelerinde olumlu gelişmelerin yaşandığı ve Anderson'un, Şampiyonlar Ligi'nde oynayacak olması nedeniyle Galatasaray'a sıcak baktığı ifade edildi. Bu oyuncunun bonservisinin de elinde olmasının büyük avantaj yarattığı bildirildi. Anderson'un ilk görüşmelerde yıllık 2 milyon Euro istediği, Galatasaray'ın ise 1 milyon 750 bin Euro teklif ettiği belirtildi. 
     
Cim-Bom hız kesti      GALATASARAY yeni sezon hazırlıklarını dün yaptığı antrenmanla sürdürdü. Hafta başından beri çift idman yapan Cim - Bom'da çalışmalar dünden itibaren bire düştü. Sarı - Kırmızılılar'ın çalışmasını Başkan Özhan Canaydın ile 2. Başkan Ali Dürüst de izledi. İdmanda Prates hafif bir sakatlık geçirdi. 
     
Terim'e check - up      Teknik Direktör Fatih Terim yeni sezon öncesi dün Bakırköy Acıbadem Hastanesi'nde sağlık kontrolünden geçti. Terim'e çeşitli testler uygulanırken, doktorlar tecrübeli hocada hiçbir rahatsızlığa rastlamadıklarını açıkladılar. 
     
Yıldıray sesleriMilli oyuncunun babası, "Yıldıray'a Galatasaray teklifte bulundu" dedi 
     ALMANYA'NIN Bayer Leverkusen takımında oynayan Yıldıray'ın babası Muzaffer Baştürk, oğlunun Galatasaray ile transfer görüşmelerine başladığını söyledi. Muzaffer Baştürk, "Oğlum önümüzdeki günlerde Teknik Direktör Fatih Terim ile yüz yüze görüşecek. Yıldıray bu yüzden Olympiakos'un 2.5 milyon Euro'luk teklifini geri çevirdi" açıklamasını yaptı. 
     
     

</TEXT>
</DOC>
