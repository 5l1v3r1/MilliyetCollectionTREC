<DOC>
<DOCNO> 169701 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/16/yasam/yas07.html </URL>
<DATE> 2003/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
'Cennet' ölüyor herkes bakıyor 
</HEADLINE>
<TEXT>

3. derecede SİT alanı olan Sarımsaklı Plajı'nda mahkemenin iptal kararına rağmen kanalizasyon inşaatı sürüyor 
     TAYLAN YILDIRIM Balıkesir DHA 

     Ayvalık Küçükköy'ün dünyaca ünlü Sarımsaklı Plajı'nda, belediye mahkeme kararına rağmen kanalizasyon arıtma tesisi inşaatına devam ediyor. Uzunluğuyla dünyanın en gözde plajları arasında yer alan ve 3. derece SİT alanı olan Sarımsaklı'daki inşaatın ardından turistlerin azaldığını, rezervasyon iptalleri yaşandığını savunan Küçükköylüler, Cumhurbaşkanı, Başbakan, bakanlar ve çevre örgütlerine gitti. 
     
     Güzelim kumlar mahvoldu bile 
     Bursa Bölge İdare Mahkemesi'ne açılan davanın ardından hazırlanan bilirkişi raporunda projenin şartlara uygun olmadığı ve hatalı inşa edildiği belirtildi. Mahkeme iptal kararı verdi, ancak iş makineleriyle süren çalışmalar yüzünden plajın kumu bozuldu. Küçükköy Belediye Başkanı DYP'li Nedim Özdemir ise, 22 trilyon liraya mal olacak tesisi kaldırmaya kimsenin gücünün yetmeyeceğini savundu. 
     

</TEXT>
</DOC>
