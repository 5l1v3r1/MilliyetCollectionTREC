<DOC>
<DOCNO> 190835 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/23/son/sontur32.html </URL>
<DATE> 2003/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Su kuyusunda boğuldular... 
</HEADLINE>
<TEXT>

     Adıyaman'ın Kahta İlçesi'nde iki kardeş su kuyusunda boğuldu. 
     Alınan bilgiye göre, Menderes Mahallesi'nde, Hacı Delikanlı 25 , evlerinin bahçesinde bulunan 13 metre derinliğindeki su kuyusuna indi. Ancak oksijen yetersizliğinden rahatsızlanıp baygınlık geçiren Hacı Delikanlı'nın uzun süre kuyudan çıkmaması üzerine harekete geçen kardeşi Ali Delikanlı 35 , beline bir ip bağlayarak, kardeşini kurtarmak için kuyuya indi. 
     Ancak Ali Delikanlı ile kardeşi Hacı Delikanlı'nın bağlı olduğu ip, komşular tarafından yukarıya çekilirken koptu ve iki kardeş kuyuya düşüp hayatını kaybetti. 
     Kardeşlerin cesetleri, itfaiye ve sivil savuma ekipleri tarafından kancayla kuyudan çıkartıldı. Bu sırada maske takmayan bir itfaiye görevlisi de rahatsızlandı. 
     Kahta Kaymakamı Yakup Canbolat, Cumhuriyet Savcısı Görkan Kütük ve Emniyet Müdürü Osman Metli de olay yerine gelip, çalışmaları yerinde izledi. 
     
</TEXT>
</DOC>
