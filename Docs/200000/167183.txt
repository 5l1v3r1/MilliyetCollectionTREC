<DOC>
<DOCNO> 167183 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/04/siyaset/siy01.html </URL>
<DATE> 2003/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuzey Irak'ta Kürt devleti felaket olur 
</HEADLINE>
<TEXT>

Irak'ın toprak bütünlüğünün korunması gerektiğini belirten Dışişleri Bakanı, "ABD - Türkiye arasında sıkıntı yok" dedi 
     İHSAN DÖRTKARDEŞ DHA 

     Dışişleri Bakanı Abdullah Gül, Financial Times'a Kuzey Irak'ta özerk bir Kürt devletinin herhangi bir işaretinin bile bütün bölge için felaket anlamına geleceğini söyledi. İngiltere ziyaretini sürdüren Gül, soruları yanıtlarken ABD - Türkiye arasındaki sıkıntıların devam ettiği görüşüne katılmadığını kaydetti. Gül'le ilgili haberde şöyle denildi 
     "Türk bakan, 'Her şey normalleşiyor. Biz, stratejik bir müttefikiz' diyor. Ama Irak'ın hemen yanı başında büyük ordusu hazır duran NATO müttefiki Türkiye'den ABD'nin hiçbir askeri yardım talebinde bulunmadığını kabul etti. Türkiye'nin Irak'a asker göndermesi Barış Gücü için bile olsa Kürtlerin tepkisini çekecektir. Gül, 'Madem Türk askerlerine gerek yok, bizim için mesele değil' diyor. Ama özerk bir Kürt devletinin herhangi bir işaretinin bütün bölge için felaket anlamına geleceğini ekleyerek, 'Bütün komşu ülkeler, Irak'ın toprak bütünlüğü konusunda hemfikir. Toprak bütünlüğünde suni değişikliklere gidilirse koalisyon güçleri sorumludur' diyor." 
     Irak'ın yeniden yapılandırılması konusunda talepte bulundukları ABD'den h l yanıt alamadıklarını belirten Gül, Türkiye'nin Irak'a elektrik verebileceğini, temiz içme suyu ve rafine edilmiş benzin sağlanabileceğini belirtti. 
     
     

</TEXT>
</DOC>
