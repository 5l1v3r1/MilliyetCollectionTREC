<DOC>
<DOCNO> 162175 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/10/yasam/yas07.html </URL>
<DATE> 2003/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya’daki fırtına 18 can aldı 
</HEADLINE>
<TEXT>

Bir küçük kız, fırtınayla savrulan dev balonun ipine takılarak öldü kimi devrilen ağaçların, kimiyse kayan otomobillerin altında kaldı 
     FRANKFURT Milliyet 

     Almanya’da pazar günü birçok bölgeye ani baskın’ yapan fırtına, 18 kişinin ölümüne, çok sayıda insanın da yaralanmasına neden oldu. Ölü ve yaralılardan bir kısmı fırtına nedeniyle yıkılan ağaçların altında kaldı yağış sonucu otomobillerin çarpışması ve devrilmesiyle de 6 kişi öldü. 
     
     Şenlik felaket oldu 
     En trajik kaza, önceki gün Mönchengladbach’taki bir açıkhava şenliğinde meydana geldi. 5 yaşındaki bir kız çocuğu şenliklerde kullanılan, yere kalın iplerle bağlı, helyumla dolu olan balonun sepetinde oturuyordu. Aniden sertleşen rüzg rın ipleri koparması üzerine yerdeki yüzlerce kişinin çaresiz bakışları altında, küçük kızla birlikte uçan balon 50 kilometre kuzeyde, elektrik tellerine çarpıp düştü. Küçük kızın cesedi de düşen balonun 200 metre yakınında bulundu. Şenlikte rüzg rın yıktığı çadır 6 kişiyi de yaraladı. 
     
     Ağaçlar öldürdü 
     Berlin’deki "Kültürler Şenliği"nde rüzg rın yıktığı iskelenin altında kalan 3 kişi ağır yaralandı. Hessen eyaletinde motorsuz uçuş yapan bir kişi, fırtınaya yakalandı ve yere çakılarak öldü. Aşağı Saksonya eyaletinde Apen’de 42 yaşında bir kişi, yıkılan bir kavak ağacının altında kalarak yaşamını yitirdi. 
     

</TEXT>
</DOC>
