<DOC>
<DOCNO> 181594 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/11/siyaset/siy06.html </URL>
<DATE> 2003/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Gündem PKK KADEK 
</HEADLINE>
<TEXT>

   ABD dışişleri, savunma ve istihbarat yetkilileriyle Ankara'da yapılacak temaslarda, Irak'taki PKK KADEK varlığına nasıl son verileceği ele alınacak 
      YASEMİN ÇONGAR Washington 

   
   ABD ile Türkiye arasında bir süre önce varılan ve Kuzey Irak'taki PKK KADEK varlığına son verilmesini öngören mutabakat çerçevesindeki görüşmeler yarın Ankara'da yapılacak. Bu görüşmelere katılmak için orta düzeyde dışişleri, savunma ve istihbarat yetkililerinden oluşan bir ABD heyeti bugün Ankara'ya gelecek. Heyete ABD Dışişleri Bakanlığı'ndan Lynn Pascoe başkanlık edecek. ABD diplomatik kaynaklarının verdiği bilgiye göre Washington, PKK KADEK militanlarının "silah bırakmaları halinde bile bölgede kalmalarına razı olmayacağı"nı Ankara'ya bildirdi. Kaynaklar, halen militanların Topluma Kazandırma Yasası'ndan yararlanma sürecinin izlendiğini, görüşmelerde bu süreçle ilgili bilgi alınacağını da vurguladı. 
   
   Sivil toplumdan Irak'a asker göndermeye destek 
   Altı sivil toplum örgütünün Başbakan Recep Tayyip Erdoğan'a sunduğu mektupta, "Türkiye başka ülkeler gibi bu bölgedeki gelişmelere sırtına dönemez" denilerek, Irak'a asker gönderilmesine destek verildi. Erdoğan da "Müteşebbislerimizi de korumak için orada olmalıyız" dedi. TOBB, TİSK, Türk - İş, Hak - İş, TZOB ve TESK başkanları, Erdoğan'la önceki akşam yemekte biraraya geldi. DİSK ise davetli olduğu halde yemeğe katılmadı. n SEÇKİN ÜREY Ankara 
   
   Çiçek Oligarşik adacıklar var    ANKARA Milliyet 

   ADALET Bakanı Cemil Çiçek, yolsuzluklar konusunda bazı ayrıcalıklı kurumlara dokunamadıklarını belirterek "Türkiye'de maalesef kastlar, oligarşik adacıklar oluşmuş. Dokunsak 'AKP'nin bu kurumdan rahatsızlığı var' diyorlar. Gerginlik olsun istemiyoruz. Kamuoyundan destek istiyoruz" dedi. Çiçek, MGK Genel Sekreterliği'nin "gizli yönetmelik" haberlerinde "aymazlık" yapıldığına ilişkin açıklamasını da "Zihniyet değişimi, yasa değişiminden daha zordur" diye değerlendirdi. Çiçek, basın toplantısında, hak ve özgürlüklüklere ilişkin bazı sıkıntıların Anayasa'dan kaynaklandığını vurgulayarak şunları söyledi "Keşke Anayasa'nın değişmez maddeleri dışındaki kısımları, dünya standartları dikkate alınarak bir düzenleme yapılsa. Bazı yasaklar da zihniyetimizden kaynaklanıyor. Zihniyet değişimi yasa değişiminden daha zor." 
   
</TEXT>
</DOC>
