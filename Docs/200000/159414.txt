<DOC>
<DOCNO> 159414 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/28/yazar/guclu.html </URL>
<DATE> 2003/05/28/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Sınav maratonu başlıyor 
</HEADLINE>
<TEXT>

     1 Haziran'da kolejler sınavı ile başlayacak olan sınav maratonunun ikinci haftasında yani 8 Haziran'da anadolu liseleri ve fen liselerini de içine alan lise giriş sınavı LGS, üçüncü haftasında yani 15 Haziran'da üniversiteye giriş sınavı ÖSS, dördüncü haftasında ise 21 Haziran'da devlet parasız yatılı, 22 Haziran'da da ÖSS yabancı dil sınavı var. 
     Sınavlara yaklaşık üç milyon aday girecek. Mutlu sona ulaşacakların sayısı ise birkaç yüz bini geçmez. Geriye kalanlar ne olacak Maalesef onlar da tıpkı önceki yıllarda olduğu gibi mutsuzlar ordusuna katılacak. 
     Mutsuz olan sadece öğrenciler mi Kesinlikle hayır. Anneler, babalar ve diğer yakınlar da hesaba katıldığında üzülenlerin, kahrolanların sayısı 10 milyonu buluyor. 
     Türk insanı neden mutsuz diye bahane arayanlara işte gerekçe. Bu aptalca sınavlar yüzünden Türk eğitim sistemi zaafa uğruyor. Onunla da kalmıyor her yıl artan bir şekilde halkımızı huzursuz ve mutsuz ediyor. 
     
Sınav nasıl kazanılır      Peki ne yapılabilinir İşte bu sorunun bir an önce cevaplanması gerekiyor. Yoksa sadece okullar boşalmakla kalmaz, eğitimin temel hedeflerinden de giderek uzaklaşılır. Öğrencilerin sınavda soru sorulmayan dersleri hiç dikkate almamaları hep bu yüzden. Sınavlar araç değil, amaç oldu. Oysa Türk milli eğitim sisteminin amaçları çok farklı. Düşünen, sorgulayan, araştıran, üreten çağdaş gençler yetiştirelim derken papağan gibi ezberci kuşaklar yetiştiriyoruz .. 
     Sınav sisteminin yarattığı rahatsızlık bir yana mademki bu sınav yapılıyor o halde nasıl başarılı olunur Birçok aile için önemli olan bu. Tamam, sınav sisteminin yarattığı moral bozukluğunun farkındalar ama yine de yarışa girmekten kendilerini alamıyorlar. Çünkü iyi bir eğitim ülkemizde h l çocuklara bırakılacak en iyi miras olarak görülüyor. 
     Bu yüzden öyle ya da böyle sınavda başarılı olmak, bu yarışa giren her ailenin ortak hedefi. Ama bazıları var ki yarışa girmelerine karşın hiçbir hazırlık içerisinde değiller. 
     Örneğin üniversite sınavına 1.5 milyonu aşkın aday giriyor. Ama asıl yarış yarım milyon aday arasında geçiyor. Bir milyon aday ise kuru kalabalık. Diğer sınavlarda da durum farklı değil. 
     Şu dakikadan sonra maraton yarışının son 100 metresine girildiği için adayların da, ailelerinin de mümkün olduğu kadar sakin olmaları gerekiyor. Hazırlanmayanlar için hiçbir sözümüz yok. Ama bu işi ciddiye alıp yıllardır geceli gündüzlü çalışanların artık ciddi bir taktik hazırlamalarında yarar var. 
     Bunların ne olduğunu önümüzdeki günlerde daha detaylandıracağız. Ama öncelikle tam sınav öncesinde ufacık da olsa bir sağlık problemi yaşamamanız için dikkatli olmanızı öneriyoruz. 
     Bu gece Kanal D'deki Genç Bakış'ta bu konuyu masaya yatırıyoruz. Sınav şampiyonları, uzman öğretmenler ve bir de psikolog ile ipi göğüslemenin taktiklerini, tüyolarını tartışacağız. 
     Özetin özeti Eğer yakınlarınızdan biri sınava giriyor ise içinde bulunduğumuz şu son günler çok önemli. Son birkaç gün içinde yaşanacak bir ihmal, hata ya da yanlış bir taktik yılların emeğini alıp götürmemeli. 
     
     

</TEXT>
</DOC>
