<DOC>
<DOCNO> 197735 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/25/spor/spo06.html </URL>
<DATE> 2003/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Halil mutsuz 
</HEADLINE>
<TEXT>

   Dünya Şampiyonası'nın ardından her şeyin unutulduğunu belirten ünlü halterci, "Tek tebrik aldım. Türkiye'de sporun geleceği yok" dedi 
      
   Sitemde bulundu 
   KANADA'DAKİ Dünya Halter Şampiyonası'nda üç altın madalya alarak, takım halinde ikincilik kürsüsüne çıkmamızı sağlayan Halil Mutlu ilgisizlikten yakındı. Milli halterci, "Çok kritik bir ameliyat geçirdim. Üç ay sağ elimle su bile içmedim. Sıkıntılar içinde buralara geldim. Benim durumum böyleyken, diğer arkadaşlarım neler yapıyor kimbilir. Dört senedir hiçbir gelirim yok. Hep hazırdan yedim. Bunu kimse sormaz" diye konuştu. 
   
   'Kimse aramasın' 
   TÜRKİYE'DE sporculara çifte standart yapıldığını ileri süren Halil Mutlu, "On gün takip edeceğim. Bakalım diğer sporculara verilen kıyaklar bize yapılacak mı Şampiyon olduktan sonra pohpohluyorlar, sonra tık yok" yorumunda bulundu. Şampiyona sonrası sadece DYP Başkanı Mehmet Ağar'ın tebrik mesajı çektiğini ifade eden Mutlu, "Kimse aramasın zaten. Sakatlığımda sormadılar, iyiyken de aramasınlar. Türkiye'de sporcunun geleceği yok" dedi. 
   
   
</TEXT>
</DOC>
