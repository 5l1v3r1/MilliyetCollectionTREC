<DOC>
<DOCNO> 156496 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/14/guncel/gun06.html </URL>
<DATE> 2003/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
MS hastası ilaçsız kalınca felç oldu 
</HEADLINE>
<TEXT>

Dört aydır ilaçlarını alamayan MS hastası Cahide Aydın şimdi ayakları üzerinde duramıyor 
     ŞÜKRAN ÖZÇAKMAK İstanbul 

     Türkiye'de sayısı 40 bini bulan Multipl Skleroz MS hastalarının en büyük sorunları ayda 900 dolardan başlayan tedavi masrafları. Bazılarının kullanmak zorunda olduğu tek bir iğnenin fiyatı 2 milyar lirayı buluyor. 150 yıldır bilinen bir hastalık olmasına rağmen henüz tedavisi yok. İlaç sadece hastalığın ilerlemesini engelliyor. İlacın kullanılmaması halinde hasta felç oluyor. Tıpkı Tokatlı Cahide Aydın 45 örneğinde olduğu gibi. Cahide Aydın'ın kocası Dursun Aydın'ın çalıştığı Tokat Reşadiye Belediyesi maddi imk nsızlık nedeniyle ilaç paralarını ödeyemedi. 10 aydır maaş alamayan Dursun Aydın, dışardan da ilaç alamayınca son dört ayda ilaçsız kalan Cahide Aydın felç oldu. 
     
     İlaçlar Türk hastalara uygun değil 
     Aydın'ın yanı sıra birçok hasta da bu sıkıntıları yaşıyor. MS hastaları, SSK ve Bağkur'dan da yüksek fiyatlı ilaçlarını güçlükle alıyor. Yeşil Kart'lıların durumu ise daha zor. İstanbul Üniversitesi'nden Prof. Mefküre Eraksoy, hastalığın Türkiye profilinin çıkartılması gerektiğini belirterek şöyle konuştu "Bu hastalıkta bağışıklık sistemi ve düzenini sağlayan genlerin rolü büyük. İngiltere koşullarında bir hastaya iyi gelen ilaç Türkiye'de aynı etkiyi göstermeyebiliyor. Bu yüzden tedavi yüzde 30 başarılı oluyor. " 
     
MS nedir      Hastalık halsizlik, karıncalanma, uyuşma, duyu eksikliği, görme bozukluğu, çift görme, konuşma bozukluğu, titreme, kol ve bacaklarda sertlik, güçsüzlük, idrar kaçırma veya yapamama gibi belirtilerle kendini gösteriyor. Doktorlara göre beyin ve omurilikte, mesajları taşıyan sinir tellerinin etrafındaki koruyucu kılıfın hasar görmesiyle rahatsızlık başlıyor. Hasarın meydana geldiği yerlerde sertleşmiş dokular plak oluşuyor. Bu plaklar, sinirler boyunca mesajların iletilmesini engelliyor. 
     

</TEXT>
</DOC>
