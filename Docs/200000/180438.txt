<DOC>
<DOCNO> 180438 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/05/yasam/ayas.html </URL>
<DATE> 2003/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Okul servislerinde hostes bilmecesi 
</HEADLINE>
<TEXT>

   İstanbul Servis İşletmecileri tarifesindeki ifadeler, hostes zorunluluğu konusunda kafaları karıştırdı... 
      SİBEL KAHRAMAN İSTANBUL 
   
   İlköğretim okullarının servislerinde hostes bulunması zorunlu. Ancak İstanbul Servis İşletmecileri Odası'nın ücret tarifesinde, "Rehber bulundurulması zorunlu olan okullarda fiyatlara öğrenci başına 10 milyon lira ilave edilir" denildi. Bu ibare de, "Servislerde hostes bulunmasını şart koşmayan okullar mı bulunuyor " sorusunu akıllara getirdi. 
   Öte yandan İstanbul Servis İşletmecileri Odası'nın tarifesine göre, servis aracında bulunacak hostesin maaşı da veliye yüklendi. 
   
   Yine bel bükecek 
   Çocuğunun hostes nezaretinde servise binmesini isteyen veli bunun için fazladan 10 milyon lira ödeyecek. Bu yıl için belirlenen okul taşıtı ücret tarifesi de velinin belini bükecek. Veliler en kısa mesafe için 73 milyon 600 bin lira ödeyecek. 
   
   EN KISA MESAFE 74 MİLYON LİRA    Servis Araçları İşletmecileri Odası, "Okul Taşıtı Ücret Tarifesi"ni şöyle belirledi 
   0-3 km. 73 milyon 600 bin TL 
   3-5 km. 81 milyon 650 bin TL 
   5-10 km. 115 milyon TL 
   10-15 km. 148 milyon 350 bin TL 
   15-20 km. 164 milyon 450 bin TL 
   20 km.'nin üzerindeki her kilometre için de 2 milyon 300 bin lira alınacak. 
   
   Şoför, öğrencilere şefkatli davranacak    Türkiye Esnaf ve Sanatk rları Odaları Birliği, şoförlere de bir dizi kural getirdi. Bundan böyle servis şoförlerinin uyacağı kurallar şöyle 
   Sigara küllüğü, boş sigara paketi cadde ve sokaklara boşaltılmayacak.Öğrenciler aracına binerken ve inerken daima yardımcı olunacak.Öğrenciyi indirirken ve bindirirken ışıklı DUR lambası yakılacak.Öğrenciler karşıdan karşıya geçerken ellerinden tutulup ve karşıya geçirilecek.Aracın içi ve dışı temiz tutulacak, cadde üzerinde araç yıkanmayacak.Öğrencilere karşı şefkatli olunacak... 
   
   
</TEXT>
</DOC>
