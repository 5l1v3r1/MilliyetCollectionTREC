<DOC>
<DOCNO> 179996 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/03/son/sondun21.html </URL>
<DATE> 2003/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Kelly, aşırı dozda hap içmiş... Peki intihar etti mi 
</HEADLINE>
<TEXT>

     İngiltere'de Irak'a savaşın meşrulaştırılması için hükümetin raporlardaki bilgileri abarttığı iddiaları üzerine çıkan krizde adı geçtiği için intihar eden Dr. David Kelly'nin aşırı dozda ağrı kesici aldığı bildirildi. 
     İngiltere Savunma Bakanlığı'nda görevli bilim adamı Kelly'nin ölümüyle ilgili olarak sürdürülen soruşturma kapsamında yüksek mahkemede bugün ifade veren adli tıp zehir uzmanı Richard Allan, Kelly'nin 59 30 kadar coproxamol hapı aldığını, bunun normalde önerilen dozun 10 katı olduğunu ve öldürücü olabileceğini söyledi. 
     Ancak Allan, Kelly'nin aldığı ilaçlar nedeniyle ölüp ölmediğinden emin olmadığını belirtti. 
     Hükümetin bir patoloji uzmanı, daha önce yaptığı otopsi sonucu, Kelly'nin kan kaybından öldüğü sonucuna varmıştı. 
     Thames Valley Polis Şefi Yardımcısı Michael Page ise bugünkü ifadesinde, Kelly'nin intihar ettiğine ve Kelly'nin ölümüne bir başkasının karışmadığına emin olduğunu kaydetti. 
     Kelly'nin cesedi, 18 Temmuz'da Oxfordshire'daki evinin yakınında ormanda, bileği kesilmiş durumda bulunmuştu. 
     
</TEXT>
</DOC>
