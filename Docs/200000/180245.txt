<DOC>
<DOCNO> 180245 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/04/son/sondun26.html </URL>
<DATE> 2003/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere, Irak'taki askerlerinin durumunu gözden geçiriyor... 
</HEADLINE>
<TEXT>

     İngiltere Savunma Bakanı Geoof Hoon, Irak'taki güvenlik koşullarının giderek kötüleşmesi üzerine bu ülkedeki İngiliz askerlerinin durumunun gözden geçirilmesini istedi. 
     Savunma Bakanlığı'ndan yapılan açıklamada, Hoon'un, Irak'taki operasyonlar için gerekli olan asker desteği ve kaynak temini konusunda çalışma yapılmasını talep ettiği bildirildi. 
     Açıklamada, gözden geçirmenin ardından yeni bir düzenleme gereğinin ortaya çıkması halinde, Hoon'un bu düzenlemeyi, Irak savaşının başlangıcında olduğu gibi, Avam Kamarası kanallarını kullanarak yapacağına da dikkat çekildi. 
     İngiltere'nin Irak'ta yaklaşık 11 bin askeri bulunuyor. 
     Irak'ta savaşın başlangıcından bu yana 49 İngiliz askeri hayatını kaybederken, asker sayısını artırma yolundaki bir kararın parlamento ve kamuoyunda tepkiyle karşılanacağı yorumları yapılıyor. 
     
</TEXT>
</DOC>
