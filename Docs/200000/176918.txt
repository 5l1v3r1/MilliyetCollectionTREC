<DOC>
<DOCNO> 176918 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/20/yazar/gureli.html </URL>
<DATE> 2003/08/20/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
İktidarın nimetleri 
</HEADLINE>
<TEXT>

   
   'Bal tutan parmağını yalar' özdeyişi gerçekten çok özlüdür politikadan bürokrasiye toplumsal yaşamımızın neredeyse tüm hücrelerine sinmiştir. Siyasal nüfuz, torpil, iltimas, rüşvet, aklınıza bu türden ne gelirse, yukarıdaki özlü söz gereği olağan karşılanır. 
   İktidar gücü elinizdeyse, çocuklarınız ya da bir yakınınızın işini halletmek için, kartvizitinizin arkasına "hamili kart" diye başlayan notlar yazıp göndermenize gerek kalmaz. İktidarda olmanız yeter hele başbakan ya da bakan iseniz, işler daha kaymaklı biçimde kendiliğinden yürür. "Anayasa'yla yasaklanmış olmasına karşın, Başbakan Turgut Özal'ın oğlunun nasıl özel televizyon kurduğunu" dün Güneri Cıvaoğlu eski Sermaye Piyasası Kurulu Başkanı İhsan Karacan'ın ağzından aktardı da bu gerçeği bir kez daha anımsadık. 
   Her neyse, bu işler bizde böyledir üstelik böyle gelmiş böyle gider. Kendi iktidar alanlarında yakınlarının iş tutmasına izin vermeyen siyasetçi "istisnai" olarak pek azdır onlar da zaten "devlet adamı" payesini hak ederek saygıyla anılırlar. 
   
   Bir açıklama    Ulaştırma Bakanı Binali Yıldırım önceki haftaki yazımıza gönderdiği açıklamada, "Santour şirketinin hiçbir dönemde ortağı veya yöneticisi olmadığını, Sancak Line Şirketi'nin kısa bir süre genel müdürlüğünü yaptığını, Sancak Line ile Santour arasında aynı sektörde olmaları nedeniyle tanışıklık dışında ortaklık veya organik bir bağ bulunmadığını" bildirdi. Yıldırım ayrıca, "Bakan olduktan sonra Santour'a Ankara gemisini kiraladığım iddianız da tamamen gerçek dışıdır. Ankara feribotu, Özelleştirme İdaresi Başkanlığı'na bağlı Türkiye Denizcilik İşletmeleri'ne ait olup kiralama işi tamamen bakanlığım bilgisi dışında gerçekleşmiştir" diyor. 
   Sayın Bakan, oğlunuzun iş tuttuğu sektörden geliyorsunuz. Bakan olduktan sonra, oğlunuza tavsiye pusulası yazacak değilsiniz ya Söz konusu yazımızdaki bir cümleyi yineleyelim "Bir bakanın soyadının bu ülkede başlı başına torpil olduğunu bilmiyor musunuz " 
   Olup bitenler yasalara uygun olabilir, ama siyasal etiğe uygun mu Bizce önemli olan bu 
   
   Bir kitap    Nurettin İğci'nin yeni kitabı "Dilin Kemiği" Milli Eğitim Bakanlığı Yayınları'nda çıktı. Radyo, TV ve basındaki ilginç yanlışları mizahi bir söylemle toplayan İğci'nin bu kitabını özelikle gazetecilerin okumasında yarar var. 
   
   Bir şiir    Dizelerimiz Uğur Hacıhanefioğlu'nun "Kış" şiirinden İnsancıl dergisi, Ağustos sayısı 
   "bir deli rüzgar çıkar ya alır ellerine kalbimi düş görürken uyandırır beni insana yetmez bu akıl sevmek... ölçüsüz sevmek yangın yerine çevirir beni" 
   
      
   
</TEXT>
</DOC>
