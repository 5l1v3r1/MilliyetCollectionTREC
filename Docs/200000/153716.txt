<DOC>
<DOCNO> 153716 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/01/son/sondun26.html </URL>
<DATE> 2003/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa Konseyi'nden Bingöl Depremi için başsağlığı mesajı... 
</HEADLINE>
<TEXT>

     Avrupa Konseyi Genel Sekreteri Walter Schwimmer, Bingöl'de bu sabah meydana gelen depremle ilgili olarak Türk halkıyla dayanışma mesajı yayımladı. 
     Schwimmer yayımladığı mesajda, deprem haberini ''büyük bir üzüntüyle'' aldığını, ''Türk halkının acısını derinden paylaştığını'' bildirdi. 
     Avrupa Konseyi Genel Sekreteri, mesajında, depremde ölenlerin ailelerine ve yakınlarına başsağlığı diledi. 
     
     Alman Cumhurbaşkanı'nın mesajı 

     Almanya Cumhurbaşkanı Johannes Rau, Bingöl'deki depremden dolayı Cumhurbaşkanı Ahmet Necdet Sezer'e başsağlığı mesajı gönderdi. 
     Cumhurbaşkanı Rau, mesajında, ''Size, vatandaşlarım adına da en derin üzüntülerimi bildiriyorum. Düşüncelerimizde, afet bölgesindeki insanların yanındayız'' ifadelerini kullandı. 
     Alman televizyon kanalları, Bingöl'de meydana gelen 6.4 büyüklüğündeki depremle ilgili haberlerinde, en az 85 kişinin öldüğünü ve 400 kişinin yaralandığını duyuruyorlar. 
     




</TEXT>
</DOC>
