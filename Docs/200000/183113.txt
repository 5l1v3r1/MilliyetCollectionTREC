<DOC>
<DOCNO> 183113 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/18/son/sondun15.html </URL>
<DATE> 2003/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
El Kaideli, rehin aldığı 2 ABD'li öğrenciyi öldürüp intihar etti 
</HEADLINE>
<TEXT>

     ABD'nin güneyindeki Tennessee eyaletinde, El Kaide üyesi olduğunu iddia eden ve bir üniversitede 16 öğrenciyi rehin alan kişi, 2 öğrenciyi öldürdükten sonra intihar etti. 
     Polis yetkilileri, Memphis kentinin 120 kilometre kuzeydoğusundaki Dyersburg Eyalet Halk Üniversitesi'nde 9 mm'lik tabanca ve bıçakla 16 öğrenci ve öğretmenlerini 9 saat rehin tutan Harold Kilpatrick'in 26 , iki öğrenciyi ve kendini öldürdüğünü söylediler. 
     Silah sesleri üzerine polisin binaya girdiğini anlatan Dyersburg emniyet müdürü Bobby Williamson, olayda iki öğrencinin de yaralandığını, ancak durumlarının iyi olduğunu söyledi. 
     Eylemcinin, 16 bardak ve su dışında güvenlik güçlerinden talebi olmadı. Kilpatrick, eylem süresince binanın ikinci katındaki bir sınıfta rehin aldığı kişilerle birlikte kaldı ve cep telefonlarıyla polisle konuşan öğrenciler aracılığıyla güvenlik güçleriyle temas kurdu. 
     Kilpatrick'in, El Kaide üyesi olduğunu ve intihar etmeden önce birkaç kişiyi öldürmeyi düşündüğünü yazdığı bir mektup bıraktığının fark edilmesinden sonra, Federal Soruşturma Bürosu FBI ajanları binaya çağrıldı. 
     

     
</TEXT>
</DOC>
