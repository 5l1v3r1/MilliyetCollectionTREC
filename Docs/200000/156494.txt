<DOC>
<DOCNO> 156494 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/14/guncel/gun04.html </URL>
<DATE> 2003/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikan halkını ikna etmek gerekiyormuş 
</HEADLINE>
<TEXT>

Türkiye'yi topa tutan ABD Büyükelçiliği Siyasi Müsteşarı, stratejik ortaklığın bittiğini söyledi 
     UTKU ÇAKIRÖZER Ankara 

     ABD Büyükelçiliği'nin en etkili isimlerinden Siyasi Müsteşar John Kunstadher, Ankara ile Washington arasındaki stratejik ortaklığın sona erdiğini belirterek, "Hayati risk altındaki askerlerimiz için üslerinizi kullandırmadınız. İlişkileri tamir etmek istiyorsanız, gidin ölen askerlerimize yas tutan Amerikan halkını ikna edin" dedi. 
     "TürkAmerikan İlişkilerinin Geleceği" konulu panelde çarpıcı açıklamalarda bulunan Kunstadher, şunları söyledi 
     STRATEJİK ORTAKLIK Stratejik işbirliği askeri, ekonomik ve sosyal her türlü küresel konuda işbirliği demektir. Powell, nisan ayında Ankara'ya geldiğinde 'stratejik ortaklık' lafını kullanmadı. Çünkü, Mart 2002'den beri Irak bizim için ciddi bir sorundur dememize rağmen, Türkiye bir bütün olarak yanımızda yer almadı. Bir bakıma negatif tavır bile takındı. Irak harekatında devletin bazı unsurları yardım taleplerimizi reddettiler. Özellikle de ateş altındaki, hayati risk altındaki Amerikan birlikleri için üslerin kullanılması yönündeki taleplerimizin reddedilmesini unutmamız mümkün değil. 
     HALKI İKNA EDİN İlişkiyi düzeltmek için Amerika'daki sıradan insanları ikna etmeniz gerekir. Onlar, Irak'ta kaybettiğimiz Amerikan askerlerinin aileleri, onların cenaze törenlerine yüzlerce araçlık konvoylarıyla katılanlar, bu konvoylar geçerken arabalarını durdurup saygı duruşunda bulunan sıradan Amerikalılardır. 
     

</TEXT>
</DOC>
