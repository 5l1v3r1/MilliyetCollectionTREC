<DOC>
<DOCNO> 160321 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/01/yazar/guclu.html </URL>
<DATE> 2003/06/01/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Bu eğitim ile AB'ye zor gireriz 
</HEADLINE>
<TEXT>

     Yapılan tüm konuşmalarda, eğitim sisteminin temel direğinin okul öncesi eğitim olduğu dile getirildi. İnsanların yaşamları boyu öğrendiklerinin yarıdan fazlasını bu dönemde öğrendiği, zek gelişiminin yüzde 80'inin de yine bu dönemde gerçekleştiği vurgulandı. Peki AB ülkelerinde yüzde 100'lere ulaşan okul öncesindeki okullaşma oranının Türkiye'deki durumu ne sorusu gündeme geldiğinde ise karşımıza simsiyah bir tablo çıktı. 
     Son yıllardaki tüm gayretlere karşın okullaşma oranı sadece ve sadece yüzde 10. Madem bu kadar önemli. Peki neden tüm dikkatler bu noktaya çevrilmiyor arayışları ise İTÜ Sosyal Tesisleri'nin salon duvarlarını çınlatmanın ötesine geçemedi. Ama Siirt örneğinde olduğu gibi insanın içini rahatlatan, geleceğe umutla bakmamıza vesile olan parlak girişimler yok değildi... 
     Kilis'in üniversite sınavındaki ikinciliği gibi okulöncesi eğitimde Siirt'in açık ara birinciliği de beni şaşırtmadı desem yalan olur. 
     Türkiye ortalamasının yüzde 10 olduğu okulöncesi eğitimde, Siirt Valisi Nuri Okutan'ın gayretleri ile yüzde 42'ye ulaşılmış. Hedef yüzde 100'ler. Gerçekleştirilebilir ise müthiş bir iş başarmış olurlar... 
     Mülki İdare Amirlerinin ve Sivil Toplum Örgütlerinin Kalkınmada İşbirliği 2003 Toplantısı'nda elbette sadece okul öncesi eğitim konuşulmadı. Eğitimin diğer sorunları da ele alındı. Özellikle de okul dışında kalan çocuklarımıza yönelik birikim, deneyim ve beklentiler paylaşıldı. Vali, kaymakam, üniversite temsilcileri ve sivil toplum örgütlerinden temsilcilerin katıldığı istişare toplantısı dün başladı. Bugün de devam edecek... 
     Cumhurbaşkanlığı Genel Sekreteri Kemal Nehrozoğlu'nun açış konuşmasıyla başlayan toplantılar serisine Cumhurbaşkanı Sezer de bir mesajla katıldı. Sezer, mesajında çağdaşlaşmanın anahtarının eğitim olduğunu vurguladıktan sonra, şu noktaya dikkat çekti 
     "Kimi olanaklardan yoksun kalan kırsal alanlardaki eksiklerin hızla giderilmesi ve burada yaşayan yurttaşlarımızın başta eğitim olmak üzere tüm olanaklardan yararlandırılarak bölge ve ülke kalkınmasına katkıda bulunmalarının sağlanması yaşamsal önem taşımaktadır..." 
     
Kahredici tablo      Peki bu nasıl olacak AKP iktidarının öngördüğü gibi yerinden, yerel yönetimler eliyle mi yoksa farklı yöntemlerle mi Nehrozoğlu'nun konuşmasında bu konuda önemli bir mesaj vardı Eğitim yerel yönetimlere devredilemez. Devredilse bile başarılı olunamaz. 
     Cumhurbaşkanı Sezer'in, yöresel aydınlanmanın nasıl olacağına ilişkin önerisi de şöyle "Devletin olanaklarına sahip olan mülki amirlerimizin, gönüllü kuruluşlarımızın da katkılarını alarak toplumumuza en iyi hizmeti vereceklerine kuşkumuz yok..." 
     Çağdaş Yaşamı Destekleme Derneği'nin düzenlediği toplantıda öylesine çarpıcı notlar aldım ki, bunları bir yazıya sığdırmak mümkün değil. Önümüzdeki günlerde sizlerle paylaşmaya devam edeceğiz. Ama işte bunlardan birkaçının satırbaşları 

</TEXT>
</DOC>
