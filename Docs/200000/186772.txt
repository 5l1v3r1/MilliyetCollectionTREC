<DOC>
<DOCNO> 186772 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/06/son/sondun34.html </URL>
<DATE> 2003/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Lübnan "İsrail - Lübnan sınırında karşılıklı ateş açıldı" 
</HEADLINE>
<TEXT>

     Lübnan güvenlik kaynakları, Lübnan sınırında görev yapan İsrail askerlerinin, sınırın Lübnan topraklarındaki tarafından açılan ateşe karşılık verdiğini duyurdu. 
     Sınırın Lübnan tarafındaki bir araçtan İsrail devriyelerine ateş açıldığı ve bir İsrailli askerin yaralandığı belirtildi. İsrail askerlerinin karşılık verdiği ve Lübnan topraklarına on dakika kadar makineli tüfek ateşi açtığı kaydedildi. 
     Bölgedeki Lübnanlı siviller de, AFP'ye açıklamalarında, yaralanan askerin bir ambulansla hastaneye kaldırıldığını, İsrail helikopterlerinin bölge üzerinde uçtuğunu söylediler. 
     Bir BM yetkilisi, Lübnan'ın güneyinde İsrail tarafından açılan ateş sonucu bir BM Lübnan Barış Gücü UNIFIL aracının isabet aldığını söylemişti. 
     
</TEXT>
</DOC>
