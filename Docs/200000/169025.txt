<DOC>
<DOCNO> 169025 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/13/guncel/gun05.html </URL>
<DATE> 2003/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Cesetler kum yüklü kamyonla taşındı 
</HEADLINE>
<TEXT>

     DHA 

     Sivas'ta Gürün-Pınarbaşı Karayolu'nun 25. kilometresinde önceki gün 23.00'te meydana gelen trafik kazasında, Ercan Şimşek'in kullandığı kamyon ile İbrahim Kılınç'ın kullandığı otomobil çarpıştı. İbrahim Kılınç ile aynı aileden Mehmet, Arda, Şerif, Özlem Kılınç'ın olay yerinde öldüğü kazada, otomobilden fırlayan Baran Kılınç 3 şans eseri yaralı kurtuldu. Jandarmanın üç saat süren çalışması sonucunda otomobilden çıkarmayı başardığı 5 kişinin cesedi, morga kaldırmak için ambulans gelmeyince, savcı Pınar Haktanır'ın talimatı üzerine kum yüklü kamyonla taşındı. Cesetleri aynı anda kaldırmak için "Haydi, bir, iki üç" diye sayan vatandaşlar ve askerler, cenazeleri kamyon kasasına çimento torbası atar gibi yerleştirdi. Ceset torbasına konulup ambulansla taşınması gerekmesine rağmen, kumların üzerine yerleştirilen cenazeler, Gürün Devlet Hastanesi morguna kaldırıldı. Kaza yerinde ölen vatandaşlara ait çalan cep telefonuna yanıt veren Haktanır, sürücü Kılınç'ın kardeşine kazayı bildirdi. Kamyon şoförü Ercan Şimşek de gözaltına alındı. 
     
     

</TEXT>
</DOC>
