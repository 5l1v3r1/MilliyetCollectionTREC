<DOC>
<DOCNO> 187285 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/08/son/soneko33.html </URL>
<DATE> 2003/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez Bankası Başkan Yardımcılığına Erdem Başçı atandı... 
</HEADLINE>
<TEXT>

     Merkez Bankası Başkan Yardımcılığına Erdem Başçı'nın atandığı öğrenildi. 
     Edinilen bilgiye göre, emekliye ayrılan Aykut Ekzen'in yerine Merkez Bankası Başkan Yardımcılığına, Devlet Bakanı Ali Babacan'ın danışmanı Yardımcı Doç. Erdem Başçı getirildi. 
     Atama kararnamesini Cumhurbaşkanı Ahmet Necdet Sezer'in onayladığı ve yarınki Resmi Gazete'de çıkmasının beklendiği ifade edildi. 
     Merkez Bankası Başkan Yardımcılarından Aykut Ekzen, Ağustos ayında emekliye ayrılmıştı. 
     Merkez Bankası'ndan halen Şükrü Binay, Sedef Ayalp ile Fatih Özatay, başkan yardımcısı olarak görev yapıyor. 
     
</TEXT>
</DOC>
