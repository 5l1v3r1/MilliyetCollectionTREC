<DOC>
<DOCNO> 175023 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/11/son/soneko17.html </URL>
<DATE> 2003/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Koç'un gıda şirketleri Tat çatısı altında... 
</HEADLINE>
<TEXT>

     Tat Konserve bünyesinde birleşen Pastavilla, Maret ve Sek Süt, Tat Konserve adı altında Borsa'da işlem görmeye başladı. 
     Borsa'dan yapılan açıklamada, Borsa'da işlem gören Maret ve Pastavilla'nın Tat Konserve tarafından devralınması nedeniyle, Tat Konserve tarafından ihraç edilecek ve Maret ile Pastavilla ortaklarına verilecek hisse senetlerinin dağıtımına bugün başlanacağı bildirildi. 
     Açıklamaya göre, bugün 1. seansta serbest marjla işlem gören Tat Konserve hisse senedinin fiyatı, Maret, Pastavilla ve Tat Konserve hisse senetlerinin 8 Ağustos tarihli 2. seans ağırlıklı ortalama fiyatlarına ve birbirlerine olan iştirakleri düşülmüş sermayelerine göre hesaplanan piyasa değerleri toplamının, Tat Konserve'nin birleşme sonrası Sek Süt hariç 15 trilyon 300 milyar 935 milyon lira sermayesini temsil eden pay sayısına bölünmesiyle, 6,420 olarak belirlendi. 
     
</TEXT>
</DOC>
