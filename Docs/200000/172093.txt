<DOC>
<DOCNO> 172093 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/28/son/sondun08.html </URL>
<DATE> 2003/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam 24 saatle kurtuldu.. 
</HEADLINE>
<TEXT>

     Irak'taki işgal harekatını sürdüren ABD ordusundan Yarbay Steve Russell, devrik Devlet Başkanı Saddam Hüseyin'i arama girişiminin bütün hızıyla sürdüğünü, bu sabah şafaktan önce Saddam'ın memleketi Tikrit'te üç çiftlik evine baskın düzenlendiğini bildirdi. 
     Devlet yönetiminde en üst düzeylerde bulunan Saddam Hüseyin'in oğulları Uday ve Kusay'ı 5 gün önce Musul'daki operasyonda öldüren Amerikan ordusunun 4. Piyade Birliği komutanı Yarbay Russell, şafaktan önce başlayan operasyonda, ''Muhtemelen Saddam Hüseyin'in 24 saat farkla elden kaçırıldığını'' bildirdi. 
     Yarbay, Bağdat'ın kuzeyinde Tikrit'te bu sabaha karşı bir ihbar üzerine düzenlenen operasyondan, ''Saddam Hüseyin'in 1 numaralı güvenlik şefinin elden kaçırıldığını, bunun, Saddam Hüseyin'in de yakalanamadığı anlamına geleceğini'' belirttti. 
     Uday ve Kusay'ın ölümleri, Amerikan ordusuna Irak'ta düzenlenen tuzakları artırdı. 
     
</TEXT>
</DOC>
