<DOC>
<DOCNO> 178534 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/27/son/sontur31.html </URL>
<DATE> 2003/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Savcının oğlu otomobiliyle yayaya çarptı... 
</HEADLINE>
<TEXT>

     İzmir'in Karşıyaka İlçesi'nde, üstgeçidi kullanmadan yolun karşısına geçmek isterken, cumhuriyet savcısının oğlunun kullandığı otomobilin altında kalan yaya öldü. 
     Bakkaldan alışveriş yapan Ahmet Aydın 72 Gümüşpala semtindeki evine gitmek için Anadolu Caddesi'nden yolun karşısına geçmek istedi. Soğukkuyu mevkiindeki Öztürk Üstgeçidi'ni kullanmayarak, yoldan karşıya geçmek isteyen Aydın'a, Karşıyaka'dan Konak yönüne giden Yusuf Özgür Yağcı'nın 26 kullandığı 35 KNT 35 plakalı otomobil çarptı. 
     İzmir Adliyesi'nde görevli Cumhuriyet Savcısı Çetin Yağcı'nın oğlu olan ve toptan kumaş dağıtımcısı Yağcı'nın kullandığı otomobilin çarptığı Aydın, olay yerinde öldü. Sürücü Yağcı, gözaltına alındı. 
     Trafik polislerinin olay yerinde yaptığı incelemede, üstgeçidin altından yolun karşısına geçmek isteyen Aydın'ın hatalı olduğu ve otomobil sürücüsü Yağcı'nın normal süratle gittiği belirlendi. 
     
</TEXT>
</DOC>
