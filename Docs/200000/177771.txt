<DOC>
<DOCNO> 177771 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/24/tv/ekran.html </URL>
<DATE> 2003/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İnatçı balina avcısı 
</HEADLINE>
<TEXT>

   Herman Melville'in ünlü yapıtı Moby Dick'in klasik haline gelen John Huston imzalı uyarlaması... 
      ALİN TAŞÇIYAN 
   
   Çağımızın önemli romancılarından Herman Melville'in ünlü yapıtı "Moby Dick"in John Huston imzalı uyarlaması bugün bir klasik haline geldi. Zamanında stüdyonun bu tarz pahalı bir uyarlama için mali kaygıları nedeniyle başrolü Gregory Peck'in oynaması için ısrar etmesi bir casting hatası olarak nitelendirilmişti. Oysa Peck'in çenesini çerçeveleyen sakalıyla tek bacağını kaptırdığı kaşalot cinsi beyaz balinadan intikam alma hırsıyla yanan Kaptan Ahab yorumu, efsanevi oyuncunun önde gelen performansları arasında anılıyor. 
   
   Aksiyonu öne çıkardı 
   Huston ünlü yazar Ray Bradbury ile birlikte yaptığı senaryo çalışmasında Melville'in uzun romanının edebi ayrıntılarını ayıklayıp aksiyonu öne çıkarmaya çalıştı. Melville'in birbirinden ilginç karakterlerine beyazperdede can vermek ise filmin kayda değer bir başarısı. Güneşe bile zıpkın sallayacağını iddia edecek kadar gururlu Kaptan Ahab'ın insanla ve Tanrı ile ilişkisinin derinliğini görüntülemek ise elbette mümkün olmadı. Öte yandan sözcüklerin ağırlığı da yeterince hissediliyor. 
   Sonuçta Huston çapında bir sinemacı balina avından öte bir film gerçekleştiriyor. n 
   CNBC-e 16.00 
   
   
   Sığınaktan çıkan Adem    Brendan Fraser ailesiyle beraber yıllarca sığınakta yaşadıktan sonra yiyecek ve kadın bulmak için Los Angeles'a çıkıyor 
   1999 yılı yapımı "Merhaba Dünya"nın başrolünde "Şaşkın" ve "Mumya" filmlerinden tanıdığımız Brendan Fraser var. Christopher Walken ise Fraser'ın deli dahi babası Calvin rolünde. Bu dahinin bahçesine 1960 yılında askeri uçak düşüyor ve Calvin bunu nükleer bomba zannediyor. Hamile karısını da alarak evinin altındaki sığınağa yerleşiyor. Çocukları oluyor. Oğulları Adam Adem ailesinin 35 yıl kaldığı sığınaktan yiyecek ve içecekle beraber, yaratıklaşmamış bir kadın bulmak için çıkmak zorunda kalıyor. 1995 yılının Los Angeles'ında sarışın güzel Eve'e Havva yani Alicia Silverstone'a rastlıyor. Eve, Adam'a yardım etmeye karar veriyor. Ve tabii ki bu iki genç birbirlerini beğeniyorlar ve bir aşk başlıyor. 
   Hem gençlerin hem romantik -komediseverlerin sıkılmadan izleyebileceği eğlencelik filmde özellikle Walken deli dahi rolünde çok başarılı. n 
   TRT1 20.30 
   
   
   "Sihirli Annem"de Dudu pes etmiyor    Dostlarımız Evcil hayvan sahiplerine rehber niteliği taşıyan kuşak programın bu haftaki konusu köpekler. Yapımda George Marin'in labrador cinsi köpeği Badem'le yaptığı üç haftalık eğitim süreci yer alıyor. CNN TÜRK 08.30-10.45-13.40 
   24 Yakında yeni bölümleriyle ekrana gelecek dizide, Jack Bauer'in 24 saatlik macerasından, dört saatlik bir kesite tanık olacağız. CNBC-e 20.00 
   Sihirli Annem Sevilen dizinin bu bölümünde Çilek sihir yaparken Firuze'ye yakalanıyor. Diğer yandan Dudu da Betüş ve Sadık'ı ayırmak için yeni ve çok etkili bir sihrin peşinde. KANAL D 20.30 
   A Takımı Savaş Ay bu hafta Konya'dan sesleniyor... Canlı yayında "aile içi şiddet", "töre cinayetleri", "başlık parası", "kan davası" konularını yaşayanlar anlatacak. ATV 21.40 
   
   
   Dalkılıç belgeselini de kendi yaptı    Büyük Kedilerin Günlüğü TV'lerin en iyi "hayvanlar alemi belgeseli" diyebileceğimiz bir yapım. TRT 1 11.55 
   Terörün Tohumları CNN Jakarta büro şefi Maria Ressa'nın imzasını taşıyan dosya El Kaide örgütünü ele alıyor. Kaçıranlar için. CNN TÜRK 11.05 
   Bilim ve Teknolojide Büyük Anlar Yaşamımızı derinden etkileyen bilimsel ve teknolojik buluşlar üzerine bir belgesel. "Genetik Ticareti", "Gen Zamanı", "Endüstri Müzesi", "Lazer Teknolojisi" "High-Tech", "Tıp Macerası" gibi 30 konu başlığı var. TRT 2 14.40 
   Derinlik Tutkusu Dünya serbest dalış rekortmeni Yasemin Dalkılıç'ın yaşam öyküsü... Denizden çok uzakta bir şehirde doğdu. Üç yaşında "derin mavi"nin çağrısını duydu. Işığın kaybolduğu dünyada, kendine yeni bir hayat buldu. Yasemin Dalkılıç'ın çocukluk hayalinden dünyanın en zor sporlarından birinin zirvesine tırmanma öyküsünü anlatan belgeselin yapım ve yönetimini de Yasemin Dalkılıç ve antrenörü Rudi Castineyra üstlenmiş. CNN TÜRK 22.05 
   
   
</TEXT>
</DOC>
