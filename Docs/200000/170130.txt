<DOC>
<DOCNO> 170130 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/18/spor/spo02.html </URL>
<DATE> 2003/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
ÇİFTETELLİ SONRA 
</HEADLINE>
<TEXT>

Daum, ilk golünü atan Van Hooijdonk gibi göbek atmak için sezon sonunu beklediğini söyledi, "Şampiyon olalım ben de oynayıp, parmaklarımı şıkırdatacağım" dedi 
     YUSUF KOBAL 

     Türkiye’de gelenektir’ 
     MANNHEİM karşısında alınan 2 - 0’lık galibiyetten sonra yüzü gülen Daum, basın toplantısında ilginç açıklamalar yaptı. Alman hoca, Van Hooijdonk’un golden sonra çiftetelli oynamasının futbolcular arasında gelişen bir diyalog olduğunu belirtip, "Türkiye’de bu gelenektir. Sezon sonunda şampiyonluğu getirecek golden sonra ben de oynayıp, parmaklarımı şıkırdatacağım" diye konuştu. 
     
     Size saygı duyuyorum’ 
     ERKEN başlayan eleştirilere saygı duyduğunu dile getiren tecrübeli hoca, herkesten sabır beklediğini ifade etti. Daum sözlerini şöyle sürdürdü, "Belki de daha sonra bu yorumlarınıza gerek kalmayacak. Aramıza katılacak yeni arkadaşların uyum sağlamasıyla farklı bir futbol oynamanız mümkün olacak. Saha içinde birlik ve beraberlik benim için önemli. Doğru yolda yürüyoruz." 
     
     İsimler kafamda var’ 
     DAUM, Türkiye’nin en iyi kalecisi olan Rüştü’nün artık Barcelona’da olduğunu hatırlattı ve yeni kaleci için adayların kafasında hazır olduğunu açıkladı. Fenerbahçe Teknik Direktörü, "Yabancı kontenjanını düşünüp hareket etmeliyiz. Gündemimizde bazı isimler var. İranlı oyuncunun transferini bitirmedik. Önce görmek istiyoruz. Çalışmalarımız devam ediyor" dedi. 
     
Aurelio korkuttu      FENERBAHÇE’NİN yeni Brezilyalısı Aurelio, önceki gün uykusuz bir gece geçirdi. Mannheim maçının sonrasında koltuk altında bir beze tespit eden Sambacı, tehlikeli bir durum olma ihtimali üzerine soluğu Daum’un yanında aldı. Apar topar Köln’e götürülen Aurelio testlerden geçirildi. Yıldız futbolcunun enfeksiyon kaptığı ve tehlikeli bir durumunun olmadığı açıklandı. 
     
Johnson Antep’te      FENERBAHÇE’NİN sözleşmesini karşılıklı olarak fesh ettiği Ganalı futbolcu Samuel Johnson, eski kulübü Gaziantepspor ile anlaştı. Futbol Şubesi Sorumlusu Asım Atmaz ile buluşan tecrübeli futbolcu bir yıllık sözleşme imzaladı. Bu arada Almanya’nın Köln takımına transfer olan Mustafa Doğan 800 bin Euroluk alacağını tahsil edemediği gerekçesiyle Fenerbahçe’yi FIFA’ya şikayet etti. 
     
19.07’lik indirim      SARI - Lacivertli yönetim, taraftarlarca "Dünya Fenerbahçeliler Günü" olarak kabul edilen 19 Temmuz’da Fenerium mağazalarında indirim kampanyası başlatıyor. Kulüpten yapılan açıklamada, yarın tüm ürünlerin yüzde 19.07’lik indirimle satılacağı bildirildi. Kampanyanın Fenerium Maraton, Fenerium Numaralı, Fenerium Akmerkez ve Fenerium Olivium’da geçerli olduğu açıklandı. 
     
Fenerbahçe fantastik’      Hooijdonk uçuyor 
     HOLLANDALI yıldız Pierre Van Hooijdonk, Fenerbahçe’ye övgüler yağdırdı. Takıma dört gün önce katıldığını dile getiren golcü oyuncu, arkadaşlarının kendisini çabuk benimsediğini söyledi. Hooijdonk, "Sanki uzun zamandır Fenerbahçe’de oynamış gibiyim. Kendimi evimde gibi hissediyorum. İlk golümden sonra yanıma koşmaları özel bir durumdu. Fenerbahçe’de çok zevk alıyorum" dedi. 
     
     Takım önemli’ 
     İYİ bir futbolcu olduğunu söyleyen Hollandalı yıldız, "Ancak beni arkadaşlarım daha iyi bir hale getirebilir. Bireyselliği sevmem. Takım oyunu önemli. Bana 20 gol atıp şampiyon olamamak mı, yoksa 5 gol atıp şampiyon olmak mı önemli derseniz, 5 golü seçerim" dedi. Tuncay’ın golüne 10 puan veren Hooijdonk espri yaparak, "Benim golüm de 10 puanlıktı. Çünkü uzaktan attım" yorumunu yaptı. 
     
Saygı var aşk yok      KIZ arkadaş sorunu nedeniyle küs olduğu iddia edilen Serhat ile Ali Güneş dün medya karşısına çıktı. Soruları Daum’un sorduğu toplantıda, iki futbolcu iddiaları yalandı. Serhat, "Ali Güneş çok iyi bir arkadaşım. Beraber gözükmememiz birbirimizin kız arkadaşına bakıyoruz anlamı taşımaz. Böyle bir şey yok" dedi. Ali Güneş ise, "Haberler çok çirkin. Biz birbirimize kız yüzünden küsecek karakterde değiliz. Bizi yıpratmasınlar" diye konuştu. 
     
Ortega dize geldi Arjantinli yıldız savunmasını UEFA’ya gönderdi. Fenerbahçe’den kaçarak hata yaptığını kabul eden Ortega’nın, 11 milyon dolarlık cezada indirim talep ettiği iddia edildi 
     MEHMET ÇİFTÇİ 

     Dosyası görüşülüyor 
     FENERBAHÇE’DEN izinsiz ayrıldıktan sonra 11 milyon dolar para cezasına çarptırılan Ariel Ortega’nın merakla beklenen savunması UEFA’ya ulaştı. Arjantinli futbolcunun avukatları tarafından Cenevre’ye götürülen dosyada çarpıcı ifadelerin yer aldığı öğrenildi. Yıldız oyuncunun, kimseye haber vermeden Türkiye’den ayrılarak hata yaptığını kabul ettiği bildirildi. 
     
     Ceza gerektirir 
     ARİEL Ortega’nın bu davranışıyla ceza almayı hakettiğini belirtip, 11 milyon dolarlık rakamda indirim istediği de ifade edildi. Yıldız oyuncunun avukatlarının ise, "Kaçması hataydı. Ancak cezası daha az olmalı. Ortega’nın bu parayı ödemesi için bir başka kulübe satılıp, futbol oynaması gerekiyor. Sahaya çıkmasına engel olan maddeler kaldırılmalı" dediği öğrenildi. 
     
     Fenerbahçe de hatalı’ 
     İKİ taraf arasında uzlaşma yolunun artık zor olduğunu belirten avukatlar, Fenerbahçe’nin Ortega’ya alacaklarını zamanında ödemediğini de iddia etti. Savunmada bu konuyla ilgili olarak geniş bir bölüm yer aldı. Ortega’ya belli dönemlerde ödemelerin geç yapıldığı ve Sarı - Lacivertli kulübün de bu nedenle cezalandırılması gerektiğine dikkat çekildi. 
     
Bingöl çıkarması      BAŞBAKAN Tayyip Erdoğan, Fenerbahçe Başkanı Aziz Yıldırım, yöneticiler Mehmet Karasu ve Nihat Özdemir bugün Bingöl’e gidecekler. Başbakan’ın özel uçağıyla Bingöl’e gidecek olan yöneticiler Fenerbahçe - Diyarbakırspor maçında elde edilen ve Bingöl depreminde zarar görenlere verilmesi kararlaştırılan geliri yetkililere iletecekler. 
     

</TEXT>
</DOC>
