<DOC>
<DOCNO> 198007 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/26/son/sonspo19.html </URL>
<DATE> 2003/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Canaydın Federasyon ve hükümetin kararına uyarız 
</HEADLINE>
<TEXT>

     UEFA'nın, Galatasaray ve Beşiktaş'ın İstanbul'da oynayacağı Avrupa Şampiyonlar Ligi maçlarının güvenlik gerekçesiyle tarafsız sahaya alınması kararına tepkiler sürüyor. 
     Galatasaray Kulübü Başkanı Özhan Canaydın, ''Sayın Başbakan, konunun devlet politikası olduğunu izah etti. Federasyon ve devlet olarak ne karar alınırsa, ona uyarız'' dedi. 
     Canaydın, AA muhabirine yaptığı açıklamada, telefonla görüştüğü Başbakan Recep Tayyip Erdoğan'ın kendisine, konuyla yakından ilgilendiğini bildirdiğini kaydetti. 
     Ramazan Bayramı nedeniyle Bursa'da olduğunu, ancak Başbakan Erdoğan'ın konuyla ilgili toplantı düzenlemesi halinde İstanbul'a gideceğini belirten Canaydın, şunları söyledi 
     ''Sayın Başbakan, UEFA'nın aldığı kararın teröre prim vereceğini söyledi. Ben de aynı kanaatteyim. Sayın Başbakan, ayrıca konunun devlet politikası olduğunu izah etti. Federasyon ve devlet olarak ne karar alınırsa ona uyarız.'' 
     
</TEXT>
</DOC>
