<DOC>
<DOCNO> 197445 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/23/son/sondun24.html </URL>
<DATE> 2003/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Hırvat seçimlerini Tudjman'ın partisi kazandı 
</HEADLINE>
<TEXT>

     Hırvatistan'da, eski Yugoslavya'dan ayrıldıktan sonra 12 yıl içinde yapılan dördüncü genel seçimde, milliyetçi Hırvatistan Demokratik Birliği partisinin HDZ , merkez sol koalisyonu yenerek seçimi kazandığı kesinleşti. 
     Bağımsız seçim kuruluşu ''Yurttaş Seçim İzleme Örgütü''ne GONG koşut olarak Devlet Seçim Komisyonu'nun oyların yüzde 10'unun sayıldığı aşamadaki kaydına göre, Hırvatistan'ın eski Yugoslavya'dan bağımsız olmasının önderi olan ve Aralık 1999'da ölen Devlet Başkanı Franjo Tudjman'ın HDZ partisi, 4 yıl aradan sonra Başbakan İvica Racan'ın Sosyal Demokrat Partisi'ni yenilgiye uğrattı. 
     HDZ, küçük müttefik partileriyle birlikte 10 seçim bölgesinin 9'unda önde gidiyor. 
     İvo Sanader liderliğindeki HDZ ''140 artı 20'' sandalyeli mecliste 75 milletvekilliğini şimdiden kazanmış bulunuyor. Sosyal Demokrat Parti ise 63 sandalyede görünüyor. 
     Hırvat meclisinde 20 sandalye azınlık nüfuslarına ve yurtdışındaki Hırvatlara ayrılmış bulunuyor. Ancak bu 20 sandalyenin seçim sonucunu etkilemesi olanaksız görünüyor Hırvat genel seçimine 55 siyasi parti katılıyor. 
     Oy sayımı sürüyor. 
     
</TEXT>
</DOC>
