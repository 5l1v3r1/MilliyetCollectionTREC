<DOC>
<DOCNO> 153444 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/30/son/sondun03.html </URL>
<DATE> 2003/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
El Kuds El Arabi gazetesi, Saddam imzalı mesaj aldığını ileri sürdü 
</HEADLINE>
<TEXT>

     İngiltere'nin başkenti Londra'da basılan Arap El Kuds El Arabi gazetesi, devrik Irka devlet başkanı Saddam Hüseyin imzalı ve kendisinin 66. doğum günü olan 28 Nisan'da elle yazılmış bir mesaj aldığını ileri sürdü. 
     Saddam yanlısı olarak tanınan gazetenin genel yayın yönetmeni Abdülbari Atvan, mesajda akıbeti henüz bilinmeyen Saddam Hüseyin'in Irak halkından bu ay ülkesini işgal edip rejimini deviren Amerikan ordusuna direnmesi için çağrıda bulunduğunu belirtti. 
     Atvan, AFP'ye telefonla verdiği demeçte, gazetenin bugünkü sayısında tamamı yayınlayacak olan bir sayfalık mesajı bilinmeyen bir numaradan faksla aldığını belirtirken, mesajda Amerikalılar tarafından atanan liderlerin Irak halkına özgürlük getirmeyeceği uyarısında bulunulduğunu söyledi. 
     El Kuds El Arabi, daha önce de ''Irak'ın kurtuluşu ve Amerikan işgaline karşı direniş'' adlı, adı daha önce duyulmamış Iraklı bir örgütün, gazeteye mektup gönderdiğini açıklamış ve mektupta, ''Başkan Saddam Hüseyin ölmedi, hala yaşıyor. 72 saat içinde ulusa seslenecek'' denildiğini iddiasına yer vermişti. 
     




</TEXT>
</DOC>
