<DOC>
<DOCNO> 186823 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/06/son/sonspo19.html </URL>
<DATE> 2003/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Tugay İngilizler korkuyor .. 
</HEADLINE>
<TEXT>

     Türkiye'nin İngiltere ile 11 Ekim'de yapacağı 12. Avrupa Futbol Şampiyonası eleme grubu maçı öncesinde milli futbolcular ve Futbol Federasyonu Başkanı Haluk Ulusoy iddialı konuştular. 
     İngiltere'nin Blackburn Rovers takımında top koşturan Tugay Kerimoğlu, İngiltere'nin yenilmeyecek bir takım olmadığını söyledi. 
     Tugay, İnglitere'de yazılıp çizilenlerin kendisini hiç etkilemediğini dile getirerek, şunları söyledi 
     ''Korktuklarını biliyorum. Biz ne istediğimizi çok iyi biliyoruz. Sakin bir şekilde oynayıp onları yenerek yine ilkleri başaracağız. Üzerimizde hiçbir baskı yok. İngiltere'de talihsiz bir şekilde yenilmiştik. Bu maçın atmosferi farklı olacak. Onların burada defans yapacağını sanmıyorum. Amacımıza ulaşacağız.'' 
     
</TEXT>
</DOC>
