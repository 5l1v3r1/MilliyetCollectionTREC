<DOC>
<DOCNO> 185468 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/30/yasam/yas06.html </URL>
<DATE> 2003/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Güle oynaya öğrensinler 
</HEADLINE>
<TEXT>

      AYŞEGÜL AYDOĞAN 
   
   Avrupa'da yıllardır var 
   ÇOCUĞU oyun eşliğinde eğiten, kendi kişiliğini geliştirmesini sağlayan Montessori eğitim sistemi, bir süredir Türkiye'deki bazı anaokullarında da uygulanıyor. İtalyan doktor Maria Montessori'nin adını taşıyan eğitim sisteminde özel materyaller ve çeşitli ithal oyuncaklar kullanılıyor. Avrupa'nın pek çok ülkesinde yıllardır var olan Montessori sistemini Türkiye'de hayata geçirenlerden biri de Baltalimanı'ndaki Özel Eriş Anaokulu. Burada eğitim, 'Çocukların işi oyundur' sloganıyla veriliyor. 
   
   Özgüven kazanıyorlar 
   ANAOKULUNUN kurucusu Dr. Serdar Savaşır, "Çocuklar 6 yaşına kadar önlerine gelen her bilgiyi emen kuru sünger gibidir. Bu yaşlarda en sevdikleri şey oyun oynamaktır. Öyleyse çocuklar oyunla eğitilmeli. Çocuğun dikkat süresinin 6 dakika olduğu unutulmamalı, 6 dakikada bir yeni oyuna geçilmeli. Bu sistem, çocuğun özgüvenini artırıyor. Biraz da ailesine bağımlılığını bitiriyor. Çocuğa sürekli yardım etmek yanlış. Ayakkabısını kendi bağlamalı, kendi giyinmeli." dedi. 
   
   
</TEXT>
</DOC>
