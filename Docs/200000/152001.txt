<DOC>
<DOCNO> 152001 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/24/spor/yguven.html </URL>
<DATE> 2003/04/24/ </DATE>
<TIME>  </TIME>
<AUTHOR> Ercan GÜVEN  </AUTHOR>
<HEADLINE>
Terim, Engin, Avşar ve Porsche 
</HEADLINE>
<TEXT>

     400 milyar mıymış, neymiş. 
     Artık ülkemizin sokaklarında Porche dörtçekerleriyle dolaşacaklarmış. 
     Yakışır, ama değil mi .. 
     Yalnız iki ricam var birincisi hızla giderken cep delik cepken delik insanlara su sıçratmasınlar, bir de aç insanların mahallesinden geçerken korna çalmayı unutmasınlar. 
     Neyim ben .. Servet düşmanı mı, kıskanç mı .. 
     Peki, Hülya Avşar'ın Porche'sine niye takılmadım 
     Anlatayım 
     Bir kere futbolun bilim olduğunu iddia edenlerle, sansasyona dayanan popüler sanatçılığı ayıralım. Üç büyüklere transfer olan futbolcunun ilk parasını jeepe harcamasını da anlarım. 
     Birinde "haber olmak" diğerinde "var olmak" niyeti var. 
     İhtiyacı var mı 
     Peki, Sayın Engin ve Terim'in bunlara ihtiyacı mı var 
     Onlar artık halk kahramanı. Hani şu işsiz ve ümitsiz halkın. 
     Bakın, mesleğindeki başarı "somut ögelere" dayansa bile, sonuçta sevgiyle yücelen insanlar bu sevginin kaynağından öyle dörtçekerlerle falan uzaklaşmamalıdırlar. 
     "Erişilmez" olmanın tehlikeli yanı, gün gelip insanların "erişmekten" ümidi kesmeleridir unutmayın. 
     Eleştiriyorum ama zamanında aynı hataları ben de yaptım. Yalnız o sırada 5 yaşındaydım. Peder bey, Muğla Eskihisar'da bir kasaba yapıyordu. Benim şımarıklığımdan usanmış olmalılar ki, köy okuluna yolladılar. Her sabah beş sınıfın bir arada okuduğu köy okuluna yaklaşırken, aynı yılın modeli siyah buick marka arabanın direksiyonunu tutup, çoğu çıplak ayaklı sınıf arkadaşlarıma hava attığımı hatırladıkça h l utanırım. 
     Hatırlayabildiğim son görgüsüzlüğümdü bu. Büyüdüm bıraktım. 
     Sayın Terim ve Sayın Engin'e de zaman tanımalıyım. 
     
Başbakan'ın fikri      Başbakan bir kulübün teknik direktör seçiminde fikir beyan edebilir mi 
     "Gelişmiş ülkelerde" edebilir. 
     Çünkü oralarda kimse devlet kapısından sebeplenme gayreti içinde değildir, kimsenin kariyeri siyasetçilerin insafına bırakılmamıştır ve kimse hükümete yağcılık yapmaya çalışmamaktadır. 
     Oralarda ihaleler hak edene verilir. 
     Hükümete şirin görünenin ayrıcalıklar elde etmesi mümkün değildir. 
     En azından yapanlar affedilmez. 
     Genel af yoktur, vergi affı olmaz, spor kulüplerine vergi ayrıcalığı, arazi tahsisi falan hayaldir. 
     Federasyonların arkasında siyasetçilerin gölgesi gözükmez, kadrolaşmaya spor teşkilatından başlanmaz. Hatta kadrolaşma olmaz. 
     Başbakan her taraftar gibi takımını destekleyebilir, gönlündeki hocayı açıklayabilir, yönetimi eleştirip övebilir. 
     Etkisi, "bir bölü taraftar sayısı" bayağıkesiri ile ifade edilir. 
     "Geri kalmış ülkelerde", iktidardaki şahsın fikrini söylemesine gerek bile yoktur. Aklından geçmesi kafidir. Hatta aklından geçtiğini sananlar gereğini yerine getirir. 
     Türkiye'de ise bir başbakan bir kulübün teknik direktör seçiminde fikir beyan etmemelidir. 
     Neden mi ... Siz bulun sebebini. 
     
'Güreşi sevdiğini söyle'      "Zirvede kalmak, oraya çıkmaktan zordur" özdeyişini bilenler Ali Gümüş ağabeyimize kimbilir ne kadar hayret edecekler. Benim yaşamım kadar yıldır Türk Güreşi'nin bir numaralı gazetecisidir kendisi. İlker Ateş'ler, Kazım Kanat'lar, bendeniz ve daha kimler geldi geçti. Bizim nefesimiz yetmedi Ali Ağabey abide gibi zirvede h l . 
     Benim yakıştırdığım sıfatla "nefes alan kütüphane" Ali ağabey, son kitabına "Bana güreşi sevdiğini söyle" adını koymuş ve tüm dünyayı, güreşi, binlerce ünlü insanı 384 sayfaya sığdırmış. Ben güreşi severim, Ali ağabeyi de... Artık sayısını kendisinin bile unuttuğu eserlerinin sonuncusunu da keyifle okuyorum. Türk Güreşi'nin en büyük şansı olan, onun tükenmeyen enerjisine gıpta ediyorum. 
     
Yanal, Fener'de ne yapar      Ersun Yanal, Fenerbahçe'de ne yapar .. 
     "Uygun şartlar" sağlanırsa çok başarılı olur. 
     Nedir o şartlar 
     Gençlerbirliği mucizesinin bilimsel alt yapısının ilk sırasındaki Prof. Dr. Emir Ergen başta olmak üzere tıbbi, psikolojik ve fizik koşullar, sakin bir kulüp ortamı, iyi niyetli dürüst, genç futbolcular... 
     Bir de İlhan Cavcav... 
     Şaka bir yana Yanal daha Fenerbahçeli olmadan yıpranmaya başladı bile. 
     Fenerbahçe böyledir, insanın adıyla birlikte tüm yaşamı ortaya serilir. 
     Hem şu Ankaragücü'nden ayrılırken çıkan tartışmalar, Hoca'nın bilgisayarları silmesi meselesi aydınlandı mı 
     Ben duymadım. Kimse de sormuyor. Sakın imzadan sonraya saklıyor olmasınlar. 
     
     


SPOR 


























</TEXT>
</DOC>
