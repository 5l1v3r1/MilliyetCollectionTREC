<DOC>
<DOCNO> 161342 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/06/ekonomi/eko08a.html </URL>
<DATE> 2003/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Ünal Tarım’da borç azaltma operasyonu 
</HEADLINE>
<TEXT>

Borçları 6 milyon dolara çıkan Ünal Tarım, deterjan sektöründen çıktığını açıkladı 
     EKONOMİ SERVİSİ 

     Ünal Tarım Yönetim Kurulu Başkan Vekili Latif Ünal, şirketin Ukrayna’daki deterjan fabrikası ve pazarlama faaliyetleri nedeniyle oluşan borçlarının azaltılması için sermaye artırımına gideceklerini açıkladı. Şirketin sermayesinin 2 trilyon lirası iç kaynaklardan 7 trilyonu bedelsiz olmak üzere 10 trilyondan 19 trilyona çıkaracaklarını bildiren Ünal, halen 6 milyon dolar olan borçlarını yıl sonunda 5 milyon dolara, 2004 ilk yarısında da 3.5 milyon dolara indirmeyi planladıklarını anlattı. 
     
     Dersimizi aldık’ 
     Ukraynalı ortaklarla olan anlaşmazlık ve Hayat Kimya ile mahkemelik olmaları nedeniyle deterjan işinden çıktıklarını, ancak şirketin borçlarının arttığını kaydeden Ünal, "Dersimizi aldık. Bildiğimiz işi yapacağız" dedi. Ünal, şirket toparladıktan sonra yabancı ortaklık görüşmelerine başlayabileceklerini söyledi. 
     

</TEXT>
</DOC>
