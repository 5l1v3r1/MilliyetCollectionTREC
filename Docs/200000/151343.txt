<DOC>
<DOCNO> 151343 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/21/son/soneko10.html </URL>
<DATE> 2003/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Enerji Bakanı Hayfa hattının tehdit olması sözkonusu değil 
</HEADLINE>
<TEXT>

     Enerji ve Tabi Kaynaklar Bakanı Hilmi Güler, ''Hayfa hattının bizim için tehdit olması söz konusu değil'' dedi. 
     Güler, ATO'da düzenlenen ''Ulusal Maden Varlığımız'' konulu panele gelişinde soruları yanıtladı. 
     ABD ve İsrail'in Hayfa hattına ilişkin görüşmeler sürdürdükleri konusundaki yöneltilen soruya Güler, şu yanıtı verdi 
     ''Bizim boru hattımızda bir problem yok. Çalışmalar devam ediyor. Hayfa hattının ise bizim için tehdit olması söz konusu değil. Bizim boru hattının önemini ortadan kaldırmaz'' Güler, Kerkük-Ceyhan boru hattının ne zaman çalışacağının sorulması üzerine, bunun, gemilerin gelişine bağlı olduğunu söyledi. Güler, ''çünkü depolarımız dolu, gemiler gelmeye başlayınca hat tekrar çalışmaya devam edecek'' dedi. 
     Bakan Güler, Irak'taki petrolün taşınması için üç hat bulunduğunun hatırlatılması üzerine, ''en güçlü olan tabiiki bizimki. Hem kapasite hem de teknik güç olarak bizimki'' diye konuştu. 
     ''ABD de böyle düşünüyor mu'' sorusuna Güler, ''öyle olması lazım. Kendi menfaatleri aynı zamanda'' yanıtını verdi. 
     
     BAKÜ CEYHAN 
     Bakü-Ceyhan Boru Hattı altyapı çalışmalarında gecikme olduğu şeklinde basına haberler yansıdığının hatırlatılması üzerine Güler, şunları söyledi 
     ''Çalışmalar yoğun şekilde sürüyor. Birkaç günlük bir gecikme, sadece bir takvim-tehir meselesi oldu. Onu da telafi edeceğiz, belki de daha erken bitireceğiz.'' Güler, yolsuzluklara ilişkin soruları da ''Meclis Komisyonlarına havale ettik'' şeklinde yanıtladı. 
     





</TEXT>
</DOC>
