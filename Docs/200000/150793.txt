<DOC>
<DOCNO> 150793 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/18/son/sonspo33.html </URL>
<DATE> 2003/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Seymenlerden Gençlerbirliği'ne destek... 
</HEADLINE>
<TEXT>

     Ankara Kulübü Başkanı Bülent Kalıpçı ve yönetim kurulu üyeleriyle seğmenlerden oluşan grup, Gençlerbirliği Kulübü'nü ziyaret etti. 
     Kulübün Beştepe'deki tesislerinde kulüp başkanı İlhan Cavcav ve bazı yöneticiler tarafından karşılanan Ankaralı seymenler, Gençlerbirliği'nin başarılarını yakından izlediklerini ve Ankara Kulübü olarak bundan gurur duyduklarını söylediler. 
     Kulüp başkanı İlhan Cavcav ise bu ziyaretten ve kendilerine Ankaralılar'ın destek vermesinden mutlu olduğunu söyledi. 
     Seymenlerin, ''Ersun Yanal hocayı Fenerbahçe'ye verecek misiniz '' biçimindeki bir sorusuna ise Cavcav, ''Ersun hocayı bu kulüpte başarıyı yakaladıktan sonra Fenerbahçe'nin değil, milli takımın başında görmek isterim'' yanıtını verdi. 
     Daha sonra Ankara Kulübü üyelik formunu dolduran Cavcav'a ''Burası Ankara'' adlı Ankara Kulübü'nün bir yayını ile kulüp flaması hediye edilirken, başkan Cavcav da Ankara Kulübü Başkanı Bülent Kalıpçı'nın yakasına Gençlerbirliği rozetini takarak, kulüp flamasını verdi. 
     





</TEXT>
</DOC>
