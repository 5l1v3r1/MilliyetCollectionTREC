<DOC>
<DOCNO> 161960 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/09/son/sondun05.html </URL>
<DATE> 2003/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush rakip tanımıyor... Clinton bile dönse ona yetişemiyor 
</HEADLINE>
<TEXT>

     ABD'de, anayasa değişikliğine gidilerek eski başkanların 2 dönemden fazla aday olmalarına olanak tanınması halinde bile Başkan George Bush'un, çok sevildiği bildirilen eski başkan Bill Clinton'u sandıkta ağır bir yenilgiye uğratacağı ortaya çıktı. 
     Yapılan bir kamuoyu yoklamasının sonucuna göre, böyle bir durumda George Bush, Bill Clinton'u -32 yenilgiye uğratacak. 
     ''Opinion Dynamics Corp.'' adlı kuruluş tarafından Fox News kanalı adına yapılan kamuoyu araştırmasına göre, hayali Bush-Clinton çekişmesinde, Cumhuriyetçilerin yüzde 88'i Bush'u desteklerken, Demokratların sadece yüzde 62'si Clinton'a yeniden oy vereceklerini söylediler. 
     Buna karşılık Demokratların yüzde 24'ü, karşı partiden olsa bile Bush'a oy vereceklerini bildirirken, Clinton'a oy verecek Cumhuriyetçilerin oranı yüzde 7'yi geçmedi. 
     Öte yandan, oylamaya katılan Amerikalıların dörtte üçü, başkanların 2 defadan fazla seçilmelerini engelleyen anayasa hükmünün kaldırılmaması gerektiği görüşünü savundular. Eski başkan Clinton bu sınırlamanın kaldırılmasını önermiş, ancak bu konuda Clinton'u destekleyenlerin oranı yüzde 20'yi geçmemişti. 
     
</TEXT>
</DOC>
