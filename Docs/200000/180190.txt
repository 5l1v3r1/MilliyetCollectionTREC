<DOC>
<DOCNO> 180190 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/04/yasam/yas05.html </URL>
<DATE> 2003/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Gelecek sezonun en 'seksi' otomobilleri 
</HEADLINE>
<TEXT>

      
   Amerikan 'FORBES' dergisi, 2004 yılında piyasaya çıkacak olan arabaları değerlendirdi ve kendi deyimi ile en 'seksi'lerini sıraladı... Söz konusu otomobillerin başında BMW-6 serisi geliyor. Satış fiyatı 25 bin dolar civarında olan bu araba, özellikle aktif, şehir hayatını seven genç kadın ve erkeklere hitap ediyor. 
   
   Müthiş rekabet 
   Bu kış piyasaya sürülmesi beklenen Cadillac'ın lüks modeli CTS-V serisi ise 400 beygir gücünde 8 silindirli motora sahip. 6 vitesli ve 50 bin dolar değerindeki Cadillac'ın fiyatlarda, Alman otomobilleri arasındaki rekabet nedeniyle 10-30 bin dolarlık bir indirim yapması bekleniyor. Ford'un 2004'ün süper arabaları arasındaki GT spor modelinin fiyatı, 140 bin dolar. Ford, 500 beygirlik motora sahip bu modelden, bu yıl sadece bin 500 adet üretecek. 
   Mercedes-Benz CL65 AMG modelinin fiyatı ise 125 bin dolar. 604 beygir gücündeki ve azami hızı saatte 205 km. olan araç, çift -turbo 6 litrelik V-12 motora sahip. Bu yılki 'otomobil yarışına' Saab 9-2 ve Volvo C-50 coupe modelleri de katıldı. 
   Bu küçük araçların, özellikle trafiği yoğun kentler için tasarlandığı belirtiliyor. 
   
   James Bond otomobilleri hayal, bu gerçek    Hem karada, hem de suda yüksek sürat yapabilen 'büyük oyuncağı' Aqua, dün, İngiltere'nin başkenti Londra'da görücüye çıktı. Thames Nehri üzerinde bir şov yapan, suda 48, karada ise 160 kilometre hızla gidebilen bu 'tuhaf araç', bir düğme dokunuşuyla, su modundan çıkıp kara moduna geçebiliyor. Tasarımcısı 'Gibbs Technologies' ise Aqua'ya güvenini, "Sudaki hızı 10 kilometreyi geçen ve karada da gidebilen başka bir araç daha yok " diye özetliyor. 
   
   
</TEXT>
</DOC>
