<DOC>
<DOCNO> 179905 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/03/guncel/gun20.html </URL>
<DATE> 2003/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

   
   Türk hamamına TSE standardı    TSE, Türk hamamlarına da standart getirdi. Türk hamamı tercihen nüfusun yoğun olduğu yerlerde müstakil olarak inşa edilecek ve çalışan personel hastalık taşımadıklarına dair 3 ayda bir sağlık raporu alacak. TSE'nin belirlediği standarda göre, Türk hamamlarının iç mimarisindeki mermer, yan duvarlarda belirli bir yüksekliğe kadar tam düşey döşenecek, bu kısım içten ısıtılacak, en üst noktadan havalandırma sağlanacak. Göbektaşı yüksekliği en az 25 cm olacak. Kese ve masaj hizmetinde çalışanlar, Hamamcılar Birliği'nden belge alacak. Hamam sıcaklığı 45 - 50 derece, özel yıkanma kabini sıcaklığı 55 - 60 derece ve terlemenin gerçekleştirildiği bölümlerin sıcaklığı 65 - 70 derece olacak. 
   
   Bakan ile rektörün YÖK restleşmesi    Milli Eğitim Bakanı HÜseyin Çelik ile Üniversitelerarası Kurul ÜAK Başkanı Ayhan Alkış'ın Yüksek Öğretim Kanun Tasarı Taslağını tartıştığı dün geceki televizyon programında sinirler gerildi... 
   ÜAK ile bakanlık komisyonunun 8 Eylül'de biraraya gelerek taslak üzerinde müzakerelere başlayacağını ve ana ilkeleri belirleyeceğini söyleyen Çelik, "Taslağımızı hiçe sayan yaklaşamı kabul edemeyiz. YÖK Başkanı Kemal Gürüz, gölge etmeseydi bu iş çoktan halloşmuştu. Birileri taslağın önünü tıkıyor" dedi. Uzlaşma amacıyla bir araya geldiklerini vurgulayan Alkış da, "Temelden kabul edemediğimiz ve toplumun da kolay kabullenemeyeceği yöntemle oluştu taslak. Bu taslak hesaplaşma ve tepki taslağıdır. Dayatmacı sistem kanun olarak getirilmek isteniyor. AKP kendi YÖK'ünü kurmaya çalışıyor. H l yanlışlıklar üzerinde ısrar edecekseniz, yapacağımız bir şey yok. Kurban arıyorsanız. Biz istifa edebiliriz" diye konuştu. Alkış'ın "Taslak neden destek almıyor" sorusuna da Çelik, "Taslak refaranduma gitsin 70 ile kabul edilir" yanıtını verdi. 
   
   Ali Stair'in katili tutuklandı    Yeni Foça'da geçen temmuz tartıştığı Ali Bektaş'ı öldüren ve seken kurşunla İskoçya'dan ailesiyle tatile gelen Ali Stair Grimason'un 2.5 ölümüne neden olan Daimi Akyüz 34 , Dr. Vahap Karakaş ile evli yeğeni Özlem Karakaş'ın evinde balkona çıkınca yakayı ele verdi. Geniş güvenlik önlemleri altında tatbikat yaptırılan Akyüz, olay günü alkollü olduğunu ifade ederek, "Grimason'un ölümü nedeniyle ömür boyu yas tutacağım" dedi. Akyüz, tatbikatın ardından tutuklanarak cezaevine gönderildi. 
   
   Kadın giysisiyle cinayet işledi    İZMİR'İN Kiraz ilçesinde tanınmamak için kadın kıyafeti giyen simitçi Ömer Faruk Aydemir, av tüfeğiyle bir kişiyi öldürdü, bir kişiyi yaraladı. Kadın kıyafeti giyen Aydemir, aralarında anlaşmazlık bulunan Mustafa Kazak 46 ve Kadir Opan'ı 63 öldürmek için kahvehanenin önüne geldi. Simitçi, Kazak ve Opan'a av tüfeğiyle ateş etti. Aydemir, motosikletle olay yerinden kaçarken hastaneye kaldırılan yaralılardan Kazak kurtarılamadı. 
   
   Boşanma isteği canına mal oldu    K ĞIthane'de, modelist Sevilay Arabacı 25 , bir bankanın hukuk işlerinde çalışan 1.5 yıllık eşi İbrahim Arabacı'yı 29 , kendisinden boşanmak istediği için başına piknik tüpüyle vurarak öldürdüğü gerekçesiyle gözaltına alındı. Arabacı, "Akşam geldiğinde boşanmak istediğini söyledi. Bir süre tartıştık. O gitti yattı ama ben uyuyamadım. Şüphelerimin doğru çıktığına emin oldum. Bir anda karar verip yaptım" dediği öğrenildi. 
   
   Doğalgaz borusu delindi    Taksİm'de, İSKİ ekiplerinin çalışması sırasında doğalgaz borusu delindi. O sırada dışarı çıkan gaz korku yaşanmasına sebep oldu. Alınan bilgiye göre, İstiklal Caddesi'nde ki Fransa'nın İstanbul Başkonsolosluğu önünde İSKİ ekiplerinin çalışması sırasında İGDAŞ'ın şebeke borusu delindi. İGDAŞ ekipleri tarafından vanalar kesilerek gaz akımı durduruldu. Yetkililer, gazın delik kapandıktan sonra açılacağını bildirdi. 
   
   
   
   
   
   
   
</TEXT>
</DOC>
