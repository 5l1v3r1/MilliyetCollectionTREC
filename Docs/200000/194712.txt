<DOC>
<DOCNO> 194712 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/11/yasam/yas02.html </URL>
<DATE> 2003/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
20 saat vapur bekledi, öldü 
</HEADLINE>
<TEXT>

   Gökçeada'da kaza geçiren Sabri Kaya'yı hastaneye götürmek için feribot 5 milyar lira istedi. Vapur beklenince, Kaya için geç kalındı 
      MURAT ÇIRAK Çanakkale DHA 
   
   Sabri Kaya 66 , Gökçeada'da motosikletiyle geçirdiği kazada ağır yaralandı boyun travması geçirdiği belirlenen Kaya'nın feribotla Çanakkale'ye sevk edilmesi gerekiyordu. 
   Çanakkale Devlet Hastanesi'ne gitmesine karar verilen Kaya'nın ailesinden, feribotun Çanakkale'ye özel sefer yapması için 5 milyar lira istendi. 
   Aile parayı saatler sonra buldu ancak, bu kez feribot fırtına nedeniyle hareket edemedi. Kısmi felç geçirdiği belirlenen Kaya, 20 saat sonra tarifeli vapurla getirilebildiği Çanakkale Devlet Hastanesi Yoğun Bakım Servisi'nde yaşamını yitirdi. 
   
   'Yapacak bir şey yoktu' 
   Beyin Cerrahı Dr. Selim Sağmanlı, Kaya'nın geçirdiği kaza sonucu omurilik kesisi ve boyun travması geçirdiğini, bu tür vakalarda yapacak bir şey olmadığını iddia etti. Sağmanlı, "Omurilik kesisinin tedavi edilmesi mümkün değil. Hasta Gökçeada'da bekletildiği sırada doktor arkadaşlarımızla görüştük ve yapılması gerekenler konusunda bilgi verdik" dedi. 
   
   
</TEXT>
</DOC>
