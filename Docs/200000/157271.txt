<DOC>
<DOCNO> 157271 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/17/son/sondun14.html </URL>
<DATE> 2003/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Tiryakiyim, kampanyaları tanımam.. 
</HEADLINE>
<TEXT>

     İngilizler arasında yapılan bir araştırma, sigara alışkanlığı konusunda İngilizlerin Amerikalılardan daha sabit fikirli olduğunu ortaya koydu. 
     Sigara içen 7 bin 766 yetişkin üzerinde yapılan araştırmada, İngiliz tiryakilerin yüzde 16'sının sigara karşıtı kampanyalara duyarsız olduğu ve bu gruba giren tiryakilerin sigarayı bırakmama konusunda sabit fikir taşıdığı belirlendi. Bu oranın, Amerika'nın California eyaletindeki sabit fikirli sigara tiryakilerine göre dört kat daha fazla olduğu kaydedildi. 
     Sabit fikirli sigara tiryakilerinin, sigarayı bırakmayı düşünmediği ve son beş yıl içinde sadece bir günden daha kısa süre sigaradan uzak kalabildiği bildirildi. Bu kişilerin, sigaranın sağlığa zarar verdiğine inanmadıkları ve sigara karşıtı kampanyaları umursamadıkları belirtildi. 
     British Medical Journal dergisinde yayımlanan araştırma raporunda, sabit fikirli sigara tiryakilerinin oranının artmadığına dikkat çekilerek, bu tiryakileri sigaradan vazgeçirmek için ikna etmek gerektiği ifade edildi. 
     
</TEXT>
</DOC>
