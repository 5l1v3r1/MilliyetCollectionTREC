<DOC>
<DOCNO> 174135 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/07/siyaset/siy08.html </URL>
<DATE> 2003/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Size de yakışmadı Sayın Başkan... 
</HEADLINE>
<TEXT>

      MUHAMMET KAÇAR Rize DHA 

   
   Güneysu Savcılığı, İstanbul Büyükşehir Belediye Başkanı Ali Müfit Gürtuna'nın önceki gün tabancayla havaya 9 el ateş açan eşi Reyhan Gürtuna hakkında soruşturma başlattı. Görüntülerin medyada yer alması üzerine Güneysu Savcılığı olayla ilgili soruşturma başlattı. Başkan Gürtuna hakkında da "silah teşhiri" iddiasıyla soruşturma açılabilecek. Gürtuna, konuyla ilgili soru üzerine "Silah atma olayı mı Kim atmış Nerede atmış Ben görmedim, sadece duydum. Karşı yamaçlardan silah sesleri duydum. Kimin attığını, nerede attığını görmedim. Siz şahitsiniz" diyerek eşini kurtarmaya çalıştı. Reyhan Gürtuna da "Bu sabah soruşturma açıldığını duydum. Önemli bir şey yok. Çok olağanüstü bir olay yok" diye konuştu. 
   
   
</TEXT>
</DOC>
