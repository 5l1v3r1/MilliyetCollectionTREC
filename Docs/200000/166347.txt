<DOC>
<DOCNO> 166347 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/30/son/sondun18.html </URL>
<DATE> 2003/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Elton John ile akşam yemeğinin fiyatı 1 trilyona çıktı 
</HEADLINE>
<TEXT>

     İngiliz oyuncu Hugh Grant, Elton John'un kurduğu AIDS fonu tarafından düzenlenen açık artırmada, John'la akşam yemeği fiyatının 390 bin sterline 916 milyar lira çıkmasını sağladı. 
     Elton John'un sözcüsü John Paul Carey, Elton John'un AIDS fonu için bu kadar çok para toplandığına çok sevindiğini söyledi. 
     Hugh Grant, 5 bin sterlinden başlayan açık artırmaya 150 bin sterlindeyken girdi. Açık artırmanın sonunda bir milyarderle karşı karşıya kalan Grant, 190 bin sterline kadar çıktı. 
     Grant, milyarderin, ''200 bine çıkıyor musunuz '' sorusuna, ''Siz 190 bin verirseniz, bin de 200 bin vermeye hazırım. Yemeğe gelecek davetlileri de birlikte seçeriz'' diye yanıtladı. Grant'ın bu teklifinin kabul edilmesiyle John'la bir akşam yemeğinin fiyatı birden 390 bin sterline ulaştı. Grant ve milyarder, yemeğe 5'er konuk getirebilecekler. 
     AIDS mücadele için her yıl yapılan açık artırmada, toplam 930 bin sterlin yaklaşık 2 trilyon 200 milyar lira toplandı. 
     
</TEXT>
</DOC>
