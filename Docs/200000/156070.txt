<DOC>
<DOCNO> 156070 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/12/siyaset/siy06.html </URL>
<DATE> 2003/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Asmalı Konak AB'ye girdi 
</HEADLINE>
<TEXT>

     Bir önceki AB Türkiye Temsilcisi Karen Fogg bol tartışmalı bir görev süresinin sonunda Brüksel'e gönderdiği iddia edilen skandal e - mail mesajlarıyla birlikte koltuğunu Hansjörg Kretschmer'e bırakmıştı. Kretschmer, Fogg'a hiç benzemiyor. Sivri çıkışlar yerine uzlaşmayı, tahrik etmek yerine orta yolu bulmayı üslup olarak seçmiş. Bu nedenle Türkiye'de ziyaret ettiği yerler de hep Güneydoğu olmuyor. İkinci bir "Carlo Cotarelli" olmaya aday gözüken Kretschmer yarın hayatının ilklerinden birini daha yaşayacak. Hayaller Vadisi Kapadokya'yı "balonla" gezecek. Avrupa Ufuk Programı çerçevesinde Türk vatandaşlarına AB'yi anlatmaya çalışan Kretschmer, Asmalı Konak'ın ününü duymuş, şimdi oraya da tepeden bakacak. Asmalı Konak AB'ye girdi bile. 
     

</TEXT>
</DOC>
