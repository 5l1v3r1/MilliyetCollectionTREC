<DOC>
<DOCNO> 199155 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/02/magazin/mag01.html </URL>
<DATE> 2003/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Güven, yapımcılığı bıraktı 
</HEADLINE>
<TEXT>

   Çocuklar Duymasın'ın senarist ve yapımcısı Birol Güven, artık sadece 'esas işi' olan senaryo yazarlığını sürdüreceğini açıkladı 
      YAŞAR ÇAKMAK - BAYRAM KAYGUSUZ 
   
   Birol Güven, yapımcılığı bırakma kararı aldı. Tasarruf Mevduatı Sigorta Fonu'nun TMSF İmar Bankası soruşturması kapsamında, bankadaki parasına ve malvarlığına tebdir koydurttuğu Mint Prodüksiyon'un sahibi Güven, kararının nedenini şöyle açıkladı 
   "Yapımcılık, ticari boyutuyla, vergisiyle, problemleriyle çok vaktimi alıyor ve asıl işim olan senaryo yazarlığına yeterli zaman ayıramıyorum." 
   
   'Ticari boyutta yokum' 
   Güven sözlerini şöyle sürdürdü "Artık dizilerim eskisinden de güzel olmak zorunda. Bu yüzden kendi bünyemizden oluşturduğumuz bir yapım ekibine yapımcılığı devrediyorum. Bundan sonra sadece yazar olarak devam etmek istiyorum. İşin ticari boyutunda artık yokum." 
   
   
</TEXT>
</DOC>
