<DOC>
<DOCNO> 152013 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/24/yasam/yas08.html </URL>
<DATE> 2003/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Hedef, daha aydınlık bir Türkiye 
</HEADLINE>
<TEXT>

Türkiye Eğitim Gönüllüleri Vakfı'nın "Bir Milyon Çocuk Eğitim Kampanyası"nda 1 trilyon 62 milyar toplandı 
     ASLI ÖKTENER İstanbul 

     TÜRKİYE Eğitim Gönüllüleri Vakfı'nın TEGV 23 Nisan Ulusal Egemenlik ve Çocuk Bayramı nedeniyle düzenlediği "Bir Milyon Çocuk Eğitim Kampanyası"na ilgi büyüktü. "Daha aydınlık, umutlu, onurlu bir Türkiye için, var mısın " sloganlı kampanyayı, saat 10.00'da Fındıkzade Eğitim Parkı'nda TEGV Yönetim Kurulu Başkanı Cengiz Solakoğlu başlattı. 
     
     Yurtdışından katılım 
     TÜRKİYE'NİN ve dünyanın dört bir yanından katılanlar saat 01.00 itibariyle 26 bin 562 öğrenciye 1 trilyon 62 milyar lira destek sağladı. Kanal D, CNN Türk, ATV, CNBC-E, Kanal 7, Show TV, TGRT, NTV, TRT ve TV8 tarafından gün boyunca yayımlanan özel programlarla yürütülen kampanyada, bu yıl Euro D aracılığıyla yurtdışındaki Türklere de ulaşıldı. 
     
     Cep telefonuyla bağış 
     KAMPANYAYA destek verenler, banka hesap numaraları ve cep telefonları aracılığıyla da bağış yapabildiler. Kampanya kapsamında TEGV'nin Türkiye'nin dört bir yanındaki 8 eğitim parkı ve 80 gezici biriminde çocuklar için güzel sanatlar, yön bulma, fen bilimleri standları açıldı, basketbol, futbol ve dans yarışmaları düzenlendi. 
     


YAŞAM 




















</TEXT>
</DOC>
