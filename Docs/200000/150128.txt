<DOC>
<DOCNO> 150128 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/16/yazar/cemal.html </URL>
<DATE> 2003/04/16/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Suriye de topun ağzında ama... 
</HEADLINE>
<TEXT>

     "Bir tehdit oluşturdukları için Amerika'nın gerektiğinde hizaya getirmek zorunda olduğu ülkeler mi Liste herkesin malumu İran... Kuzey Kore... Suriye... Libya... Daha uzatabilirim bu listeyi. Ama bu tabii demek değildir ki, bundan sonraki askeri harekat için şimdiden birliklerimizi hazırlıyoruz." I. Herald Tribune, 12 - 13 Nisan 03, sayfa.2 
     Perle, konuşmasının daha sonraki bölümlerinde öncelikle Suriye'nin ayağını denk almasını tavsiye etmiş... 
     Şimdi Suriye topun ağzında mı 
     Veya bir başka soru 
     Washington'da Suriye'yi daha fazla uzatmadan, sıcağı sıcağına vuralım, vurmayalım tartışması başlamış olabilir mi Bu soruyu soruyorum. Çünkü 11 Eylül sonrasında böyle bir tartışma Bush yönetimi içinde patlak vermişti. 
     Şahinler'in görüşü şuydu 
     Afganistan'la birlikte Saddam Hüseyin'i de devirmenin tam zamanıdır 
     Bin Ladin'in İkiz Kuleleri vurmasının ertesi günü Washington'da Milli Güvenlik Konseyi toplanır. Savunma Bakanı Rumsfeld şöyle konuşur 
     "Afganistan için topladığımız bu koalisyon Bin Ladin sonrası dağılır. Bu fırsattan istifade Irak'ı da vuralım." 
     Pentagon'un iki numarası Paul D. Wolfowitz de aynı görüştedir. Hatta Irak'ta Saddam rejimini devirmenin Afganistan'da Taliban'ı devirmekten çok daha kolay olacağını savunur. 
     Toplantıda şöyle konuşur Wolfowitz 
     "Terörizme karşı savaşımın ilk turuna yalnız Afganistan'ı değil, Irak'ı da dahil edelim." 
     Dışişleri Bakanı Colin Powell, şahinlere karşı çıkar. Başkan Bush, "Şimdilik doğru olan hedefi küçültmektir" diyerek Irak'ta Powell'dan yana çıkar. 
     Böylece Irak ikinci tura kalır. 
     Sorum bu tartışmadan kaynaklanıyor 
     Acaba Washington'da bugün de böyle bir durum muhakemesi uç vermiş olabilir mi "Hazır Irak'a vurup bütün dünyayı karşımıza almışken, Suriye'yi de sıcağı sıcağına aradan çıkarsak daha daha akıllı davranmış olmaz mıyız " diyenler sahne aldılar mı 
     Ne derseniz 
     Suriye'deki rejimin artık topun ağzında olduğu konusunda kuşku yok. Fakat bunun için bugünden yarına bir Amerikan askeri harekatı yapılacağına ihtimal verenler şimdilik azınlıkta. 
     Anlaşılan o ki 
     Öncelik diplomatik baskıda 
     Şam'a dönük olarak vidanın gitgide sıkıştırılacağı gün gibi açık. Suriye'nin terör ve şiddete, Hizbullah'a, İslami Cihad'a, HAMAS'a desteğini kesmesi için Amerikan yönetimi Başkan Beşir Esad'a fena halde bastırmaya başladı. 
     Şam kendiliğinden değişebilir mi 
     Değişip İsrail'le barışa yanaşır mı Bunun gerçekleşebilmesi için Başkan Bush, Şaronizm'i ne kadar geriletebilir Şam'daki değişimle birlikte Şaron'un vereceği ödünler birleşirse, İsrail - Filistin barışı hayal olmaktan çıkar mı 
     Saddam'ın gitmesi, Şam'ın değişmesi, Filistin - İsrail barışı, Tahran'daki mollaları tecrit edip reformcuları güçlendirmez mi Ve bütün bu gelişmeler Türkiye'yi nasıl etkiler 
     Bir başka yazı konusu... 
     Evet, savaş korkunç 
     Savaşın korkunçluğuyla birlikte bu soruların karşılıklarını da soğukkanlı düşünmenin zamanıdır... 
     
     Bush At War, Bob Wooward, Simon and Schuster, s. 48 - 49, New York, 2002. 
     
     







</TEXT>
</DOC>
