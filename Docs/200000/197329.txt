<DOC>
<DOCNO> 197329 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/23/ekonomi/eko02.html </URL>
<DATE> 2003/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Vakıfbank'tan terör mağdurlarına 2 trilyon 
</HEADLINE>
<TEXT>

   Vakıfbank, bombalı saldırılarda evi, işyeri, aracı zarar görenlere aylık yüzde 1 faizle, 3 ayı ödemesiz, 24 ay vadeyle kredi kullandıracak 
      ANKARA Milliyet 
   
   Vakıfbank, İstanbul'daki bombalı saldırılardan evi, işyeri ya da aracı zarar görenlere aylık yüzde 1 faizle kredi verecek. Kredi talebinin 2 trilyon lira civarında olması bekleniyor. 
   Vakıfbank Genel Müdürü Ahmet Kaçar yeni kredi programını Milliyet'e değerlendirdi. Kaçar, hasar tespit tutanağı ibraz eden her mağdurun krediden yararlanabileceğini belirtirken, "Limiti 10 milyar lira olarak belirledik. Varsayalım arabanızda 20 milyar lira zarar oluştu. Biz 10 milyar lirasını karşılayacağız" dedi. Terör kredisi vermek üzere Beyoğlu, Taksim, Şişli, Mecidiköy ve Levent şubelerinin yetkilendirildiğini kaydeden Kaçar, 150 - 200 kişiden kredi talebi gelebileceğini öngördüklerini söyledi. 
   Deprem bölgelerinde de benzer uygulamalar yaptıklarını anlatan Kaçar, krediden 
   15 Kasım'da İstanbul Beyoğlu Neve Şalom ve Şişli'deki Beth İsrael sinagogları ile 20 Kasım'da Beyoğlu ve Levent'te yaşanan bombalı saldırılardan zarar görenlerin yararlanacağını anlattı. İşyeri, ev ve taşıtlarda meydana gelen her türlü tahribat için kredi vereceklerini belirten Kaçar, terör kredisinin temel özelliklerini şöyle anlattı 
   - Üst limit 10 milyar 
   - Kredinin ilk 3 ayı ödemesiz 
   - Vadesi 24 ay 
   - Faiz yüzde 1 
   
   
</TEXT>
</DOC>
