<DOC>
<DOCNO> 166568 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/01/son/sondun02.html </URL>
<DATE> 2003/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrailli askerlere saldıran Filistinli öldürüldü... 
</HEADLINE>
<TEXT>

     İsrail ordusuna ait bir kontrol noktasına saldıran Filistinli öldürüldü. 
     İsrail ordu sözcüsü, bugün Batı Şeria'nın Tulkarem kenti yakınlarındaki kontrol noktasına saldıran Filistinlinin askerler tarafından öldürüldüğünü söyledi. 
     Sözcü, çatışmada İsrail askerlerinden yaralanan olmadığını belirtti. 
     Filistinli ana örgütlerin önceki gün 3 ay süreyle ateşkes ilan etmesinden sonra Filistin'de ikinci kez ölüme yol açan bir saldırı yaşandı. 
     Batı Şeria'da dün düzenlenen saldırıda, yol yapımında çalışan Bulgar bir işçi öldürülmüş, saldırıyı El Aksa Şehitleri Tugayı üstlenmişti. 
     Saldırıyı üstlenerek ateşkesi kabul etmediğini açıklayan El Aksa Şehitleri Tugayı, daha sonra yaptığı açıklamayla ateşkese uyacağını bildirmişti. 
     
</TEXT>
</DOC>
