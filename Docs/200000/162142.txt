<DOC>
<DOCNO> 162142 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/10/magazin/mag04.html </URL>
<DATE> 2003/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Ona ekran tatili yok 
</HEADLINE>
<TEXT>

     MAGAZİN SERVİSİ 

     SEDA Sayan’la birlikte sunacakları Kanal D’nin yazlık eğlence programlarının çekimi için Kıbrıs’ta bulunan Mehmet Ali Erbil, bu yaz iki programla Kanal D ekranlarında olacak. Çarkıfelek’ TGRT’ye geçince yapım şirketi ANS, Erbil’e iki proje hazırladı. Erbil’in "Eczacı Tarcan" karakterini canlandıracağı "Büyümüş de Küçülmüş" adlı salon komedisinin çekimleri temmuzda başlayacak, ağustosta yayına girecek. Erbil, dizide elindeki iksiri içtikçe küçülüp, 10 yaşında bir çocuk olacak. 
     SENARYOSUNU Kubilay Zerener’in yazdığı komedinin, özellikle çocukları ekran karşısına bağlayacağını belirten Erbil, şunları söyledi "Dizide üç önemli rol var. Bunlar benim küçüklüğümü oynayacak 10 yaşındaki çocuk, bana aşık 30 - 35 yaşlarında bir kadın, bir de benim şık olduğum ama tek hayali şöhret olduğu için bir ajans sahibiyle birlikte olan bir kız. Ağırlıklı olarak tiyatrocuları oynatmayı düşünüyoruz. Elimdeki iksiri içtikçe küçülüp, 10 yaşında bir çocuk olacağım." 
     

</TEXT>
</DOC>
