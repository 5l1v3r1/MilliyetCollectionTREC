<DOC>
<DOCNO> 163516 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/16/son/sonspo21.html </URL>
<DATE> 2003/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
SARS vurmuştu Çin futbol sezonu 2 Temmuz'da başlayacak 
</HEADLINE>
<TEXT>

     Çin'de SARS Akut Solunum Yolu Yetmezliği Sendromu nedeniyle 6 hafta ertelenen futbol sezonu, 2 Temmuz'da başlayacak. 
     Çin Futbol Federasyonu Sözcüsü Cheng, maçların Xi'ian, Şenzhen, Dalian, Şangay, Chengdu ve Şenyang kentlerinde yapılacağını, SARS'ın en etkili olduğu bölge Pekin'deki takımlarla ilgili henüz bir karara varılmadığını söyledi. 
     Cheng, bayanlar liginin de 5 Temmuz'da start alacağını belirtirken, ligle ilgili ayrıntılı bilgi vermedi. 
     Mayıs ayının ortalarında başlaması gereken lig, şu ana kadar Çin'de 340 kişinin ölümüne neden olan SARS yüzünden ertelenmişti. 
     Mayıs ayının başında FIFA Uluslararası Futbol Federasyonları Birliği , Çin'de yapılması gereken Bayanlar Dünya Kupası'nın organizasyonu da yine bu hastalık yüzünden Çin'den alarak ABD'ye vermişti. 
     
</TEXT>
</DOC>
