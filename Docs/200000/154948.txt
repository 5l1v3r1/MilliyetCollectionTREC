<DOC>
<DOCNO> 154948 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/07/ekonomi/aeko.html </URL>
<DATE> 2003/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
ELVEDA 
</HEADLINE>
<TEXT>
ARRIVEDERCI SİNYALİ 
Son yıllarda yapılan en büyük yabancı yatırım olan Aria'nın İtalyan ortağı Telecom Italia, roaming yapılamaması halinde yaza kadar Türkiye'den çekileceğini açıkladı 
     EKONOMİ SERVİSİ 

     Cep telefonu operatörü Aria'nın İtalyan ortağı Telecom Italia Mobile'in TİM CEO'su Marco De Benedetti, ulusal dolaşım roaming konusunda Telekomünikasyon Kurulu ile yaşadıkları sorunlar yüzünden gündeme aldıkları, İş - Tim ortaklığını Aria sürdürme veya çekilme konusunda kararı birkaç ay içinde vereceklerini söyledi. 
     Analistlerle yaptığı telekonferansta "Koşullar uygun olursa devam edeceğiz" diyen De Benedetti, kararın 'yaza kadar' alınacağını söyledi. De Benedetti, "Senaryo değişmezse, yani düzenleme çerçevesi olduğu gibi kalırsa ve konsolidasyon ihtimali olmazsa iyi bir getiri beklentisi olacağını sanmıyorum. Bu nedenle devam etmeyeceğiz" dedi. 
     
     Tahkime gitmişti 
     Bilindiği gibi Aria'nın sahibi İş - Tim, ulusal dolaşım konusunda Turkcell ve Telsim ile anlaşma sağlanamadığı, Telekomünikasyon Kurulu'nun bu konuda kendilerine verdiği sözü yerine getirmediği, bu nedenle de "Rekabet koşulları olmadığı için zarar ettiği" gerekçesiyle nisan ayı başında uluslararası tahkime başvurarak, zararlarının tazminini istemişti. 
     Bir milyonun üzerinde abonesi olan Aria, 3'üncü GSM ihalesine girerken Ulaştırma Bakanlığı tarafından diğer operatörler Turkcell ve Telsim'in şebekelerini kullanmak hakkının roaming kendisine tanınacağı konusunda garanti verildiğini, fakat Telekomünikasyon Kurumu'nun bu hakkın kullanılmasının temin edemediğini iddia ediyor. 
     

</TEXT>
</DOC>
