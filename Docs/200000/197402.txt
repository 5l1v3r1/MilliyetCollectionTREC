<DOC>
<DOCNO> 197402 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/23/yasam/yas14.html </URL>
<DATE> 2003/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu, bu nedir bu 
</HEADLINE>
<TEXT>

      MEHMET TAŞÇIOĞLU DHA 
   
   İşadamı Nurettin Küncülü'nün 6 bin 500 yoksul aileye gıda yardımı yapacağını açıklaması, dün sabahın erken saatlerinde Gaziantep'te bu görüntüyü oluşturdu. Muhtarlarca belirlenen aileler, sabah erkenden dağıtımın yapılacağı eski otogarda sıraya girdi. Ancak, adları listelerde olmayan 3 bin 500 kişi de gelince, izdiham yaşandı. Yağ, şeker, makarna ve pirincin bulunduğu 20'şer kiloluk gıda paketlerinden almak isteyen çoğu yaşlı ve kadın binlerce kişi arasında itiş kakış yaşandı bazıları ezilme tehlikesi geçirdi. Yardım için gelenlerden bir çoğu yüzünü kapadı, kimi de fenalık geçirdi. İzdiham nedeniyle dağıtım yapılan kamyonun yanına başka bir kamyonla barikat kuruldu. Trafik kazasında ölen oğlu adına kurduğu vakıf aracılığıyla yardım dağıtan Küncülü de, dağıtımı izledi. 
   
   
</TEXT>
</DOC>
