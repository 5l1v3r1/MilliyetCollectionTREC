<DOC>
<DOCNO> 150605 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/18/magazin/yazdud.html </URL>
<DATE> 2003/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte yazın müthiş bombaları 
</HEADLINE>
<TEXT>

Çeşme’den Bodrum’a, Reina’dan Laila’ya, hatta New Yorker’a yeni bir imparatorluk Zihni Friend’s, Ali Sayar ile Cüneyt Kurt’tan büyük hamle, eğlence dünyasının starları Aslı Altan, Lal Feray, Selma Şeşbeş, Nükhet Duru Cenk Eren, Sezen Aksu... 
     Efendim, ilkleri her zaman olduğu gibi benden duymanızı, Çeşme’de, Bodrum’da, İstanbul’un göbeğinde bu yaz eğlence dünyasında neler olacağını, ne kıyametler kopacağını bütün ayrıntılarıyla benden öğrenin istedim. Ben eğlence dünyasının patronlarıyla toplantılar yaparken sevgili asistanım Özgür Köylü de sağı, solu aradı. Bir haftalık koşuşturma sonunda sizlere bu sayfayı hazırladık. Yani öyle kolay olmadı. Biz hazırladık, siz okuyacaksınız, meslektaşlarım da hazıra konacaklar. Çünkü hep böyle oldu. Ama ne demişler "İşleyen demir ışıldar". Zaten sizler de takdir ediyor olmalısınız ki maillerinizden anlaşılıyor. İstanbul’dan başlayalım. Bu yıl Kuruçeşme’de fırtınalar kopacak. Reina ile Laila arasındaki ticari savaşa can dostum İzzet Çapa yepyeni ve çok değişik bir konsept ile katılıyor. İzzet, eğlence sektörünün yakışıklı patronlarından Zihni Şardağ ile birleşti. Önce adı Zihni’s People olan yeni eğlence merkezi şimdi Zihni Friends oldu. Zihni Friends’de sadece Çin yemekleri ve balık yiyebileceğiniz bir VIP restoran olacak. Bunun için İzzet’in sağ kolu kraliçe Rose Kar ile aşçıbaşı Gazi Ateş bir haftalığına İtalya’ya gidiyorlar. Alt katta Nilgün Belgün ve arkadaşlarının çıkıp kabare yapacağı minik bir kulüp olacak. Yine bir İtalyan restoranı ile akşamüstü barı ve VIP gece kulübü yer alacak. İzzet ve Zihni bu kulüpte sahneye çıkması için Sezen Aksu ile görüşme halindeler. Aksu olmazsa caz gecelerini başlatacaklar. Tıpkı Friends Trends’de olduğu gibi Mr. Cole, Ömür Göksel ve Ayten Alpman’ı dönüşümlü olarak sahneye çıkaracaklar. İkilinin amacı günbatımından sabaha kadar’ eğlence. Gelelim Reina’ya büyük patron Mehmet Koçarslan ve ortağı Ali Ünal bu yaz da iddialılar. Zengin bir sunumla eğlenceseverlerin karşısına çıkıyorlar. Koçarslan ahlaklı ve güzel rekabetten yana. "Biz Reina grubu olarak 1.000 kişiye ekmek veriyoruz. O nedenle kimseyle işimiz olmaz. Kimsenin de bizimle işi olsun istemiyoruz. Dostluktan, birliktelikten, kardeşlikten yanayız. Bizden çıkıp diğer eğlence yerlerine gitmelerini veya onlardan çıkıp bize gelmelerini isterim" diyor. 
     
Benihana Reina’da, amazonlar birleşti      Bu yıl Reina’nın konseptinin yüzde 90’ı hazır. Bazı mekan sahipleriyle flört halindeler ama onlar da evliliğe yakın zaten. Ali Akkaş’ın ortağı olduğu Köşebaşı Kebap ve Cemal Turgutlu ile Ergün Bıyıklı’nın lokali Dragon yerlerini koruyorlar Reina’da. Geçen yıl Le Cigare’ın olduğu yere Nişantaşı’nın başarılı mekanlarından Niş gelecek. Niş’in patronları Gül-Kaya Demirer ile Murat Evliyaoğlu prensipte anlaştılar. Geçen yaz Aslı Altan’ın Safran’ının yer aldığı bölümde ise bu kışın en popüler Yunan restoranı olan Ta Nisia açılıyor. Bir türlü uğramak nasip olmamıştı, burnumun ucuna geldiği için şeytanın bacağını kırarım artık. Türkiye’nin ilk gerçek Yunan restoranı olan Ta Nisia’nin müdavimleri arasında Simge Grubu Başkanı Mehmet Y. Yılmaz’ın olduğunu biliyorum. Bir gün onun davetlisi olarak gideceğim. E ağanın eli tutulmaz. Fiyatları el yakıyormuş da. Yine bu sezonun favori İtalyan restoranlarından biri haline gelen, Gürhan Ersin ile Cüneyt Kurt’un sahibi olduğu İş Kuleleri’ndeki Mirror da Reina’da. En büyük bomba ise Çırağan’ın içinde yer alan sosyetenin gözde Japon restoranı Benihana. O da Reina’da. Görüşmeye gittiğim gün lokalin sahibi olan FB Otomotiv’in sahibi Mehmet Sabancı ile Mehmet Koçarslan el sıkıştılar. Bu birleşmeyi sosyetenin en zarif kadınlarından olan, Mehmet Bey’in eşi Zeynep Hanım okeylemiş. Durun, Reina’da bombalar bitmedi. Eğlence dünyasının amazonları olan Aslı Altan ile Nahide Büyükkaymakçı, Niş’in yeni ortağı Murat Evliyaoğlu ile birlikte akşamüstü barı açmak için Koçarslan’la flört halindeler. Bir klasik haline gelen, Mehmet Tuna’nın sahibi olduğu Şamdan da Selma Şeşbeş’in yönetiminde Reina’da. Kışın en popüler bar ve restoranı olan Nişantaşı’ndaki Buz Lal Feray, Ender Sanal ikilisinin yönetiminde Ortaköy’de Anjelique ile birlikte aynı kaliteyi koruyacak. Ama Buz’un cafe-barı Reina’da olabilir. Aslı, Selma, Lal Feray ve Nahide Büyükkaymakçı eğlence dünyasının amozonları olarak Reina’da kraliçeliklerini ilan edeceğe benziyorlar. Kuruçeşme’de sessiz ve sakin giden New Yorker’ın da geçen yaz sezonundaki başarısını sürdüreceğine eminim. 
     
Şefik Öztek yönetimindeki Laila’ya buyrun      Bu yıl Laila’nın bombaları arasında Ersoy Çetin’in ortak olduğu Park Şamdan ve Nişantaşı’nın gözde İtalyan restoranı Mezzaluna var. Şefik ile yaptığım görüşmede "Kanka, bazı mekanlarla flört halindeyiz. Bunlar arasında Le Select var. Bu arada Laila’daki eski Park Şamdan’ın yerinde Laila Restaurant, ortadaki ve girişteki bar da Laila bar olarak benim işletmemde kalacak ama başında Melissa bulunacak. Dekorasyonda uçuracağım. Duygu Özcan yapıyor. Garden havasında olacak. Mayıs sonu açacağım. Allah herkesin yolunu açık etsin" dedi. Bu yılın Laila’nın son senesi olacağına dair iddialara ise şu cevabı verdi "Yahu Laila’nın bulunduğu 3500 metrekarelik alanın asıl sahipleri Mizrahi ve Karamancı Aileleri. Onlar Alarko’ya vermiş, ben de Alarko’nun kiracısıyım. Yani ancak Alarko’nun işi biterse benim de biter. Niye spekülasyon yapıyorlar, anlamıyorum". 
     
Loft yerinde, Cüneyt’in bombaları      Kış sezonunda zirvede olan Loft da Reina ve Laila’dan teklif almış. Ama baba Rasim Özkanca ve yakışıklı oğlu Umut yaz sezonunu kendi mekanlarının terasında açmaya karar vermişler. Bir yandan Borsa, öte yandan Loft Bar-Restaurant Harbiye’de esmeye devam edecek yani. Bu arada İş Kuleleri’ndeki Mirror, Mayadrom’un içindeki Bistro ve Levent’teki Şans Restaurant’ın ortağı Cüneyt Kurt bu yaz bölünecek galiba. Çünkü Bistro’nun bahçesini açıyor. Mayıs ayında da Şans’ın yazlığı açılıyor. Ayrıca bu pazardan itibaren Şans’da brunch var ve Demet Söz Cüneyt’in güzel eşi ve Kanal D’de İnsanlar Yaşadıkça’ adlı programın sunucusu caz söyleyecek. Cüneyt, iki yıldır Çeşme’deki Ontur Oteli’nin plajında işlettiği Le Bouquet’i bu yıl büyütüyor. Lokal bar-restoran ve beach olarak yine Çeşme’nin favorisi olacak. 
     
Gatto’nun Bodrum çıkarması, Ali doludizgin      Bodrum’da da büyük bir yarış yaşanacak. Türkbükü’nde bulunan Sema Çelebi’nin S’ Point’ine, can dostum İzzet Çapa ile Salopet’teki yakışıklı ortağı Fevzi Kalkavan ve Özlem Borgonovi ortak olacaklar. Tabii son anda bir aksilik çıkmazsa. İşin başında Sema ile ilk işletmecilik deneyimini Bodrum’da verecek olan Fevzi Kalkavan bulunacak sanırım. Fevzi Kalkavan bu işi araştırmak ve öğrenmek için Çapa Group’un desteğiyle Miami’deki Nikki’s Beach’de 15 gün staj yaptı. Mekanın yeni adı, Salopet Marin. Gündüzleri plaj, akşamüstleri ise bar ve restoran olarak hizmet verecek. Herkesin birbirine tahammül gücüne göre işler yürüyecek. İstanbul’un en popüler eğlence yerlerinden olan Gatto da bu yaz Bodrum’da. Daha önce Samim’s, Cafe İnn, geçtiğimiz yıl da Fink olarak hizmet veren mekan 15 Mayıs’ta Gatto olarak açılacak ve haftanın her günü hizmet verecek. İstanbul Gatto’da yaşadığınız eğlenceyi bu yaz Bodrum Gatto’da bulabileceksiniz. Bodrum Gatto için hazırlıklar başladı bile. Gatto’nun başarılı işletmecisi Ergun Yıldız ve aşçıbaşı Selim Usta yaza özel bir mönü hazırlamak için çalışıyorlar. Çok da iddialılar. Yeni tatlar ve değişiklikler için önümüzdeki hafta İtalya’ya gidecek, bir hafta boyunca yemek deneyecekler. Mekanın DJ’i Aytaç da 3 günlüğüne gittiği Londra seyahatinden CD dolu kocaman bir bavulla döndü. Gatto’ya Akrep’i dinlemeye gittiğimde "Şenay Abla, parçaların remixlerini yapıyorum, bu sene Bodrum gecelerini coşturacağım" dedi. Ayrıca Gatto’nun kulüp kısmında da her akşam ayrı bir şov olacak. Gatto ve Chocalate’ın ortakları Süleyman Köse ile Raşit Karakuş ise aynı zamanda Ortakent’te bulunan, Mert Özmen’in sahibi olduğu Zevk-i Sefa’ın da işletmesinin aldılar. 15 Haziran’da açılacak olan Zevk-i Sefa’nın sahipleri Nükhet Duru ve Cenk Eren’in peşinde. Tabii daimi solistleri Fatih Ürek de haftanın dört günü sahne alacak. Anlayacağınız Gatto ekibi Bodrum gecelerine şimdiden hazır. Polo 13’ün başarısında büyük emeği olan işletmeci Ali Sayar da yaz sezonuna hızlı başlayanlardan. Ama şu sıralar Serdar Ortaç’ın sahne aldığı Polo 13’teki işletmeciliğinin yanı sıra, Amsterdam’ın dışında açılacak bir gece kulubü ve restoranın da danışmanlığını yapıyor. İstanbul Polo 13 mayıs ayının ortasına kadar Serdar Ortaç’lı hafta sonu programlarına devam edecek. Son hafta ise Kenan Doğulu program yapacak. Bodrum Polo 13, patron Necdet Göral ve Ali Sayar yönetiminde 27 Haziran’da Bodrumlular’a merhaba’ diyecek. Çarşamba, cuma, cumartesi Kenan Doğulu ve Serdar Ortaç dönüşümlü olarak çalışacaklar. Bir değişiklik olmazsa pazar günleri de Hande Yener ya da Nükhet Duru-Cenk Eren’in şovu yer alacak. Artık bir Bodrum klasiği olan Dodo Beach ise 14 Haziran’da açılıyor. Lokalde Ali Sayar’ın hazırladığı birçok sürpriz var, benden söylemesi. 18.00-21.00 arasında da beach partiler yapılacak. Çeşme’de Ali Sayar idaresinde olacak bir başka mekan da Aya Yorgi Koyu’nda bulunan ve eski Fly-İnn’in yerine açılacak Granada. Granada’nın sahibi güzel bir dost Florya Samba ve Yeşilköy Spor Kulübü Tesisleri’nin işletmecisi olan Yavuz Samancı. Bu mekanın içinde bar, kafe, sağlık kulübü, kuaför, butik olacak. Akşam üstleri beach partiler yapılacak. Granada haziranın ilk haftasında büyük bir partiyle açılacak. Granada’da, İzmir Hilton’la yapılan anlaşma sonucunda ayrı bir bölümde düğün bahçesi’ oluşturulacak. İzmir sosyetesi tüm yaz düğünlerini burada yapacak gibi görünüyor. Düğün bahçesinin formatı Avrupa’daki kır düğünlerine benzeyecek. Çeşmeli gençler için her ay bir konser organizasyonu da planlar arasında. Ali Sayar haftanın 2 gününü Çeşme’de, 3 gününü Bodrum’da geçirecek. Günay’ın da yazlığını bu yıl Çeşme’de, Altınyunus’un içinde açması söz konusu. Burada da Nükhet Duru Cenk Eren muhteşem ikilisinin sahne alması olası. 
     
Havana zirvede, Aykut da çok hızlı      Emre Ergani, Havana ile Bodrum’daki başarılı işletmeciler arasına adını yazdırdı. Emre, Havana’nın konseptini bu yaz da koruyor. Aldığı Maça Kızını da farklı bir beach ve restoran olarak Tampa adıyla hizmete sokacak. Orta yaş ve üstüne hitap edecek olan lokal VIP bir yer olacak. Emre bu mekan için Uzakdoğu’dan masörler getirecek. İstanbul’da Şaziye’nin işletmeciliğini yapan Aykut Kutluel ise kelimenin tam anlamıyla Bodrum’u fethedecek. 5 mekanla Bodrumlular’ı ağırlayacak olan Aykut, mekanları Küfe Group adı altında birleştirmiş. Halikarnas ile TMT Otel’in arasında v.s.o.p adlı bir balık restoranı açacak. En lezzetli ve kaliteli deniz mahsullerinin sunulacağı bir mekan olacak burası. İkinci mekan ise Balıkçım adıyla açılacak. Paşa Tarlası’nda. Meze ve balık çeşitlerinin servis yapılacağı mekanda kişi başı 30 milyon olacak. Aykut bu lokalle halka hitap edeceğini düşünüyor. Sumak ise Turgutreis’de açılacak bir diğer mekan. Gerçek bir ocakbaşı olacak. İnsanların keyifle kebap yiyeceği bir yer olarak düşünülen Sumak’ta lezzetli kebapları bence en çok turistler sevecek. Bodrum olur da beach olmaz mı Bağla’da, Bağla Beach Club hizmete girecek. İçinde lunapark ve yüzme havuzu olacak, partiler düzenlenecek. Dünya mutfağından örneklerin sunulacağı, Bodrum Marina içinde yer alacak mekanın adı ise Captain Restaurant ve Bar. Aykut tüm bu mekanları bir otel mantığıyla yürütmek istiyor. Yani bir ana mutfak olacak, buradan restoranlara servis yapılacak. Tabii her restoranın aşçısı, işletmecisi ve halkla ilişkilerini yöneten kişiler ayrı olacak ama kontrol ana merkezden sağlanacak. Bodrum’daki tüm mekanlar haziranın başında hizmete girmiş olacak. Küfe Group dışında, Yeniköy’deki Socia’ya ortak olan Aykut oranın dekorasyonunu da tamamen değiştiriyor. Burada işletmeyi güzel karısı Senem Kutluel’e bırakacak, çünkü kendisi yazı Bodrum’da geçirecek. 21 Mayıs’ta açılması planlanan mekan, restoran bar ağırlıklı olacak. Aykut Kutluel’in açacağı tüm mekanlar ünlü mimar Mustafa Toner’in elinden çıktı. Daha yazılacak ve açılacak çok mekan var ama şimdilik bu kadar. Efendim, yine en kötü gününüz benimkinden iyi olsun, kalın sağlıcakla. 
     
     


MAGAZİN 















</TEXT>
</DOC>
