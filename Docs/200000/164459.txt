<DOC>
<DOCNO> 164459 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/20/son/sontur10.html </URL>
<DATE> 2003/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'ta silahlı saldırıya uğrayan Türk şoför Türkiye'ye getirildi 
</HEADLINE>
<TEXT>

     Irak'ta uğradığı silahlı saldırı sonucu yaralanan Abdullah Geçgel, Türkiye'ye getirildi. 
     Irak'ın Tikrit kenti yakınlarında ABD'lilere ait petrolü taşıdığı için uğradığı silahlı saldırı sonucu yaralandığı belirtilen şoför Abdullah Geçgel 41 , karayoluyla Şırnak'ın Silopi İlçesi yakınlarındaki Habur Sınır Kapısı'ndan Türkiye'ye getirildi. 
     Burada, Silopi Belediyesi'ne ait ambulansa bindirilen Geçgel, tedavisi yapılmak üzere Diyarbakır Dicle Üniversitesi Tıp Fakültesi'ne götürüldü. 
     Abdullah Geçgel'in kardeşi Hasan Geçgel, kardeşinin ABD'lilere ait yakıtı taşıdığı gerekçesiyle saldırıya uğradığını söyledi. 
     
</TEXT>
</DOC>
