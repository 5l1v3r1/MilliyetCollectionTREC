<DOC>
<DOCNO> 177191 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/21/son/soneko09.html </URL>
<DATE> 2003/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
KESK masadan kalktı 
</HEADLINE>
<TEXT>

     Hükümet ile toplu görüşme masasına oturan KESK Başkanı Sami Evren, Hükümet'in rakam telaffuz etmemesi üzerine görüşmelerden çekildiğini açıkladı. 
     Hükümet ile memur sendikaları temsilcileri 2004 yılında yapılacak zamma ilişkin bugün ikinci kez masaya oturdu. Görüşme öncesi, "hükümet bugünkü görüşmeye yine hazırlıksız geldiyse, görüşmeyi terk ederiz'' açıklamasında bulunan Sami Evren saat 10 00'da başlayan toplantıdan saat 12 30'da ayrıldı. Toplantı çıkışında basının karşınına geçen Evren, Hükümet'in bugün de bir rakam telaffuz etmediğini, ancak Ekim ayında rakam belirtilebileceğini, bunun da kendileri için uygun olmadığını söyleyerek, böyle bir durumda anlaşma sağlanamacağına inandıklarından görüşmeleri kesmenin uygun olacağını ifade etti. 
     Evren, Hükümet ile bir tek 2003 yılına ilişkin rakamlarla ilgili bir komisyon kurulması konusunda anlaştıklarını ifade etti. 
     
     "23 AĞUSTOS'U YASAKLAMAK HUKUK DIŞI" 

     Evren toplantı öncesi yaptığı açıklamalarda 23 Ağustos'ta Ankara'da gerçekleştirilecek etkinliğe ilişkin olarak ''Kamuoyuna bilgi verme hakkımız izne tabi değildir''dedi. Evren, Ankara Valiliği, İçişleri Bakanlığı ya da diğer ilgililerin böyle bir şeyi yasaklamakla hukuk dışı davrandıklarını savundu ve hukuka saygıya davet etti. 
     23 Ağustosta kamu çalışanlarının haklı taleplerini kamuoyuna açıklayacaklarını söyleyen Evren, bu türlü antidemokratik uygulamalardan vazgeçilmesini istedi. 

     
</TEXT>
</DOC>
