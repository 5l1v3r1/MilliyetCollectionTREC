<DOC>
<DOCNO> 175662 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/14/son/sondun07.html </URL>
<DATE> 2003/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölen annesinin maaşını almak için cesedini üç yıl evde sakladı 
</HEADLINE>
<TEXT>

     Fransa'da bir kadın, ölen annesinin emekli maaşını almaya devam etmek için iskeletini üç yıl sakladı. 
     Polis, Narbonne kentinde yaşayan kadının evine pazartesi günü baskın düzenledi. Baskında, ölen kadının iskelete dönüşmüş cesedinin odalardan birinde yatağa yatırılmış ve koku çıkmasını önlemek amacıyla da iyice sarılmış olduğu belirlendi. 
     Kadının, Şubat 2000'de, 90'lı yaşlarının başında olduğu sırada öldüğü anlaşıldı. 
     Kadının öldüğü, sağlık yetkililerinin uyarıları ile anlaşıldı. Sağlık yetkilileri, kadının uzun süredir tıbbi kontrolden geçmediğini belirlediler ve yetkilileri uyararak, kayıp kişi soruşturması başlatılmasını sağladılar. 
     Kadının iskeletini saklayan 62 yaşındaki kızı gözaltına alınırken, annesinin, hipnoz etkisi altında öldüğünü söyledi. Kızının, ölümden sonra da annesinin emekli maaşını tahsil etmeyi sürdürdüğü anlaşıldı. Ölen anne ve kızının kimlikleri açıklanmadı. 
     
</TEXT>
</DOC>
