<DOC>
<DOCNO> 193091 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/03/son/sonspo28.html </URL>
<DATE> 2003/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Adana Demir'de isyan Futbolcular antrenmana çıkmadı 
</HEADLINE>
<TEXT>

     İkinci Futbol Ligi A Kategorisi'nde mücadele eden Adana Demirspor'da, bir süredir transfer paralarını alamadıklarından dolayı sıkıntı yaşayan futbolcular, bugün antrenmana çıkmadı. 
     Mavi-lacivertli futbolcular, hafta sonu deplasmanda oynayacakları Yimpaş Yozgatspor maçı hazırlıkları yerine kulüp binasında bekleyişe geçtiler. Futbolcular, aylardır para alamadıklarını belirterek, yaşadıkları sıkıntının en kısa sürede giderilmesini istediler. 
     Adana Demirspor Kulübü Başkanvekili Şevki Kaya, Karşıyaka deplasmanı öncesi de futbolcuların İzmir'e gitmek istemediklerini hatırlatarak, ''Başkanımız Mustafa Tuncel ile yaptıkları görüşmenin ardından bu tür girişimlerde bulunmayacaklarının sözünü vermişlerdi'' dedi. 
     ''Aradan bir hafta geçti antrenmana çıkmıyorlar'' diyen Kaya, şunları söyledi 
     ''Kulübün içerisinde bulunduğu maddi sorunun çözümlenmesi için elimizden geleni yapıyoruz. Futbolcular haklı, aylardır para almadılar. İster istemez yaşadıkları durum sahaya yansıyor ve başarılı olamıyorlar. Yoksa kötü bir takım değiliz. Ancak, maddi sorunun çözümlenmesi için yaptığımız çalışmaları kendileri de biliyor.'' 
     
</TEXT>
</DOC>
