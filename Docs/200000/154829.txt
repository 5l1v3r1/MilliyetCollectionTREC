<DOC>
<DOCNO> 154829 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/06/son/soneko20.html </URL>
<DATE> 2003/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Enerji Bakanı Karakaya Barajı'ndan 1.5 milyar dolar bekliyoruz 
</HEADLINE>
<TEXT>

     Enerji ve Tabii Kaynaklar Bakanı Hilmi Güler, gelir ortaklığı senedi satışıyla, ilk olarak Karakaya Barajı'ndan 1.5 milyar dolar gelir beklediklerini söyledi. 
     Bakan Güler, Türkiye Genç İşadamları Derneği TÜGİAD tarafından Ankara Hilton'da, enerji raporunun tanıtıldığı toplantıya katıldı. 
     Güler, burada gazetecilerin sorularını yanıtlarken, ''gelir ortaklığı senedi' ihracına dönük çalışmalar konusundaki soru üzerine, uygulamaya önce Karakaya Barajı ile başlayacaklarını, diğerleri ile devam edeceklerini belirtti. 
     Bakü-Tiflis Ceyhan BTC boru hattı projesinin de hızla devam ettiğine işaret eden Bakan Güler, bir iki yanlış değerlendirmenin yer aldığı projede, vergilendirme ve eleman tayiniyle ilgili sorunları çözdüklerini kaydetti. 
     
</TEXT>
</DOC>
