<DOC>
<DOCNO> 172442 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/30/guncel/gun07.html </URL>
<DATE> 2003/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
İmzasız tercih formu geçerli sayılmıyor 
</HEADLINE>
<TEXT>

   Uzmanlar, alan dışı tercihlerde adayların büyük puan kaybı yaşayacağına dikkat çekiyor. Tercih formlarının da imzalanması şart 
      SİBEL KAHRAMAN İstanbul 

   
   Bu yıl sistemde yapılan değişiklik nedeniyle adaylar da tercihlerini nasıl yapacakları konusunda büyük sıkıntı yaşıyor. Yeni sistemde yapılan değişikliğe göre 2003 ÖSS'de AOBP'nin Ağırlıklı Orta Öğretim Başarı Puanı ağırlığı artırıldı. AOBP geçen yıl toplam yerleştirme puanının yüzde 17'sini oluştururken, bu yıl yüzde 21'ini oluşturuyor. 
   
   Alan dışında puan kaybı 
   Bu nedenle bölümlerin geçen yılki yüzdelik dilimleriyle bu yılki yüzdelik dilimleri arasında farklar olabilecek. Rehberlik uzmanları dikkat edilmesi gereken en önemli konunun liseden mezun olunan alanda tercih yapmak olduğunu belirtiyor. Çünkü aday kendi alanında tercih yaptığında AOBP'si 0.8'le çarpılacak. Alan dışı tercihte bu rakam 0.3 olacak. 
   Üniversite sınavında sayısal, sözel ve eşit ağırlık olmak üzere üç alan bulunuyor. Liselerin fen, fen bilimleri, klasik fen, matematik, tabii bilimlerinden mezun olanlar sayısal sosyal bilimler, edebiyat, sosyal bilimler ve edebiyat, dil ve edebiyat, genel kültür alanlarından mezun olanlar sözel Türkçe, matematik bölümü mezunları ise eşit ağırlık kapsamına giriyor. 
   Örneğin, ÖSS sayısal ham puanı 250, sayısal AOBP'si de 85 0.8 ile çarpılacak, çıkan rakam ham puana eklenecek olan bir öğrenci, kendi alanı olan sayısaldan tercih yaptığında yerleştirme puanı 318 oluyor. Aynı sayısal değerlerle alan dışı olan eşit ağırlıklı puan türünde tercih yaptığında ise yerleştirme puanı 275. 5 puan oluyor. AOBP'si 0.3'le çarpılarak ham puana ekleniyor Rehberlik uzmanları, "Alan dışı tercihte yerleştirilmek neredeyse mümkün değil" diyor. 
   Uğur Kariyer Merkezi Genel Koordinatörü Sinem Vatanartıran, altın kuralın, adayın tamamen kendi istediği yükseköğretim programlarından oluşan bir tercih listesi oluşturması olduğunu belirtti. 
   
   İşte doğru tercihin püf noktaları    Adaylar geçen yılki yükseköğretim programlarının taban puanları ile bu yılki kendi puanlarını karşılaştıramayacaklar. Bu nedenle tercihlerde yüzdelik dilimleri son derece önemli. Kılavuzda her bölümün karşısında o bölümün yüzdelik dilimi bulunuyor. Bunun amacı adayın hangi fakültelerde şansı olduğunu göstermek. Adayın puanı ne kadar yüksekse yüzdelik dilimi küçülüyor. Örneğin yüzde 1'lik grup en başarılı sayılıyor. Ve bu yüzde 99'a kadar gidiyor. Kılavuzlarda açıkça belirtiliyor Yeni açılmış bir yükseköğretim programı istek durumuna göre yazılmalı. Tercih edilen her yükseköğretim programına ait özel koşul ve açıklamalar okunmalı örneğin Gülhane Askeri Tıp Akademisi'ne başvuruda bulunmak, T.C. vatandaşı olmak, evli ya da dul olmamak gibi koşullara dikkat edilmeli. Tercih formunda kodlamalar kesinlikle hatasız olmalı. Ufak bir hata o tercihinizin geçersiz olmasına neden oluyor. Tercih formu teslim edilmeden önce imzalanmalı. Aman dikkat imzalanmayan formlar geçerli sayılmıyor, aday hakkını kaybediyor. Tercih formunun teslim edilmeden önce bir fotokopisini mutlaka alın. Hem internet üzerinden tercih yapıp hem tercih formu gönderen adayların, tercih formu dikkate alınacak. En fazla 24 tercih yapma hakkınız var. Ancak tümünün doldurulması şart değil. Az ya da çok sayıda tercih yapmanın avantajlı olunmasıyla ilgisi yok. İlk birkaç tercihinizde "puanım yeterli olmayabilir" düşüncesine kapılmadan ideallerinize yer vermekten kaçınmayın. 
   
   
</TEXT>
</DOC>
