<DOC>
<DOCNO> 171950 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/27/son/soneko02.html </URL>
<DATE> 2003/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kriz bankacılıkta çalışanları vurdu... 
</HEADLINE>
<TEXT>

     Ekonomik kriz, bankacılık sektöründe çalışanları vurdu. Krizle birlikte 47 bin 888 bankacı işinden oldu ya da iş değiştirmek zorunda kaldı. 
     Türkiye Bankalar Birliği verilerine göre, kriz öncesinde Aralık 2000 sonu itibariyle sektörde 170 bin 401 kişi çalışırken, bu rakam bu yılın Mart ayı sonu itibariyle 122 bin 513 kişiye indi. Bu azalış yüzde 28.1'lik bir düşüşü ifade ediyor. 
     Kamu sermayeli ticaret bankalarında çalışanların yüzde 44.1'i işini bırakmak ya da başka bir sektör geçmek zorunda kalırken, özel sermayeli ticaret bankalarında ise bu oran yüzde 4.6'da kaldı. 
     Aynı dönemde banka sayı da yaklaşık 3'te 1 oranında azaldı. 2000 yılı sonunda 79 olan banka sayısı 'e kadar geriledi. 
     
     ÜNİVERSİTE MEZUNU ÇALIŞANLARDA ARTIŞ VAR 

     Öte yandan, bu dönemde sektördeki orta öğretim mezunlarının ağırlığı azalırken, üniversite mezunlarının sayısında artış görüldü. 
     2000 yılı sonunda sektörde çalışanların yüzde 50.3'ünü ortaöğretim mezunları oluştururken, bu yılın Mart ayı sonu itibariyle söz konusu oran yüzde 41.4'e geriledi. İlkokulu bitirenlerin onanı da yüzde 2.2'den yüzde 1.3'e indi. 
     Buna karşılık üniversite mezunlarının oranı yüzde 45.6'dan yüzde 54.6'ya, yüksek lisans ya da doktora yapanların oranı da yüzde 1.7'den yüzde 2.7'ye çıktı. 
     
     KADINLARIN AĞIRLIĞI ARTIYOR 

     Öte yandan, dönem başında çalışanların yüzde 58.5'ini erkekler oluştururken, bu oran dönem sonunda yüzde 55.8'e düştü. Kadınların oranı da yüzde 41.5'ten yüzde 44.2'ye yükseldi. 
     2000 sonunda ve bu yılın Mart sonunda bankacılık sektörüne ilişkin bazı göstergeler ve bunların yüzde değişimi de şöyle 
     

2000 2003-Mart Değişim Yüzde Sektör istihdamı 170.401 122.513 -28,1 Kamu serm.ticaret banka 70.191 39.100 -44,3 Özel serm.ticaret banka 70.954 67.864 -4,6 Banka sayısı 79 53 -32,9 Sektörde çalışan erkek 58,5 55,8 - Sektörde çalışan kadın 41,5 44,2 - İlkokulu bitirenler 2,2 1,3 - Ortaöğretimi bitiren 50,3 41,4 - Üniversiteyi bitiren 45,6 54,6 - Master, doktora yapan 1,7 2,7 -      
</TEXT>
</DOC>
