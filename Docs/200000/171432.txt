<DOC>
<DOCNO> 171432 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/24/son/sonspo14.html </URL>
<DATE> 2003/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Chelsea'nin transfer bütçesi 200 milyon dolar... 
</HEADLINE>
<TEXT>

     İngiltere Premiere Ligi takımlarından Chelsea'yi 200 milyon euro karşılığında satın alan Rusya'nın en zengin işadamı Roman Abramoviç, transfer için de 200 milyon euro bütçe belirledi. 
     36 yaşındaki Rus işadamının, hayalini kurduğu ilk 11 Martyn, Nesta, Bridge, Johnson, Veron, Vieira, Davids, Duff, Geremi, Rooney ve Vieri'den oluşuyor. 
     200 milyon euro olarak belirlediği transfer parasının ,7 milyon euro'sunu harcayan Abramoviç, 15 Ağustos'a kadar transferleri tamamlamak istiyor. 
     Chelsea'nin başında bulunan İtalyan menajer Ranieri'yi de değiştirmek isteyen Abramoviç, anlaşma sağlandığı takdirde takımın başına İngiltere Milli Takımı'nın teknik direktörü İsveçli Eric Göran Eriksson'u getirmek istiyor. Başkanın, bir diğer teknik adam tercihi ise Roma Teknik Direktörü Capello. 
     Manchester United'ın Arjantinli oyuncusu Veron, Juventus'dan Davids ve AC Milan'dan Nesta'nın transferi için görüşmelerini sürdüren Abramoviç, daha önce Blackburn Rovers'dan Duff, Real Madrid'den Geremi, South Hampton'dan Bridge ve Westham'dan da Johnson'ı satın almıştı. 
     
</TEXT>
</DOC>
