<DOC>
<DOCNO> 178000 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/25/son/soneko05.html </URL>
<DATE> 2003/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine yarın iki ihale düzenleyecek... 
</HEADLINE>
<TEXT>

     Hazine yarın biri bono, diğeri de tahvil olmak üzere iki ihale birden düzenleyecek. 
     Hazine yarın, 224 gün vadeli Türk Lirası cinsinden iskontolu hazine bonosu ile 392 gün vadeli Türk Lirası cinsinden iskontolu devlet tahvili ihaleleri yapılacak. 
     Her iki ihalede geri ödeme tarihleri, 224 gün vadeli Türk Lirası cinsinden iskontolu hazine bonosu ihalesinde ihraç edilen kağıtlar için 7 Nisan 2004, 392 gün vadeli Türk Lirası cinsinden iskontolu devlet tahvilinde ihraç edilen kağıtlar için 22 Eylül 2004 olarak belirlendi. 
     Her iki ihalede satılacak kağıtların ihraç tarihi ise 27 Ağustos Çarşamba olarak tespit edildi. 
     
     SON DURUM 
     Hazine, en son 19 Ağustos tarihinde 546 gün vadeli, Euro ve ABD Doları cinsinden iki iskontolu devlet tahvili ihalesi düzenlemişti. 
     Hazine'nin ABD doları cinsinden tahvil ihalesine, toplam 1 milyar 207.3 milyon dolar teklif gelirken, ihalede nominal 917.2 milyon dolarlık satış gerçekleşmiş, net satış miktarı 852.5 milyon dolar olmuştu. 
     Dolar ihalesinde ise bileşik faiz yüzde 5, basit faiz yüzde 5.06 olarak belirlenmişti. 
     Euro cinsinden tahvil ihalesine toplam 464.4 milyon euro teklif gelirken, ihalede nominal 198.3 milyon euroluk satış gerçekleşmişti. 
     Net satış miktarının 183.8 milyon euro olduğu ihalede, bileşik faiz yüzde 5.18, basit faiz yüzde 5.25 olarak belirlenmişti 
     
     4.8 KATRİLYON LİRALIK ÖDEME VAR 
     Öte yandan Hazine'nin bu hafta, 4 katrilyon 235 trilyon lirası piyasaya olmak üzere, toplam 4 katrilyon 814 trilyon lira iç borç ödemesi bulunuyor. 
     
</TEXT>
</DOC>
