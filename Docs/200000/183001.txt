<DOC>
<DOCNO> 183001 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/17/son/sontur30.html </URL>
<DATE> 2003/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Doç.Dr. Arif Verimli görevden alındı 
</HEADLINE>
<TEXT>

     Bakırköy Ruh ve Sinir Hastalıkları Hastanesi Başhekimliği görevinden alınan Doç. Dr. Arif Verimli, ''Sağlık Bakanı'nın emriyle görevden alınmış bulunmaktayım. En kısa sürede tüm yasal haklarımı kullanma kararlılığındayım'' dedi. 
     Doç. Dr. Verimli, Ataköy'de Crown Plaza'da yaptığı basın toplantısında, başhekimlik görevinde bulunduğu 10 yıl içerisinde başarılı olduğuna inandığını belirterek, görevden alınma yazısının bu sabah eline ulaştığını ve görevi devrettiğini söyledi. 
     Görevden alınma kararının, ''Kararı verenlere ve verdirtenlere'' ait olduğunu ifade eden Doç. Dr. Verimli, ''Görevden alınma gerekçelerini yazılı anlamda bilmiyorum. Bildiklerim sadece duyduklarım. Gerekçelerle ilgili hiçbir resmi belge yok'' diye konuştu. 
     Siyasi bir tavrı olmadığını anlatan Doç. Dr. Verimli, ''Sağlık Bakanı'nın emriyle görevden alınmış bulunmaktayım. En kısa sürede tüm yasal haklarımı kullanma kararlılığındayım'' dedi. 
     Doç. Dr. Verimli, bundan sonra hastanenin 5. Psikiyatri Birimi Şefi olarak çalışmaya devam edeceğini bildirdi. 
     Doç. Dr. Arif Verimli'nin yerine İstanbul Üniversitesi İÜ Cerrahpaşa Tıp Fakültesi Pskiyatri Ana Bilim Dalı Öğretim Üyesi Prof. Dr. Musa Tosun'un getirildiği öğrenildi. 
     
</TEXT>
</DOC>
