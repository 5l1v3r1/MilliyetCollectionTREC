<DOC>
<DOCNO> 178341 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/27/siyaset/siy09.html </URL>
<DATE> 2003/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Özkök'ten yeni vizyon 
</HEADLINE>
<TEXT>

   'TSK'ya entelektüel fikri temel de kazandırmak zorundayız. Aksi halde geçmişin kopyacısı olanlardan kurtulmamız mümkün olmayacaktır' 
      ANKARA Milliyet 

   
   Genelkurmay Başkanı Orgeneral Hilmi Özkök, Türk Silahlı Kuvvetleri'nin TSK insana daha fazla yatırım yapması gerektiğini belirterek "Personelimize kuvvetli bir entelektüel fikri temel de kazandırmak zorundayız. Aksi takdirde geçmişin kopyacısı olanlardan ve değişimin farkına bile varmadan yerinde sayanlardan kendimizi kurtarmamız mümkün olmayacaktır" dedi. 
   
   Şeref Madalyası 
   Kara Kuvvetleri Komutanı Orgeneral Aytaç Yalman ve Jandarma Genel Komutanı Orgeneral Şener Eruygur'a dün Genelkurmay Kararg hı'nda TSK Şeref Madalyası verildi. Bir üst rütbeye terfi eden Korgeneral Fethi Remzi Tuncel, Korgeneral Şükrü Sarıışık, Korgeneral Orhan Yöney, Koramiral Yener Karahanoğlu'yla Hava Korgeneral Faruk Cömert'e TSK Üstün Hizmet Madalyası tevcih edildi. Özkök, törendeki konuşmasında, TSK'nın büyük bir gelişim göstererek bölgesinin en önemli istikrar unsurlarından birisi haline geldiğini belirtti. 
   TSK personeline kuvvetli bir entelektüel fikri temel kazandırmak zorunda olduklarını söyleyen Özkök, şöyle devam etti "İçinde bulunduğumuz güvenlik ortamı, personelin ulusal hedeflerin tespitinde ve ulusal gücü oluşturan tüm unsurların uyumlaştırılmasının sağlanmasında çok daha olgunlaşmış bir fikri yapıda olmasını gerekli kılmaktadır. Aksi takdirde geçmişin kopyacısı olanlardan ve değişimin farkına bile varmadan yerinde sayanlardan kendimizi kurtarmamız mümkün olmayacaktır." 
   Özkök, silah arkadaşlarının, konuşmasında belirttiği hedefleri gerçekleştireceklerine inancının tam olduğunu kaydetti. 
   
</TEXT>
</DOC>
