<DOC>
<DOCNO> 185189 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/29/dunya/dun01.html </URL>
<DATE> 2003/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa Ay'a çıkıyor 
</HEADLINE>
<TEXT>

   Ariane - 5 roketi ile fırlatılan SMART - 1, Avrupa'nın Ay'a gönderdiği ilk uzay aracı 
      DIŞ HABERLER SERVİSİ 

   
   Avrupa, Ay'a ilk roketini gönderdi. Avrupa Uzay Ajansı ESA , dün sabaha karşı SMART - 1 adlı insansız uzay inceleme aracı ile 2 ticari uydu taşıyan Ariane - 5 tipi roketi Fransız Guyanası'ndaki Kourou Uzay Merkezi'nden fırlattı. Fırlatıldıktan hemen sonra Ariane - 5 roketinden ayrılarak uzaya bırakılan 370 kilogram ağırlığındaki SMART - 1 insansız uzay aracı, ay yörüngesine 15 ayda ulaşacak. Ay çevresinde yörüngeye oturacak olan araç Dünya'nın uydusunun yüzeyini tarayarak Avrupa Uzay Ajansı'na 30 ay boyunca veri gönderecek, daha uzun mesafeli uzay yolculuklarında kullanılacak yeni teknolojilerin geliştirilmesine katkı sağlayacak. SMART - 1'in Ay'da su ve buz izi olup olmadığını araştıracağını, Ay'ın sırlarını aydınlatacağını söyleyen Avrupa Uzay Ajansı Bilimsel Programlar Direktörü David South, tüm misyonu 110 milyon euroya 172 trilyon 700 milyar lira mal olacak olan SMART-1'in hızlı ve ucuz uzay araçlarının örneği olduğunu belirtti. 
   
   
</TEXT>
</DOC>
