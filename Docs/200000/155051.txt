<DOC>
<DOCNO> 155051 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/07/son/sondun21.html </URL>
<DATE> 2003/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
SARS paniği... Çin'de karantinayı reddedenlere gözaltı.. 
</HEADLINE>
<TEXT>

     Akut solunum yetmezliğinden SARS Hong Kong'da 11 kişi daha hayatını kaybetti. 
     Sağlık yetkilileri, Hong Kong'da 8 kişinin daha SARS hastalığına yakalandığını açıkladı. 
     Böylece Hong Kong'da SARS'tan ölenlerin sayısı 204'e, SARS vakalarının sayısı da 1654'e çıktı. 
     Öte yandan Çin'de SARS salgınından karantinaya alınmayı kabul etmeyen 3 köylü gözaltına alındı. 
     Yeni Çin Haber Ajansı'nın bildirdiğine göre, ülkenin doğusundaki Anhui eyaletinde bulunan Xuancheng şehrinde polis yetkilileri, SARS'tan etkilenen bölgeden gelen bir köylüyü evinde kalmaya ikna edemedi. 
     Köylünün eşi ve 2 kardeşi polise mukavemet etti. Bu köylülerin cezalandırılıp cezalandırılmayacakları açıklanmadı. 
     SARS salgınından en ciddi şekilde etkilenen Çin'de en çok ölüm başkent Pekin'de meydana geldi. 
     Çin Sağlık Bakanlığı tarafından bugün yapılan açıklamada, Pekin'de 3 kişinin daha SARS'tan hayatını kaybettiği ve şehirde 97 yeni SARS vakası görüldüğü kaydedildi. Böylece Pekin'de SARS'tan ölenlerin sayısı 110'a çıktı. 
     
</TEXT>
</DOC>
