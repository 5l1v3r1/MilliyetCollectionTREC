<DOC>
<DOCNO> 164626 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/21/son/sontur15.html </URL>
<DATE> 2003/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Yabancı dil sınavı yarın yapılacak... 
</HEADLINE>
<TEXT>

     Üniversitelerin yabancı dil ile ilgili bölümlerinde okumak isteyen adaylar için yarın Yabancı Dil Sınavı YDS yapılacak. 
     Öğrenci Seçme ve Yerleştirme Merkezi'nce ÖSYM gerçekleştirilecek 2003-YDS'ye 41 bin 970 aday katılacak. 
     Sınav, yarın devlet üniversitesi rektörlüklerinin bulunduğu 40 ilde ve KKTC'nin başkenti Lefkoşa'da yapılacak. Adayların sınava gelirken sınava giriş ve kimlik belgeleri ile onaylı bir kimlik belgelerini mutlaka yanlarında bulundurmaları gerekiyor. 
     Sınav saat 09.30'da başlayacak ve adaylara soruları yanıtlamaları için 150 dakika süre verilecek. 
     Sınav Almanca, Fransızca ve İngilizce dillerinde gerçekleştirilecek. Adaylar, sınava girmek istedikleri dili cevap kağıdına işaretleyecekler. Yabancı dilini işaretlemeyen veya birden fazla yabancı dili işaretleyenlerin YDS puanı hesaplanmayacak. 
     Sınavda, adaylara kelime ve dil bilgisi, okuduğunu anlama ve Türkçe'den yabacı dile, yabancı dilden Türkçe'ye çeviri ile ilgili sorular yöneltilecek. 
     Bu sınava girecek adayların, Öğrenci Seçme Sınavı'nda ÖSS uygulanan tüm kurallara uyması gerekiyor. 
     2003-YDS sonuçları adaylara 2003-ÖSS sonuç belgesiyle duyurulacak. 2003-ÖSS'nin de Temmuz ayı sonunda açıklanması planlanıyor. 
     
</TEXT>
</DOC>
