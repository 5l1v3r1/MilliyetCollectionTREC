<DOC>
<DOCNO> 186610 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/05/son/soneko06.html </URL>
<DATE> 2003/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Sismik gemi alımı, yeniden gündemde... 
</HEADLINE>
<TEXT>

     Deprem riski bulunan Türkiye'de, denizlerde araştırma yapmak üzere geçtiğimiz yıllarda alımı planlanan tam donanımlı yeni sismik araştırma gemisi alımı, yeniden gündem geldi. 
     MTA Genel Müdürlüğü tarafından finansman yetersizliği nedeni ile alımından vazgeçilen araştırma gemisinin, ABD'den daha düşük bir fiyatla tedariki konusunda ön görüşmelerin yapıldığı öğrenildi. 
     ABD'den Colombia Üniveritesi'nin bu yönde yaptığı değerlendirmeyi incelemeye alan ilgili kuruluşların vereceği karar doğrultusunda yeni sismik geminin alınıp alınmaması doğrultusunda karar verilecek. Talebin olumlu karşılanması halinde Üniversite'nin elinde bulunan araştırma gemisinin alımı MTA Genel Müdürlüğü'nün 2004 yılı yatırım programına alınacak. 
     Üç boyutlu olarak alımı planlanan yeni geminin tedarik edilmesi halinde, MTA'nın elinde bulunan Sismik-1 gemisi daha pasif bir görev ve sınırlı bir sahada araştırma çalışmaları ile görevlendirilecek. 
     Alım kararı çıkarak yatırım programına alınması halinde, tam donanımlı ve günün modern teknolojisine uygun cihaz ve ekipmanlara sahip gemi projesi ile ilgili hazırlıklara önümüzdeki yıl içinde başlanacak. 
     1999 yılında Türkiye'de meydana gelen iki büyük deprem sonrasında tedariki gündeme gelen araştırma gemisi için tüm teçhizat ve sistemleri ile birlikte yaklaşık 25 milyon dolarlık bir maliyet hesabı çıkarılmıştı. 
     
</TEXT>
</DOC>
