<DOC>
<DOCNO> 191353 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/26/yazar/theper.html </URL>
<DATE> 2003/10/26/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Cennette yaşıyoruz 
</HEADLINE>
<TEXT>

   
   Geçtiğimiz çarşamba günü gazeteyi okuyorum. Aynı günün haberleri içinde bakın neler var. 
   Birinci haber Üç günde iki kez yakalandı. 
   Bu ne biliyor musunuz Adam cezaevinden çıkmış, üç gün sonra hırsızlık yaparken yakalanmış. Yakalanması iyi değil mi Zira onu yakalamak için birileri emek sarf etmiş, hayatını ortaya koymuş. Büyük fedakarlık. Ama ne olmuş biliyor musunuz, savcı yakalananı serbest bırakmış. O da elini kolunu sallaya sallaya çıkmış sokağa ve tekrar başlamış hırsızlığa ve yine yakalanmış. Ben hukukçu olarak anlayamıyorum, biz suçluları ne yapıyoruz Benim bir teklifim var hırsızlık mesleğine en çok emeği geçenlerden birinciye bir kupa, ikinciye şilt, mansiyonlara da takdir beratı verelim. 
   İkinci haber Tecavüzden yattığı cezaevinden on gün önce çıkan "O" bir kız çocuğuna tecavüz ederken suçüstü yakalandı. 
   Şimdi küçüklere tecavüz edenler için özel bir önlem alınmalı diyorum. Örneğin tedavisi için bir sağlık kurumunda tutulmalı. Bunu zaman zaman söylüyorum. Bu teklifimin ne derece gerçek olduğu haberin devamında var. Bu kişi küçük kıza tecavüz ederken yakalanmış ama sonra anlaşılmış ki beş çocuğa daha tecavüz etmiş. Şimdi ciddi ciddi düşünelim. Bugünkü adil adalet sistemimizin yaptığı mı doğru, benim teklifim mi Bu tür adamları alıp üç beş ay içeride tut sonra sokağa sal. Burada kimi koruyacağız, küçücük yavruları mı, kendini tecavüzden alamayan suçluyu mu Bizde işler tersine bir de bakarsınız bu delikanlı çocuk yuvasına müdür tayin olunmuş. 
   Aynı günkü gazetede sair haberler şöyle sıralanıyor. 
   - İş hanında çatışma, bir ölü. 
   - Dur ihtarına uymayan oto kaçarken takla attı, üç silahlı kişi takla atan otomobilden çıkıp kaçtı ve izini kaybettir. Adamlardaki enerjiye bak, polisten kaçarken takla atıyorlar, takla atan otodan çıkıyorlar, polisler de peşinde, ama onlar yine de kaçıp izini kaybettiriyor, kim bu adamlar 
   - Alman milletvekili kapkaç kurbanı. Kapkaççılardan özellikle rica ediyorum bizler artık içli dışlı olduk, birbirimizi de benimsedik bari yabancıları rahat bırakın. 
   Şu bir günlük haberde tüm vukuat yok, haber değeri olanlar var. Günlük yaşantımızı düşünebiliyor musunuz Güzel yurdum tam bir suçlu cenneti değil de ne 
   
      
   
</TEXT>
</DOC>
