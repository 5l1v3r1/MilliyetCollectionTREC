<DOC>
<DOCNO> 163617 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/17/spor/spo04.html </URL>
<DATE> 2003/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Recep'ten 5 yıl rötarlı imza 
</HEADLINE>
<TEXT>

     ÇAYKUR Rizespor'un stoperi Recep, Trabzonspor ile 5 yıllık sözleşme imzaladı. Mehmet Ali Yılmaz Tesisleri'nde yapılan törende konuşan başarılı futbolcu, "5 yıl önce Trabzonspor ile sözleşme yapmıştım. Fakat bonservisim çok pahalı bulunduğu için bu sözleşme yürürlüğe konmamıştı" dedi. Öte yandan Bordo - Mavililer, Göztepe'nin santrforu Göksel'in bonservisini 300 milyar lira, bir kiralık futbolcu ve sezon açılışında özel maç karşılığında aldı. Ayrıca Emre Toraman için Yimpaş Yozgatspor'la da anlaşma sağlandı. 
     
     Belçika'dan şaşmıyorlar 
     DHA 

     Yenileri gelecek 
     VAN de Paar ile sözleşme yapan Trabzonspor, diğer futbolcuların da Belçikalı olması konusunda ısrar ediyor. Bordo - Mavililer, şimdi de Başkan Özkan Sümer'in izleyip beğendiği Belçika Milli Takımı'nın ve Genk'in golcüsü Wisley Sonck ile 1860 Münih'in stoperi Dier Dheedene'yi renklerine bağlamak için temaslara başladı. 
     
     Tütüncü görüşüyor 
     BELÇİKA'DA bulunan yönetici Hüseyin Tütüncü'nün bu iki futbolcuyla da görüşme yaparak transferlerini gerçekleştirmeye çalışacağı vurgulandı. Trabzonsporlu idareciler, "Pürüzlerin büyük bölümü ortadan kaldırıldı" yorumunu yaptı. Kaleci Geert de Vlieger'in de birkaç gün içinde sözleşme imzalayacağı açıklandı. 
     
     

</TEXT>
</DOC>
