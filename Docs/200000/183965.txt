<DOC>
<DOCNO> 183965 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/22/son/sontur13.html </URL>
<DATE> 2003/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Susurluk Belediye Başkanı, Hülya Avşar'a dava açtı... 
</HEADLINE>
<TEXT>

     Balıkesir'in Susurluk İlçesi Belediye Başkanı Hayrullah Köroğlu, Gülben Ergen'le ilgili kaset olayını ''Susurluk Skandalı''na benzeterek ilçe halkını rencide ettiğini öne sürdüğü Hülya Avşar hakkında 10 milyar liralık tazminat davası açtı. 
     Başkan Köroğlu, Avşar'ın, Gülben Ergen'le ilgili kaset olayının ortaya çıkmasının ardından yaptığı açıklamada, olayı ''Susurluk Skandalı''na benzeterek, ilçenin imajını zedelediğini savundu. 
     Susurluk halkından özür dilemesi için bir haftalık süre tanıdıkları Avşar'dan, bu yönde bir açıklama gelmediğini ifade eden Köroğlu, bu nedenle Susurluk Asliye Hukuk Mahkemesi'nde, sanatçı hakkında 10 milyar liralık tazminat davası açtığını bildirdi. 
     
</TEXT>
</DOC>
