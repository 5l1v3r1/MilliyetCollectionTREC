<DOC>
<DOCNO> 180552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/05/son/sontur01.html </URL>
<DATE> 2003/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Kabak çekirdeği yiyen 11 çocuktan 1'i öldü... 
</HEADLINE>
<TEXT>

     Mersin'in Tarsus İlçesi'nde, yedikleri kabak çekirdeğinden zehirlenen 11 çocuktan biri öldü. 
     Emniyet Müdürlüğü yetkililerinden alınan bilgiye göre, ilçeye bağlı Kelahmet Köyü'nde, tarım işçiliği yapan ailelerin kaldığı çadırdaki 11 çocuk, tarlaya ekilmek üzere çuvallarla getirilen kabak çekirdeğini yediler. Aniden rahatsızlanan çocuklarda, bulantı ve kusma meydana geldi. 
     Rahatsızlanan Yunus Çoban 9 , Mustafa Uğur Demirhan 4 , Aynur Çoban 14 , Abdullah Demirhan 5 , Saliha Yamaç 10 , Ramazan Çoban 8 , Ahmet Demirhan 5 , Bilgen Demirhan 11 , Menzire Çoban 4 , Emine Çoban 4 ve Seher Çoban 6 Tarsus Devlet Hastanesi'ne kaldırıldı. 
     Burada tedavi altına alınan çocuklardan Yunus Çoban, sevk edildiği Mersin Devlet Hastanesi'nde yapılan müdahalelere rağmen kurtarılamadı. 
     Hastane yetkilileri, diğer çocukların sağlık durumlarının ciddiyetini koruduğunu, tedavilerinin sürdüğünü belirtiler. 
     
</TEXT>
</DOC>
