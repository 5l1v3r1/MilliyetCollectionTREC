<DOC>
<DOCNO> 170821 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/22/guncel/gun06.html </URL>
<DATE> 2003/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
'Başbakanı karşılamam' 
</HEADLINE>
<TEXT>

      Erzurum DHA 

   
   Erzurum Konrgesi'nin 84. yıldönümü töreninde Mustafa Kemal Atatürk'ü canlandıracak olan tiyatro sanatçısı Temel Aydın, "Kimse bana başbakan ve bakanları karşılamamı teklif etmesin. Çünkü Atatürk ve delegeler kongre salonunda olacak. Senaryodan taviz vermemiz söz konusu değil" dedi. Kongrenin yıldönümü olan yarın Bakanlar Kurulu toplantısının yapılacak olması Erzurum'da büyük heyecan yarattı. 
   
   Erdoğan ve bakanlar ayakta izleyecek 
   Kongre Caddesi'ndeki tarihi kongre binasında yapılacak törende Atatürk'ü canlandıracak olan Aydın ise temsili konrge toplantısını Başbakan Erdoğan ve bakanların ayakta izleyeceklerini bildirdi. Anadolu Sanat Etkinlikleri Merkezi Genel Sanat Yönetmeni Aydın, "Hükümet üyeleri 23 Temmuz'da kongre binası önünde olacak. Ancak karşılayanlar arasında yer almayacağız. Böyle bir teklif olursa asla kabul etmem. Mustafa Kemal ve delegeler o sırada kongre salonunda olacak" dedi. 
   
   
</TEXT>
</DOC>
