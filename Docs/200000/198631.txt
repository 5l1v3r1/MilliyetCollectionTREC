<DOC>
<DOCNO> 198631 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/29/son/soneko05.html </URL>
<DATE> 2003/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Uluslararası borsalarda geçen hafta... 
</HEADLINE>
<TEXT>

     Uluslararası borsalarda geçen hafta Avrupa ortak para birimi euro, ABD Doları karşısında 5 yıllık tarihinde ilk kez 1.2 dolar seviyesinin üzerine çıktı. 
     Piyasalarda haftanın geneline bakıldığında, ABD Doları, Japon Yeni dışında tüm önemli paralar karşısında geriledi. 
     Uzmanlar, euronun yükselişinde kısa vadeli ticari taktiklerin ve ABD'de Şükran Günü sonrası rehavetin yarattığı ticari durgunluğun etkili olduğunu, ancak asıl nedenin ABD ekonomisiyle ilgili kaygıların oluşturduğunu düşünüyor. 
     ABD'nin dış ticaretinde ve bütçesinde devam eden devasa açıklar yatırımcılarda ABD Doları'nın sağlamlığı hakkında kuşku uyandırıyor. 
     Piyasalarda, ABD ekonomi yönetiminin göreli fiyatları düşürerek Amerikan ihraç mallarının rekabet gücünü kazandırmak için doların zayıflamasına göz yumduğu yorumu güçleniyor. 
     Aynı kuşkular, euronun yanı sıra altın fiyatlarındaki yükselişin de ana nedeni olarak görülüyor. 
     ABD Doları'nın Avrupa döviz borsalarında bazı önemli para birimleri karşısında hafta başı ve sonu kapanış değerleri şöyle 
     
     
PARA BİRİM CUMA PAZARTESİ Japon Yeni 109.40 109.13 İsviçre Frangı 1.2908 1.3176 Kanada Doları 1.2992 1.3158 
     Londra Borsası'nda haftaya 1.1783 dolarda giren euro, hafta sonu 1.2015 dolarda kapandı. 
     Aynı borsada pazartesi 1.6963 dolarda kapanan İngiliz Sterlini de cuma kapanışta 1.7221 dolara yükseldi. 
     
     ALTIN FİYATLARI 
     Altının ons fiyatı bazı borsalarda pazartesi ve cuma kapanış saatleri itibariyle şöyle 
     
     
BORSA CUMA PAZARTESİ Londra 397.50 390.80 Zürih 397.25 390.15 Hong Kong 396.25 395.55 
     Londra Borsası'nda pazartesi 5.19 dolarda kapanan gümüşün ons fiyatı cuma kapanışta 5.36 dolara çıktı. 
     
     MENKUL KIYMET PİYASALARI 
     Dünya menkul kıymet piyasalarında geçen hafta yükseliş eğilimi hakimdi. 
     Yaklaşan Noel nedeniyle artan harcamaların özellikle Avrupa ve ABD borsalarına belli bir canlılık getirdiği gözlendi. 
     New York Borsası arka arkaya iki haftalık kayıplardan sonra bu hafta yeniden yükselişe geçti. 
     Borsada haftanın geneline bakıldığında, Dow Jones Endeksi yüzde 1.6 artışla 9,782.46 puana, Nasdaq Endeksi de yüzde 3.5 yükselişle 1,960.26 puana çıktı. Londra Borsası'nda FTSE 100 Endeksi haftayı yüzde 0.55 23.6 puan artışla 4,342.6 puanda, Frankfurt'un DAX Endeksi yüzde 2.85 103.7 puan artışla 3,745.95 puanda, Paris'in CAC-40 Endeksi de yüzde 1.74 58.67 puan artışla 3,424.79 puanda tamamladı. 
     Tokyo Borsası'nın haftayı 10,100.57 puanda tamamlayan Nikkei Endeksi'nin haftalık kazancı da yüzde 2.51 247.74 puan oldu. 
     
</TEXT>
</DOC>
