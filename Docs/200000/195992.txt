<DOC>
<DOCNO> 195992 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/17/guncel/gun04.html </URL>
<DATE> 2003/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Korktuğu başına geldi 
</HEADLINE>
<TEXT>

   Neve Şalom'u korurken can veren Serkan Balcı'nın eşi, "Ona başka iş bul diye yalvardım, ama dinlemedi. Bizi bırakıp gitti" diye ağlıyor 
      SEMRA PELEK İstanbul 
   
   Neve Şalom Sinagogu'na yapılan saldırıda, özel güvenlik görevlisi Serkan Balcı 26 da görevi başında terör kurbanı oldu. Geride 21 yaşındaki genç eşi Selma ve bayramda iki yaşına girecek oğlu Sertan kaldı. 
   Serkan bundan üç yıl önce Selma ile evlendi. Düğünden üç ay sonra da Neve Şalom'da güvenlik görevlisi olarak işe başladı. Selma Balcı, Filistin-İsrail savaşının yoğunlaşmasıyla eşinden başka bir iş bulmasını istedi. Serkan buna yanaşmadı. Çünkü 'iş yoktu', dahası polisin sinagog civarında aldığı önlemlere güveniyordu. 
   
   Son kez öptü 
   Saldırının olduğu günün sabahını Selma Balcı söyle anlattı "Bayram alışverişine gidecektik. Bayramın ikinci günü oğlumuzun doğum günüydü, ona da hediye alacaktık. Beni ve Sertan'ı öpüp çıktı evden. Çalıştığım işyerinde müdürlerim sinagog yakınında patlama olduğunu söyledi. Radyodan tüp patlaması olduğu anons edilince, rahatladım. Ama sonra sinagoga saldırı olduğu haberi geçti. Hemen sinagoga gittim. Nöbet tuttuğu kapı parçalanmış." 
   Hemen hastanelere koşmuş Selma Balcı, ama ne eşine ne de eşinin ismine rastlamış. Gece güvenlik şirketinden gelen telefonda, "Serkan'ı kaybettik" diyen sesle umudun yerini acı almış. Selma Balcı'yı şimdi hiçbir söz teselli etmiyor. O, sadece düğün fotoğrafına sarılıp ağlıyor. Selma Balcı, başsağlığı dileklerini sayıklar gibi yanıtlıyor "Nasıl ölür Gelsin istiyorum. Hep birlikte Sertan'ın doğum gününü kutlayalım... İnanmak istemiyorum " 
   
   
   
</TEXT>
</DOC>
