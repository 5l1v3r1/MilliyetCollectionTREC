<DOC>
<DOCNO> 154172 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/03/spor/ykoksaldi.html </URL>
<DATE> 2003/05/03/ </DATE>
<TIME>  </TIME>
<AUTHOR> BİTTİ  </AUTHOR>
<HEADLINE>
Lyon'lar çabuk unutulur 
</HEADLINE>
<TEXT>

     Rıza Çalımbay, gelenekselleştiği için doğal karşıladığımız teknik direktör sirkülasyonunun şok edici bir örneği. Sezonluk başarı, bir teknik direktörün o kulüple geleceğini belirlemede yeterli olmuyor. Teknik adamların ileriki sezonlara dönük iyileştirme projelerinin, kulüp yönetimlerinde h l itibar görmediği ortada. Gençlerbirliği İlhan Cavcav gibi radikal bir başkanı olmasına rağmen, şampiyonluğu veya 3 büyüklerin belalısı olmanın ötesine geçmeyi gerçekten ne kadar istiyor Sezon başlarında fazla iddialı olmayan Cavcav'ın gelen seri başarılarla bir anda şampiyonluk havasına girmesi, ama geçen hafta canlı yayında kendi takımını şampiyon olarak görmemesi, Türk futbolu adına sıkıntı verici bir iniş çıkış. 
     Oturup 3 sene içinde şampiyon olabilecek bir takım yaratma sabrı ve iddiası Türkiye'deki tribüne oynama ağırlıklı idari mantıkla, belediyelerin omuzuna binmiş kısıtlı ekonomik yapı ile, sadece naklen yayın gelirlerine ve sonuçta 3 büyüklere bağlı kalarak bir hayal. 
     Kupadan elendikten sonra oyuncular da hoca da birbirlerinden yeterli motivasyonu göremediler. Aynı sorun Fenerbahçe ve Mustafa Denizli arasında da yaşanmıştı. Rıza Çalımbay'ın yaptığı "Futbolcular kafalarında ligi bitirmişler. Transferi düşünüyorlar. Kişilik kalmamış" açıklamaları nahoş, ama mentalite sorununun itirafı. Herhangi bir işte elde edilen başarı, kişinin kendini geliştirmesi için tetikleyici olmak yerine eksiklerini gözardı edip "en iyiyim" havasına sokuyor. Bir maçta iyi oynayan futbolcu, ertesi gün 3 büyüklerin transfer menüsüne iliştiriliyor. Sezon ortası yurt içinde futbolcu veya teknik adamla anlaşma yaparken izlenen prosedür ve bunları fesat bulaştırmadan, olgunlukla karşılama, yönetici - futbolcu - hoca - hoca adayları arasındaki ilişkiler konusunda ciddi problemler var. 
     Öyle olmasa Rıza Çalımbay kendini rencide edecek ithamlarda bulunmaz, onun sesi hala kulağımızda çınlarken Denizlispor yeni hocasıyla anlaşma imzalayamazdı. 
     


SPOR 





























</TEXT>
</DOC>
