<DOC>
<DOCNO> 171327 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/24/yazar/asik.html </URL>
<DATE> 2003/07/24/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Sorun kafada... 
</HEADLINE>
<TEXT>

   
   Grup Yorum'un Fethiye'de vereceği konsere Kaymakamlık, Terörle Mücadele Yasası'nın 8'inci maddesini gerekçe göstererek izin vermemiş. Avukatlar Muğla İdare Mahkemesi'ne başvurarak bu maddenin yasadan çıkarıldığını hatırlatmışlar. Yasak kalkmış. Ancak, grup elemanlarının ifadesine göre bu defa da polis konseri engellemeye çalışıyormuş. Ferhat Tunç'a da TMY 8 yerine TCK 159 uygulanmış. O yasa olmazsa öteki... İdareciler bir biçimde yasağı koyuyor. Olmadı polis engeli çıkıyor. Siyasi irade uyum yasalarının uygulanması için ciddi bir ağırlık koymazsa yurt çapında pek bir şey değişmeyecek.. 
   
   Eğer ağaçlar oy kullansaydı AKP iktidara gelemezdi, barajı bile aşamazdı. 
   Süleyman Ekim 
   
   Bebek sömürüsü    Haber Milliyet'teydi... Ümraniye'de, cadde üzerinde trafik ışıklarında duran araç sürücülerinden para isteyen kadın ile kucağındaki çocuğa TIR çarpmış. Kazada, 2 yaşındaki çocuk ölürken, anne ağır yaralanmış.... 
   Okurumuz Erdal Bozkurt soruyor 
   - Kucaklarında bir - iki yaşlarındaki bebeklerle k h yağmurun, karın, k h kavurucu sıcağın altında dilenen insanları sık sık görüyoruz. Günahsız çocuklar iradeleri dışında oradan oraya sürükleniyor, eziyet görüyor. Türkiye Cumhuriyeti'nde o istismarcı insanları durduracak hiçbir makam yok mu 
   
   Erzurum, dün, bugün    Lozan Barış Antlaşması, Erzurum Kongresi, Hatay'ın Anavatan'a katılması... Bağımsızlık ve Cumhuriyet'in temellendiği ulusal gurur günlerinin yıldönümlerini kutluyoruz. Bakanlar Kurulu Erzurum Kongresi'nin yapıldığı binada toplanıyor. 
   84 yıl sonra manzarada bir değişiklik var. 
   "Bağımsızlık karakterimdir" diyen Büyük Atatürk'ün masasında "Amerika Irak için bizden asker istedi" diye çocuklar gibi sevinen Başbakan Tayyip Bey oturuyor. Kader... 
   
   Biga Santralı...    Çanakkale'ye bağlı Biga'da İÇDAŞ adlı kuruluşun kendi enerji ihtiyacı için önce doğalgaza dayalı santral izni aldığını sonradan bunu kömüre dönüştürdüğünü yazmıştık. Halk şik yetçiydi. Şirket gönderdiği açıklamada yakıt değişikliğinin Enerji Bakanlığı'nın izniyle yapıldığını bildiriyor, çevre için en ileri filtre sistemi uygulandığını kaydederek diyor ki 
   - Bu santral Türkiye'de ve dünyada ilk olarak 24 saat hava emisyon değerlerini online ölçüm ve izleme metodu ile yapacaktır. Online ölçüm izleme sistemi yetkili makamların gösterecekleri yere Valilik, Kaymakamlık, üniversite vb. kurulacaktır. İstenirse halka izlettirilecektir. 
   
   Fedai aranırken...    Bağdat yanıyor... Sıcaklık 45 derece... Iraklılar bir bardak soğuk hatta sıcak su bulamıyor. Çünkü elektrikler kesik. Buzdolabı, klima vs. çalışmıyor. Arıtma tesisi de elektrikle çalıştığı için içecek su bulmak mesele... Savaşın üstünden haftalar geçtiği halde kentte h l elektrik olmaması anlaşılır gibi değil. Saddam, Birinci Körfez Savaşı'ndan sonra kısa sürede onarmış kentin elektriğini. Iraklılar yeni durumu Amerikalıların acizliğine değil kasıtlı davranışına bağlıyor. O yüzden Amerikalılara karşı öfkeleri artıyor... Napolyon'un Rusya seferinde General Kış'a yenilmesi gibi... 
   Amerikalılar da Irak'ta General Yaz'la boğuşuyor. 
   Coniler kendi yerlerine hedef tahtasına oturtacak enayi arıyor. 
   Washington'un umudu Hindistan ve Pakistan'da idi. Hindistan istenen 17 bin askerini ancak Barış Gücü kurulursa verebileceğini açıkladı. Pakistan lideri Pervez Müşerref geçen haziranda Washington ziyaretinde 10 bin asker sözü vermişti. O da şimdi ayak sürüyor. Diplomatik cümlelerle "önce paketi görelim" yani "parayı görelim" diyor. Ayrıca iç politikada Kushid Ahmed ve Benazir Butto'nun muhalefeti karşısında fena halde sıkışıyor. 
   Washington çok mecbur kaldığı için Ankara'nın kapısını çalıyor. 
   General Abüzit... Pardon Abizaid, "Türkiye'siz bu işin altından kalkamayız" diyor. Sanki işgale kalkışırken Türkiye'ye sormuşlar gibi... 
   Amerika'ya verilecek tek cevabımız var... Onu da buraya iliştirelim 
   "Haydi başka kapıya..." 
   
   Rivayet odur ki...    Dışişleri Bakanı Abdullah Gül, Amerika'da görüştüğü yetkililere AKP'nin politikasını müzikle anlatmak üzere Candan Erçetin'in şarkısını beraberinde götürmüş 
   "İster vur ister okşaaaa 
   ister tut ister yollaaa 
   ister sev ister zorlaaa" 
   
   Ereğli'de rüşvet alırken yakalanan polisin yuttuğu 5 milyonluk banknot midede yakalanmış. 
   Bakalım aynı takipçiliği son hortumda yutulan 
   5 milyar dolar için de gösterebilecek miyiz 
   
   Dolar düştükçe zenginleşiyormuşuz. 
   O zenginliği bizzat fark edemedikten 
   sonra neye yarar... 
   Haldun Ertem 
   
      
   
</TEXT>
</DOC>
