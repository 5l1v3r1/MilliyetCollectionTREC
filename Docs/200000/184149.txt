<DOC>
<DOCNO> 184149 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/23/son/sonspo28.html </URL>
<DATE> 2003/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Fatih Hooijdonk Ortega'dan daha sıcakkanlı... 
</HEADLINE>
<TEXT>

     Fenerbahçe'nin tecrübeli oyuncusu Fatih Akyel, Hollandalı yıldız Pierre Van Hooijdonk'un takıma çok çabuk uyum sağladığını söyledi. 
     Samandıra Tesisleri'nde basın mensuplarının sorularını yanıtlayan Fatih, bir gazetecinin sorusu üzerine, Hooijdonk ve Ortega'nın özellikleri farklı iki yıldız olduğunu ifade ederek, ''Hooijdonk daha sıcakkanlı, daha girişken. Ortega'nın kendi sorunları vardı. Hooijdonk gibi bir yıldız takıma daha fazla katkı yapıyor'' dedi. 
     Fatih Akyel, geçen sezona göre maçlarda daha sakin olmaya çalıştığını kaydederek, ''İtiraz ettiğim zaman hep kart görüyorum. Daha kontrollü oynamaya çalışıyorum. Kendimi tutmak zorundayım'' diye konuştu. 
     
</TEXT>
</DOC>
