<DOC>
<DOCNO> 152931 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/28/yazar/temelkuran.html </URL>
<DATE> 2003/04/28/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Diyarbakır'ın yerçekimsiz karanfilleri .. 
</HEADLINE>
<TEXT>

     "Nebahat Time'a çıkmış" dediler, "Bizim Nebahat Akkoç " "Nasıl yani " dedim. 
     "Çağın kahramanlardan biri seçmişler Nebahat'i" dediler. 
     "O zaman tamam" dedim, "Doğrudur " 
     Doğrudur, zira ben Nebahat'i tanırım. Çok önce bir zaman da yazmıştım, "Bizim oralarda, 'bilekli kadın' derler, Nebahat öyle" demiştim. Zira Diyarbakır Sanat Merkezi ve etrafında şekillenen sosyal projeler için Diyarbakır'a gittiğimde "Önce Nebahat'le görüşeceksin" dediler anlaşıldı ki Nebahat olmadan Diyarbakır geçilmez Ben Nebahat'e anlatıyorum, "Nebahat Hanım" diyorum, "Kadınlarla günlük tutacağız. Böylelikle Diyarbakır'da kadın olmanın, kadın olmanın..." Yani öyleyken böyle. Bakıyorum Nebahat'in gözlerinde o bakış. Beyaz ve inceyim ya ben, bir de İstanbul'dan salına salına gelmişim ya, bunlar yetmezmiş gibi gazeteciyim bir de, o kadar anlarım ki birinin beni "macera aramaya" gelmiş, romantik oryantalist, "heyecanlı bir arkadaş" sanmasını. Nebahat "Dur bakalım" diyor içinden, "çıkar ne olduğu ortaya " O kadar haklı ki. Zira onlar, bizim tahayyül ederken bile bitkin düşeceğimiz acılardan geçmiş olarak orada dururken, biz, efendim tıngır mıngır Batı'dan gelip onların yaşadıkları üzerine, haddimizi fena halde aşarak "konuşmaya", "konuşturmaya" teşrif ediyoruz. Çoğunluk olarak öyle gelmişiz yani. Veyahut da her şey acıdan ibaret sanılmış, Diyarbakır hak etmediği bir biçimde bir "acı miti" haline getirilmiş. 
     
Anlatma imk nı      Öyle nezaketli bir mesafe aramızda. Olacak gibi değil yani. Böyle durumlarda hakikaten içini anlatacaksın. Topladım ayaklarımı altıma, başladım konuşmaya 
     "Nebahat Hanım, siz burada yıllardır bir hayat yaşamaktasınız. Bu hayat öyle bir hayat ki ancak anlatmama hali ile katlanılabilir. Buralarda konuşmazlar, siz daha iyi bilirsiniz. Ben on yıldır gider gelirim, insanlar acıya konuşmayarak katlanırlar, görürüm. Hatta öyle ki, kendi hayatlarını idame ettirmek için kendileriyle bile konuşmazlar. Çünkü anlatınca insan paramparça olur, dökülür kalır. Ve sizin dökülmeye, parçalanıp dağılmaya hakkınız yok, devam etmek mecburiyetindesiniz. Oysa anlatılmadan, içerlerimizde kaskatı oluyor acı, tunç bir küreye dönüşüyor. Anlatılmalı yani, kadınlar anlatmalı. Kendilerini, kendileri için, kendilerine anlatmalı. Ancak o zaman başka bir hayatın imk nı doğabilir. Mesela siz Neleri anlatmadınız Oysa sizin de içinizde..." 
     
Mutfaklarda günlükler      Oralarda kimse katı, kilitli filan değildir aslında. Sadece tam gerektiği gibi korunaklıdır. Güvendiklerinde kabuk kalkar, et ortaya çıkar. Velhasıl, Diyarbakır ve Batman'dan isimlerini vermeyeceğim birtakım kadın arkadaşlarla günlük tutmaya başladık o günden sonra. Toplantılar yaptık, eğlendik, kuru pasta yedik, çay içtik, ayaklarımız üşüdü, altımıza aldık, konuştuk ama ne konuşmak, güldük, ayıp espriler yaptık yerlere yattık, utandık, yazdık. 
     Mutfaklarda günlükler tutuldu, defterler kocalardan saklandı, olağanüstü halle ilgili yazılar yazıldı ki daha sonra bundan bahsedeceğiz, adamların dedikodusu yapıldı, ağlandı, öfkelenildi, Kürt olmak kadın dilinde tarif edildi, güzel şeyler oldu yani. Kimse için değil, kendimiz için, kadınlar için... Öyle işte. 
     Nebahat mi Onun ne acı bir hik yesi olduğunu sonra öğrendim. Doğu'da böyle şeyler öyle şakır şukur anlatılmaz, ayıptır. Ama bir gün Time dergisinde kısa bir yazı ile seni anarlar, takdir ederler. Sonra işte... Yola devam edersin. Yerçekimsiz, dimdik bir karanfil gibi, çoğalmak üzere... Değil mi Nebahat Ben de tebrik ederim 
     
     





</TEXT>
</DOC>
