<DOC>
<DOCNO> 150460 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/17/son/soneko18.html </URL>
<DATE> 2003/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Memurlara anlaşmalı özel sağlık kurumlarında tedavi imkanı 
</HEADLINE>
<TEXT>

     Devlet memurlarının paket programlar ile anlaşmalı özel sağlık kurumlarında tedavi görebilmelerine ilişkin yönetmelik uygulamaya girdi. 
     Bakanlar Kurulu'nun, Resmi Gazete'nin bugünkü sayısında yayımlanan ''Devlet Memurlarının Tedavi Yardımı ve Cenaze Giderleri Yönetmeliğine Bir Madde Eklenmesine Dair Yönetmelik'' ile kamu personeli, resmi sağlık kurum ve kuruluşları tarafından tedavi amacıyla özel sağlık kurumlarına sevk edilebilecek. 
     Hangi özel sağlık kurumlarına doğrudan sevk yapılabileceği, hangi tür tedaviler için hasta gönderileceği hususları ile uygulamaya ilişkin usul ve esaslar, özel sağlık kurumlarında aranacak tıbbi donanım ve teknik özellikler, Maliye ve Sağlık bakanlıklarınca müştereken belirlenecek. 
     
     ÖDEMELER, BİRİM FİYATI GEÇEMEYECEK 
     Özel sağlık kurumlarında yapılacak paket tedavi uygulamaları ve bunlara ilişkin fiyatlandırma işlemleri ile ilgili olarak, özel sağlık kurumları ve Maliye Bakanlığı arasında anlaşma yapılabilecek. 
     Özel sağlık kurumlarına yapılacak ödemeler, resmi sağlık kurumları için tespit edilen birim fiyatları geçemeyecek. 
     





</TEXT>
</DOC>
