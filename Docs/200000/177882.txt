<DOC>
<DOCNO> 177882 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/25/dunya/dun01.html </URL>
<DATE> 2003/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam'ın ajanları ABD'nin emrinde 
</HEADLINE>
<TEXT>

      DIŞ HABERLER SERVİSİ 

   
   ABD, askerlerine karşı direnen Iraklıların kimliklerini tespit edebilmek amacıyla, devrik Irak lideri Saddam Hüseyin döneminde çalışan Irak gizli servis görevlilerini gizlice işe almaya başladı. 
   "Washington Post" gazetesinin kimliği gizli tutulan ABD ve Iraklı yetkililere dayanarak verdiği habere göre, müttefik yetkilileri Irak'ın eski haberalma örgütü El Muhaberat mensuplarından bazılarını işe alarak eğitimden geçiriyor. 
   Gazete, Washington'daki üst düzey bir yönetim yetkilisinin, Irak'taki yetkililerin, geçen 2 hafta içinde eski Irak gizli servis görevlilerini işe almaya hız verdiklerini söylediğini belirtti. 
   
   BM'ye saldırı etkiledi 
   Gazeteye göre, ABD'nin eski El Muhaberat elemanlarını işe alması Bağdat'taki BM merkezine yapılan saldırı üzerine gündeme geldi. Bu saldırı ardından Irak'taki Amerikan güçlerinin benzer saldırıları önleyemeyeceği kanaatına varan yetkililer, direnişçileri ortaya çıkarmak için Iraklı eski istihbaratçılardan yararlanma kararı aldı. 
   
   
</TEXT>
</DOC>
