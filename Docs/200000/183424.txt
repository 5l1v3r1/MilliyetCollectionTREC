<DOC>
<DOCNO> 183424 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/19/son/sonspo11.html </URL>
<DATE> 2003/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe taraftarı galibiyete daha çok inanıyor... 
</HEADLINE>
<TEXT>

     Galatasaray ile Fenerbahçe arasında pazar günü oynanacak derbi maç öncesi internet sitelerinde yapılan anketlerde, Fenerbahçe taraftarının, galibiyete Galatasaraylılara oranla daha fazla inandığı gözleniyor. 
     Fenerbahçe ile ilgili haberler yapan ''www.fenerhaber.com'' isimli internet sitesinde halen süren ankete katılanların yüzde 92.26'sı ''Fenerbahçe kazanır'' derken, Galatasaray'la ilgili haberler yayınlayan ''www.galatasaray.com''da yapılan anketin katılımcılarının ise yüzde 71.2'si ''Galip geliriz'' şıkkını işaretledi. 
     Fenerbahçeli taraftarların katıldığı ankette şimdiye dek 3 bin 719 kişi oy kullanırken, bunlardan 3 bin 431'i galibiyet alacakları, 165 kişi yüzde 4.44 maçın berabere biteceği, 123 kişi de yüzde 3.31 Galatasaray'ın karşılaşmayı kazanacağı şıklarını oyladı. 
     Galatasaraylı taraftarların katıldığı ankete şimdiye dek katılan 6 bin 439 kişiden 4 bin 582'si kazanacaklarını iddia etti. 294 kişi yüzde 4.6 maçın berabere biteceğini, bin 563 kişi de yüzde 24.3 Fenerbahçe'nin galip geleceğini işaretledi. 
     Spor haberleri yayınlayan ''www.ajansspor.com'' web sitesinde aynı konuda yapılan ankette de sporseverler derbi maçın favorisi olarak Fenerbahçe'yi gösterdi. 
     Toplam bin 682 oyun kullanıldığı ankette katılanların yüzde 43.1'i 725 oy ''Fenerbahçe kazanır'', yüzde 37.6'sı 633 oy ''Galatasaray kazanır'', yüzde 19.3'ü de 324 oy ''berabere biter'' dedi. 

     
</TEXT>
</DOC>
