<DOC>
<DOCNO> 157110 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/16/son/sonspo20.html </URL>
<DATE> 2003/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Hodri Meydan Kimse şampiyon olmamızı engelleyemecek.. 
</HEADLINE>
<TEXT>

     Beşiktaşlı futbolcu Ahmet Dursun, siyah-beyazlı taraftarlara seslenerek, ''Şampiyon olmamızı kimse engelleyemez. Sadece 180 dakika sonra sevinç gözyaşları döküyor olacağız'' dedi. 
     Ahmet Dursun, kendisine ait internet sitesinde yaptığı açıklamada, tüm Beşiktaşlılar'ın hasretle beklediği şampiyonluk için geri sayımın başladığını belirterek, şunları kaydetti 
     ''Kimse, ama kimse şampiyon olmamızı engelleyemez. Bunu başarmak için terimizin son damlasına kadar mücadele ediyoruz. Yapmamız gereken tek şey, önce Gençlerbirliği'ni yenmek, sonra da Galatasaray'a yenilmemek. Sadece bunu yaptığımızda, İnönü Stadı'nda bir derbi maçta şampiyonluk turunu atıyor olacağız. Hepinizin, tıpkı bizim gibi heyecanla ve sabırsızlıkla bu anı beklediğini biliyorum. Yüzdük yüzdük kuyruğuna geldik. Sadece 180 dakika sonra sevinç gözyaşları döküyor olacağız. Biz size söz verdik ve bunu başaracağız.'' Yarınki Gençlerbirliği maçında sarı kart cezası nedeniyle oynayamayacağını hatırlatan Ahmet Dursun, ''Üzgünüm, ama takım arkadaşlarıma sonuna kadar güveniyorum. Ankara'dan 3 puanla dönerek, rakibimizin azalan umutlarını tam olarak suya gömecekler. Sonrasında ise Galatasaray'ı, şölene hazır olan stadımızda yenerek, taraftarlarımızla birlikte mutluluğun zirvesine çıkacağız'' dedi. 
     Siyah-beyazlı taraftarlara da seslenen Ahmet Dursun, ''Bayraklarınız hazır mı Onları sakladığınız yerden çıkarın. İstanbul'u ve tüm Türkiye'yi siyah-beyaz bayraklarla donatmaya ve 100. yılımızı doyasıya kutlamaya hazır olun'' diye görüş bildirdi. 
     
</TEXT>
</DOC>
