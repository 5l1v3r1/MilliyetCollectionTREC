<DOC>
<DOCNO> 173059 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/01/son/sontur14.html </URL>
<DATE> 2003/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Havada parüşütü kapandı, denize düşerek öldü... 
</HEADLINE>
<TEXT>

     Muğla'nın Fethiye İlçesi'nde uçuş yaparken kapanan paraşütünü açamayan İranlı Muhammed Yusefi Ramandı 39 , denize düşerek öldü. 
     Yamaç paraşütü uçuşu yapmak için ülkesinden Fethiye'ye gelen profesyonel paraşütçü Ramandı, 2 bin metre yükseklikteki Babadağ mevkiinden havalanarak, bir süre Ölüdeniz'de uçuş yaptı. 
     Denizin üzerinde akrobasi hareketleri yapan Ramandı, bir anda kapanan paraşütünü açamayınca, 800 metre yükseklikten denize düştü. Letonya Hastanesi'ne kaldırılan İranlı paraşütçü, 1 saat sonra hayatını kaybetti. 
     Bölgede yamaç paraşütü yapanlar, 15 dakika kadar suda kalan paraşütçünün, üzerinde ağırlık olduğu için yüzemediğini belirterek, ''Sudan erken çıkartılabilseydi kurtulabilirdi'' dediler. 
     Fethiye'de 1 haftadır yamaç paraşütüyle tek başına uçuşlar yaptığı belirtilen Ramandı'nın, profesyonel uçuş sertifikaları bulunduğu öğrenildi. 
     
</TEXT>
</DOC>
