<DOC>
<DOCNO> 187898 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/11/guncel/gun12.html </URL>
<DATE> 2003/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
'Barış Nobeli' İranlı yargıcın 
</HEADLINE>
<TEXT>

      DIŞ HABERLER SERVİSİ 

   
   2003 Nobel Barış Ödülü'nü, 1979 İslam Devrimi'nden önce ülkesinin ilk kadın yargıcı olan İranlı insan hakları hukukçusu Şirin Ebadi kazandı. 
   Norveç parlamentosu Storting'in de tavsiye bildirmesiyle kararını veren Norveç Nobel Barış Ödülü Komitesi, liyakat açıklamasında, çocukların ve kadın haklarının iyileştirilmesi için savaşan avukat Ebadi'nin hukukçu olarak tam sağlam temelli bir meslek sahibi ve büyük cesaret yetisine sahip olduğunu vurguladı. 
   Bu yöndeki çalışmalarından ötürü İran İslam Devrimi'nce istifaya zorlanmış olan Ebadi için yapılan liyakat değerlendirmesinde, "Bilinçli bir Müslüman olan Ebadi, temel insan haklarıyla din arasında çelişki, çatışma olmadığına inanmaktadır... Nobel Komitesi için, tüm dünyanın onur duyacağı, İslam dünyasından bir kadına ödülü sunmak memnuniyettir" denildi. 
   
   
</TEXT>
</DOC>
