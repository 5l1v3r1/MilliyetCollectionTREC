<DOC>
<DOCNO> 196843 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/20/son/soneko31.html </URL>
<DATE> 2003/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye Bankalar Birliği saldırıları kınadı... 
</HEADLINE>
<TEXT>

     Türkiye Bankalar Birliği TBB , İstanbul'da insanlık dışı saldırıları gerçekleştirenleri kınadı. 
     TBB'den yapılan açıklamada, İstanbul'da sinagoglara yapılan saldırıların şoku atlatılmadan biri Türkiye Bankalar Birliği üyesi bankanın genel müdürlüğüne olmak üzere iki yeni terör saldırısıyla karşılaşıldığı belirtilerek, şöyle denildi 
     ''Terör tüm dünyada demokrasiyi, barışı ve hoşgörüyü hedef seçmektedir. Son günlerde Türkiye'de yaşanan terörist saldırılar bunun en çarpıcı kanıtını oluşturmaktadır. Bu vahşeti gerçekleştirenler bilmelidirler ki Türkiye yaşadığı tüm acılara rağmen demokrasi, barış ve hoşgörünün egemen olduğu bir çağdaş dünya ülkesi olma özelliğini asla yitirmeyecektir. 
     Türkiye Bankalar Birliği olarak, bu insanlık dışı saldırıları gerçekleştirenleri nefretle kınıyor, patlamalarda yaralananlara acil şifalar, yaşamını yitirenlere rahmet, yakınlarına başsağlığı diliyoruz.'' 
     
</TEXT>
</DOC>
