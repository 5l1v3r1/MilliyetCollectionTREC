<DOC>
<DOCNO> 160367 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/01/son/soneko20.html </URL>
<DATE> 2003/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
G-8 liderleri, yoksulluk ve AIDS ile mücadeleye odaklanıyor... 
</HEADLINE>
<TEXT>

     Rusya dahil, önde gelen sanayileşmiş ülkelerden oluşan Sekizler Grubu'nun G-8 Fransa'nın kaplıcalarıyla ünlü Evian kentindeki zirvesi öncesinde protesto gösterileri düzenlendi. 
     Evian ve İsviçre'de gösteriler düzenleyen, toplamı 21 bine ulaştığı sanılan küreselleşme karşıtları karayolları ve köprüleri bloke edip, barikatları ateşe verdi, poliste çatıştı. Polis kuvvetleri de göstericilere göz yaşartıcı bomba salvoları ve coplarla karşılık verdi. 
     En şiddetli protesto gösterileri G-8 Zirvesi merkezinin bulunduğu Cenevre Gölü kenarında Lozan'da bu sabah erken saatlerde yaşandı. 
     Siyah maskelere bürünmüş ya da yüzlerini diğer şeylerle gizlemiş militan bir gösterici kadrosu polislere iri taş attı, lüks bir oteli taşa tuttu, bir benzin istasyonu ile süpermarketi yağmaladı. 
     Fransız ve İsviçre sınırında buluşup yürüyüşe geçen 17 ila 21 bin gösterici güvenlik kordonu da kırıp G-8 Zirvesi'nin düzenleneceği Evian'a yöneldi. 
     Göstericiler, küreselleşme aleyhindeki çalışmalardan, 3. dünyanın dış borç yükünün azaltılması ve çevrenin korunmasını işleyip, G-8'i yoksul ülkelerini istismar ederek kar etmekle suçladı. 
     
     YOKSULLUK VE AIDS İLE MÜCADELEYE ODAKLANMAK... 

     G-8 üyesi ülkelerin liderler, zirvede Irak konusundaki derin görüş ayrılıklarını bir kenara atıp, kalkınmakta olan ülkelerde yoksulluk ve AIDS ile mücadele çabalarında daha birleşik cephe sergilemeye odaklanacak. 
     Zirvenin ev sahibi ülkesi Fransa'nın Cumhurbaşkanı Jacques Chrica, Çin ve Hindistan gibi kalabalık nüfuslu ve 21. yüzyılda ağırlığı olacak ülkeler ile Afrika, Asya, Avrupa ve Latin Amerika'daki Brezilya, Meksika ve Malezya gibi ülkelerden de liderleri davet etti. 
     
</TEXT>
</DOC>
