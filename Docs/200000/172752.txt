<DOC>
<DOCNO> 172752 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/31/son/sondun13.html </URL>
<DATE> 2003/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'nin tanıtım reklamı, Almanya'da en beğenilen afiş oldu 
</HEADLINE>
<TEXT>

     Kültür ve Turizm Bakanlığı tarafından hazırlanan ve Türkiye'nin tanıtım kampanyasında kullanılan reklam afişi, Almanya'da en fazla beğenilen afiş oldu. 
     Alman IMAS adlı araştırma enstitüsü tarafından yapılan bir anketin sonuçlarına göre, söz konusu reklam afişi Haziran ayının en çok beğenilen ve akılda kalan afişlerinden biri oldu. 
     Ankette ayrıca, en çok göze çarpan başlıca 3 tatil ülkesi arasında Türkiye, Yunanistan ve İsviçre'den önce ilk sırada yer aldı. 
     INNOFACT adlı araştırma enstitüsü tarafından daha önce yapılan bir ankette de, Türkiye'nin, yazılı basın, televizyon ve radyoda yapılan reklamlarda ''etkileyicilik ve akılda kalıcılık'' açısından ilk sırada yer aldığı tespit edilmişti. 
     
</TEXT>
</DOC>
