<DOC>
<DOCNO> 167008 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/03/yasam/yas01.html </URL>
<DATE> 2003/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Obezite savaşçıları ilk zaferi kazandı .. 
</HEADLINE>
<TEXT>

Sigara karşıtlarının taktikleriyle 'fast food'a savaş açan Amerikalılar, ülkenin büyük gıda üreticisi Kraft'a porsiyonları ufaltma kararı aldırdı 
     DIŞ HABERLER SERVİSİ 

     Kansere yol açtığı gerekçesiyle ülkelerindeki sigara üreten firmalar aleyhine milyarlarca dolarlık davalar açan ve çoğunu kazanan Amerikalılar, 'fast food'a da bayrak açmıştı. Yüksek kalorili ucuz katkı maddeleriyle özellikle çocukları hamburger bağımlısı yapan ve ülkedeki obeziteye bağlı hastalıklardan sorumlu tutulan 'fast food' firmalarına karşı dava açmaya hazırlananlar ilk zaferlerini kazandı. 
     ABD'nin en büyük gıda üreticisi şirketi Kraft, obeziteden şik yetçi Amerikalıların açabileceği tazminat davalarına karşı önlem olarak porsiyonlarını küçültme kararı aldı. 
     
     Kampanyalar durdu 
     Şirket, geçtiğimiz yıl, ürettiği 'Oreo' marka bisküvilerin damar tıkanıklığına neden olduğu gerekçesiyle dava edilmişti. 
     Yeni davalara karşı önlem olarak, pakette satılan sandviçlerinin boyutunu küçülten Kraft, okullarda düzenlenen pazarlama kampanyalarını da durduruyor. 
     Şirketten yapılan açıklamada, beslenme uzmanlarından bir danışma komitesinin oluşturulduğu, komitenin, paketli gıdaların uygun miktarda kalori içermesini sağlayacağı belirtildi. 
     

</TEXT>
</DOC>
