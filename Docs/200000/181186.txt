<DOC>
<DOCNO> 181186 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/09/yasam/yas08.html </URL>
<DATE> 2003/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Muhlis Arı saklı bir 'deha' çıktı 
</HEADLINE>
<TEXT>

      ŞENOL ÇALABAKAN Frankfurt 
   
   Almanya'da, 1998'de henüz 14 yaşındayken işlediği suçlar nedeniyle sınırdışı edilen, Muhlis Arı 19 , bu kez başarısıyla Alman basınına konu oldu. 
   
   'Ceza yaradı' 
   Sürdürdüğü hukuk mücadelesi sonucu, Türkiye'de dört yıl kadar kaldıktan sonra yarım kalan eğitimini Münih'te tamamlayan Arı, Almanya'da çoğu genç için hayal olan 1.5 not ortalaması ile orta eğitimden mezun oldu. Ve başarısıyla öğretmenlerinin takdirini kazandı. 
   Bazı Alman politikacılar ise, bu başarıyı verilen cezaya bağladı. 
   Federal Milletvekili Hans Peter Uhl, "Sanırım sınırdışı, daha önce yapılan her şeyden daha etkili oldu" derken, Bavyera Eyaleti İçişleri Bakanı Günther Beckstein de, ıslah edilemeyen suçlu yabancı gençlerin, bir süreliğine sınırdışı edilmelerini istedi. 
   Muhlis'in Türkiye'de kalması için büyük mücadele veren Beckstein'in önerisine göre, akrabalarının yanına sürgün edilen gençler, cezalarının bitiminde Almanya'ya geri dönebilecek. 
   
   
</TEXT>
</DOC>
