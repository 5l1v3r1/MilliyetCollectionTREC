<DOC>
<DOCNO> 162096 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/09/son/sontur20.html </URL>
<DATE> 2003/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
''Bedava ürün'' yüzünden kan aktı... 
</HEADLINE>
<TEXT>

     Bursa'nın merkez Osmangazi İlçesi'nde, bir marketten satın aldığı meşrubatın kapağından çıkan bedava ürünü isteyen kişi, market işletmecisi tarafından bıçaklandı. 
     Alınan bilgiye göre, Sinan Sarı, Küçükbalıklı Mahallesi Köşk Caddesi üzerindeki Refik K'ye ait marketten meşrubat satın aldı. 
     Bir süre sonra yeniden markete gelen Sarı, satın aldığı meşrubatın kapağından ''Bedava'' yazısı çıktığını belirterek, Refik K'den kendisine ücretsiz bir şişe meşrubat vermesini istedi. 
     Market işletmecisi Refik K'nin, kampanyanın bittiğini ve kendisine ücretsiz meşrubat veremeyeceğini söylemesi üzerine, ikili arasında tartışma başladı. Kısa sürede kavgaya dönüşen tartışmada, market işletmecisi Refik K., Sinan Sarı'yı bıçakla yaraladı. 
     Sarı, Bursa Devlet Hastanesi'ne kaldırılırken, gözaltına alınan zanlının sorgulanmasının ardından adliyeye sevk edileceği bildirildi. 
     

     
</TEXT>
</DOC>
