<DOC>
<DOCNO> 196355 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/18/son/soneko18.html </URL>
<DATE> 2003/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Vergi daireleri 28 Kasım'da tam gün çalışacak... 
</HEADLINE>
<TEXT>

     Maliye Bakanlığı, vergi dairelerinin arife günü olan 24 Kasım'da yarım gün, 28 Kasım'da ise tam gün açık olacağını bildirdi. 
     Maliye Bakanlığı'ndan yapılan açıklamada, Başbakanlığın talimatıyla, kamu personelinin, gerekli tedbirlerin alınması ve zorunlu hizmetlerin yürütülmesi için asgari seviyede eleman bulundurulması kaydıyla 24 Kasım Pazartesi günü saat 13.00'e, 28 Kasım Cuma günü normal mesai saati bitimine kadar izinli olacakları hatırlatıldı. 
     Açıklamada bu çerçevede, vergi dairelerinin 24 Kasım'da saat 13.00'e, 28 Kasım tarihinde mesai saati sonuna kadar açık bulundurulacağı kaydedildi. 
     
     GÜMRÜKLER VE VERGİ DAİRELERİ, BAYRAMDA AÇIK 
     Öte yandan, ihracatın sekteye uğramaması için, bayram süresince ihracatçı birlikleri ve büyük gümrükler de çalışacak. 
     İstanbul'daki bütün gümrükler, İzmir, İzmit, Kocaeli, Denizli gümrükleri açık olacak, diğerlerinde de nöbetçiler bulunacak. Böylece idari izin ile birlikte 9 günlük bayram tatili süresince ihracat işlemlerinde herhangi bir aksama olmayacak. 
     
</TEXT>
</DOC>
