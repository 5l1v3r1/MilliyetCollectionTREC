<DOC>
<DOCNO> 168459 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/10/son/sondun06.html </URL>
<DATE> 2003/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Fotoğraf çeken cep telefonları sorun olmaya başladı.. 
</HEADLINE>
<TEXT>

     Kameralı cep telefonlarının uygunsuz amaçlar için kullanılması şikayetlere yol açıyor. 
     Bazı kişilerin bu cihazlarla kadınların uygunsuz fotoğraflarını çektikleri, bu yüzden bazı plajlar ve halka açık saunalarda kameralı cep telefonlarının yasaklandığı bildirildi. 
     Bazı kişilerin bir kitabı satın almaktansa bazı sayfalarının fotoğrafını çekip bilgisayarda büyütmelerinin de Japonya gibi bazı ülkelerde kitap satışlarına büyük darbe vurduğu ileri sürüldü. 
     Kameralı cep telefonlarının özellikle Uzakdoğu ülkelerinde hızla yayıldığı, Japonya'da 25 milyon, G.Kore'de 3 milyon kişinin bu telefonları kullandığı belirtiliyor. 
     Bu arada henüz dünyada hiçbir ülkenin, kameralı cep telefonlarının kullanımıyla ilgili yasal düzenlemeye gitmediği ifade edildi. 
     
</TEXT>
</DOC>
