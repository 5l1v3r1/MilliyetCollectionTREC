<DOC>
<DOCNO> 172986 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/01/son/soneko04.html </URL>
<DATE> 2003/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzanlar'a bir şok daha... Motorola davasını kaybettiler 
</HEADLINE>
<TEXT>

     Dünyanın en büyük cep telefonu şirketlerinden Motorola ve Nokia, Telsim şirketinin sahibi Uzan ailesi aleyhine sahtekarlık ve haraç RICO suçlamalarıyla açtıkları davayı kazanırken, Uzanların Motorola'ya toplam 4.26 milyar dolar ödemesi kararlaştırıldı. 
     2002 yılının Ocak ayından bu yana davaya bakmakta olan New York Federal Güney Bölge Mahkemesi Yargıcı Jed Rakoff, Uzanların Motorola'dan "sahtekarlık yoluyla" aldıkları 1.8 milyar dolarlık kredinin karşılığında yol açtıkları zarar nedeniyle 2.13 milyar dolar tazminat, 2.13 milyar dolarlık da ceza ödemesine karar verdi. 
     "Önümde bulunan tüm inandırıcı deliller, savunma tarafının çok büyük sahtekarlık işlediğini kanıtlıyor" diyen Rakoff, 173 sayfalık gerekçeli kararında, ayrıca Uzan ailesinin karar sonrasında işleyecek faizi de ödemesini ve Telsim'in borcuna teminat olarak gösterdiği yüzde 73.5 oranındaki Telsim hisselerini mahkeme kalemine göndermesini emretti. 
     Yargıç, bu hisselerin bir hafta içinde gönderilmemesi halinde, Uzanların Finlandiya'nın Nokia şirketine 8 milyon dolar ödemesini de karara bağladı. 
     Federal yargıç ayrıca Kemal Uzan ile Melahat, Cem Cengiz, Murat Hakan Uzan ve Ayşegül Akay'ın New York'a gelmeleri halinde derhal tutuklanmalarını ve cezaevine konulmalarını da emretti. Kararın bazı önemli noktaları özetle şöyle 
     
     'BÜYÜK SAHTEKARLIK' 

     
</TEXT>
</DOC>
