<DOC>
<DOCNO> 183004 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/17/son/sontur33.html </URL>
<DATE> 2003/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Gözaltına alınan kadın polisin kolunu ısırdı... 
</HEADLINE>
<TEXT>

     İzmir'de yasadışı örgüt adına faaliyet gösterdiği gerekçesiyle gözaltına alınan kadın, üst araması yapmak isteyen kadın polisin kolunu ısırdığı iddiasıyla adliyeye sevk edildi. 
     Alınan bilgiye göre, İstanbul'da yakalanan yasadışı DHKP-C örgütü üyesi bir kişinin ifadesinde, İzmir'de bulunan Nurhan Y'nin de örgüt adına faaliyette bulunduğunu öne sürmesi üzerine, bu kişi İzmir Terörle Mücadele Şube Müdürlüğü ekiplerince Bornova İlçesi'nde gözaltına alındı. 
     İşlemleri yapılmak üzere şubeye götürülen Nurhan Y, burada üst araması yapmak isteyen kadın polisin kolunu ısırdı. 
     İsmi açıklanmayan polis memurunun şikayetçi olması üzerine sanık, ''Polise mukavemet'' suçlamasıyla adliyeye sevk edildi. 
     Öte yandan, sanığın örgütsel faaliyet göstermek suçlamasıyla ilgili sevk edildiği DGM'ce serbest bırakıldığı bildirildi. 
     
</TEXT>
</DOC>
