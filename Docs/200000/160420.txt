<DOC>
<DOCNO> 160420 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/01/son/sontur24.html </URL>
<DATE> 2003/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Antalya'da 4 saatte metrekareye 6 kilogram yağmur düştü 
</HEADLINE>
<TEXT>

     Haziran ayının ilk gününde Antalya merkezine 4 saate metrekareye 6 kilogram yağmur düştü. Meteoroloji yetkilileri, bugün saat 12.00'de başlayan sağanak yağmurun yaklaşık 4 saat sürdüğünü ve yağışın bazı bölgelerde halen devam ettiğini bildirdiler. 
     Antalya şehir merkezine 4 saat içerisinde metrekareye 6 kilogram yağış düştüğünü belirten meteoroloji yetkilileri, mayıs ayı içerisinde kent merkezine düşen yağış miktarının da metrekareye 84 kilogram olduğunu söylediler. 
     Meteoroloji yetkilileri ''Kararsızlık Yağışları'' adı verilen yağmurların yarından itibaren doğuya kayacağını, Antalya ve batı bölgelerde etkisini kaybedeceğini açıkladı. 
     Bodrum'dan Antalya kent merkezine kadar olan kısımda havanın yarın parçalı bulutlu olacağını, hava sıcaklığının artacağını belirten yetkililer, yağışlı havanın yarın Manavgat-Anamur arasında etkili olacağını, ancak birkaç gün içerisinde bölgedeki etkisini tamamen yitireceğini de kaydettiler. 
     Bugün öğle saatlerinde başlayan yağış, Antalya'da yaşamı olumsuz etkiledi. Sokağa kısa kollu yazlık giysilerle çıkan ve piknik yerlerine giden çok sayıda kişi Haziran ayında yağan yağmura hazırlıksız yakalanınca zor anlar yaşadılar. 
     
</TEXT>
</DOC>
