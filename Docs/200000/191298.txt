<DOC>
<DOCNO> 191298 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/26/magazin/amag.html </URL>
<DATE> 2003/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Naomi'yi ölüm korkusu sarmış 
</HEADLINE>
<TEXT>

   Mirror'un iddiasına göre Naomi, Türkiye'yi, Prenses Diana gibi ölmekten korktuğu için terk etmiş 
      NEVSAL ELEVLİ Londra 
   
   İngiltere'de yayınlanan Daily Mirror gazetesi, top model Naomi Campbell paparazziler yüzünden kaza geçirip Prenses Diana'nın akıbetine uğrama korkusuyla Türkiye'yi apar topar terk ettiğini öne sürdü. Daily Mirror, top modelin Sunset firmasının katalog çekimleri için geldiği İstanbul'da 4 saat uçakta kalmasına pasaportunu gerekçe gösterdiğini, ancak Campbell'ın kalabalığın hışmına uğramaktan korktuğu için uçaktan inmek istemediğini iddia etti. 
   
   Sinirden maşa fırlattı 
   Haberini ünlü top modelin yakın bir arkadaşına dayandıran gazete, söz konusu kişinin olayı şöyle aktardığını bildirdi "Naomi senenin başında gittiği İstanbul'u çok sevmişti. Ancak bu gidişinde çok baskı altında bırakıldı, 70 kişinin izdihamına uğradı. Çekimleri de yarım bıraktı, hayatının da tehlikede olduğunu düşünüyordu. Diana'nın akıbetine uğramaktan korktu." 
   Mirror, Naomi'nin sinirden yanında çalışanlardan birine saç maşasını fırlattığını öne sürdü. 
   
   
   
</TEXT>
</DOC>
