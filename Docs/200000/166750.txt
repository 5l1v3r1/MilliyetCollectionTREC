<DOC>
<DOCNO> 166750 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/02/spor/aspo.html </URL>
<DATE> 2003/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
FENER'E TAZE KAN 
</HEADLINE>
<TEXT>

Sarı-Lacivertli kulüp, İstanbulsporlu Selçuk ile üç yıllık sözleşme imzaladı. Yönetici Mahmut Uslu, "En geç 15 Temmuz'a kadar diğer transferlerimiz de bitmiş olacak" ifadesini kullandı 
     YUSUF KOBAL 

     'Hayal ettiğim yer' 
     FENERBAHÇE uzun süredir görüştüğü İstanbulsporlu Selçuk'u dün renklerine bağladı. Sarı - Lacivertli kulüp ile üç yıllık sözleşme imzalayan genç oyuncu, "Hayal ettiğim yerdeyim. Şükrü Saracoğlu Stadı'nda oynayacağım ilk maçı sabırsızlıkla bekliyorum. Hedeflerim arasında, her genç futbolcu gibi Avrupa'da futbol oynamak da yatıyor. Bunun için, önce Fenerbahçe'ye her türlü hizmeti en iyi şekilde vermem ve 'Fenerbahçeli Selçuk' olarak anılmam gerekiyor" dedi. 
     
     'Kendimi geliştireceğim' 
     TEKNİK Direktör Christoph Daum'un disiplinli tavırlarını ve profesyonelliğini takdir ettiğini belirten Selçuk "Kendisiyle çalışacak olmam benim için büyük şans ve ben bunu en iyi şekilde değerlendireceğim. Öncelikle, teknik ve kondisyon açısından kendimi daha geliştireceğim. Daum'un bana profesyonellik açısından katacağı çok şey var. Kuracağı sistemin aksamayan bir parçası olacağım" diye konuştu. Yönetici Mahmut Uslu ise en geç 15 Temmuz'a kadar transferin biteceğini söyledi. 
     

</TEXT>
</DOC>
