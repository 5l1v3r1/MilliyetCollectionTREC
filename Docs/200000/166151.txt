<DOC>
<DOCNO> 166151 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/29/yasam/yas02.html </URL>
<DATE> 2003/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Halk yakaladı polis kaçırdı .. 
</HEADLINE>
<TEXT>

Girdiği evin sahibesine tecavüze kalkışan hırsız, vatandaşlarca yakalanıp polise teslim edildi. Ama karakoldan elini kolunu sallayarak kaçıp gitti 
     MUSTAFA KURTARAN - ESRA ALUS 

     Hırsızlık ve silahla yaralama gibi 20 ayrı suçtan sabıkası bulunan Aziz Yıldırım 24 , dün 05.30 sıralarında Zeytinburnu 5. Telsiz Mahallesi’nde kızıyla birlikte yaşayan S. N.’nin 40 evine camdan girdi. İçeride para ve değerli eşya arayan Yıldırım, gürültü çıkarınca, uyanan ev sahibi S.N. ile karşılaştı. Kadını başına tabanca dayayarak etkisiz hale getiren saldırgan, paraları istedi. Kadının parasının bulunmadığını’ söylemesine sinirlenen Yıldırım, elbiselerini çıkarmasını istediği kadına tecavüz etmeye kalkışınca, aralarında boğuşma başladı. 
     
     Silahını alıp dövdüler 
     Bu sırada Yıldırım’ın gürültüye uyanan kızı Gizem 14 , camdan bağırıp komşulardan yardım istedi. Gizem’in feryadını duyarak eve gelen apartman sakinleri, yakaladıkları Yıldırım’ın tabancasını balkondan atıp, dövdükten sonra ellerini bağlayıp polis çağırdılar. 25 Mayıs 2003 tarihinde Metris Cezaevi’nden salınan ve 20 sabıkası bulunan Yıldırım, karakola götürüldü. 
     
     Demir parmaklık yok 
     Nezarete konulan Yıldırım, tuvalete gitmek istediğini söyleyince, polisler onu bodrum katındaki tuvalete indirdi. Penceresinde demir olmayan tuvaletten kaçan zanlı, 2. kata çıkıp koridordan Zeytinburnu İlçe Emniyet Müdürlüğü’ne geçti. Buradan terasa çıkan Yıldırım, yaklaşık 3 metre yüksekliğindeki terastan atlayarak kaçtı. Polis yetkilileri, nezarethane tuvaletinin penceresinde neden demir parmaklık olmadığı konusunda ise yanıt veremedi. 
     

</TEXT>
</DOC>
