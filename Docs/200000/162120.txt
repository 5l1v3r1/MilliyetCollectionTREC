<DOC>
<DOCNO> 162120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/10/ekonomi/eko02.html </URL>
<DATE> 2003/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayi işini çözeriz Adnan abi... 
</HEADLINE>
<TEXT>

Akaryakıt istasyonu sahibi de olan ses sanatçısı Adnan Şenses bayilerin sorunlarını aktardığı Başbakan Erdoğan’ın "Adnan abi, yapılması gereken neyse onu yapacağım" dediğini aktardı 
     ANKARA Milliyet 

     Bir süredir k r paylarının artırılması için girişimde bulunan akaryakıt bayileri için son olarak, Başbakan Tayyip Erdoğan’a yakınlığıyla tanınan ses sanatçısı Adnan Şenses devreye girdi. 
     Önceki gün hızlı tren temel atma töreninde Erdoğan’la birlikte "Beraber yürüdük biz bu yollarda" şarkısını söyleyen Şenses, tören sırasında ayak üstü konuştuğu Erdoğan için "Zannediyorum çözüm getirecek" dedi. Akaryakıt istasyonu sahibi olan Şenses, Petrol Ürünleri İşverenleri Sendikası PÜİS Başkanı Muhsin Alkan ve Türkiye Akaryakıt Bayileri Petrol ve Gaz Şirketleri İşveren Sendikası TABGİS Başkanı Atıf Ketenci’nin düzenlediği basın toplantısına katıldı. Şenses, bayilerin sorunlarını ilettiği Başbakan Erdoğan’ın, "Adnan abi bu konuda yapılması gereken neyse onu yapacağım" dediğini aktardı. Sahneden kazandığının bir kısmını personel giderlerine aktardığını anlatan Şenses, uygun bir teklif gelmesi halinde akaryakıt istasyonunu satabileceğini de söyledi. 
     
     İstasyon kapatacaklar 
     PÜİS Genel Başkanı Muhsin Alkan da k r paylarının artırılması isteği ile Ankaralı akaryakıt bayilerinin bugün lokal olarak istasyon kapatma eyleminde bulunma kararı aldıklarını bildirdi. 
     TABGİS Başkanı Alkan da bayi k rlarının 1998’den bu güne kadar yüzde 8.5’ten yüzde 3.98’e düştüğünü kredi kartlarıyla yapılan işlemler nedeniyle ödenen yüzde 3.5 - 4 arasındaki komisyon nedeniyle brüt yüzde 3.98’den kendilerine bir şey kalmadığını söyledi. 
     
Her litrede tüketiciden 280 bin lira alınıyor’      Hükümetin her litrede tüketicinin cebinden 280 bin lira aldığını savunan Petrol Ürünleri İşverenleri Sendikası PÜİS Genel Başkanı Muhsin Alkan’ın "Mevcut kararnameye AKP aynen uysaydı bugün süper benzinin litresinin 1 milyon 543 bin lira olması gerekirdi" dedi. Brüt yüzde 3.98 bayi payı ile akaryakıt istasyonlarının işletilmesinin imk nsız olduğunu anlatan Alkan, brüt k r paylarının 1 Temmuz 1998 tarihindeki yüzde 8.5 seviyesine yükseltilmesi için hiçbir adım atılmadığını kaydetti. Alkan, k r paylarını litre başına 1 cent artırılarak 9 centten 10 cente çıkarılmasına yönelik kararnamenin bayilerin sabrını taşıran son damla olduğunu söyledi. 
     

</TEXT>
</DOC>
