<DOC>
<DOCNO> 173278 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/03/spor/spo06.html </URL>
<DATE> 2003/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Son gülen Montoya 
</HEADLINE>
<TEXT>

   Almanya'daki Formula 1 Grand Prix'si öncesi yapılan sıralama turları müthiş çekişmeye sahne oldu. Kolombiyalı pilot, takım arkadaşı Ralf Schumacher'i zor da olsa geçerek, pole pozisyonunu kaptı 
      
   Salise farkıyla 
   ALMANYA'NIN Hockenheim pistinde bugünkü Formula 1 Grand Prix'si öncesi dün yapılan ikinci sıralama turu sonunda Kolombiyalı Juan Pablo Montoya yarışa pole pozisyonda başlama hakkını elde etti. Takım arkadaşı Alman pilot Ralf Schumacher ile amansız bir mücadeleye giren Montoya, 1.15.167'lik dereceyle ilk sırayı elde etti. Ralf Schumacher, 1.15.185 ile ikinci sıraya otururken, Brezilyalı Rubens Barrichello da 1.15.488 ile günün üçüncü en süratli ismi oldu. 
   
   Pist kavruldu 
   SEZONUN 12. yarışı öncesi sürücüler klasmanında 69 puanla lider durumda bulunan Alman pilot Michael Schumacher, Ferrari'siyle 1.15.898'lik bir derece yaparak, evindeki mücadelede ancak altıncı sırada kendisine yer bulabildi. Pistte sıcaklığın 49 dereceye kadar yükselmesi yarışçıları ve izleyenleri bunaltırken, İngiliz pilot David Coulthard da 1.16.666 ile onuncu sıraya oturdu. Zorlu Grand Prix bugün TSİ 15.00'te başlayacak ve NTV'den naklen yayınlanacak. 
   
   POLE SIRALAMASI 
   1.J.Pablo Montoya Kol. - Williams 1.15.167 
   2.Ralf Schumacher Alm. - Williams 1 15.185 
   3.Rubens Barrichello Bre. -Ferrari 1 15.488 
   4.Jarno Trulli İta. - Renault 1 15.679 
   5.Kimi Raikkonen Fin. - McLaren 1 15.874 
   6.Michael Schumacher Alm. - Ferrari 1 15.898 
   7.Olivier Panis Fra. - Toyota 1 16.034 
   8.Fernando Alonso İsp. - Renault 1 16.483 
   9.Cristiano da Matta Bre.- Toyota 1 16.550 
   10.David Coulthard İng. - McLaren 1 16.666 
   
   
</TEXT>
</DOC>
