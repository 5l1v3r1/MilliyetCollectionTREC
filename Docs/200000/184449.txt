<DOC>
<DOCNO> 184449 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/25/magazin/amag.html </URL>
<DATE> 2003/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Ünlülere tapanlar üç gruba ayrılır .. 
</HEADLINE>
<TEXT>

   'Bush mu haber, Jennifer Lopez mi ' polemiğini kamuoyuna açan ABD'de, halkın 3'te 1'i, ünlülerin yaşamını aşırı derecede merak ediyor 
      
   Irak, El Kaide ve ekonomi gibi hayati konulardan sıkılmış görünen ABD medyasında, "Bush mu haber, Jennifer Lopez mi " tartışması başladı. Konuyla ilgili olarak kısa süre önce yapılan bir kamuoyu yoklaması, halkın üçte birinin "ünlülerin yaşamlarına aşırı derecede meraklı olduklarını" ortaya çıkardı. Bazı kişi ve kuruluşlar, bu merakın 'sağlıksız olduğunu' savunurken, haberciler, Colin Farrell'in Colin Powell'dan daha çok sattığında hemfikir. 
   
   'Tapma sendromu' 
   Illinois Üniversitesi Tıp Fakültesi psikologlarından James Houran, bu konudaki değerlendirmesinde, "Amerikan toplumunun ünlüler ve onların temsil ettikleri hayali imaj ile gereğinden fazla ilgili olduğunu" söyledi. Houran, buna 'ünlülere tapma sendromu' adı verildiğini kaydetti. 
   Uzmanlar, kişilerin ünlülere ne oranda taptıklarını belirlemek için 3 kademeli bir cetvel geliştirdi. Bu cetvel ve açılımları ise şöyle sıralandı 
   Sosyal Eğlence Bu cetvelin ilk kademesi 'sosyal eğlence' olarak ünlülerle ilgilenmek şeklinde nitelendiriliyor. Bu gruba girenler, Amerikalı aktör Ben Affleck'in Gwyneth Paltrow'u nasıl bırakıp Jennifer Lopez'e gittiğini kendi aralarında tartışıyor. 
   Yoğun ve Kişisel İlgi İkinci kademede yani 'yoğun ve kişisel ilgi' grubunda yer alanlar, şöhretli bir ismi - örneğin aktris Halle Berry'yi - kendi ruh arkadaşı olarak görüyor. 
   Patolojik Sınır Hattı Bu kademedekiler ise ünlülere duydukları hayranlığı onları rahatsız edecek derecede ileri götürüyor. Bu kategoriye giren kişi, "Ona yazdığım aşk mektuplarını okuduğunda Brad Pitt, Jennifer Aniston'u bırakacak ve benimle mutlu bir hayata başlayacak" şeklinde konuşabiliyor. 
   
   Merakı pekiştiriyorlar 
   Houran, ünlülere duyulan hayranlığın her zaman var olduğunu, ancak günümüzdeki teknolojik imk nlarla onlar hakkında çok kısa sürede, çok fazla bilgi alabilme olanağının bunu körüklediğini savundu. 
   "Us", "People" ve "In Touch" gibi dergiler ile "Entertainment Tonight" ve "E " gibi televizyon kanallarının da, halkın bu konudaki merakını tahrik ettiği, uzmanlar tarafından ifade edildi. 
   
   
</TEXT>
</DOC>
