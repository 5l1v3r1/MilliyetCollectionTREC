<DOC>
<DOCNO> 167883 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/07/son/sontur23.html </URL>
<DATE> 2003/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Erol Evcil, gümrük kaçakçılığı suçundan hakim karşısında... 
</HEADLINE>
<TEXT>

     Eze Zeytincilik'in, İzmir Gümrüğü'nden yaptığı ihracatta, fiyatı yüksek göstererek ''gümrük kaçakçılığı'' suçunu işledikleri iddiasıyla şirketin sahibi ve yöneticileri Erol Evcil, Tarık İhtiyar ve Emine Duman'ın yargılanmalarına devam edildi. 
     1. Ağır Ceza Mahkemesi'ndeki duruşmaya, Erol Evcil, Tarık İhtiyar ve Emine Duman ilk kez katıldı. Sanıklar ifadelerinde, suçlamaları kabul etmeyerek, gümrük kaçakçılığı yapmadıklarını, o dönemde şirketin yönetiminde bulunmadıklarını söylediler. 
     Mahkeme, eksik belgelerin tamamlanması için duruşmayı erteledi. 
     Savcılık iddianamesinde, İspanya'ya zeytin ihraç eden Eze Zeytincilik Gıda Sanayi ve Ticaret A.Ş. tarafından 1996 yılında gümrük çıkış beyannamesi ile 256 bin 600 kilogram naturel zeytinin İzmir Gümrük Müdürlüğü'ne gönderildiği kaydedilmişti. Ancak fatura ve beyannamede, Gümrük Başmüfettişleri tarafından yapılan incelemelerde, 1200-1500 dolar olması gereken ton fiyatının 4 bin 825 dolar olarak gösterildiği anlaşılmış, bu nedenle şirket sahibi ve yöneticileri Erol Evcil, Tarık İhtiyar ve Emine Duman'ın gümrük kaçakçılığı suçunu oluşturdukları gerekçesiyle yargılanmaları istenmişti. 
     
</TEXT>
</DOC>
