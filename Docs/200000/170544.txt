<DOC>
<DOCNO> 170544 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/20/son/sondun06.html </URL>
<DATE> 2003/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Kalp hastalıkları riskini belirleyen kan testine onay... 
</HEADLINE>
<TEXT>

     ABD'nin federal kurumu Gıda ve İlaç Dairesi FDA , düşük kolesterol bulunanlarda kalp hastalıkları riskini belirleyebilen bir kan testinin kullanımına onay verdi. 
     PLAC adı verilen test, iltihap oluşumuna yol açan bir enzimin oranını belirleyerek, kimlerin kalp hastalıkları riski altında bulunduğunu ortaya koyabiliyor. 
     Test, 1300 orta yaş denek üzerinde 9 yıl süreyle yapıldı. Araştırma sırasında, kötü kolesterolü LDL 130'un altında olan, ancak iltihaplanmaya yol açabilen Lp-PLA2 enzimi yüksek bulunan deneklerde, kalp hastalıkları riskinin de yüksek olduğu saptandı. 
     Baylor Koleji bilim adamlarından Dr. Christie Ballantyne, iltihaplanmaya yol açan C reaktif proteini ve Lp-PLA2 enzimi birlikte yüksek bulunanlarda kalp hastalıkları riskinin üçe katlanabildiğini belirtti. 
     Kan testini merkezi San Francisco kentinde bulunan diaDexus firması üretiyor. 
     
</TEXT>
</DOC>
