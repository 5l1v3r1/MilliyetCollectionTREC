<DOC>
<DOCNO> 176817 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/19/son/sontur22.html </URL>
<DATE> 2003/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Otomobili ile denize uçan alkollü sürücü olay çıkardı... 
</HEADLINE>
<TEXT>

     Muğla'nın Fethiye İlçesi'nde denize uçan otomobildeki alkollü sürücü ve ağabeyi, kendilerini görüntülemek isteyen basın mensuplarına saldırdı. 
     Alınan bilgiye göre, Ölüdeniz'den Fethiye'ye giden Erhan Kaya'nın 21 kullandığı 34 TB 251 plakalı otomobil, Çalış mevkiinde aşırı hız ve dikkatsizlik sonucu yoldan çıkarak, denize uçtu. Otomobilden yara almadan kurtulan Erhan Kaya, ağabeyi Rıdvan Kaya 23 ve isimleri öğrenilemeyen 2 kadın karaya çıkarıldı. 
     Olay yerinde toplanan çevre sakinlerine bağırmaya başlayan Kaya kardeşler, kazayı görüntülemek isteyen basın mensuplarına da saldırdı. Bazı gazetecileri tartaklayan Kaya kardeşlerin aşırı alkollü olduğu belirlendi. 
     Kazanın ardından gözaltına alınan Kaya kardeşler hakkında yasal işlemlere başlandığı bildirildi. 
     
</TEXT>
</DOC>
