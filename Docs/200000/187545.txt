<DOC>
<DOCNO> 187545 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/09/son/soneko48.html </URL>
<DATE> 2003/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez Bankası Beklenti Anketi sonuçlarını açıkladı... 
</HEADLINE>
<TEXT>

     Merkez Bankası Beklenti Anketi'ne göre, 2003 yıl sonu uygun ortalama enflasyon beklentisi, Ekim ayının birinci anketinde Tüketici Fiyat Endeksi TÜFE bazında yüzde 19.8'e geriledi. 
     Eylül ayının ikinci anketinde ortalama enflasyon beklentisi yüzde 20.5 olarak belirlenmişti. 
     Merkez Bankası'nın her ayın birinci ve üçüncü haftalarında olmak üzere ayda iki kez yaptığı ve değişik sayıda katılımcıyla gerçekleştirdiği Beklenti Anketi'nin, Ekim ayı birinci anket sonuçları açıklandı. 
     Buna göre, Eylül'ün ikinci anketinde yüzde 15-30 aralığında seyreden yıl sonu TÜFE öngörüsü, Ekim ayının birinci anketinde yüzde 16.8-30.0 aralığında oldu. 
     Eylül'ün ikinci anketinde yüzde 1.5 olan cari ayın TÜFE'ye göre uygun ortalama enflasyon beklentisi ise Ekim ayının birinci anketinde yüzde 1.8'e yükseldi. 
     Cari ayın TÜFE beklentisi Ekim ayının birinci anketinde yüzde 0.4-3.0 aralığında oluşurken, bu aralık Eylül ayının ikinci anketinde yüzde eksi 0.1-3.0 aralığında oluşmuştu. 
     
     2 AY SONRASI İÇİN TÜFE BEKLENTİSİ 
     Ekim ayının birinci anket sonuçlarına göre, 2 ay sonrası için öngörülen TÜFE beklenti aralığı yüzde 0.3-2.5, uygun ortalama yüzde 1.4 düzeyinde oluştu. Eylül ayının ikinci anketinde de TÜFE beklenti aralığı yüzde 0.4-3.0, uygun ortalama yüzde 1.6 olarak belirlenmişti. 
     Gelecek 12 aylık dönemin TÜFE beklentisi aralığı Ekim ayının birinci anketinde yüzde 11.2-24 aralığında gerçekleşirken, uygun ortalama beklentisi 16.5 oldu. 
     Eylül ayının ikinci anketinde gelecek 12 aylık dönemin TÜFE beklentisi yüzde 12.0-27.0 aralığında olurken, uygun ortalama yüzde 17.7 düzeyinde gerçekleşmişti. 
     
     FAİZ ORANLARI 
     Öte yandan Ekim ayının birinci anketinde, Eylül ayının ikinci anketine göre cari ayın uygun ortalama bileşik faiz oranı beklentisinde de azalma yaşandı. 
     Buna göre, Ekim ayının birinci anket sonuçlarına uygun ortalama faiz oranı yüzde 30'dan yüzde 29'a indi. Yüzde 27.4-48 aralığında seyretmesi öngörülen cari ayın bileşik faiz beklentisi ise Ekim ayının birinci anketinde yüzde 24-48'e indi. 
     Yıl sonu bileşik faiz beklentisi, Ekim ayı birinci anket sonuçlarına göre yüzde 22-42 aralığında, uygun ortalama da yüzde 27.0 olarak gerçekleşti. 
     Bileşik faiz beklentisi, Eylül'ün ikinci anket sonuçlarında yüzde 25-42 aralığında ve uygun ortalamanın da yüzde 28.8 olması öngörülmüştü. 
     
     DÖVİZ KURU BEKLENTİSİ 
     Bankalararası döviz piyasası dolar kuru çerçevesinde katılımcıların kur beklentilerinde, Ekim ayı birinci anketinde cari ay sonu kur beklentisi aralığı 1,350,000-1,550,000 lira olurken, uygun ortalama 1,400,200 lira oldu. 
     Eylül ayının ikinci anket sonuçlarında cari ay sonu kur beklentisi aralığı 1,350,000-1,600,000 olurken, uygun ortalama ise 1,391,100 bin lira olarak saptanmıştı. 
     Bu arada katılımcıların, Ekim ayının birinci anketinde yıl sonu dolar kuru beklentisi 1,420,000-2,000,000 lira olurken, uygun ortalama 1,500,000 lira olarak belirlendi. 
     Eylül ayının ikinci anketinde, yıl sonu dolar kuru beklentisi 1,425,000-2,000,000 lira aralığında, uygun ortalama ise 1,526,600 lira olmuştu. 
     
     BÜYÜME BEKLENTİSİ 
     Katılımcılar ayrıca Ekim ayının birinci anketinde, yıl sonu GSMH'sinin yüzde 3.0 ile yüzde 6.5 aralığında, uygun ortalamanın da yüzde 5.2 olacağını öngördüler. 
     Eylül ayının ikinci anketinde, yıl sonu GSMH 3.5-7.0 aralığında, uygun ortalama ise 5.3 olarak belirlenmişti. 
     Ekim'in birinci anketinde yıl sonu cari işlemler dengesinin 10 milyar dolar ile 1.5 milyar dolar açık arasında seyredeceği öngörüldü. 
     Bu arada, anketteki verilerin dağılımının çok düzensiz olması nedeniyle yıl sonu cari işlemler dengesinde uygun ortalamanın hesaplanamadığı belirtildi. 
     
</TEXT>
</DOC>
