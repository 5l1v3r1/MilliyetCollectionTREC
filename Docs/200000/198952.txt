<DOC>
<DOCNO> 198952 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/01/yasam/yas06.html </URL>
<DATE> 2003/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Karın ağrısı kalp krizinin habercisi 
</HEADLINE>
<TEXT>

   
   HACETTEPE Üniversitesi Tıp Fakültesi öğretim üyesi Doç. Dr. Kaya Yorgancı, kalp krizinin karın ağrısıyla da belirti verebileceğini söyledi. Yorgancı, "www.hacettepem.org" sitesindeki makalesinde, şiddetli, ani başlayan, bulantı - kusma, gaz çıkaramama, ateş gibi ek yakınmalarla birlikte olan karın ağrısının önemli bazı hastalıkların habercisi olabileceğini belirtti. 
   
   Miyokard enfarktüsü 
   YORGANCI şu bilgileri verdi "Bazı hastalıklar karın içindeki organlardan kaynaklanmasa bile karın ağrısına neden olabilir. Bir örnek de kalp krizi miyokard enfarktüsü . Kalp krizi genellikle sol omuz ve kola yansıyan göğüs ağrısına neden olurken, seyrek olarak karın ağrısıyla da belirti verebilir." 
   
   
</TEXT>
</DOC>
