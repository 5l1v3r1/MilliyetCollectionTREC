<DOC>
<DOCNO> 177683 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/23/son/sontur03.html </URL>
<DATE> 2003/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Eğlenceden ölüme... 
</HEADLINE>
<TEXT>

     Taylan YILDIRIM İZMİR, DHA 
     

İZMİR'in Bornova İlçesi'nde çalıştığı şirketin düzenlediği geceden dönerken, aşırı hız yapan Mesut Avcu, hayatını kaybetti. 
     Kaza, 04.30'da Osmangazi Yavuz Caddesi 268 numara önünde meydana geldi. Çiğli Atatürk Organize Sanayi Bölgesi'nde bir tekstil firmasında çalışan 32 yaşındaki Mesut Avcu, önceki akşam arkadaşları ve patronlarıyla yemeğe katıldı. Gecenin ilerleyen saatlerine kadar eğlenen Avcu, eve dönmek için çalıştığı şirkete ait 35 AF 1544 plakalı otomobille yola çıktı. Bir süre sonra otomobilinin lastiğinin patlaması üzerine evi arayarak, annesi Anşa Avcu'yla görüşen Mesut Avcu, kendisini merak etmemelerini lastiği değiştirdikten sonra geleceğini söyledi. Annesinin vaktin geç olduğunu lastiği değiştirmemesini ve otomobilde yatmasını söylemesine rağmen yola çıkan Avcu, bir süre sonra direksiyon hakimiyetini kaybetti. Çöp bidonuna ve park halindeki Yunus Arpacı'ya 39 ait 26 EE 970 ve Mustafa Bekir Deligöz'e 32 ait 35 DSD 36 plakalı otomobillere çarpan Mesut Avcu, ağır yaralandı. Ege Üniversitesi Hastanesi'ne kaldırılan Mesut Avcu, öldü. 
     Polisin yaptığı ilk belirlemede, Avcu'nun patlayan lastiğin yerine taktığı ve normal ebatlardan daha küçük olan yedek lastikli otomobille aşırı hız yaptığı ve kazanın bu nedenle meydana geldiği belirlendi. 
     
</TEXT>
</DOC>
