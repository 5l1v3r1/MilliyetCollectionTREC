<DOC>
<DOCNO> 172165 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/28/son/sonspo18.html </URL>
<DATE> 2003/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaunas'ın golcüsü Slekys trafik kazasında öldü... 
</HEADLINE>
<TEXT>

     Şampiyonlar Ligi 2. ön eleme turunda çarşamba günü Celtic FC İskoçya ile mücadele edecek Litvanya'nın FBK Kaunas takımının golcüsü Audrius Slekys, trafik kazasında öldü. 
     28 yaşındaki Slekys'ın, bir çiftlik yolunda giderken aracının kontrolünü kaybederek, yakındaki bir inşaat için hazırlanan betona çarptığı bildirildi. Audrius Slekys'in arabada yalnız olduğu bildirildi. 
     FBK Kaunas'da 5 kez lig şampiyonluğu tadan Slekys, A ve ümit milli takımlarda da oynadı. 
     FBK Kaunas'ın teknik direktörü Romualdas Kontrimas, Litvanya'nın yıldız oyuncuların Slekys'in ölümünün büyük bir kayıp olduğunu belirterek, bu sezon ayak parmağını kırdığı için 2 ay sahalardan uzak kalmasına rağmen başarısından birşey kaybetmediğini söyledi. 
     Kontrimas, takımdaki futbolcuların çarşamba günkü maça oldukça moralsiz çıkacaklarını da belirtti. 
     Audrius Slekys'in yarın toprağa verileceği, çarşamba günü maçtan önce de onun anısına 1 dakikalık saygı duruşunda bulunulacağı açıklandı. 
     Geçen sezonun UEFA Kupası finalisti olan Celtic karşısında FBK Kaunas'ın, Slekys'siz kadrosuyla oldukça zorlanacağı belirtiliyor. 
     
</TEXT>
</DOC>
