<DOC>
<DOCNO> 161829 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/08/son/sondun06.html </URL>
<DATE> 2003/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Gazze Şeridi'nde saldırı... 4 İsrailli öldü 
</HEADLINE>
<TEXT>

     İsrail topraklarıyla Gazze Şeridi arasındaki geçiş noktası Erez'de, bu sabah Filistinli militanlarca düzenlenen saldırıda, 4 İsraillinin öldürüldüğü bildirildi. 
     İsrail devlet radyosunun haberine göre, Erez geçiş noktasında otomatik silahlarla ateş açarak 4 İsrailliyi öldüren 3 Filistinli de İsrail askerleri tarafından öldürüldü. 
     Haberde, saldırıda 4 İsraillinin de yaralandığı belirtildi. 
     İsrail ordu radyosu, bölgede çıkan çatışmada 3 Filistinlinin öldüğünü ve 6 İsrail askerinin yaralandığını duyurmuştu. 
     Saldırının sorumluluğunu üç radikal Filistinli örgüt üstlendi. 
     Örgütler tarafından AFP'ye gönderilen ortak mesajda, ''Operasyon, Hamas'ın silahlı kanadı İzzeddin El Kassam üyesi Muhammed Ebu Beyd 21 , El Aksa Şehitleri Tugayı üyesi Musa Sahavil 22 ve İslami Cihad'ın silahlı kanadı El Kuds Tugayı üyesi Rami El Bek 22 tarafından düzenlenmiştir'' denildi. 
     Haberde, İsrail karşıtı bir saldırının sorumluluğunun, ilk kez bu şekilde, üç örgüt tarafından ortak açıklamayla üstlenildiği belirtildi. 
     Ortak açıklamada, saldırıyı Gazze Şeridi'nin kuzeyindeki Beyt Hanun kasabasından gelen militanların düzenlediği ve saldırıların süreceği ifade edildi. 
     
</TEXT>
</DOC>
