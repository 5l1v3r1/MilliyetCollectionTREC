<DOC>
<DOCNO> 175869 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/15/yazar/temelkuran.html </URL>
<DATE> 2003/08/15/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Hayatın panzehirleri 
</HEADLINE>
<TEXT>

   
   Sanıldığından daha çoklar. Gitgide çoğalıyorlar. Etraftalar. Hayatı panzehirsiz kaldıramıyorlar. Sipram, Prozac, Xanax, Lustral ve benzerleri olmadan devam edemiyorlar. Anti - depresansız çekilmeyen bir hayat bu panzehiri alınmazsa öldüren... 
   Yirmilerin sonunda, otuzların başındalar. Hepsi "başarılı" çocuklar. İyi okullarda okumuş, iyi işlere girmiş insanlar. Hayatlarında ters giden pek bir şey yok ama yine de mutlu değiller. İşlerini aksatmaktan korkuyorlar, psikolojileriyle bu yüzden ilgilenmek zorundalar. Ama psikolojileriyle uğraşacak zamanları pek yok. Bu yüzden ilaçlarla bu işi "halletmek" mecburiyetindeler. Gülüyor, eğleniyor, çalışıyor, seviyorlar ve bütün bunları ilaçları olmadan yapamıyorlar. 
   
   Markalı mutsuzluk    "Prozac Toplumu" kitabı Türkiye'ye erken geldi, Türkiye daha şimdi anti - depresanların sırrına erdi. İlaçsız üstesinden gelinemeyen, hatta nedeni bile pek anlaşılamayan bir mutsuzluk dalgası var etrafta marka giysiler üzerini örtüyor. 
   Bir kaygı ve korku hali. Gitgide bütün gündelik hayata yayılan, insanı kilitleyen, yaptığı şeylerden giderek daha az tat almasına sebep olan bir huzursuzluk... Beyinlerin salgıladığı "tahammül sıvısı" yetmiyor ve çarklar birbirine sürtünmeye ve birbirini aşındırmaya başlıyor. Daha sinirli oluyor insanlar, daha tahammülsüz, daha yorgun ve daha umutsuz. Ama şu renkli haplardan birini alıverince, beyne malum salgıları salgıtıverince işler yeniden yoluna giriyor üretim bandı yeniden hareket ediyor. Makineler çalışıyor ve kimse için sorun kalmıyor. Çünkü üretim devam ettikçe sorun yoktur 
   
   'Rakkamlarla' depresyon    Ekonomi spikerlerinin rakam sözcüğünü iki k ile söylemesinde vardır bir meslek içi gizli sebep. Bu "rakkamlarla" meşgul ülkede bir de depresifler araştırması yapılsa sonuçların çok çarpıcı olacağı, ülkenin ciddi bir mutsuzluk illetiyle kıvranmakta olduğu anlaşılacaktır büyük ihtimalle. Bilhassa 25 - 35 yaş aralığında ciddi bir depresyon oranı çıkacaktır kanaatimce. 
   Bunun bir nedeni daha iş hayatının başındayken türlü acımasızlıklara sahne olan ekonomik krize tanık olmak olabilir mi Vehayut da hayatın kendisi mi 
   Bazen ABD'nin gizli bir kimyasal silah denemesi yaptığını düşündürtecek kadar mutsuz ve depresif insan var etrafta 
   
      
   
</TEXT>
</DOC>
