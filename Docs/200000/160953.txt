<DOC>
<DOCNO> 160953 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/04/son/sondun06.html </URL>
<DATE> 2003/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD, Iraklı Kürtlere 30 milyon dolar verdi Kürtler beğenmedi 
</HEADLINE>
<TEXT>

     ABD'nin, Irak'ın kuzeyindeki Kürtlere, kamu çalışanlarının Nisan ayı maaşlarını karşılaması amacıyla 30 milyon dolar verdiği bildirildi. 
     The New York Times gazetesi, ödemenin geçen hafta yapıldığını, ancak parayı yetersiz bulan Kürtlerin hayal kırıklığına uğradığını yazdı. 
     Erbil'deki yetkililer, paranın Cuma günü alındığını ve öğretmenlere, hastane çalışanlarına ve diğer kamu çalışanlarına verildiğini, ancak ödenen miktarın, normal maaşların çok altında olduğunu söylediler. 
     Yetkililer, ayrıca peşmergeler için para ayrılmamasını eleştirerek, Amerikan yönetimine sempatinin azalabileceği uyarısında bulundular. 
     Bölge yetkililerinden Sarkis Ağa Can, ''Eğer daha önce aldığımızdan daha çok ödeyemiyorlarsa, en azından aynısını ödesinler. Halkın, Amerikalılar geldikten sonra daha iyi hayat şartlarına sahip olduğunu düşünmesini istiyoruz'' dedi. 
     
</TEXT>
</DOC>
