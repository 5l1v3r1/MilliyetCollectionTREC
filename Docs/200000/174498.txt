<DOC>
<DOCNO> 174498 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/08/son/sonspo02.html </URL>
<DATE> 2003/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray ve Diyarbakırspor 15. randevuya çıkıyor... 
</HEADLINE>
<TEXT>

     Birinci Süper Futbol Ligi'nde Galatasaray ile Diyarbakırspor, yarın yapacakları 2003-2004 sezonunun ilk hafta maçıyla birlikte 15. randevuya çıkacak. 
     Birinci Lig'de bundan önce 7 sezon mücadele eden Diyarbakırspor ile toplam 14 kez karşılaşan Galatasaray, bu maçlarda 10 galibiyet, 3 beraberlik ve 1 de yenilgi aldı. 
     Diyarbakırspor ile kendi sahasında yaptığı 7 maçı da kazanan sarı-kırmızılı ekip, genel maçlarda rakip fileleri toplam 26 kez havalandırırken, kendi kalesinde ise 7 gol gördü. 
     
     DİYARBAKIRSPOR'UN HASRETİ 
     Galatasaray karşısında ligdeki ilk ve tek galibiyetini 1978-79 sezonunda kendi evinde 1-0'lık sonuçla alan Diyarbakırspor, rakibiyle yaptığı son 10 maçtan 8'ini yitirdi, 2'sinde de berabere kaldı ve hiç galip gelemedi. 
     Galatasaray, geçen sezon kendi sahasında yaptığı maçı 1-0, deplasmandaki karşılaşmayı ise 3-1'lik skorlarla kazanmıştı. 
     
     LİGDEKİ MAÇLAR 
     Galatasaray'ın, Diyarbakırspor ile yaptığı lig karşılaşmalarının sonuçları şöyle 
     
     
1977-1978 Galatasaray - Diyarbakırspor 3 - 0 Diyarbakırspor - Galatasaray 1 - 1 1978-1979 Galatasaray - Diyarbakırspor 3 - 0 Diyarbakırspor - Galatasaray 1 - 0 1979-1980 Galatasaray - Diyarbakırspor 1 - 0 Diyarbakırspor - Galatasaray 1 - 1 1981-1982 Galatasaray - Diyarbakırspor 2 - 1 Diyarbakırspor - Galatasaray 1 - 2 1986-1987 Galatasaray - Diyarbakırspor 3 - 0 Diyarbakırspor - Galatasaray 0 - 1 2001-2002 Galatasaray - Diyarbakırspor 5 - 1 Diyarbakırspor - Galatasaray 0 - 0 2002-2003 Galatasaray - Diyarbakırspor 1 - 0 Diyarbakırspor - Galatasaray 1 - 3 
     
</TEXT>
</DOC>
