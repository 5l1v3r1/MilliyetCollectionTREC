<DOC>
<DOCNO> 184144 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/23/son/sonspo23.html </URL>
<DATE> 2003/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'ye 1 maç saha kapatma cezası... 
</HEADLINE>
<TEXT>

     Fenerbahçe'ye bir maç saha kapatma ve 2.5 milyar lira para cezası geldi. Önceki hafta oynanan Fenerbahçe-Gaziantepspor maçında çıkan olaylan nedeniyle sahası bir kapanan sarı-lacivertli ekibin Gençlerbirliği ile oynayacağı maçın Adana, Eskişehir veya Konya'ya alınabileceği bildirildi. 
     Daha önce İzmir'de oynanması gündeme gelen maçın Atatürk stadının üniversite olimpiyatlarına hazırlık amacıyla bakımda olması nedeniyle başka bir il'e alınacağı kaydedilirken, önceliğin Adana, Eskişehir ve Konya'da olduğu, kesin kararın federasyon tarafından yarın verileceği vurgulandı. 
     PFDK, Mardinspor, Gebzespor ve Iğdırspor'a ihtar, Afyonspor'a ise ihtar ve 1 milyar lira para cezası verirken, Çorumspor İdarecisi Emin Tortum hakkında cezaya gerek görmedi. 

     
</TEXT>
</DOC>
