<DOC>
<DOCNO> 177938 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/25/spor/spo15.html </URL>
<DATE> 2003/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

   
   Bravo Zerengil    ULUSLARARASI Erdek Triatlon Yarışması, 11 ülkeden 82 sporcunun katılımıyla gerçekleştirildi. Toplam 51 kilometreden oluşan etapta büyük bayanlarda Çek Cumhuriyeti'nden Trinikova, erkeklerde de Kazak Gaag birinciliği kazandı. Genç bayanlarda Şeyma Zerengil, erkeklerde ise Rus Sokololov zirveye çıktı. Yarışmayı ANAP Genel Başkanı Ali Talip Özdemir de izledi. 
   
   Zirvedeki Herküller    SİVAS'TAKİ Türkiye Büyükler Vücut Geliştirme, Fitness ve Body Fitness Birinciliği sona erdi. Erkeklerde eksi 65 kiloda Ertan Yıldırım, 70'te Evren Temel, 75'te Mahmut Doğan, 80'de Cüneyt Üst, 85'te Yavuz Oymak, 90'da Muammer Gökmen ve artı 90'da Ersin Kuruel birinciliği kazandı. Oymak "Şampiyonlar Şampiyonu" seçildi. 
   
   Sahte bilet operasyonu    BURSA-Galatasaray maçı için sahte bilet bastırıp, satan üç kişi yakalandı. Bursa Emniyet Müdürlüğü'nün düzenlediği operasyon sonucu gözaltına alınan Tolga Çakır, Kemal Kara ve Ahmet Özbey'in üzerinden 138 sahte bilet çıktı. 
   
   Alkollü gözlemci    İKİNCİ Lig'de Antalya - İzmir maçının Futbol Federasyonu temsilcisinin, alkollü olduğu ortaya çıktı. Maç öncesi basın mensuplarıyla tartışan Arıcı, şikayet üzerine Yenikapı Karakolu'na götürüldü. Arıcı'da 125 promil alkol ölçülürken, temsilcinin görevini Akdeniz Bölge Müdürü Sadık Deda üstlendi. 
   
   
</TEXT>
</DOC>
