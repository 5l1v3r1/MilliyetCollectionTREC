<DOC>
<DOCNO> 190093 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/21/son/sondun05.html </URL>
<DATE> 2003/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Kobe Bryant tecavüzden yargılanacak... 
</HEADLINE>
<TEXT>

     Amerikalı basketbol yıldızı Kobe Bryant'ın, 19 yaşındaki bir otel hizmetçisine tecavüz ettiği gerekçesiyle yargılanmasına karar verildi. 
     Eagle County kenti hakimi Frederick Gannett, savcılığın, Los Angeles Lakers takımının as oyuncusu Bryant'ın suç işlemiş olabileceği konusunda yeterli kanıt ortaya koyduğunu söyledi. Gannett, duruşmayı 10 Kasım'a erteledi. 
     Bryant'ın suçlu bulunması halinde ömür boyu hapis cezasına çarptırılabileceği belirtiliyor. 
     Kobe Byrant, geçen 30 Haziran'da odasına çağırdığı otel görevlisi kadına tecavüz etmekle suçlanmıştı. 
     Bryant, otel görevlisine tecavüz etmediğini, ilişkinin karşılıklı istek üzerine yaşandığını savunuyor. 
     Saldırıya uğrayan görevli, olay sırasında yaralandığını öne sürerken, Kobe Bryant'ın avukatları, kadının cinsel bölgelerindeki yaraların, daha önceki ilişkileri sırasında meydana geldiğini iddia ediyor. 
     
</TEXT>
</DOC>
