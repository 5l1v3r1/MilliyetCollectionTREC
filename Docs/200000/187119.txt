<DOC>
<DOCNO> 187119 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/07/son/sontur37.html </URL>
<DATE> 2003/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Kavgayı ayırmak isteyen polis bıçaklandı... 
</HEADLINE>
<TEXT>

     Malatya'nın Battalgazi İlçesi'nde 2 aile arasında çıkan kavgayı ayırmak isteyen polis memuru, bıçakla yaralandı. 
     İnce ve Gülmez ailesi arasında bilinmeyen nedenle kavga çıktı. Çıkan kavgayı ayırmak isteyen polis memuru Altıntaş bıçak darbesiyle yaralandı. Olay yerine gelen polis ekipleri, Mustafa, Yusuf ve Ahmet G. ile Hacı Abuzer İ'yi gözaltına aldı. 
     Altıntaş, İnönü Üniversitesi Turgut Özal Tıp Merkezi'nde tedavi altına alınırken, daha sonra kimliği öğrenilemeyen 3 kişinin daha gözaltına alındığı belirtildi. 
     
     HARAÇ ALIRKEN SUÇÜSTÜ YAKALANDI... 
     Muğla'da bir demirciden haraç almak isteyen sabıkalı kişi suçüstü yakalandı. 
     Camikebir Mahallesi'nde demircilik yapan Mehmet Kurç 42 savcılığa başvurarak, Mehmet Zeki S. 32 , Aydın Y. 26 ile İsmail Halil Ç'nin 24 , işyerine gelerek kendisini ölümle tehdit ettiklerini ve 2 milyar lira haraç istediğini bildirdi. 
     Savcılığın talimatı üzerine Asayiş Şube Müdürlüğü ekipleri, seri numaraları alınmış 1 milyar lirayı mağdur Kurç'a vererek, haraç isteyen kişilerle buluşmasını sağladı. Buluşma yerine gelen Mehmet Zeki S, Kurç'tan parayı alırken suçüstü yakalandı. Sorgulanan zanlı, kumar oynarken Kurç'a 2 milyar lira verdiğini ve borcunu tahsil ettiğini iddia etti. 
     Mehmet Zeki S'nin suç ortakları Aydın Y. ile İsmail Halil Ç'nin arandığı bildirildi. 
     
     ÇORUM'DA PORNO VE KORSAN CD OPERASYONU... 
     Çorum'da yapılan operasyonlarda 2 bin 567 adet korsan CD ele geçirildi. 
     Polis ekipleri, Hürriyet Parkı ve Pirbaba Çamlığı yanında CD satışı yapan seyyar satıcıların araçlarında yaptığı aramada 2 bin 194'ü porno, 368'i korsan ve 5'i arızalı olmak üzere toplam 2 bin 567 adet CD ele geçirdi. 
     CD'lere el koyan ekipler, olayla ilgili olarak, Koray E, Adnan K, Ali B, Adem D, Mehmet K. ve Murat D'yi gözaltına aldı. 
     
</TEXT>
</DOC>
