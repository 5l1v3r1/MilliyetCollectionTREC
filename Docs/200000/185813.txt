<DOC>
<DOCNO> 185813 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/01/son/sonspo13.html </URL>
<DATE> 2003/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Aybaba Beşiktaş'ı en fazla yenen hoca olarak beni sevmezler 
</HEADLINE>
<TEXT>

     Trabzonspor Teknik Direktörü Samet Aybaba, Beşiktaş karşısında 5-0'lık farklı skorlu yenilginin takımın isteksizliğinden kaynaklandığını söyledi. 
     Samet Aybaba, idman öncesinde yaptığı açıklamada, Beşiktaş maçında böylesine farklı skorlu bir yenilgi beklemelerinin mümkün olmadığını ifade ederek, ''Hangi takımla bu kadar isteksiz bir şekilde oynasak farklı yenilirdik. Farklı yenilgiye Beşiktaş'ın becerisi ve üstün oyunu değilde, Trabzonspor'un sahada isteksizliği, bağlanmalı'' dedi. 
     Beşiktaş taraftarının karşılaşmada kendisine yönelik yaptığı olumsuz tezahuratlarla ilgili olarak Aybaba, ''Beşiktaş'ı en çok yenen, ciddi maçlarda önüne çıkan bir teknik direktörüm ben. Onun için beni sevmezler. Birşeyleri doğru düzgün yaparsanız eleştiri alırsınız'' diye konuştu. 
     Aybaba, Beşiktaş Menajeri Sinan Engin'in 4-0'dan sonra takıma fazla rakibin üzerine gitmeyin dedik biçimindeki açıklamaları konusunda sorulan bir soruya ise, ''Soyunma odalarının kapısı açıktı. Ordan geçerken, pres yapın, baskı yapın diye bağırıyorlardı. Ben bunları duydum'' yanıtını verdi. 
     
     YENİDEN YAPILANMA 
     Aybaba, Trabzonspor'un mevcut kadrosunun zirve yarışı yapıp yapamayacağı konusunda bir soruya da, ''Büyük maçlarla yaptığımız maçlar herşeyi gösteriyor. Ocak ayı geldiğinde yeniden yapılanmaya gireriz. Bu da kulübün doğal hakkıdır. Futbolcular hakkında da basına herhangi bir açıklama yapmadım. Beşiktaş maçının ardından hiçbir basın mensubu ile konuşmadım'' diye yanıtladı. 
     
     AĞAOĞLU İLE GÖRÜŞME 
     Aybaba, bordo-mavili kulübün başkanlığa adaylığı geçen Ahmet Ağaoğlu'nun İstanbul'da kampa geldiğini ve kendilerini ziyaret ettiğini söyledi. 
     Ağaoğlu'na ''isterseniz yenilelim'' biçiminde birşey söylemesini gibi bir durumun sözkonusu olamayacağını ve bu konuda basında yer alan haberlerin gerçeği yansıtmadığını kaydeden Aybaba, şöyle konuştu 
     ''Bunları kim yazdıysa, ayıp şeyler. Futbolcuma bunu nasıl söyleyeceğim. Ağaoğlu, kampa geldi ve onlara Çocuklar devre arasına kadar yarıştan kopmayın. Heyecanın kaybetilmediği ligde çok iyi işler yapılır dedi. Bunun haricinde başka birşey olmadı'' dedi. 
     Aybaba, Beşiktaş maçında kırmızı kart gören Fatih ile görüştüğünü kaydederek, ''Benim bildiğim Fatih, kimseye küfür etmez, başka şeyler yapar, oraya buraya saldırır, ama küfretmez. Ona güveniyorum'' diye konuştu. 
     
</TEXT>
</DOC>
