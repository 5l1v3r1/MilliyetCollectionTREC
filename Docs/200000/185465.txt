<DOC>
<DOCNO> 185465 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/30/yasam/yas03.html </URL>
<DATE> 2003/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Bıçakla adam 'vurdu' 
</HEADLINE>
<TEXT>

   Adana'da bir alacak meselesi, 10 metreden fırlatılan bıçağın aldığı canla noktalandı 
      NEŞET KARADAĞ Adana DHA 
   
   Adana'da Serkan Gökdemir, dükk nını bastığını iddia ettiği Hakan Çakmak'ı 10 metreden fırlattığı bıçakla öldürdü. 
   Onlarca kişinin gözü önünde yaşanan ve polisleri bile hayrete düşüren cinayet, Saydam Caddesi'ndeki Gazioğlu Unlu Mamuller'de işlendi. Soyadı belirlenemeyen Süleyman isimli işçi, 40 milyon lira alacağı olduğu iddiasıyla önceki gün, bir süre çalıştığı işyerinin sahibi Serkan Gökdemir'den parasını istedi. Gökdemir'in para vermemesi üzerine Süleyman buradan ayrıldı ve arkadaşları Ali Erol, Diyadin Sümer ve Hakan Çakmak'ı da yanına alarak, dün tekrar işyerine geldi. 
   Çıkan tartışmanın kavgaya dönüşmesi sonucu Gökdemir, elindeki ekmek bıçağını 10 metre uzaklıktan Çakmak'a fırlattı. Kurşun gibi giden bıçak, Çakmak'ın sırtına saplandı. Kanlar içinde kalan Çakmak ölürken, Gökdemir gözaltına alındı. 
   
   
</TEXT>
</DOC>
