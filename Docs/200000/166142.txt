<DOC>
<DOCNO> 166142 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/29/spor/spo10.html </URL>
<DATE> 2003/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursa’da Hagi devri 
</HEADLINE>
<TEXT>

Rumen teknik adam, dün üç yıllık resmi sözleşmeye imza attı ve işbaşı yaptı. Hagi, "Çok hevesli ve heyecanlıyım" diye konuştu 
     BURSASPOR, yeni teknik direktörü Gheorghe Hagi ile üç yıllık sözleşme imzaladı. Authentique Park Otel’de yapılan törende mutlu görünen Rumen teknik adam, "Çok hırslı ve disiplinli bir ekip oluşturacağım. Bu proje için çok hevesli ve heyecanlıyım. İyi ve güzel günler yakalayacağımıza inanıyorum. İnişli ve çıkışlı grafiğimiz olabilir. Taraftarlardan anlayış bekliyorum’’ dedi. 
     YEREL televizyonlar, imza törenini canlı olarak yayınlarken, Başkan Fikret Üstenci, "İyi günlere koşacağımıza yürekten inanıyorum. Hagi ile yedi aydır süren temaslarımız vardı. Sonunda kendisini Bursaspor’a kazandırdık. Yedek kulübesinde dahi hırsıyla tanınan Hagi, bu hırsını takıma aşılayacak’’ dedi. Hagi’nin ve Rumen futbolcuların menajeri Popescu da bugün şehre geliyor. 
     

</TEXT>
</DOC>
