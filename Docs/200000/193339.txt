<DOC>
<DOCNO> 193339 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/04/son/sontur12.html </URL>
<DATE> 2003/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Susurluk Belediye Başkanı'nın Hülya Avşar için açtığı dava başladı 
</HEADLINE>
<TEXT>

     Susurluk Belediye Başkanı Hayrullah Köroğlu tarafından, ''İlçenin imajını zedelediği'' iddiasıyla Hülya Avşar hakkında açılan 10 milyar liralık tazminat davasının görülmesine başlandı. 
     Susurluk Asliye Hukuk Mahkemesi'nde yapılan duruşmaya, Hülya Avşar ve avukatı katılmazken, Belediye Başkanı Köroğlu hazır bulundu. 
     Köroğlu, ifadesinde, Hülya Avşar'ın, Gülben Ergen'in kaset olayıyla ilgili olarak, ''Susurluk skandalı''na benzediği yönünde açıklama yaptığını ve ilçenin imajını zedelediğini öne sürdü. 
     Duruşma, eksik evrakın tamamlanması için ertelendi. 
     Susurluk Belediye Başkanı Hayrullah Köroğlu, duruşma çıkışı gazetecilere yaptığı açıklamada, Hülya Avşar'ın ilçe halkından özür dilemesi durumunda davadan vazgeçebileceğini belirterek, ''İlçemizin imajını zedelemeye kimsenin hakkı yok'' dedi. 
     
</TEXT>
</DOC>
