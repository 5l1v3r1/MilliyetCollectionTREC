<DOC>
<DOCNO> 154632 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/05/son/sonspo02.html </URL>
<DATE> 2003/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Güreşte Avrupa İkinciliği başarı... 
</HEADLINE>
<TEXT>

     Letonya'nın başkenti Riga'da yapılan 46. Avrupa Büyükler Serbest Güreş Şampiyonası'nda 2 gümüş ve 1 bronz madalya kazanarak takım halinde 2. olan milli takımda antrenör Turan Ceylan, elde ettikleri sonuçtan memnun olduklarını söyledi. 
     Turan Ceylan, Avrupa Şampiyonası'na, genç sporcuların çoğunlukta olduğu bir kadroyla katıldıklarını hatırlatarak, ''Buna rağmen 7 sporcumuzdan 3'ü madalya kazandı ve takım halinde 2. sırayı aldık. Burası, takım birincisi Rusya için adeta kendi evi gibiydi. Bu şartlarda alınan sonuç, son derece önemli bir başarıdır. Şampiyonanın son gününde final müsabakasına çıkan 2 sporcumuzun da mağlup olmasına üzüldük. Ancak genel olarak takımımızın performansı sevindirici'' diye konuştu. 
     Serbest Güreş Milli Takımı'nın uzun zamandır beklenen patlamayı yapmasının çok yakın olduğunu savunan Ceylan, şöyle devam etti 
     ''Özellikle genç sporcularımızdan gümüş madalya alan Fatih Çakıroğlu, bronz madalya alan Ömer Çubukçu ve ilk turda elenen Ferhat Balcı, ilerisi için umut verdi. Şampiyonada daha iyi dereceler yapmalarını da hakem hataları engelledi.'' 
     
</TEXT>
</DOC>
