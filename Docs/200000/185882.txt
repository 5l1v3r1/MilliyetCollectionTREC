<DOC>
<DOCNO> 185882 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/02/guncel/gun01.html </URL>
<DATE> 2003/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İş bulmak için geldi, böbreğini kaybetti... 
</HEADLINE>
<TEXT>

   Dört yıl önce iş vaadiyle çağrıldığı Türkiye'de tek böbreğinin çalındığını anlatan Moldovalı Sergey'in dramatik hik yesi, önce BBC'de, sonra The Independent gazetesinde yayımlandı 
      DIŞ HABERLER SERVİSİ 

   
   İngiltere'de yayımlanan The Independent gazetesi, yasadışı böbrek ticaretinin boyutlarına dikkat çektiği haberinde, Türkiye'ye iş bulma vaadiyle getirilip organ kaçakçıları tarafından tuzağa düşürülen Moldovalı bir gencin dramına geniş yer verdi. Habere göre, Moldovalı Sergey 4 yıl önce Türkiye'ye geldi. İş vaadiyle Moldovalı genci Türkiye'ye getirten kişi, umduğunu bulamayınca ülkesine dönmeye karar veren Sergey'e "Dönüş paranı kazanmak için kanını satacaksın" dedi. 
   
   BBC'YE ANLATTI 
   İstanbul'un kenar semtlerinden birinde, özel bir hastaneye götürülen Sergey'e narkoz verildi. Uyandığında ağrıdan ayağa kalkamayan Sergey, çok geçmeden nasıl bir batağa saplandığını anladı. Bir böbreği alınmıştı... Sergey'i tuzağa düşüren kişi, "Yapacak bir şeyin yok. Sana böbreğin karşılığında 1800 pound yaklaşık 4 milyar 140 milyon lira veririm" dedi. Sergey de, eline tutuşturulan parayı alıp ülkesine döndü. Moldovalı genç, hik yesini, olayın üzerinden yıllar geçtikten sonra BBC'ye anlattı. 
   
   TÜRKLER DE HEDEFTE 
   The Independent, Avrupa Konseyi Parlamenterler Meclisi'nin AKPM hazırladığı organ kaçakçılığı raporuna da değindi. Rapora göre, organ kaçakçıları, özellikle Türkiye, Estonya, Bulgaristan, Rusya, Romanya, Moldova ve Ukrayna'yı hedef alıyor. Bu ülkelerin vatandaşlarından alınan böbrekler, batı Avrupa'daki zengin hastalara satılıyor. Doğu Avrupalı gençlere bir böbrek için ortalama 3 bin dolar yaklaşık 4.2 milyar lira verilirken hastaların yasadışı yollardan böbrek satın almak için ödedikleri ücret 200 bin dolara 280 milyar lira kadar çıkıyor. Aynı raporda, örnek vaka olarak gösterilen Moldovalı Lurie Sobetchi'nin, 2002'de 7 bin dolara yaklaşık 10 milyar böbreğini bir İsrailliye sattığı, yasadışı naklin Türkiye'de yapıldığı belirtiliyor. 
   
   
   
   
</TEXT>
</DOC>
