<DOC>
<DOCNO> 165081 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/24/spor/spo15.html </URL>
<DATE> 2003/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

Şike önergesi      ŞİKE iddiaları Türkiye Büyük Millet Meclisi'nin de gündemine taşındı. CHP'li 26 milletvekili, Altay takımının şaibeli bir şekilde küme düştüğünü iddia ederek, konu ile ilgili meclis araştırması açılmasını talep etti. 
     
Kurul çalışıyor      ALTAY'IN başvurusu üzerine oluşturulan Şike Tahkik Kurulu, şike dosyasını tamamlama aşamasına geldi. Kurul üyeleri Erol Gönen ile Taner Ünlü, İstanbul'a giderek İstanbulsporlu Mehmet Yozgatlı ve Musa'nın sözlü savunmalarını aldı. Selçuk'un ise Türkiye'ye dönüşte yazılı ifadelerinin istenmesi kararlaştırıldı. Ayrıca demeçlerin yer aldığı gazetedeki deliller de toplandı. 
     
Kuralar 7 Temmuz'da      ULEB Genel Kurul Toplantısı, İstanbul'da yapıldı. 7 Temmuz Pazartesi İsrail'in Tel Aviv kentindeki kura çekiminde Efes Pilsen 2. torbada, Ülkerspor 4. torbada yer alacak. Avrupa Ligi'nde grup maçları 5 Kasım'da başlayacak. 
     
Balili İstanbul'da      SÜPER Lig takımlarından İstanbulspor, İsrail Milli Takımı'nın ve Hapoel Tel Aviv'in forvet oyuncusu Pini Balili ile anlaştı. 24 yaşındaki golcü üç yıllığına imza attı. 
     
Büyük gözaltı      25 - 26 Haziran'da yapılacak 642. Geleneksel Kırkpınar Yağlı Güreşleri'nde dopinge göz açtırılmayacak. H.Ü. Doping Kontrol Merkezi, güreşlerde bu yıl her kategoride dereceye girenlerden numune alınacağı bildirildi. 
     
İbo döktürdü      YUNANİSTAN Basketbol Ligi Play-Off finalinde AEK ile karşılaşan Panathinaikos, 84-73'lük galibiyetle seride 2-1 öne geçti. İbrahim 37 dakika oyunda kaldığı maçta 19 sayı, 5 ribaund, 5 asist ve 3 top çalma ile galibiyete imzasını attı. 
     

</TEXT>
</DOC>
