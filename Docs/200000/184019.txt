<DOC>
<DOCNO> 184019 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/23/siyaset/siy05.html </URL>
<DATE> 2003/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk irtibat timi Bağdat'ta 
</HEADLINE>
<TEXT>

   ANKARA Milliyet 

   
   Kuzey Irak'taki Türk ve ABD askeri yetkilileri arasında koordinasyonu sağlayacak Türk irtibat timi, Bağdat'ta görevine başladı. 
   Süleymaniye baskınının ardından Bağdat'ta konuşlu en yüksek ABD kararg hında görev alması kararlaştırılan tim, önceki gün Irak'a geçti. İki subay ve iki astsubaydan oluşan tim, Kuzey Irak'taki Türk Özel Kuvvetleri'yle bölgeden sorumlu tümen kararg hı arasında koordinasyonu sağlayacak. Bir albayın başkanlığındaki tim, 4 Temmuz'da 11 Türk askerinin başlarına çuval geçirilerek gözaltına alındığı Süleymaniye baskınına benzer olayların yaşanmaması için çalışma yürütecek. 
   Süleymaniye baskınının ardından Genelkurmay Başkanı'nı ziyaret eden ABD'nin Avrupa Kuvvetleri Komutanı EUCOM James Jones ve Merkez Kuvvetler Komutanı CENTCOM John Abizaid, irtibat timinin ABD kararg hında görev alması önerisinde bulundu. Genelkurmay'dan yapılan açıklamada ise şöyle denildi 
   "Türk ve ABD yetkilileri, Irak'ın kuzeyinde görev yapan müttefik iki ülke askeri birliklerinin faaliyetlerinde ihtiyaç duyulabilecek koordinasyonu sağlamak maksadıyla, bir Türk irtibat timi gönderilmesi konusunda ortak görüş birliğine varmıştır." 
   
</TEXT>
</DOC>
