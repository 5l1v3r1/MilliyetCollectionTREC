<DOC>
<DOCNO> 166540 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/01/spor/ydemirkol.html </URL>
<DATE> 2003/07/01/ </DATE>
<TIME>  </TIME>
<AUTHOR> Mehmet DEMİRKOL  </AUTHOR>
<HEADLINE>
Engin - Rüştü - Volkan 
</HEADLINE>
<TEXT>

     Engin İpekoğlu 30 Nisan'da değil de, iki ay sonra böyle bir sakatlık geçirseydi ne olurdu Fenerbahçe sezon sonunda yeni bir takım kurarken, birinci kalecisinden olsaydı, transfer açıkken 22 yaşındaki Rüştü'yü ilk kaleci yapar mıydı Bu şüpheler, onları arayışlara bir yabancı arayışına itmez miydi Ve Rüştü'nün kariyeri bugünkü noktaya gelebilir miydi Acaba o da, misal bir Murat Şahin olur muydu Bana öyle geliyor ki o elim ve trajik sakatlık, zamanlamasıyla Türk futbol tarihinin tartışmasız en başarılı kalecisinin doğuşuna vesile olmuştur. 
     Ve bugün Rüştü Engin rolündedir, Volkan da Rüştü. Müthiş bir yetenek üstün bir atlet olarak keşfedildi Volkan. 
     Bir kaleci için çok önemli bir özelliğe de sahip. Rakibi sindiren korkutan ürkütücü bir fizikle dağ gibi duruyor üç direğin arasında. Yüzünde yenilmez bir savaşçının sert yıldırıcı ifadesiyle eziyor karşısındakini. Volkan belki Rüştü'yü bile geçecek özelliklerin bir çoğuna sahip ve geri kalanları da edinebilir. 
     Fenerbahçe yönetimi, bu sene Avrupa'da olmayacaklarını da düşünerek ve son 10 yılda yaşananları da hesaba katarak Volkan'a kaleyi teslim etmeli. Özet olarak yeni bir Rüştü yaratmak için bu riski baştan, kendi iradesiyle almalı. 
     Ve tabii Daum da inanmalı ona. Son Beşiktaş macerasında olduğu gibi ayran gönüllü davranmamalı hatırlayın, Shorunmu, Fevzi, Kjaer, Asper ve Mhyre'yi bir sezona 5 kaleci harcamak gibi bir yola girerse her şey boş... 
     
     

</TEXT>
</DOC>
