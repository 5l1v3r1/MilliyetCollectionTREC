<DOC>
<DOCNO> 189197 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/17/spor/spo05.html </URL>
<DATE> 2003/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Tükürük yalanı 
</HEADLINE>
<TEXT>

   İngiliz medyası, Alpay'la ilgili yayınlarına dün de devam etti. Milli oyuncumuzun, "Formama tükürtmem" sözleri ise yazılı basın tarafından "Palavra" olarak nitelendirildi 
      NEVSAL ELEVLİ LONDRA 

   
   Campbell'a dikkat 
   İNGİLİZ basını tarafından "günah keçisi" ilan edilen Alpay'ın açıklamaları dün de Ada'na geniş yankı uyandırdı. "Beckham'ın tükürüğü yüzüme gelse aldırmazdım, ama formamdaki Ay - Yıldıza gelince dayanamadım" diyen Alpay'ın olaylarla ise hiç ilgisi bulunmadığını söylediğine işaret eden The Guardian, tünel savaşının başkahramanlarından Sol Campbell'in, BBC'ye verdiği "Kavganın ardında ırkçı motifler bulunmuyordu" açıklamasına da dikkat çekti. 
   
   "Villa temizliyor" 
   DAİLY Express, "Alpay'ın tükürme palavrası" başlığı ile verdiği haberinde oyuncumuzu yalan söylemekle suçladı. Gazete, "A.Villa, ellerini Alpay'dan temizliyor" diyerek, "Türk oyuncu, İstanbul savaşının saltanatını sürüyor" yorumunu yaptı. The Independent de Alpay'ın, Beckham'ın kendisini kışkırttığına ilişkin sözlerine dikkat çekti, kaçan penaltının "haksız verilmiş bir karar olduğunda" ısrar ettiğini bildirdi. 
   
   "Kabadayı Alpay 
   DAİLY Mirror "Alpay'ın şok eden yeni iddiaları" başlıklı haberinde "Üçüncü ve dramatik açıklama" ifadesini kullandı. Gazete, Alpay'ın, olay gününden bu yana yaptığı ve birbiri ile "çelişen" açıklamalarını arka arkaya verdi. The Sun da "Türk kabadayısı Alpay, David Beckham'a yaptığı yeni saldırı ile Süper Lig'den çıkışını garantiye aldı" dedi. The Times da, Alpay'ı "Yürüyen bir halkla ilişkiler kabusu" olarak niteledi. 
   
   İstanbul uçuyor    
   Uçakla gidecek 
   İSTANBULSPOR, maddi sıkıntılar nedeniyle otobüsle gittiği Samsun ve Ankara'nın ardından bu haftaki Malatya deplasmanına uçakla gidecek. Menajer Sinan Dinler, isminin açıklanmasını istemeyen İstanbullu bir işadamının tüm deplasman masraflarını karşıladığını belirterek, "İstanbul'u seven bir işadamı, uçak ve otel masraflarımızı karşılıyor. Kendisine çok teşekkür ediyoruz" dedi. 
   
   Hayırsever işadamı 
   DİNLER, sponsorluk konusunda çalışmalarının sürdüğünü kaydetti. Menajer, "Bu konu 1 hafta - 10 gün içinde kesinlik kazanır. İstanbulspor, bu kentin ismini taşıyor. İstanbulu seven işadamlarının daha duyarlı olmalarını ve takımlarına sahip çıkmalarını istiyoruz" diye konuştu. Sinan Dinler, Balili'nin sakat, Yordanov ile Musa Kuş'un sakatlıkları nedeniyle kadroda sıkıntı yaşadıklarını da ekledi. 
</TEXT>
</DOC>
