<DOC>
<DOCNO> 167272 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/04/son/sondun29.html </URL>
<DATE> 2003/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'ta ABD askerlerine saldırı... 11 Iraklı öldü... 
</HEADLINE>
<TEXT>

     Irak'taki bir otoyolda ABD askeri konvoyuna pusu kuran 11 Iraklının öldürüldüğü bildirildi. 
     ABD askeri sözcüsü, Iraklıların, başkent Bağdat'ın kuzeyindeki bir otoyolda konvoya el bombalarıyla saldırdığını kaydetti. 
     Sözcü, saldırıya karşılık veren Amerikan askerlerinin, saldırganların hepsini öldürdüğünü söyledi. 
     Saldırıda, Amerikan askerleri arasında yaralanan bulunmadığı belirtildi. 
     Balad yakınlarındaki bir ABD üssüne dün geç saatlerde düzenlenen havan topu saldırısında ise 18 Amerikan askerinin yaralandığı bildirildi. 
     Bağdat'ta savaştan bu yana, Nimrud Hazineleri sergisi için dün ilk kez birkaç saatliğine ziyaretçilere kapılarını açan ulusal müzenin önünde görevli bir Amerikan askerinin de açılan pusu ateşinde öldürüldüğü belirtildi. 
     
</TEXT>
</DOC>
