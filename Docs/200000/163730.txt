<DOC>
<DOCNO> 163730 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/17/son/sonspo10.html </URL>
<DATE> 2003/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor'dan açıklama "Gökdeniz'i vermeyiz" 
</HEADLINE>
<TEXT>

     Trabzonspor Kulübü Başkanı Özkan Sümer, Gökdeniz ile ilgili hiçbir kulüple pazarlık konusuna girmediklerini ve girmeyeceklerini söyledi. 
     Sümer, yaptığı açıklamada, bordo-mavili takımla 2 yıllık sözleşmesi bulunan, ancak sözleşmesi gereği bu sezon kulübüyle masaya oturacak olan Gökdeniz konusunda bazı basın organlarında asılsız haber yer aldığını belirterek, şöyle konuştu 
     ''Gökdeniz'in transferinde kulüp olarak tutumumuzda herhangi bir değişiklik yok. Biz Gökdeniz ile ilgili böyle bir pazarlık konusuna girmeyiz. Tam tersine Gökdeniz ile ilgili tüm spekülasyonları durdurmak için çok anlaşılır yanıtlar verdik. Hiçbir şekilde, hiçbir şart içinde Gökdeniz'i bırakma eğiliminde değiliz.'' 
     
     YILMAZ ''DİKKATLİ OLSUNLAR 
     Trabzonspor Kulübü Genel Sekreteri Yusuf Ziya Yılmaz da Gökdeniz'i hiçbir takıma vermeyeceklerini belirtip, bu konudaki iddialara da sert tepki göstererek, şunları söyledi 
     ''Trabzonspor, ne yazık ki Gökdeniz konusunda rahatsız edilmeye devam ediliyor. Defalarca bu oyuncuyu başka bir kulübe vermek gibi bir niyetimiz olmadığını söyledik. Gökdeniz, satılması bir kenara, pazarlık konusu dahi edilmemiştir. Trabzonspor yıpratılmak isteniyor. Basın yoluyla yapılan ilkesiz çıkışlar değerlendirecektir. Herkes dikkatli olsun. Dikkatsiz olanlar değerlendirecektir.'' 
     
     SIRADA EMRE VAR 
     Öte yandan Trabzonspor, Yimpaş Yozgatsporlu Emre Toraman ile yarın 5 yıllık sözleşme imzalayacak. 
     Trabzonspor, bu transfer için Yimpaş Yozgatspor'a bonservis bedeli ödeyecek ve kiralık oyuncu vermeyecek. 
     
</TEXT>
</DOC>
