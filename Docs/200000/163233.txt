<DOC>
<DOCNO> 163233 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/15/guncel/agun.html </URL>
<DATE> 2003/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Orman yanar Türk bakar... 
</HEADLINE>
<TEXT>

Her yıl, 2 bin orman alanımız yanıyor. Bakanlık bu yıl, 10'u kiralık 16 helikopter, 15 Türk Hava Kurumu uçağı ve 2 adet C-130 tipi uçakla yangınlara koşuyor... 
     ŞÜKRAN PAKKAN İstanbul 

     Yangınların en fazla yaşandığı dört aylık sezona girildi. Her yıl yaklaşık 2 bin yeni orman alanı yanıyor. Bugüne kadar toplam 1 milyon 507 bin hektar orman alanı kül oldu. Aralarında mühendis ve işçilerin bulunduğu 61 kişi de yaşamını bu yangınlarda yitirdi. Akdeniz'den İstanbul'a kadar uzanan bin 700 kilometrelik sahil bandında yer alan 12 milyon hektarlık orman, halen birinci derece hassas durumda. 
     Orman Bakanlığı 1997 - 1999'da kiraladığı ancak maliyeti yüksek olduğu gerekçesiyle satın almadığı ambifik uçakları yerine, helikopter ve yangın için revize edilmiş uçakları kullanıyor. Orman Genel Müdürlüğü'nün verdiği bilgilere göre, bu yıl, 10'u kiralık olmak üzere toplam 16 helikopter, 15 Türk Hava Kurumu ve 2 adet C - 130 tipi uçak kullanılıyor. 
     
     TÜRKİYE'YE 7 UÇAK ŞART 
     Bombardier Amfibik Uçakları Türkiye Genel Müdürü Tüten Gökeri, dünyanın birçok ülkesi tarafından kullanılan C 215 ve CL 415 tipi uçakların Türkiye'nin tek şansı olduğunu savunarak, "Eğer bakanlık h l yangınlarla hurda helikopterlerle mücadele etmeye çalışıyorsa, bu Türkiye'nin ayıbı" dedi. 
     İzmir'deki kazada kullanılan uçağın çok alçağa inemediğinden hava türbülansından etkilendiğini iddia eden Gökeri, kıyılarda konuşlanmak üzere en az 7 uçağa ihtiyaç olduğunu belirterek, şöyle dedi 
     "Geçtiğimiz günlerde bir TV programında Orman Bakanı Osman Pepe'ye amfibikleri kullanmamaktaki ısrarı sorulunca, 'Bizim Fransa, İspanya kadar imk nımız yok' dedi. Oysa, helikopter sadece ekibi taşımalı. Bunları kullanmak, binlerce hektarlık yangının üzerine bir kova su dökmekle eşdeğer. Helikopterler, eski oldukları için düşük fiyatlara satın alınıyor. Bakanlıkta, işin tekniğinden anlayan pilot yok, olan da işi kaybetmek istemiyor. Kala kala 17 milyon hektarımız kaldı, bari buna sahip çıkalım. Son 10 yıldaki kayıpla, en az 10 tane uçak alınırdı." RedStar Havacılık Genel Müdürü Mustafa Ataç da, "Yangınla mücadelede amfibik uçak kullanılmak zorundadır. Orman Bakanlığı helikopterde deneyimli olduğu için, amfibik uçağı anlamıyor" dedi. 
     
     'MÜCADELE ÖNEMLİ' 
     Orman Genel Müdür Yardımcısı Ahmet Ulutanlıgil ise, amfibik uçakların yüksek maliyeti nedeniyle alınmadığını söyleyerek, "Biz yangınla savaşta dünyada birinciyiz. Önlemlerimiz yeterli" dedi. Geçmişte de birçok kaza yaşandığını belirten Ulutanlıgil, "Amfibik uçakların alınmaması doğru bir karar. Akdeniz ülkelerinde bu uçaklardan var, ama bizim gibi hiçbiri mücadele edemiyor. Olay sadece uçak değil, Türk insanı askeriyle, köylüsüyle yangınla savaşıyor. Gerekirse beş helikopter daha kiralayacağız" diye konuştu. 
     
Uçağın özellikleri...      C 215 ve CL 415 tipi uçaklar, uçan tekne olarak da adlandırılıyor. Göl ve denizlerden 12 saniyede depoladığı 6.5 ton suyu bir defada yangın üzerine taşıyor. Havada kalma süresi 7 saat, 32 kişiyi taşıyabiliyor ve yangın üzerine 5 metreye kadar yaklaşabiliyor. 
     

</TEXT>
</DOC>
