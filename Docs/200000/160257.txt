<DOC>
<DOCNO> 160257 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/01/dunya/dun01.html </URL>
<DATE> 2003/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush Aranan silahlar bulundu 
</HEADLINE>
<TEXT>

     DIŞ HABERLER SERVİSİ 

     İkinci Körfez Savaşı'nın başlıca nedenleri arasında gösterilen kitle imha silahlarının Irak'ta yapılan bütün aramalara rağmen h l bulunamamış olması, savaşın meşruiyeti hakkında dünya genelinde büyük tepkilere neden olurken, ABD Başkanı George W. Bush, bu silahların "bulunduğunu" açıkladı. 
     Bush, bir haftalık Rusya, Fransa ve Ortadoğu ziyaretlerinin ilk ayağı olarak önceki gece geldiği Polonya'da devlet televizyonuna yaptığı açıklamada, geçtiğimiz Nisan ayının sonlarına doğru Kuzey Irak'ta ele geçirilen ve ABD Merkezi Haber Alma Teşkilatı CIA tarafından, muhtemelen biyolojik silah üretim laboratuvarı olarak kullanıldığına kanaat getirilen iki treyleri örnek göstererek, kendilerine yöneltilen suçlamaları "yanlış" olarak nitelendirdi. 
     ABD Başkanı Bush, "Bunlar yasadışı. Şu ana kadar iki tane ele geçirdik. Zamanla daha fazlasını bulacağız" dedi. 
     
     1300 uzman gidiyor 
     Bu arada ABD'nin, gelecek hafta 1300 görevliyi daha silah bulma çalışmaları için Irak'a göndereceği bildirildi. Irak'ta şu ana kadar 320 şüpheli tesisi inceleyen koalisyon güçlerine mensup uzmanlar, hiçbir kitle imha silahı bulamadı. ABD istihbaratının uzmanlara yaklaşık 900 tesisten oluşan bir liste sunduğu belirtiliyor. 
     

</TEXT>
</DOC>
