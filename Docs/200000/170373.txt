<DOC>
<DOCNO> 170373 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/19/yasam/yas07.html </URL>
<DATE> 2003/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Andropoz yok, kötü alışkanlıklar var 
</HEADLINE>
<TEXT>

Uzmanlara göre orta yaşlı erkeklerin "andropoz" dedikleri belirtilerin gerçek nedeni, tembellik ve sağlıksız yaşam biçimi 
     DIŞ HABERLER SERVİSİ 

     Nedeni hormonlar değil 
     ORTA yaşlı erkeklerin, kadınlardaki menopoza benzer bir dönem olarak kabul ettiği "andropoz", aslında sadece erkeklerin hayal ürünüymüş. Bu bizim değil, Massachussets'teki New England Research Institute'tan Profesör John McKinlay'ın iddiası. McKinlay'a göre, andropozun belirtisi olarak görülen depresyon, sıcak basması, cinsel gücün azalmasının nedeni, hormonal değişiklikler değil. 
     
     1700 erkeği inceledi 
     PROFESÖR McKinlay, orta yaşlı erkeklerdeki bu belirtilerin şişmanlama, tembellik, sigara ve içki içme gibi sağlıksız alışkanlıklara bağlı olarak ortaya çıktığını söyledi. Tezini, 1700 erkeğin yaşlanma sürecinin incelendiği bir araştırmanın sonucuna dayandıran McKinlay, erkeklerde yaşlanma sonucu hormon seviyesinin her yıl sadece yüzde 1 oranında düştüğüne dikkat çekti. 
     

</TEXT>
</DOC>
