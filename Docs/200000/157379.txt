<DOC>
<DOCNO> 157379 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/18/ekonomi/eko04.html </URL>
<DATE> 2003/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
YATIRIM FONLARI VE BONO 
</HEADLINE>
<TEXT>
Borsada hareket yaza kaldı 
Ekonomide alınan sinyaller olumlu. Bonoda ise getiri marjı daralıyor. IMF ile görüşmelerde gerginlik yaşanmaz ve ekonomi yönetiminde bir sorun çıkmazsa bu yaz borsada hareketlilik beklenebilir 
     SONGÜL HATISARU 

     Faiz ve döviz düşerken borsa neden yükselmiyor. Bunu borsacılarda anlamıyor. Yabancının gelmemesi, reel faizlerin yüksekliği, vergi barışıyla ilgili olarak piyasadan para çıkışı önemli sebepler olarak sayılıyor. Borsadaki durgunluğun sonunun ne olacağı merak ediliyor. Eğer henüz bilmediğimiz ama yarın öbür gün sürpriz bir şekilde ortaya çıkacak bazı unsurlar varsa ve birileri bunu önceden duyup borsayı baskı altına almıyorsa borsa yükselişini yapacaktır. 
     Borsada henüz bilinmeyen derin çatışmaların olabileceği endişesi bulunuyor. Yükselişte mal satan spekülatörlerin de piyasayı boğdukları diğer bir neden olarak sayılıyor. Spekülatörün baskısını yatırımcının alımı önleyebilirdi. Ancak borsada bireysel yatırımcı yok. Yabancı da kur düşük olduğu için gelmiyor. 
     Borsa için önümüzdeki hafta başlayacak 5. gözden geçirme çalışmaları kritik gösterge olacak. Eğer görüşmeler sorunsuz atlatılabilir, Hazine ihalesine de talep gelirse faizde yön aşağı dönebilir. Merkez'den gelecek olası bir kotasyon indirimi de bunu destekleyici mahiyette olur. Borsa 6 aylık bilanço beklentileriyle hareket edebilir ve özelleştirme çalışmaları haziranda canlanmayı sağlayabilir. 
     Borsada endişeler bulunmakla birlikte 5. gözden geçirme çalışmalarının da tamamlanması bekleniyor. Ancak felsefi çatışmalar yani vergi barışından gelen paranın nasıl kullanılacağı sorun yaratabilir. Vergi barışından gelen paranın büyüme için mi harcanacağı yoksa borç mu ödeneceği konusu önemli. Bütçeye vergi barışından 750 trilyon gelir yazılmıştı, ancak gerçekleşme 7 katrilyonu buldu. IMF bu kalem in birkez gelir yarattığı için harcamada değil borç ödemede kullanılmasını istiyor. 
     
     Yabancı da gelebilir 
     Bu yıl dünyada da emerging market gelişmekte olan piyasalar bonolarına büyük bir talep geldi. Ve bir ralli yaşandı. ABD'de faizler çok düşük olduğundan dolayı yatırımcı getiri ararken, Rusya, Brezilya Türkiye bonolarına yöneldi. Ancak, gelişmekte olan ülke bonolarına fon girişi kar realizasyonlarıyla bir miktar azaldığı için bono piyasasındaki büyük getiriler azalıyor. Bu noktada yeni alternatifler arayacak olan yabancı yatırımcı içinde borsa yeni bir istikamet olabilir. 
     Borsada genelde yazlar sakin geçer, ancak şu ana kadar beklenen hareketini yapamayan borsada bu yaz o kadar sakin olmayabilir. Ekonomi gerçekten düzgün gidiyor. Birde AB konusu var, Kıbrıs'ta yapılan açılımlarla ilgili olarak AB ile bir yakınlaşma yaşanıyor. Ve bu henüz fiyatların içinde değil. 
     
Bankalar önder olur      Borsa eninde sonunda çıkışını yapacak. Ancak görüldüğü kadarıyla bu biraz gecikecek. Bankaların enflasyondan arındırılmış ilk çeyrek k rlarında ciddi bir gerileme olduğu gözleniyor. Bilançosu açıklanan 9 bankanın 2002 3- 2003 3 döneminde net k rları yüzde 75 oranında azalma göstererek 160 trilyona indi. Faizlerdeki dalgalanma ve enflasyon nedeniyle düşen k rların yılın ikinci çeyreğinde artış göstermesi bekleniyor. Piyasa kapitalizasyonunun yüzde 40'ı bankalara ait. Faiz düşüşü bankaların 6 aylık bilançolarını çok iyi etkileyecek. Banka bilançoları borsada bir yükselişi tetikleyebilir. 
     

</TEXT>
</DOC>
