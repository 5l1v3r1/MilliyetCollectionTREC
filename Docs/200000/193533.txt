<DOC>
<DOCNO> 193533 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/05/son/soneko47.html </URL>
<DATE> 2003/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa günü yüzde 0.86'lık artışla tamamladı... 
</HEADLINE>
<TEXT>

     İMKB Bileşik Endeksi 2. seansta 65.08 puan artışla 16,408.33 puanda yılın en yüksek seviyesinden kapandı. 
     Hisse senetleri 2. seansta ortalama yüzde 0.40 oranında değer kazandı. 
     İlk seanstaki 75.00 puanlık artış dikkate alındığında Borsa endeksi, günün tamamında 140.08 puan yükseldi. Hisse senetlerindeki ortalama günlük değer kazancı ise yüzde 0.86 oldu. 
     Endeks, 2. seansa 8.80 puanlık gerilemeyle 16,334.45 puan seviyesinde başladı. İlk yarıyı 16,358.96 puandan geçen endeks, seans içinde en düşük 16,197.57 puanı, en yüksek 16,460.69 puanı gördü. 
     2. seans kapanışında mali endeks 84.50 puan artışla 22,205.87 puana, sanayi endeksi 50.12 puan artışla 14,551.45 puana, hizmetler endeksi 12.56 puan artışla 8,852.27 puana yükseldi. 
     Böylece ilk seansa göre mali grup hisseler ortalama yüzde 0.38, sanayi grubu hisseler ortalama yüzde 0.35, hizmetler grubu hisseler ortalama yüzde 0.14 değer kazandı. 
     2. seansta işlem gören toplam 290 hisse senedinden 126'sı değer kaybetti, 89'u değer kazandı, 75'inin fiyatında değişiklik olmadı. 
     Seansta, 634 trilyon 793 milyar 903 milyon liralık işlem hacmi kaydedildi. Günlük işlem hacmi ise 1 katrilyon 214 trilyon 447 milyar 431 milyon lira olarak hesaplandı. 
     2. seansta Doğan Holding, İş Bankası C , Sabancı Holding, Yapı Kredi Bankası ve Garanti Bankası en yoğun işlem gören hisse senetleri olarak belirlendi. 
     
</TEXT>
</DOC>
