<DOC>
<DOCNO> 165939 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/28/ekonomi/aeko.html </URL>
<DATE> 2003/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Ruslar tahkime gitti, Türkiye’nin hakemi Erdoğan’ın güvendiği isim 
</HEADLINE>
<TEXT>

Rusların Mavi Akım’da sattığı doğalgazda formülü değiştirip, fiyat artışı sağlamak için yaptığı tahkim başvurusu üzerine Türkiye de kendi hakemini belirledi... Türkiye’nin hakemi olan Prof. Dr. Cemal Şanlı, Başbakan Erdoğan’ın başkanlığı döneminde İstanbul Büyükşehir Belediyesi’nin danışmanıydı... 
     ANKARA Milliyet 

     Mavi Akım projesi çerçevesinde Rus Gazprom’un pazarlama şirketi olan Gazexport’un "sözleşmede fiyat hesaplama formülünün yanlış olduğunu belirterek daha fazla fiyat talep etmesi" üzerine başlatılan görüşmelerde anlaşma sağlanamadı. 
     Enerji Bakanlığı’ndan yapılan açıklamaya göre, Mavi Akım’dan alınan doğalgazda fiyat artışına neden olacak fiyat formülüyle ilgili Gazexport’un talebinin karşılanmasının mümkün olmadığı kendilerine bildirildi. Bunun üzerine, Gazexport’un batı hattı fiyatları da dahil olmak üzere "al ya da öde" miktarlarını belirli bir süre değiştiren teklifle gelmesinin, BOTAŞ’ın da batı hattı dahil tüm doğalgaz alımları ile Gazexport’a bir karşı teklif sunmasına imk n sağladığı belirtilen açıklamada, "Bu tekliflerin karşılıklı görüşülmesi ve bir uzlaşma noktasının bulunması için zamana ihtiyaç duyulduğundan görüşmelere ara verildi" denildi. Gazexport tarafının fiyat formülüne ilişkin başlattığı tahkim prosedürüne de BOTAŞ olarak gereken cevap verildi. Görüşmelere paralel olarak bu süreç içinde BOTAŞ’ın belirlemesi gereken hakem bildirildi ve gereken işlemler başlatıldı. Bulgaristan üzerinden gelen batı hattı doğalgazı bu işlemlere konu edilmedi. 
     
     Türkiye isim bildirdi 
     Rusya’yla gaz anlaşmaları İsveç ve İsviçre hukukuna göre yapıldı. BOTAŞ’ta her iki hukuku da bilen hukuk uzmanı olmadığı için dışarıdan destek alındı ve belirlenen hakem İstanbul Üniversitesi Uluslararası Hukuk Anabilim Dalı Başkanı Prof. Dr. Cemal Şanlı oldu. Şanlı, Başbakan Erdoğan’ın başkanlığı döneminde İstanbul Büyükşehir Belediyesi’nin danışmanlığını yapmıştı. Erdoğan’ın yakınındaki, güvendiği bir kişi olduğu belirtilen Şanlı THY’deki son değişikte yönetim kurulu üyesi olmuştu. 
     Şanlı, Milliyet’in tahkim sürecine ilişkin sorularını şöyle yanıtladı "Rus tarafı davacı, Türk tarafı davalı konumda. Her iki taraf da hakemini atadı. İki hakem, bir ay içinde üçüncü hakem olan baş hakemi belirleyecek. Bu konuda anlaşma sağlanamazsa baş hakemi Stockholm Ticaret Odası Başkanı seçecek. Dava dilekçesi henüz bize sunulmadığı için tazminat tutarı konusunda bilgimiz yok. Dilekçe en erken bir ay içinde bize sunulacak. Davanın ne kadar süreceği ise şu anda belli değil." 
     
Tahkim süreci en az altı ay      Tahkim süreci şöyle işliyor İki taraf arasındaki sözleşmede tahkim mekanizmasına yer verilmişse ve söz konusu anlaşmazlık milletlerarası nitelikteyse tahkime gitmek isteyen taraf Milletlerarası Ticaret Odası’na ICC başvuruyor. Başvuran taraf hakeminin adını da bildiriyor. ICC başvuru dosyasını karşı tarafa gönderiyor. Karşı tarafın da 30 gün içinde yanıtını ve hakeminin adını bildirmesi gerekiyor. Daha sonra iki tarafın hakemi bir araya gelerek, baş hakem olarak üçüncü bir kişinin ismi üzerinde uzlaşarak görüşmelere oturuyor. Üçüncü hakemin isminde anlaşma olmazsa ICC’nin tahkim divanı bir üçüncü hakem bulup atıyor. Üç hakem öncelikle tahkim konusu ile yargılamanın hangi esaslara göre yapılacağına dair görev belgesi düzenliyor. Yargılama bu belgeye göre yapılıyor. En az altı ay süren tahkim süreci genellikle iki yılda tamamlanabiliyor. Üç hakemin birlikte aldığı karar ICC’ye iletiliyor. ICC kararı inceledikten sonra taraflara tebliğ ediyor. Bir taraf kararı uygulamazsa, öbür taraf söz konusu ülkenin mahkemesine gidip kararın uygulanması sağlıyor. Türkiye bu konuda yaptığı düzenlemede uluslararası tahkim kararlarına uyacağını taahhüt etmişti. 
     
Fazla gazı üçüncü ülkelere satalım’      Uluslararası enerji uzmanı ve Petrol Mühendisleri Odası Başkanı Necdet Pamir, Rusya ile Türkiye arasındaki doğalgaz görüşmelerinin sonuçsuz kalması üzerine ortaya çıkan soruları şöyle yanıtladı 
     
Rusya ile görüşmeler anlaşmazlıkla sonuçlandı. Bu aşamada Türkiye’nin durumu ne olur 
     Anlaşmalar gereği, Türkiye Mavi Akım’dan gelen gazda ara verdiği alıma temmuzda yeniden başlamak zorunda. Almıyorum denilirse uluslararası anlaşmalar gereği, Türkiye ağır tazminat ödeyebilir. 
     
Türkiye, doğalgazı alsa da almasa da parasını ödemek zorunda. Bunu nasıl değerlendiriyorsunuz 
     Bu tür anlaşmalarda, doğaldır. Çünkü bu uzun dönemli bir anlaşma. Buradaki asıl sorun Türkiye’nin bu kadar gaza ihtiyacı olmaması. Türkiye’de elektrik üretiminde doğalgazın payı yüzde 50. Bunun yüzde 60’ı aşkın oranı Rusya’ya bağlanıyor. ABD’de elektrik üretiminde doğalgazın payı yüzde 20, AB’de yüzde 32. Tek bir kaynağa bağlı kalındığı zaman, fiyat avantajı ortadan kalkıyor. 
     
Türkiye, fiyat indirimi talebinde haklı mı 
     Rusya, kendi sınırları içinde doğalgazın bin metreküpünü 7 dolar civarında satıyor. Buna Ukrayna - Romanya - Bulgaristan’daki taşıma maliyetlerini eklersek fiyat 20 dolara çıkıyor, 20 dolar da k r eklense, makul fiyat olarak 40 dolara satılmalı. Ancak Türkiye bin metreküp doğalgaz için Rusya’ya 2000’de 125 dolar, 2001’de 133 dolar 2002’de 116 dolar ödemiş. Bu rakamlar çok yüksek. Türkiye fiyat indirimi talebinde haklı. 
     
Tahkim yolu seçilirse durum ne olur 
     Rusya’dan doğalgaz alındığı ve anlaşmanın iyi niyet maddelerine bağlı kalınmadığı ispat edilmeli. Bu durumda Rus tarafı zor durumda kalabilir. Ama tahkime gidilince anlaşma bozulmuş olacak, tazminat hükümleri devreye girecek. Ne kadar tazminat ödenir, bilemiyorum çünkü anlaşma gizli. Ancak benim edindiğim bilgilere göre, Türkiye gaz alınmadığı taktirde her altı aylık süre için 133 milyon dolar ceza ödeyecek. 
     
Türkiye’nin avantajlı konuma geçebilmesi için ne yapılması gerekli 
     Türkiye eğer fiyat indirmeyi başaramıyorsa anlaşmayı iptal ederek yüksek tazminatları ödemeyi göze almaktansa Rusya’dan aldığı gazı başka ülkelere satma hakkı istemeli ki, fazladan aldığı gazı başka pazarlara satabilsin. 
     
10 dolar indirimde 15 dolar zarar olacaktı      Mavi Akım’da tahkime neden olan tartışma şöyle gelişti n Rusya ile Mavi Akım anlaşması 15 Aralık 1997’de imzalandığında Türkiye’nin ödeyeceği fiyatı belirleyen formülün paydasına FO0 yerine FO1 yazıldı. 

</TEXT>
</DOC>
