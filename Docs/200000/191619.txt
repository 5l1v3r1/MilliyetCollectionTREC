<DOC>
<DOCNO> 191619 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/27/son/sonspo07.html </URL>
<DATE> 2003/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Daum'lu Fener, 5 yılın en iyisi... 
</HEADLINE>
<TEXT>

     Birinci Süper Lig'de 10. hafta geride kalırken, Fenerbahçe, teknik direktör Christoph Daum yönetiminde son 5 yılın en iyi performansını sergiledi. 
     Alman çalıştırıcı ile yeniden yapılanma sürecine giren sarı-lacivertli ekip, ligde 10. maçlar itibariyle son 5 yılın en çok puanını topladı. 
     10 lig maçında 7 galibiyet 2 beraberlik ve 1 mağlubiyet elde eden Fenerbahçe, 23 puanla 10. haftayı puan cetvelinde averajla 2. sırada geride bıraktı. 
     En son Hırvat çalıştırıcı Otto Bariç yönetiminde 1997-98 sezonunda 10 maçta 7 galibiyet 2 beraberlik ve 1 mağlubiyetle 23 puan elde eden ''sarı-kanaryalar'', aynı başarısını teknik direktör Daum ile 5 sezon sonra sergileyebildi. 
     Fenerbahçe'nin 1997-98 sezonundan sonra, 10. haftalar itibariyle puan cetvelindeki durumları şöyle 
     
     
SEZON G B M A Y PUAN 1998-1999 6 2 2 25 10 20 1999-2000 5 4 1 20 11 19 2000-2001 7 1 2 22 10 22 2001-2002 7 1 2 21 12 22 2002-2003 5 4 1 22 12 19 2003-2004 7 2 1 25 12 23 
     
     SON 5 YILDA TEKNİK DİREKTÖR KARMAŞASI 
     Son 5 yılda adeta teknik direktör karmaşası yaşayan Fenerbahçe, Daum yönetiminde istikrarlı bir grafik yakaladı. 
     Ligde 1998-1999 sezonunda Joachim Löw'ün çalıştırdığı Fenerbahçe, 1999-2000 sezonuna Rıdvan Dilmen yönetiminde başlayıp Dilmen'in istifasından sonra 10. haftayı İtalyan Zdenek Zeman ile geçmişti. 
     2000-2001 sezonunda Mustafa Denizli'nin şampiyonluğa taşıdığı sarı-lacivertli ekipte, 2001-2002 sezonunun ilk yarısında da Denizli görev yapmıştı. 2001-2002 sezonunun ikinci yarısında teknik direktörlüğe getirilen Werner Lorant, 2002-2003 sezonunun ilk yarısından sonra ise yerini Oğuz Çetin'e bırakmıştı. Oğuz'un ikinci yarının ortalarında istifasının ardından sarı-lacivertli takım ligi Tamer Güney yönetiminde tamamladı. 
     
</TEXT>
</DOC>
