<DOC>
<DOCNO> 192738 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/02/guncel/gun03.html </URL>
<DATE> 2003/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Kendinizi sevmenin yedi altın kuralı... 
</HEADLINE>
<TEXT>

   "Işığı Arayanların Karanlık Yanı" adlı kitabın yazarı İstanbul'da "ruhsal boşanma çalışması" yaptıracak 
      AYTEN GÖRGÜN ÖZEL 
   
   New York Times'in en çok satanlar listesindeki, Türkçe dahil dünyada 22 dile çevrilen "Işığı Arayanların Karanlık Yanı" adlı kitabın yazarı Debbie Ford, İstanbul'a geldi. Ford, Swissotel'de bugün vereceği Gölge Çalışması adlı seminerde, insanın tüm maske ve stratejilerinden arınması olarak tanımladığı 'ruhsal boşanma çalışması' yaptıracağını söyledi. Katılımcıların hayatını değiştireceğine dair söz veren Ford, ruhsal boşanma yöntemini şöyle anlattı "Sessiz bir ortama geçin. Sandalyede ayağınız yere değecek şekilde oturun. 5 dakika bekleyin. Omuzlarınızı düşürün. Gözlerinizi kapatın. Derin nefes alın. 'Ben iyiyim', 'ben bir bütünüm' sözlerini tekrarlayın. İçinizdeki derinliğe doğru yolculuk yapın. Gözler kapalı halde bedeninizi başınızdan ayak baş parmağınıza kadar tarayın. Hafiflediğinizi hissedin. Dünyadan kendinizi koparmayın. Sokaktan, evden gelen en ufak sesi dahi duymaya çalışın. Tekrar derin nefes alın ve bulunduğunuz ortama dönün." 
   Ford, bu gibi egzersizlerle katılımcıların kendilerini daha mutlu ve istedikleri hayatı yaratabilme gücüne sahip olacaklarını öne sürdü. 
   
   İşte yapacaklarınız    Kendinize cömert olun. Sevdiğiniz kitabı okuyup kendinize bir şey yapmadan oturma fırsatı verin. Kendinizi affedin. Sevdiğiniz olumlu bir yönünüze yoğunlaşın. Gözlerinizi kapatın ve bugün yaptığınız 10 olumlu şeyi seçin. Sevmediğiniz yönlerinizi düşünün. Başkalarının sizi sevmesine izin ve-rin. Arkadaşlarınızdan sizde sevdikleri üç özelliği söylemelerini isteyin. Sıra dışı hayatınız olduğunu kabul edin. Toplumsal işler yapan bir kurum ya da derneğe üye olun, yaşamın farkına varın. 
   
   
   
</TEXT>
</DOC>
