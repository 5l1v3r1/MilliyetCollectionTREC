<DOC>
<DOCNO> 167722 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/07/guncel/gun04.html </URL>
<DATE> 2003/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Tampa'daki irtibat subayları geri çekildi 
</HEADLINE>
<TEXT>

Askerlerimizin gözaltına alınması üzerine Genelkurmay Başkanlığı Florida-Tampa'daki ana kararg hta bulunan irtibat subaylarını çekme kararı aldı... 
     BARKIN ŞIK Ankara 

     Başbakan Recep Tayyip Erdoğan, Kuzey Irak'ta Türk askerlerinin gözaltına alınmasının henüz "protesto notası gerektirmediği" mesajını verirken Genelkurmay Başkanlığı, ABD ile ilişkileri asgari seviyeye çekecek adımlar atmaya başladı. Genelkurmay Başkanlığı, 11 Türk askerinin Süleymaniye'de gözaltına alınması üzerine, Irak'taki istikrar gücünün de bağlı olduğu Florida - Tampa'da bulunan ana kararg htaki irtibat subaylarını geri çekti. Kriz nedeniyle iki Türk subayının çekildiği Merkez Kuvvetler Komutanlığı CENTCOM kararg hında bugün gerçekleştirilecek devir-teslim törenine katılmama kararı da alındı. 
     
     TOLON'A 'GİTME' EMRİ 
     ABD Merkez Kararg hı Komutanı Tommy Franks ile Lübnan asıllı ABD'li Ebu Ziyad arasında yapılacak törene gitmekle görevlendirilen Ege Ordu Komutanı Orgeneral Hurşit Tolon'a Genelkurmay "gitme" emri verdi. Genelkurmay Başkanı Orgeneral Hilmi Özkök'ün bugün saat 11.00'de ABD'nin Ankara Büyükelçisi Robert Pearson ile yapacağı görüşmeye de Süleymaniye'deki olayın gölgesi düştü. 
     Genelkurmay Başkanlığı ayrıca, Türk askerlerine karşı düzenlenen operasyonun kimin emriyle gerçekleştirildiğini araştırmaya başladı. Kerkük'teki ABD birliklerinin komutanı Albay Billy Mayville komutasındaki askerlerin düzenlediği operasyonun emrinin, ABD Savunma Bakanlığı'ndan geldiği iddia edildi. Ancak Genelkurmay Başkanlığı ve Dışişleri Bakanlığı, henüz net bir yanıt alamadı. 
     
     HEYET IRAK'TA 
     Askerlerin gözaltına alınması üzerine önceki gün Kuzey Irak'a geçen Tümgeneral Abdullah Kılıçarslan başkanlığındaki heyet de dün Süleymaniye'de Kürdistan Yurtseverler Birliği KYB yetkilileriyle, ABD'lilerin talebi üzerine de Kerkük'te ABD birliklerinin komutanı Albay Mayville'le bir araya geldi. 
     
'Başımıza çuval geçirip götürdüler'      Irak'ın Süleymaniye kentinde görevli olarak bulunan biri binbaşı, ikisi üsteğmen, sekizi astsubay toplam 11 Türk askeri ile birlikte gözaltına alınan aşçı Emel Begler ve 15 yaşındaki oğlu serbest bırakıldı. Begler, 48 saat gözaltında kaldıklarını belirterek, "ABD askerleri kapıları kırarak içeri girdiler. Ardından Türk askerlerine silah doğrulttular. Amerikan askerleriyle arbede yaşadık. Silah dipçikleriyle koluma vurdular" dedi. 
     
     İFADEMİZİ ALDILAR 
     Gözaltına alınırken ellerinin kelepçelendiğini ve başlarına çuval geçirildiğini ifade eden Begler, konuşmasını şöyle sürdürdü 
     "Bizi Kerkük'te ABD askerlerinin bulunduğu havalimanında gözaltına aldılar. İfadelerimizi alıp serbest bıraktılar." n AA 
     

</TEXT>
</DOC>
