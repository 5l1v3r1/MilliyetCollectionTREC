<DOC>
<DOCNO> 154695 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/06/ekonomi/eko09.html </URL>
<DATE> 2003/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Güney Kıbrıs, roaming istiyor 
</HEADLINE>
<TEXT>

     EKONOMİ SERVİSİ 

     Güney Kıbrıs telekom şirketi CYTA, halen şebekede var olan bir boşluğu kapatmak için Türk cep telefonu işletmecileri Turkcell ve Telsim ile roaming anlaşması yapmaya çalışacağını açıkladı. CYTA sözcüsü, "Hükümet tarafından, Türkiye'de faaliyet gösteren şirketlerle roaming anlaşmaları yapmamız istendi" dedi. 
     Turkcell ise CYTA ticari görüşmelerin sürdüğünü belirterek, "Türk yetkililerin görüş ve olumlu mütaalası gerekiyor. Bu sağlandıktan sonra teknik denemeler yapılması gerekir ve bunlar da başarıyla tamamlanırsa iki ay içinde roaming anlaşması yapmak mümkün olur" şeklinde görüş bildirdi. Roaming anlaşması, cep telefonu kullanıcılarının Güney ve Kuzey Kıbrıs arasında bağlantı kurmalarını kolaylaştıracak. Kullanıcılar adayı ikiye bölen 'yeşil hat'tın birkaç kilometre güneyine veya kuzeyine gittiklerinde cep telefonu sinyallerine kaybediyorlar. 
     

</TEXT>
</DOC>
