<DOC>
<DOCNO> 173661 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/05/yazar/yilmaz.html </URL>
<DATE> 2003/08/05/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Kredi mikro sorun makro 
</HEADLINE>
<TEXT>

   
   Evde telefon çalacak diye ödüm kopuyor. Çaldı işte Eski bakanlardan Işın Çelebi, Yap - İşlet - Devret YİD modeli ile çalışan enerji santrallerinin, devlet tarafından geri alınmasına dönük yürütülen çalışmayı aktardığım yazımı okumuş, bir iki laf söylecek. Duyabilsem... 
   Çelebi "Doğalgaz ve elektrik fiyatları piyasada oluşsun, devlet çekilsin fiyatlar ucuzlar, geri alınmasına gerek yok" diyor. 
   Kulağımda veya Çelebi'nin sesinde bir problem yok, sorun yerel yönetimlerde. 
   Kandilli'de oturuyorum ve dışarıda pis su arıtma tesisi kuruluyor. 
   Evin içi enerji santrali şantiyesi gibi. 
   Sabah saat 07.30'da çalar saatten önce beynimize boşaltılan taşlarla uyanıyoruz. 
   Cumartesi - Pazar da devam ediyor aynı mesai. Pazar günü gece saat 22.00'de polis zoruyla susturuldular. 
   İSKİ'yi arayıp derdinimizi anlatıyorum, anlıyorum ki bihaberler, kaydediyorlar 
   Makinalar sabah 09.00'dan önce çalışmasın. Hafta sonları çalışmaya ara verilsin. 
   Semt sakinlerine çalışmanın türü, süresi ile ilgili bilgi verilsin. 
   Katılımcı insanca yönetim istiyorum. 
   Bir yıldır bu caddede inşaat sürüyor. 
   Gecen yıl bu vakitler tahrip olan asvaltı söktüler, yerine süslü süslü taş döşediler. Bu taşların dokusu Kandilli'ye ne kadar uydu, işlerin kalitesi düzgün mü, yolsuzluk var mı bunlara girmiyorum bile... 
   Yol işi bitti derken yeni döşedikleri taşları söktüler doğalgaz inşaatı başlattılar. O kadar emek, para, çektiğimiz sıkıntı boşa gitti. 
   İSKİ'ye soruyorum neden yol yapılırken bu arıtma işine de girmediniz 
   "40 yıllık master plana uygun olarak yatırımlarımızı yapıyoruz, Kandilli'deki arıtmaya sıra şimdi geldi" diyor. 
   Anladım, 40 yıllık master planında Kandilli var, insanlar yok 
   
   Aksu ve Akşener 
   Cumartesi günü İçişleri Bakanı Abdülkadir Aksu ile AKP Diyarbakır milletvekili Prof. Aziz Akgül'ün başlattığı mikrokredi projesine destek için Büyükada'daki Anadolu Kulüb'te düzenlenen davete gittim daha doğrusu kaçtım. 
   Kulüpte, Diyarbakır mikrokredi fonu yararına Diyarbakırlı ressam Sema Oral'ın sergi açılışı vardı 40 milyarlık tablo satıldı. 
   Sergiye Diyarbakır Tanıtma, Kültür ve Yardımlaşma Vakfı ve Anadolu Kulübü Başkanı, 1960'ların milletvekili Metin Cizreli ev sahipliği yaptı. 
   Kürtlerle ilgili geliştirdiği demokratik fikirlerle karşımıza çıkan eski DYP'li İçişleri Bakanı Meral Akşener de oradaydı. Akşener partisi MHP'nin Erciyes Zafer Kurultayı yerine, Anadolu Kulübü'ne gelmeyi tercih etmiş. 
   Akşener, Diyarbakır'da uygulanan mikrokredi projesine 300 bin dolar destek veren dünyaca ünlü borsa spekülatörü George Soros'un kurduğu Açık Toplum Vakfı ile Prof. Akyüz'ü biraraya getiren kişi. 
   Akşener ile Aksu halef - selef sohbet ediyorlar. Akşener "Sayın bakanım oğlum Şile'de soyuldu, o nedenle burada kaldım." 
   "Günün birinde biri eski, öbürü yeni iki içişleri bakanı karşılaşır" diye başlayan fıkralar gibi... 
   Neyse ben şimdi ben ne yapayım İnşaat 2 ay sürecek tatile mi gitsem, evi mi taşısam, emekliye ayrılıp Güney'e mi yerleşsem, başımı taşlara mı vursam .. 
   
      
   
</TEXT>
</DOC>
