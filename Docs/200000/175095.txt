<DOC>
<DOCNO> 175095 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/11/son/sontur18.html </URL>
<DATE> 2003/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Tecavüze uğradı, hastane tuvaletinde doğurdu 
</HEADLINE>
<TEXT>

     Manisa'da tecavüze uğradığını iddia eden bir kadın, hastane tuvaletinde doğurduğu bebeği bırakıp kaçmak istedi. Tecavüz zanlısı ise tutuklandı. 
     Alınan bilgiye göre, rahatsızlığı nedeniyle SSK Manisa Hastanesi'ne gelen Ş.K. 18 , tuvalette doğurduğu bir kız bebeği bırakıp kaçmak isterken, görevliler tarafından fark edilerek yakalandı. 
     Genç kadın, 9 ay önce ağabeyinin arkadaşı Murat Kanlıpınar'ın 30 tecavüzüne uğradığını, hamile kaldığını geç öğrendiği için bebeği aldıramadığını iddia etti. 
     Ş.K'nın babası Turhan Kıyak, Kanlıpınar'dan şikayetçi olduğunu söyledi. Yeni doğmuş kız bebeğin sağlık durumunun ise iyi olduğu bildirildi. 
     Şikayet üzerine gözaltına alınan Murat Kanlıpınar, ''zorla ırza geçmek ve alıkoymak'' iddiasıyla çıkarıldığı Nöbetçi Mahkeme'ce tutuklandı. 
     ''Yeni doğmuş bebeği terk etmek'' suçundan hakkında adliyede yasal işlem yapılan Ş.K. ise serbest bırakıldı. 
     
</TEXT>
</DOC>
