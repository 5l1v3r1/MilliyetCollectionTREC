<DOC>
<DOCNO> 187511 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/09/son/soneko14.html </URL>
<DATE> 2003/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
DPT Müsteşarı İlk 10 ayda önemli gelişmeler yaşandı 
</HEADLINE>
<TEXT>

     Devlet Planlama Teşkilatı DPT Müsteşarı Ahmet Tıktık, ekonomide yılın ilk 10 ayında önemli gelişmeler kaydedildiğini belirtirken, ''Ancak rehavete kapılmamak lazım, bu uzun bir süreç, 3-5 yıl sürdürmek lazım'' dedi Tıktık, İstanbul Sanayi Odası İSO Başkanı Tanıl Küçük başkanlığındaki heyeti makamında kabul etti ve yaklaşık 1 saat görüştü. 
     Tıktık, görüşmede yaptığı konuşmada, özel sektörün önünü açmak gerektiğini vurguladı.Bunun için vergi yükü gibi çalışmaların azaltılması gerektiğini, kaydeden Tıktık ''Ancak iyileştirme sağlanırken, mali disiplini bozmamak lazım'' diye konuştu. 
     DPT Müsteşarı, özel sektörde işbirliğine her zaman açık olduklarını bildirdi 
     
     İSO BAŞKANI KÜÇÜK 
     İSO Başkanı Tanıl Küçük de zihniyet değişimi olması gerektiğini belirterek, kısa vadeli çıkar hesapları için uzun vadeli gelişmeleri olumsuz etkilememek gerektiğini söyledi. 
     Popülizmin önüne geçilmesi gerektiğini vurgulayan Küçük, DPT'nin eski ağırlığını kazanması gerektiğini de kaydetti. 
     Toplantıda, sektörel yatırımların önemine dikkat çekilerek, sanayi envanterinin güncelleştirilmesi gerektiği üzerinde duruldu. 
     
</TEXT>
</DOC>
