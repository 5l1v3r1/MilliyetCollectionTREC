<DOC>
<DOCNO> 171964 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/27/son/soneko16.html </URL>
<DATE> 2003/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Açlık sınırı 446. 2, yoksulluk sınırı 1.3 milyar lira 
</HEADLINE>
<TEXT>

     Türk-İş, Temmuz ayında "açlık sınırının" 446 milyon 245 bin lira, "yoksulluk sınırının" ise 1 milyar 356 milyon 369 bin lira olduğunu bildirdi. 
     Türk-İş Araştırma Merkezi'nin yaptığı, çalışanların geçim koşullarındaki değişimi gösteren araştırmaya göre, "mutfak enflasyonu" bir önceki aya göre bu ay yüzde 1.4 oranında geriledi. 
     Yılın 7 ayı itibariyle gıda fiyatlarındaki artış yüzde 11.2 olurken, son 12 ay itibariyle artış yüzde 33.5 olarak belirlendi. 
     Araştırmaya göre, "açlık sınırı" olarak da tanımlanan 4 kişilik bir ailenin yeterli, dengeli ve sağlıklı beslenebilmesi için yapması gereken asgari gıda harcaması, Temmuz'da 446 milyon 245 bin lira oldu. 
     4 kişilik bir ailenin zorunlu ve asgari düzeydeki gıda harcamasının yanı sıra kira, ulaşım, yakacak, giyim, eğitim, kültür gibi temel gereksinimleri için yapılması gereken harcamaları da dikkate alan ve "yoksulluk sınırı" olarak da belirtilen tutar ise Temmuz itibariyle 1 milyar 356 milyon 369 bin lira olarak hesaplandı. 
     
</TEXT>
</DOC>
