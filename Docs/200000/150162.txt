<DOC>
<DOCNO> 150162 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/16/son/sondun23.html </URL>
<DATE> 2003/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Sağlık Örgütü'nden Çin'e 'SARS'ıcı suçlama.. 
</HEADLINE>
<TEXT>

     Dünya Sağlık Örgütü DSÖ , Çin yönetiminin bütün ''atipik zatürree'' vakalarını bildirmediğini açıkladı. 
     Pekin'de basın toplantısı yapan DSÖ uzmanı Wolfgang Preiser, DSÖ heyetinin Pekin'de iki askeri hastaneyi ziyaret ettiğini hatırlattı ve ''Açıklanmayan vakalar var. Askeri hastanelerin sayım sistemleri farklı'' dedi, ancak ayrıntı vermedi. 
     Bir başka DSÖ uzmanı da, Pekin'de 100-200 gizemli zatürree SARS vakasından söz etti. Uzman, ''Pekin'deki olası SARS vakalarınının sayısını 100 ila 200 olarak tahmin ediyorum. Bulaşma riski yüksek değil'' dedi. 
     Resmi verilere dayanan DSÖ, Çin'de 14 yeni vaka görüldüğünü bu sabah açıklamıştı. Örgüte göre, Çin'deki gizemli zatürree vakaları toplamı 1445'e, ölü sayısı da 65'e yükseldi. 
     Öte yandan Hong Kong'da 5 kişinin daha SARS'tan öldüğü bildirildi. 
     Yetkililer, 36 yeni vaka görüldüğünü belirttiler. 
     Hong Kong'da ölü sayısı böylece 61'e, vaka sayısı da 1268'e yükseldi. 
     





</TEXT>
</DOC>
