<DOC>
<DOCNO> 153526 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/30/son/soneko44.html </URL>
<DATE> 2003/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Para piyasalarında bugün... 
</HEADLINE>
<TEXT>

     MGK toplantısına ilişkin olumlu beklentiler nedeniyle ilk seansta alım ağırlıklı bir seyir izleyen Borsa, ikinci seansta gelen kar satışlarıyla düştü. 
     İstanbul Menkul Kıymetler Borsası İMKB Ulusal 100 Endeksi, 1. seansta 128.94 puan yükselirken, hisse senetleri ortalama yüzde 1.13 değer kazandı. 
     2. seansta ise 55.17 puan gerileyen endeks, günü 11,509.95 puandan tamamladı. Hisse senetlerinin ikinci seanstaki ortalama kaybı yüzde 0.48 olurken, günlük ortalama artışı ise yüzde 0.65 olarak belirlendi. 
     Hisse senetleri piyasasında günlük işlem hacmi, 654 trilyon 926 milyar 245 milyon lira oldu. 
     Uzmanlar, MGK zirvesinden gelecek açıklamaların paralelinde İMKB'nin yarın 11,100-12,000 aralığında hareket etmesini beklediklerini kaydediyorlar. 
     
     DOLAR 
     Kapalıçarşı'da dünü 1 milyon 594 bin liradan kapatan dolar, güne 1 milyon 588 bin liradan, 1 milyon 747 bin liradan kapatan Euro ise 1 milyon 761 bin liradan başladı. 
     Gün sonunda doların satış fiyatı 1 milyon 569 bin liraya gerilerken, Euro'nun satış fiyatı 1 milyon 750 bin liraya çıktı. 
     Merkez Bankası, doların bugünkü efektif kurunu alışta 1 milyon 566 bin 182 lira, satışta ise 1 milyon 577 bin 200 lira olarak açıkladı. Böylece, dolar, Merkez Bankası'nın dünkü kurlarına göre, alışta 15 bin 120 lira, satışta ise 15 bin 227 lira düştü. 
     
     TAHVİL-REPO 
     İMKB Tahvil ve Bono Piyasası Kesin Alım Satım Pazarı'nda işlem gören 28 Nisan 2004 vadeli bugün valörlü tahvilin bileşik faizi 0.66 puan düştü. 
     Basit getirisi yüzde .40, bileşik getirisi yüzde .43'ten kapanan bu kağıdın aynı gün valörlü işlemlerinde, dünkü bileşik getiri yüzde 54.09 olmuştu. 
     İstanbul Menkul Kıymetler Borsası İMKB Tahvil ve Bono Piyasası Repo Pazarı'nda gecelik faiz ortalama yüzde 40.99 oldu. 
     Bankalararası TL interbankında da gecelik faiz oranı, ortalama yüzde 41.00 olarak gerçekleşti. 
     




</TEXT>
</DOC>
