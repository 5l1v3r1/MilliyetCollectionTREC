<DOC>
<DOCNO> 156506 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/14/magazin/mag03.html </URL>
<DATE> 2003/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Komşu mutfakları bu kitapta buluştu 
</HEADLINE>
<TEXT>

     YORGO KIRBAKİ Atina 

     GİRİTLİ Mirsini Lambraki, Atina Hukuk Fakültesi'ni bitirdikten sonra siyaset bilimci olmak yerine, üç nesildir süregelen aile mesleğini tercih etti "Yemek ama iyi yemek." Lambraki, gazete ve dergilerde köşe yazarlığı ve televizyon programcılığı yaparak adını duyurdu. Hayatı "yemek" olan Engin Akın da TRT'ye yemek programları yaptı, çeşitli dergi ve gazetelerde çalıştı. Asıl ilgi alanı ise Osmanlı mutfağıydı.. 
     
     Basın toplantısıyla tanıtıldı 
     VE bu iki kadın Girit yemeklerinin tanıtıldığı bir davette tanışıp dost oldu. 4 ay sonra Lambraki, Engin Akın'ı arayıp "Birlikte yemek kitabı yazalım mı " diye sordu. İşte bu görüşmeden tam dört yıl sonra, 382 sayfalık "Yunanistan - Türkiye Aynı Sofrada" adlı kitap, Atina'nın kültür ve sanat merkezlerinden Athinais'te düzenlenen bir basın toplantısıyla tanıtıldı. Böylece "Dolma ve dolmadaki", "helva ve halvas" uyum içinde bir kitapta buluştu. 
     

</TEXT>
</DOC>
