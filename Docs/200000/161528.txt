<DOC>
<DOCNO> 161528 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/06/son/sonspo36.html </URL>
<DATE> 2003/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Samsunspor yalnızca Celil'le anlaştı 
</HEADLINE>
<TEXT>

     Samsunspor Kulübü Basın Sözcüsü Ercan İnce, iç ve dış transfer görüşmelerinin sürdüğünü belirterek, ''Celil dışında hiç kimseyle anlaşmadık'' dedi. 
     Ercan İnce, teknik direktör sorununun Gigi Multescu ile çözülmesinin ardından oyuncu konusundaki arayışlara ağırlık verildiğini söyledi. 
     Halen yurtdışında bulunan Rumen teknik direktörle Türkiye'ye geldikten sonra resmi sözleşme imzalanacağını belirten İnce, şunları kaydetti ''Celil dışında hiç kimseyle anlaşmadık. Hocamızın gelmesini bekliyoruz. Son değerlendirmeleri yapıp hangi futbolcuların kalacağı ve hangilerinin gideceği belli olacak. Kulübün ekonomik durumu da gözönüne alıdığında bizden istenen yüksek rakamları ödememizi kimse beklemesin. Herşey ortada. Bu zor şartlar altında iyi bir takım oluşturmaya çalışacağız.'' İnce, mevcut koşullar nedeniyle mütevazı bir kadroyla yola devam etmelerinin daha mantıklı olduğunu, hedefleri olan bir takım ortaya koymanın büyük maddi külfet gerektirdiğini de sözlerine ekledi. 
     
</TEXT>
</DOC>
