<DOC>
<DOCNO> 197317 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/22/son/sontur25.html </URL>
<DATE> 2003/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
HSBC'nin yaralı çalışanı Aynur Erkoca hayatını yitirdi 
</HEADLINE>
<TEXT>

     Levent'teki HSBC Bank Genel Müdürlük binasına düzenlenen bombalı saldırıda ağır yaralanan Aynur Erkoca, tedavi gördüğü hastanede öldü. 
     Alınan bilgiye göre, patlama sırasında kafa travması geçiren ve Acıbadem Hastanesi Yoğun Bakım Servisi'nde yaşam destek ünitesine bağlanan Aynur Erkoca saat 15.00'te yaşamını yitirdi. 
     Hastane yetkilileri, Erkoca'nın hastaneye getirildiğinde genel durumunun çok ciddi olduğunu, beyin fonksiyonlarının iyi olmadığını, destek ünitesine bağlı kaldığını belirterek, tüm çabalara rağmen hastanın kurtarılamayarak vefat ettiğini bildirdiler. 
     Öte yandan, İngiltere'nin İstanbul Başkonsolosluğu'na yönelik bombalı saldırıda ağır yaralanan Hülya Dönmez'in de 27 "beyin ölümünün gerçekleştiği" kaydedildi. 
     Taksim Eğitim ve Araştırma Hastanesi yetkilileri, Dönmez'in bugün beyin ölümünün gerçekleştiğini ve makineye bağlı olarak yaşatıldığını ifade ettiler. 
     
</TEXT>
</DOC>
