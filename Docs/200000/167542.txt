<DOC>
<DOCNO> 167542 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/06/ekonomi/eko05.html </URL>
<DATE> 2003/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Isıtan, soğutan hafızalı kumaşlar 
</HEADLINE>
<TEXT>

Geleceğin giysileri, güneş enerjisini kullanıp, ısıtan, serinleten veya üzerindeki çiplerle hafıza kazandırılan kumaşlardan yapılacak 
     BARIŞ ERGİN 

     Hong Kong merkezli Polytechnic Üniversitesi dışarıdaki havaya göre vücudun sıcaklığını ayarlayan kumaş geliştirdi. Kumaş üşüdüğünüzde vücudunuzu ısıtıyor. Veya terlediğinizde serinletiyor. Bunu yaparken de güneş enerjisini kullanıyor. 
     Üniversitenin profesörlerinden Edward Newton, geliştirdikleri bir başka ürünün de 'shape memory' adı verilen bir kumaş olduğunu belirtti. Newton, herhangi bir giysinin çamaşır makinesine atıldığında çekmesi halinde bu kumaşın hafızası sayesinde eski büyüklüğüne geri döndüğünü anlattı. Newton, henüz ticari hale gelmeyen 2010'da herkes tarafından giyileceğini belirtiyor. 
     Yine Polytechnic Üniversitesi'nin teknoloji ile uğraşan öğrencilerinin yanı sıra dizayn yapan öğrencileri ve hatta fizyolojistleri var. Newton bu nedenle üniversitesini bilimden dizayna kadar her şeyi yapan bir üniversite olarak niteliyor. Üniversite SARS krizinde de hastane personellerini korumak için özel bir maske ve özel bir giysi geliştirmiş. 
     
Kırışmayan giysiler      Yeni giysilerde yüksek teknoloji ürünü fiberoptik kablolar kullanılıyor ve elastikiyet kazandırılıyor. Bu giysiler kırıştırıldığında tekrar eski halini alıyor. Spor yapanlar için ise teri, vücut dışına atabilen kumaş üretildi. 
     

</TEXT>
</DOC>
