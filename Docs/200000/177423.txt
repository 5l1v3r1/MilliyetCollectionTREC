<DOC>
<DOCNO> 177423 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/22/son/sondun23.html </URL>
<DATE> 2003/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
2 ABD askeri esir mi alındı 
</HEADLINE>
<TEXT>

     Lübnan uydu televizyonu LBCI, şu ana kadar bilinmeyen ''El Medinet-ül Münevvere'' adlı bir grubun Irak'ta iki Amerikan askerini esir aldığını iddia ettiğini duyurdu. 
     LBCI'ın haberine göre, ilk kez ortaya çıkan grubun televizyona gönderdiği bildiride, kadın subay Katherine V. Rose ile Andrew Peters adlı askerin çatışmada esir alındığı ileri sürüldü. İki Amerikan askerinin çatışmada yaralandığı da iddia edildi. 
     LBCI, esir askerlere ait olduğu ileri sürülen askeri kimlik kartlarının fotoğraflarını da yayımladı. 
     LCBI'ın haberinde, grubun açıklamayla birlikte askerlerin kimlik kartı fotoğraflarını da kendilerine gönderdiği belirtildi. 
     
</TEXT>
</DOC>
