<DOC>
<DOCNO> 165776 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/27/yasam/yas04.html </URL>
<DATE> 2003/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Suç makinesi babaları çıktı 
</HEADLINE>
<TEXT>

17 yıldır aradıkları babalarının, boşandıktan sonra azılı bir hırsız olduğunu televizyonda öğrenen çocuklar, onu cezaevine yaşlı gözlerle uğurladılar 
     ELVAN EZBER, 
M. AKİF ERDEM İstanbul 

     Fatih'te bir kuyumcuyu soymaya çalışırken yakalanınca haber olan Aydın Eriş'i, 17 yıldır görmediği çocukları bu sayede buldu. Televizyonda haberleri izlerken babalarının adını duyan çocuklar ve akrabaları emniyete akın etti. Fevzipaşa Caddesi üzerinde bulunan Elif Kuyumculuk'u, Türkiye - Brezilya maçı sırasında bir arkadaşıyla beraber soymaya kalkışan Eriş, çevredeki vatandaşlar tarafından yakalandı. Linç edilmekten polis tarafından kurtarılan Eriş'le ilgili haber televizyonlarda yayımlandı. Bu sırada Denizli'deki evlerinde haberleri izleyen Gülhan ve Tarkan Eriş ile Hicran Yıldırım kardeşler, 17 yıldır görmedikleri babalarının ismini duyunca, kulaklarına inanamadılar. Zanlının nüfus bilgilerini karşılaştıran kardeşler, yıllarca aradıkları babaları olduğunu anladılar. 
     
     Sarılıp ağladılar 
     Bunun üzerine Eriş'i ziyaret eden çocuklar, nezaret önünde saatlerce babalarına sarılarak ağladı. Eşinden ayrılan Eriş'in geçen 17 yıl içerisinde 4 banka, 4 kuyumcu soygunu ve eroin ticareti yaptığı için cezaevine girdiği öğrenildi. Eriş çıkarıldığı mahkeme tarafından tutuklanarak cezaevine konuldu. 
     
İşte suç öyküsü      Boşandıktan sonra sonra bir suç makinesine dönüşen Eriş'in polise anlattığı suç listesi şöyle 

</TEXT>
</DOC>
