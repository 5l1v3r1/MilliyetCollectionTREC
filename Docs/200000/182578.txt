<DOC>
<DOCNO> 182578 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/16/spor/spo00.html </URL>
<DATE> 2003/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İnk r ettiler 
</HEADLINE>
<TEXT>

   Özkan Sümer'in "Terörist" yakışıksızlığı karşısında Fenerbahçeli bir kısım taraftarı savunmak zorunda kalanlar ne yazık ki, pazar akşamı o bir kısım tarafından resmen yalanlandılar 
      TAMER BAĞLAN 

   
   Çok şey var yazılacak ancak, öncelikle Beşiktaş'tan başlamak gerek. Tıpış tıpış, tıkır tıkır, kah durup kah yürüyerek gidiyor Kartallar. Artık kanıksanmış durumda Beşiktaş'ın Türkiye Ligi'nin en sistemli, disiplinli, oturmuş takımı olduğu.. Ve bu nedenlerle henüz şimdiden altlarına döşenmiş vaziyette lig sonundaki şampiyonluk koltuğu Buna, Siyah - Beyazlı taraftarlar da gönülden inanmış olsa gerek. Yoksa, başka türlü izah edilemez, sürekli kazanan bir takıma gönül verip de maçlarına tıka basa gelmemek... 
   Konyaspor onca yıllık aradan sonra doğrusu iyi başladı lige. Yalnızca bu haftaki sonuç değil bize bunu yazdıran ya da Galatasaray'ın kötü oyunu değil bu önemli kazancın tek nedeni. Şehir 1. Lig'e susamış, maddi sorun yok ve Yeşil - Beyazlı kadro kaliteli oyuncularla bezeli. Şu sıralar Terim'in Cim Bom'u için yazılabilecekler ise, yalnızca eleştiri. Ancak, Avrupa Fatihi'nin önce Juventus, sonra Fenerbahçe derbisi var önünde. Belli mi olur Bu nedenle en iyisi işi sağlama alıp, bir hafta daha beklemeli... 
   Hemşehrilerinin 1,5 saatte aldığı 730 kilometrelik Samsun yolu, otobüsle 11 saat sürdü İstanbulspor'un. Buna rağmen, Samsunspor'un üç puan inadına direnip cepte bir puanla dönebilmek aynı yoldan az iş değil. Durumu ortada Boğalar'ın maddi anlamda ve gerçekten vahim. Elde yok, avuçta yok Ancak akıl, ruh, ciğer, yürek, iş ahlakı kimilerinin yanından bile geçmeyen bir sürü fazilet Adnan Sezgin ve Aykut Kocaman'ın takımında çok... 
   Fenerbahçe taraftarına "Terörist" benzetmesi yapılışını unutacak kadar süre geçti mi aradan Yoksa balık hafızası mı var, şu bir kısım Fenerbahçeliler'in O ağır hatta çirkin benzetme hepimiz tarafından kınanmış ve savunulmamış mıydı Fenerbahçeliler "Onlar asla terörist değildir" diye. Peki, bu kendilerini ve onları savunanları inkarın anlamı ne Bile bile sahalarını kapattırmak, futbolcularının emeğini gölgede bırakmak ve en önemlisi 'Sportmenlik dışı' damgası yemek bağdaşıyor mu taraftarlık ölçüleriyle... 
   Henüz sezon başında Trabzonspor'un kaybı büyük. Yok, Yok Özkan Sümer değil kastettiğimiz ilk beş haftada kaybedilen 8 puan. Üstelik, yabana atılmayacak kadroya ve Samet Aybaba'ya rağmen, pek ışık da yok geleceğe yönelik. O özlenen, güzel günler adına en iyisi bir an önce kongreye gidip, kaosu değil kulübünü düşünen bir liderle yeniden hız kazanmak. Özellikle maç sonrası demeçleri, jestleriyle çokça eleştirsek de Rizespor teknik direktörü Hikmet Karaman'ı, şu an yapılacak en doğru hareket umulandan fazlasını veren takımını alkışlamak... 
   "Alkış" deyince, 14 kişiyle karşılaşmalara çıkan Adanaspor'un akla gelmemesi mümkün mü Maddi sorunlar yetmiyormuş gibi, bir de kadro sıkıntısıyla uğraşıyor Yılmaz Vural. Buna rağmen, sezonun peşin düşme adayının son iki haftada kazandığı 6 altın puan... 
   Akçaabat Sebatsporlular'ın, Türkiye 1. Ligi'ndeki ilk galibiyetinden de önemli belki olaya bakışları. "Gerçek rakibimizi yendik" tesbiti, ne için mücadele ettiklerinin bilincinde olduklarının delili. Onlar da peşin düşme adayı sezonun ancak, bu bilinçle kolay pes etmeyecekleri açıkça belli... 
   
   Haftanın karması    Vintila Bursaspor 
   Timur Adanaspor 
   Krathocvil Denizlispor 
   Ronaldo Beşiktaş 
   Serkan Ç.Rizespor 
   Saidou İstanbulspor 
   Necati Adanaspor 
   Yasin Konyaspor 
   Hooijdonk Fenerbahçe 
   Orhan Kaynak A.Sebatspor 
   Zafer Biryol Konyaspor 
   
   Haftanın portresi    ZAFER BİRYOL Konyaspor 
   Mevlana kentinde huzur buldu, iki sezon forma giydiği Göztepe'de eksik kalan ateşi Konya'da yangına dönüştürdü. Firesiz oynadı, her maça ortalama bir gol sığdırarak, krallık yarışına yeni bir soluk getirdi. Ablasının rahatsızlığı nedeniyle dramatik günler geçiren genç yıldız, tribünleri ayağa kaldırarak acısını hafifletiyor. Galatasaray maçında da görevini kusursuz yaptı. Bir balet gibi hakim olduğu ayaklarıyla, top tekniği ve rakip futbolcuyu oyundan düşürme konusundaki maharetleriyle hepimize zarif bir gösteri sundu. 
   
   Haftanın takımı    KONYASPOR Ligin lokomotifi Galatasaray'ın Juventus kapışması öncesi "doping" olarak baktığı maçta ekmeği taştan çıkardılar. Bir devre on kişi oynamalarına rağmen, rakiplerini çaresiz duruma düşürdüler. Tribünden esen alkış rüzgarıyla ödüllendirildiler. 
   
   Haftanın hocası    Hüsnü ÖZKARA Konya Trabzon'un efsane kadrosunda şekillenen üç boyutlu düşünce yeteneğini, teknik bilgeliğe dönüştürme yolunda ilerliyor. Sıfırdan aldığı Konyaspor'da muhteşem işçilik çıkardı. Galatasaray önünde takımına aşıladığı güven duygusunun semeresini topladı. 
   
   Haftanın hakemi    Hakan SİVRİSELVİ Ankaragücü-Denizli Bakmayın siz ev sahibinin sitemine, ligde ilk maçına çıkan genç hakem taşıdığı elbisenin ağır sorumluluğu altında ezilmedi. Geleceği parlak, fiziği ve eğitimiyle bu iş için biçilmiş kaftan. Tek kusuru, bastıramadığı heyecanı nedeniyle düdüğünü uzun tutmasıydı. 
   
   Gol krallığı Futbolcu Takım Maç Gol Tuncay Şanlı Fenerbahçe 5 6 Effa Owana Elazığspor 5 5 S.Youla Gençlerbirliği 5 5 Zafer Biryol Konyaspor 5 5 
   
   Gol pası Futbolcu Takım Maç Gol Pası A.Yordanov İstanbulspor 5 6 M.Yozgatlı İstanbulspor 5 4 İ.Yattara Trabzonspor 4 3 Cenk İşler Konyaspor 5 3 
   
   Altın eldiven Futbolcu Takım Maç Gol H.Sönmez Trabzonspor 3 2 O.Cordoba Beşiktaş 4 3 Recep Biler Fenerbahçe 4 3 O.Dağlaroğlu İstanbulspor 5 4 
   
   Kart cezalıları    Kırmızı kart Tuncay Şanlı Fenerbahçe , Ömer Candostu Konyaspor 
   Sarı kart İsmet Taşdemir Denizli 
   
   Sonuçlar    Beşiktaş - Malatya 3 - 1 
   Atilla Dk.26 , Ahmed Hassan Dk.31 , Sergen Dk.48 , Ronaldo Dk.65 
   Konyaspor - Galatasaray 1 - 0 
   Zafer Biryol Dk.75 
   Çaykur Rize - Trabzonspor 1 - 0 
   Raphael Dk.70 
   Samsunspor - İstanbulspor 3 - 3 
   Serkan Aykut Dk.6 , Yordanov Dk.15 , Saidou Dk.36 ve 75 , Krita Dk.47 , Caner Dk.59 
   Adanaspor - Diyarbakırspor 2 - 1 
   Stravski Dk.46 K.Kal. , Ramazan Dk.53 , İlker Dk.82 
   Fenerbahçe - Gaziantep 3 - 1 
   Lazarov Dk.47 , Hooijdonk Dk.75 , Tuncay Dk.80 , Yusuf Dk.90 3 
   Bursaspor - Gençlerbirliği 0 - 0 
   Akçaabat Sebat - Elazığ 3 - 1 
   Erman Özgür Dk.16 , Effa Dk.24 , Orhan Dk.61 ve 74 
   Ankaragücü - Denizli 1 - 1 
   Hakan Keleş Dk.36 , Kratochvil Dk.48 
   
   Alkış alanlar    İyi ki varsın Aybaba 
   Karadeniz'in iki takımı Çaykur Rizespor ile Trabzonspor, yıllara dayanan tatlı - sert bir rekabetin tarafları. Ve bu yarış zaman zaman doz aşımı nedeniyle istenmeyen görüntüleri de beraberinde getiriyor. Hafta içinde Hikmet Karaman ile Samet Aybaba, dostluk mesajları vererek, testi kırılmadan önlemlerini aldılar. Ancak tribünlerde Trabzon ve Aybaba'ya yönelik çirkin tezahüratların sesini bastıramadılar. Kırılmıştı Aybaba, "Boşa gitti çabalarımız" dedi, ardından da farkını ortaya koyan mesajı verdi "Bunlar dostluğumuzu bozamaz. Biz yine Rize ile kardeşiz". 
   
   Kara tahta    Çok şey kaçırdın Ömer 
   Her futbolcunun sorumluluğu, milli oyuncunun ise ayrı bir misyonu var. Düşüncesizce hareket etmek, rakibin başarısına gölge düşürmek, ortaya konulan mücadeleye, alın terine saygısızlık. Fenerbahçe tribünlerinin ayıbını örtmeliydin Ömer. Ateşe körükle gitmek yerine, soğukkanlılığını kaybetmeden, örnek alınacak bir ders vermeliydin. Hadi mazeretin vardı, kötü günündeydin, yükselen tansiyona yenik düştün. Seni "es" geçmeye hazırdık, ancak "Şerefsizce bir galibiyet" sözünü duyunca kulaklarımıza inanamadık. Ömer'den beklemiyorduk, biz utandık, ya sen 
   
   Haftanın sözü    O eski Galatasaray'ı istiyorum ve özlüyorum 
   Fatih Terim 
   
   
</TEXT>
</DOC>
