<DOC>
<DOCNO> 155639 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/09/son/sonspo10.html </URL>
<DATE> 2003/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Malatyaspor UEFA şansını sürdürmek için İstanbulspor'u yenmeliyiz 
</HEADLINE>
<TEXT>

     Malatyaspor Basın Sözcüsü Ali Cengiz, UEFA Kupası şansını sürdürmeleri için İstanbulspor'u yenmeleri gerektiğini söyledi. 
     Cengiz, pazar günü kendi sahalarında oynayacakları İstanbulspor maçının rakibin iddiası olmaması nedeniyle zorlu geçeceğini ifade ederek, şöyle dedi 
     ''Bizim iddiamız olduğu için stresli olacağız. UEFA şansımızı sürdürmek için İstanbulspor'u yenmeliyiz. Taraftarlarımıza takımı maç boyunca desteklemeleri çağrısında bulunuyoruz. Tarihimizde ilk kez UEFA Kupası'na katılma şansını yakaladık. Bunu kaybetmek istemiyoruz. Bu nedenle açık tribün bilet fiyatını 3 milyon liraya, kapalı tribün bilet fiyatını ise 10 milyon liraya indirdik.'' Cengiz, sakatlığı süren Ümit ve Ufuk dışında eksikleri bulunmadığını kaydetti. 
     
</TEXT>
</DOC>
