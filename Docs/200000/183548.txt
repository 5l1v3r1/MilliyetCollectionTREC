<DOC>
<DOCNO> 183548 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/20/yasam/yas03.html </URL>
<DATE> 2003/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Terör saldırısı değil kıskançlık bombası 
</HEADLINE>
<TEXT>

   Polis, bir gecekondunun bombalanmasıyla ilgili olarak terör şüphesi içindeyken, suçlu, kocasının ayrı ev tutmasına sinirlenen kıskanç eş çıktı... 
      TOLGA ŞARDAN Ankara 
   
   Ankara Altındağ'da, geçen ay Batman TPAO'nun eski güvenlik görevlisi Necati Yıldırım'ın yaşadığı gecekonduya bomba atıldı. Ekipler, öncelikle bir terörist saldırıdan şüphelendi. Ancak araştırmalar sonucunda, bombayı eve, kocasını kıskanan Fadik Yıldırım'ın 'attırdığı' ortaya çıktı. 
   Olayın esrarı, görgü tanıklarının ifadelerinden yola çıkan cinayet masası dedektiflerinin, plakası belirlenen bir aracın peşine düşmesiyle çözüldü. Araç önceki gün bulundu. Olaylar şöyle gelişmişti 
   
   Ayrı ev tutunca 
   Batman'da çalışırken birkaç kez PKK'yla girdiği çatışmada arkadaşlarını kaybettiği için zaman zaman bunalıma giren Necati Yıldırım 43 , Ankara'ya tayinini istedi. Ancak Gölbaşı'ndaki evi yerine Altındağ'da ev tutarak ailesinden ayrı tek başına yaşamaya başladı. 
   Fadik Yıldırım 41 ise eşinin bu evi garsoniyer olarak kullandığı şüphesine kapıldı. Eşini öldürmeye karar veren Fadik Yıldırım, kızı Yasemin'in 18 sevgilisi Rasim Diler 21 ve eniştesi İsmail Bulan 33 ile 20'şer milyar liraya anlaştı. Ardından, eşinin Batman'dan getirdiği dört el bombasını Diler ve Bulan'a verdi. 
   
   İtiraf ettiler 
   Olay gecesi Bulan ve Diler, Yıldırım'ın evine giderek bombalardan birini duvarda açılan soba borusu deliğinden içeriye attı. Bu sırada bir erkek arkadaşı ile birlikte oturan Yıldırım, hafif yaralandı. 
   Suçlarını itiraf eden Fadik Yıldırım, Diler ve Bulan gözaltına alındı. 
   
   
</TEXT>
</DOC>
