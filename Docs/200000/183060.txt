<DOC>
<DOCNO> 183060 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/18/spor/spo03.html </URL>
<DATE> 2003/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Bize yakışmadı 
</HEADLINE>
<TEXT>

   Galatasaray Teknik Direktörü Fatih Terim, Juventus karşısında bedava bir gol yediklerini söyledi, "Dişe diş oynadık. Hakem de ince ince aleyhimize çalıştı" diye konuştu 
      
   'Çok farklıydık' 
   JUVENTUS karşısında ligdeki performanslarından farklı bir görüntü çizdiklerini dile getiren Fatih Terim, yenilgiyi hak etmediklerini iddia etti. Başarılı teknik adam, "En azından bir beraberlik alabileceğimiz bir maçtı. Dişe diş oynadık. Sahada harcadığımız emeklerin karşılığını alamadık. İkinci golü yemesek, açıklar bulup üç puanı alabilirdik" diye konuştu. 
   
   Ateş püskürdü 
   TERİM, maçın Rus hakemi İvanov'a da tepki gösterdi. Tecrübeli hoca, "Türkiye'de bazı maçlarda hakem işleri devam ediyor derken, UEFA'nın Rus hakemi de aleyhimize ince ince çalıştı. Bence ikinci golden önce faul yoktu. Üstüne bir de topun önünde durmak isteyen oyuncuma baraja geç dedi. Sorun varsa durdurur oyunu, sarı kart basarsın. Ama adamın önünü böyle açmazsın" dedi. 
   
   Lippi Şanslıydık    JUVENTUS Teknik Direktörü Lippi, Galatasaray'ın akıllı ve teknik bir oyun sergilediğini söyledi. İtalyan teknik adam, "Şans bizim yanımızdaydı. Zor bir maç olacağını biliyorduk. Galibiyetle başladığımız için mutluyum" dedi. 
   
   
</TEXT>
</DOC>
