<DOC>
<DOCNO> 190717 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/23/son/soneko15.html </URL>
<DATE> 2003/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan Coşkun, resepsiyonu değerlendirdi Talihsiz bir davet 
</HEADLINE>
<TEXT>

     Sanayi ve Ticaret Bakanı Ali Coşkun, Cumhurbaşkanı Ahmet Necdet Sezer'in 29 Ekim nedeniyle vereceği resepsiyona eşli ve eşsiz davetiye göndermesini ''talihsiz bir davet'' olarak değerlendirdi. 
     Coşkun, Türkiye Araştırmalar Merkezi Vakfı Başkanı Faruk Şen ile düzenlediği basın toplantısının ardından gazetecilerin sorularını yanıtladı. 
     Bir gazetecinin ''Cumhurbaşkanı Sezer'in verdiği resepsiyona eşli ve eşsiz davetini nasıl değerlendiriyorsunuz '' sorusuna Bakan Coşkun, ''Talihsiz bir davet olarak değerlendiriyorum. Ama Sayın Başbakan gerekli açıklamayı yaptılar. Takdir milletimizindir. Biz, bunu mesele haline getirmiyoruz'' yanıtını verdi. 
     Gazetecilerin ''Siz katılacak mısınız '' şeklindeki ısrarlı sorularını ise Bakan Coşkun yanıtsız bıraktı. 
     
</TEXT>
</DOC>
