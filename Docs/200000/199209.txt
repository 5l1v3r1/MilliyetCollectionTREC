<DOC>
<DOCNO> 199209 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/02/yazar/yilmaz.html </URL>
<DATE> 2003/12/02/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Zapsu'nun son bir haftası... 
</HEADLINE>
<TEXT>

   
   Hükümete yakın gazetenin, Dışişleri Bakanı Abdullah Gül'ün arkadaşı olan yazarı Taha Kıvanç müstear adıyla bilinen Fehmi Koru dünkü yazısına, "Cüneyd Zapsu'yu seven kimse yok mu " cümlesiyle giriyor. 
   Kulisleri harete geçiren gelişme, Başbakan Tayyip Erdoğan'ın hafta sonunda Zapsu'nun evinde 5 saat kalması... 1993'den beri gittiği eve bir kez daha gitmesi... Kimse bu ziyareti, İngiltere Büyükelçisi'nden "Türkiye'ye seyahat sınırlamasını kaldıracağız" sözü alan Zapsu'nun, Erdoğan ile yoğun dış işleri temasına bağlamıyor. Varsa yoksa Zapsu'nun İstanbul Büyükşehir belediye başkan adaylığı. 
   Önce Koru'nun sorusunu yanıtlayayım, evet Zapsu'yu seven var, başta Erdoğan. Sonra da adaylık konusuna geleyim, önümüzdeki bir hafta, on gün içinde Zapsu karar verirse, aday... 
   
   Erdoğan telefon başında 
   Muhtemel diğer adayları hatırlatabilirim Kültür ve Turizm Bakanı Erkan Mumcu, AKP Genel Sekreteri İdrim Naim Şahin, Beyoğlu, Eyüp ve Pendik Belediye Başkanları, DSİ Genel Müdürü Veysel Eroğlu, İBB Başkan Vekili Ümit Özerol... 
   İstanbul Erdoğan'ın bebeği Öyle ki, Başbakan Erdoğan'ın gecenin bir vakti, ilçe sandık görevlilerini telefonla arayıp, verilen bilgileri doğrulattığı biliniyor. 
   Erdoğan bu kadar kendinden bir yerde, "Veri Koordinatörü" unvanı ile AKP'nin beyin takımı içinde konumlandırdığı, Merkez Karar Yürütme Kurulu üyesi Zapsu'yu, neden dışarıda bıraksın 
   
   Merkezi temsil eder 
   AKP ince ayar hesap kitapla yerel seçimlere gidiyor. AKP seçim işlerinden sorumlu Genel Başkan Yardımcısı Necati Çetinkaya seçimin matematiğini "AKP'nin anketlerde oyu yüzde 44 çıkıyor. Seçimlerde yüzde 50'yi hedefliyoruz. Kim, AKP'nin oyuna ek yüzde 5 getirirse onunla seçime katılacağız" diyor. 
   Bu demek oluyor ki, AKP sinerji yaratacak yeni kana ihtiyaç duyuyor. 
   Bu yeni kan nereden gelecek 
   İş dünyasından, sanattan, spordan ve tabii siyasetten seçilmişlerden değil ... 
   Zapsu bu kireterler içinde en çok iş dünyasına yakın. Seçim matematiği yapan AKP'nin Zapsu'dan beklentisi, Alevilerden, sosyal demokratlardan, merkezden oy alma potansiyeli... 
   Adı İstanbul adayları içinde anılan, Devlet Bakanı ve Başbakan Yardımcısı Mehmet Ali Şahin ile hafta sonu yaptığım sohbette, konuyu açtım. Şahin kesin bir dille kendi adaylığının sözkonusu olmadığını, bu kararını Erdoğan'a ilettiğini vurguladı ve anlamlı gelebilecek şu sözü söyledi 
   "İstanbul'da bu kadrolar var." 
   
   İlde yoğun ilgi 
   İstanbul'da bir başka seçim matematiği de ilçelerde işliyor. AKP'nin hedeflerine göre Saadet Partisi'nde kalan Üsküdar, Eminönü, Kağıthane, Ümraniye belediyelerine ilaveten, CHP'den Kadıköy, ANAP'tan da Sarıyer, Beşiktaş ve Bakırköy belediyelerinin alınması gerekiyor. AKP'nin elinde olan ilçe belediye sayısı ise 12. AKP İstanbul İl Başkanı Mehmet Müezzinoğlu geçtiğimiz günlerde yapılan teşkilat toplantısında, 50 kişilik yönetime, "İlçelere kimler aday olacak" sorusu yöneltiliyor, 25 aday çıkıyor. Başkan, "Bu kadar ismi Başbakan'a veremem, 4'e, 5'e indirin" talimatını veriyor. 
   Yerel seçimler AKP kadrolarını motive mi edecek, yoksa küskünler ordusu mu çıkaracak, asıl soru bu olsa gerek. 
   
      
   
</TEXT>
</DOC>
