<DOC>
<DOCNO> 180642 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/06/guncel/gun07.html </URL>
<DATE> 2003/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Yağışlar pazar günü duracak 
</HEADLINE>
<TEXT>

   İSTANBUL Milliyet 

   
   Hafta ortasından bu yana yurdun genelinde etkisini gösteren yağışlar, bugün de devam edecek. Yağışlı hava Karadeniz dışındaki bölgelerde pazar günü duracak. Pazartesiden itibaren ise yağış devam edecek ancak sıcaklıklar artacak. Meteoroloji Genel Müdürlüğü'nden alınan bilgiye göre, bugün Batı ve Orta Karadeniz kıyıları ile Doğu Karadeniz'de etkili olmak üzere, Marmara'nın doğusu, İç Anadolu'nun kuzey ve doğusu, Doğu Anadolu'nun kuzey ve batısında yer yer yağmur ve sağanak yağış olacak. Diğer yerler ise, parçalı bulutlu geçecek. Pazar günü ise, Güneydoğu Anadolu, Batı Akdeniz ile iç ve Güney Ege açık geçecek. Karadeniz'de yağmurlar devam edecek, geri kalan bölgelerde ise yağış duracak. 
   
   Sıcaklık artacak 
   Yetkililer, hava sıcaklığının pazar gününden itibaren artmasını bekliyor. Hava sıcaklıkları, İstanbul'da bugün sağanak yağışlı 14 - 22, pazar ise parçalı bulutlu 15 - 24 olacak. Ankara'nın ise, bugün yağışlı 9 - 19, yarın parçalı bulutlu 10 - 21 derece olması bekleniyor. 
   
   Grip uyarısı    Hava sıcaklıklarının 7-8 derece düşmesi üzerine uzmanlar, üst solunum yolu hastalıkları konusunda uyarıyor. İstanbul Tıp Fakültesi'nden Dr. Atahan Çağatay, ani hava değişiminin, nezle, grip ve bademcik iltihabı gibi hastalıklarına yolaçabileğini belirti. 
   
   
</TEXT>
</DOC>
