<DOC>
<DOCNO> 194767 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/11/son/sondun30.html </URL>
<DATE> 2003/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Ermenistan IMF'ye şikayet etti "Türkiye sınırını açsın" 
</HEADLINE>
<TEXT>

     Uluslararası Para Fonu IMF İcra Direktörü Horst Köhler, Ermenistan ile olan sınırını açması için Türkiye'ye yaptırım uygulamalarının söz konusu olmadığını söyledi. 
     Ermenistan'ın başkenti Erivan'da, IMF kredileri ve Ermenistan'ın ekonomik durumu hakkında görüşmeler yapan Köhler'in Cumhurbaşkanı Robert Koçaryan başta olmak üzere üst düzey yöneticilerle görüşmelerinde, Ermeni yetkililerin Türkiye sınırının açılması yönündeki taleplerini ağırlıklı olarak dile getirdikleri bildirildi. 
     Köhler, temasları sırasında yaptığı açıklamada, sınırların kapalı olmasına karşı olduğunu, ancak bu tür sorunları, komşu ülkelerin, bölgenin barış ve istikrarı için birlikte çözmeleri gerektiğini kaydetti. Köhler, Ermenistan ile olan sınırını açması için Türkiye'ye yaptırım uygulamalarının söz konusu olmadığını belirtti. 
     
</TEXT>
</DOC>
