<DOC>
<DOCNO> 160216 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/31/son/sonspo22.html </URL>
<DATE> 2003/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
UEFA artık hayal Göztepe 1 - Fenerbahçe 1 
</HEADLINE>
<TEXT>

     Birinci Süper Lig'in son maçında UEFA Kupası biletini almak isteyen Fenerbahçe, ligden düşen Göztepe ile 1-1 berabere kalarak, bu hedefine ulaşamadı. 
     Trabzon'da düşen uçakta ölen İspanyol Barış Gücü askerlerinin anısına yapılan bir dakikalık saygı duruşuyla başlayan karşılaşmanın ilk yarısında Göztepe, kanat akınlarıyla geliştirdiği pozisyonlarda, forvetini topla buluşturmakta güçlük çekti. Zaman zaman etkili olan sarı-kırmızılı ekip, rakibinin defanstaki zaaflarına rağmen, gol pozisyonu üretmekte zorlandı. 
     Fenerbahçe ise rakip ceza alanında Rebrov'un etkili pasları ve hücum gücüne katkısıyla daha üstün görünen taraftı. Ancak forvetteki uyumsuzluk, sarı-lacivertli ekibin daha çok pozisyon üretmesini engelledi. 
     9. dakikada Fenerbahçe atağında Rebrov topu ceza alanındaki Beschastynkh'e aktardı, bu oyuncunun aşırtma vuruşunda kaleciyi de geçen meşin yuvarlağı Tayfun kale çizgisinden çıkardı. 
     14. dakikada Rebrov'un sağdan ortasında Semih altıpas içinde kafayı vurdu, top yandan az farkla auta gitti. 
     16. dakikada Erhan Albayrak'ın Sinan ile girdiği ikili mücadele yerde kaldı. Kazanılan penaltıyı Rebrov ağlarla buluşturdu 1-0 
     22. dakikada hakem Eryılmaz, Göztepeli taraftarların küfürlü protestosu nedeniyle önce 1 nolu anonsu, 25. dakikada da 2 nolu anonsu yaptırdı. 
     28. dakikada Göztepe'nin soldan gelişen atağında Ersin ortaladı, Göksel Yaman'ın kafa vuruşunda meşin yuvarlak direğin yanından auta çıktı. 
     30. dakikada hakem Eryılmaz, tribünlerinden atılan yabancı maddeler nedeniyle 3 nolu anonsu yaptırdı. 
     37. dakikada Göztepe atağında Alp ceza alanı dışından sert vurdu, kaleci Recep, topu kornere çeldi. 
     İlk yarı Fenerbahçe'nin 1-0'lık üstünlüğü ile kapandı. 
     İkinci yarıda Göztepe'nin beraberlik golü geldi. Rebrov'un hatalı kafa basında kalenin önünde topla buluşan Göksel topu ağlara gönderdi. 
     Fenerbahçe maçın geri kalan bölümlerinde taraftarını hayal kırıklığına uğratan bir futbol sergiledi ve maçı kazanmak için çaba bile göstermedi. Böylece son maçta lig altıncılığını da kaybetmiş oldu. 
     
     İKİNCİ YARI 

     Karşılaşmanın ikinci yarısına Göztepe Alp'in yerine Özgür'ü x oyuna alarak başladı. 
     51. dakikada Göztepe atağında Mkhalele ceza alanı içinde topu uygun durumdaki Cem Baki'ye çıkardı, bu oyuncunun vuruşunda kaleci Recep mükemmel bir refleksle mutlak golü önledi. 
     52. dakikada Göztepe'de Göksel Yaman sarı kart gördü. 
     54. dakikada Göztepe beraberliği yakaladı. Mkhalele'nin ceza alanına ortaladığı top, iki Göztepeli oyuncuyla kafaya çıkan Rebrov'dan sekip, Cem Baki'nin önüne düştü. Bu futbolcunun sert şutu filelere gitti 1-1 
     57. dakikada Fenerbahçe'de Beschastynkh'in yerine Ceyhun x oyuna dahil oldu. 
     61. dakikada Fenerbahçe'de Erhan Albayrak yerini Hakan Bayraktar'a x , 63. dakikada da Göztepe'de Mehmet Önür yerini Cüneyt'e x bıraktı. 
     70. dakikada Fenerbahçe atağında Ceyhun'un ceza alanına ortaladığı topa, Rebrov'un yakın mesafeden kafa vuruşu sonuçsuz kaldı. 
     71. dakikada Fenerbahçe'de Rebrov oyundan çıktı, Can Arat x girdi. 
     73. dakikada Fenerbahçe atağında Johnson'un arapasında ceza alanında topla buluşan Ceyhun, bekletmeden sert vurdu, kaleci Bülent topu son anda kornere çeldi. 
     82. dakikada Tayfun'un arapasında topla buluşan Göksel Akıncı kaleciyle karşı karşıya kalmasına karşın pozisyonu değerlendiremedi. Sarı-kırmızılı futbolcu hakeme bu pozisyonda penaltı itirazında bulundu. Göztepeli seyircilerin artan protestosu karşısında hakem Eryılmaz 3 nolu anonsu tekrar yaptırdı. 
     84. dakikada Göztepe'de Göksel Yaman çıktı, Ercan oyuna girdi. 
     87. dakikada Göztepe atağında Göksel Akıncı ile Erman'ın girdiği pozisyonda iki oyuncu da yerde kaldı. Hakem Musa Eryılmaz Erman'ı kırmızı kartla oyun dışında bıraktı. 
     90. dakikada Fenerbahçe atağında ceza alanına giren Hakan Bayraktar Tayfun ile girdiği mücadelede yerde kaldı. Sarı-lacivertlilerin penaltı itirazlarına karşın hakem kararını değiştirmezken, Ceyhun itirazları nedeniyle sarı kart gördü. 
     Karşılaşma 1-1 berabere sona erdi. 
     

Stat Altay Alsancak Hakemler Musa Eryılmaz xx, H.Osman Yavuz xx, Özgür Çetiner xx Göztepe Bülent x, Şenol xx, Sinan x, Tayfun xx, Göksel Akıncı xx, Cem Baki x, Mehmet Önür x, Mkhalele xx, Ersin xx, Alp x, Göksel Yaman xx Fenerbahçe Recep xx, Ali Güneş xx, Ümit xx, Erhan Albayrak xx, Erman xx, Kemal xx, Johnson xx, Cem Karaca x, Rebrov xxx, Semih x, Beschastynkh x Gol Dk. 16 Rebrov penaltıdan Sarı kartlar Dk. 39 Alp Göztepe , Dk. 27 Kemal, Dk. 39 Ümit Fenerbahçe      

     
</TEXT>
</DOC>
