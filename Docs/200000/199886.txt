<DOC>
<DOCNO> 199886 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/05/ekonomi/eko06.html </URL>
<DATE> 2003/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF BDDK ve TMSF bağımsız kalmalı 
</HEADLINE>
<TEXT>

      
   IMF Dış İlişkiler Direktörü Tom Dawson, Türk hükümetinin Bankacılık Yasası ile ilgili amaçlarının IMF tarafından da paylaşıldığını, ancak kullanılacak yöntemin BDDK ve TMSF'nin bağımsız niteliklerine zarar vermemesi gerektiğini söyledi. Dawson, Washington'daki IMF merkezinde düzenlediği basın toplantısında, "Biz, hükümetin Bankacılık Yasası ile Fon'a devredilen bankalardan tahsilatın hızlandırılması hedefini paylaşıyoruz. Genelde bunun en iyi ne şekilde yapılabileceğini de hükümet kararlaştırır. Ancak şu nokta önemli. Kullanılacak yöntemin BDDK ve TMSF'nin bağımsızlıklarına zarar vermemesi gerekiyor" dedi. 
   Türkiye'nin programının 6. gözden geçirme dönemini sonlandıracak olan IMF İcra Direktörleri Kurulu toplantısının bu ay içinde yapılmasının mümkün olduğunu, ancak bunun Vergi Reformu, Kamu Mali Yönetimi Yasası ve Bankacılık Yasası gibi bazı düzenlemelerin tamamlanmasına bağlı olduğunu belirtti. 
   
   
</TEXT>
</DOC>
