<DOC>
<DOCNO> 193983 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/07/son/sondun27.html </URL>
<DATE> 2003/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Meetup.com sitesi sanal buluşmaları gerçeğe dönüştürüyor 
</HEADLINE>
<TEXT>

     New York'ta bir girişimcinin kurduğu internet sitesi, arkadaşlığı sohbet odalarından gerçek yaşama taşıyor. 
     İlgi alanları aynı olan insanların dışarıda toplanmak için haberleştikleri meetup.com sitesinin fikir babası Scott Heiferman, bu siteyi, 2 yıl önce gittiği ''Yüzüklerin Efendisi'' filmini izlemeye gelen yabancı kalabalığın kendisinde verdiği topluluk hissinden ilham alarak kurduğunu söyledi. 
     Şirkette çalışanların verdiği bilgiye göre, sitede 2 bin 350'den fazla konu başlığı, 774 binden fazla kayıtlı üye bulunuyor. Toplantılar, 45 ülkenin 604 şehrinde yapılıyor. 
     Heiferman, bu işe 2002 Haziranında 1,25 milyon dolarla başladıklarını, ancak şu an şirketin 16 çalışanının maddi anlamda ''köşeyi döndüğünü''söyledi. Siteye girdiklerinde önce bir konu seçen ziyaretçiler, yakınlarda toplantı olup olmadığını görmek için bilgisayara posta kodlarını giriyor. 
     Ziyaretçilerin, bu toplantıların yeri ve saatini öğrenmek için siteye kayıt yaptırması gerekiyor. Bir toplantının olması için, en az 5 kişinin siteye giriş yapması gerekiyor. 
     Siyasi adayları destekleyenlerin de ilgi odağı haline gelen internet sitesi, Masonlardan hokey tutkunlarına, Elvis Presley hayranlarından hayvan severlere kadar geniş bir insan topluluğunun yüz yüze görüşerek dostluklar kurmasına aracılık ediyor. 
     
</TEXT>
</DOC>
