<DOC>
<DOCNO> 152718 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/27/siyaset/siy08.html </URL>
<DATE> 2003/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
'Ezberciliği bitireceğiz' 
</HEADLINE>
<TEXT>

Eğitim sisteminin yenileneceğini belirten Milli Eğitim Bakanı Hüseyin Çelik, "İnşacı bir eğitim gelecek" dedi 
     BURCUM DEVREZ İstanbul 

     Milli Eğitim Bakanı Hüseyin Çelik, 2004 - 2005 öğretim yılından itibaren yeni ders kitapları, yeni öğretim metodu ve yeni bir müfredatın uygulamaya geçeceğini söyledi. Çelik, Beyoğlu'ndaki Akbank Kültür Sanat Merkezi'ni ziyaret etti. Kendisine eşlik eden işadamı Sakıp Sabancı ile merkezi gezen Çelik, Miriam Dinç'ten bilgi aldı. 
     Gazetecilerin sorularını da yanıtlayan Çelik, bakanlığın yeni ders kitapları hazırlayacağını vurgulayarak, "Yeni kitaplarda ezberci öğretim yöntemi terk edilecek ve inşacı bir öğretim yöntemi getirilecek. Yani analiz, sentez, kavrama ve muhakeme denen bir öğretim yöntemi getirilecek" dedi. 
     "Bedava kitap dağıtımı bu yıl yapılacak mı " sorusu üzerine Çelik, "Bu yıl da yapabiliriz. Ama bu yılki sorun şu bunun için gerekli olan para bloke edildi ve kitaplarda kargaşa yaşanıyor. Bir dersin yüzlerce çeşit kitabı var. Bunlardan hangisini satın alacağız " yanıtını verdi. 
     


SİYASET 


















</TEXT>
</DOC>
