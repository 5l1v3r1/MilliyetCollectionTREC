<DOC>
<DOCNO> 189455 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/18/spor/yaksoy.html </URL>
<DATE> 2003/10/18/ </DATE>
<TIME>  </TIME>
<AUTHOR> Fevzi AKSOY  </AUTHOR>
<HEADLINE>
Matematik 
</HEADLINE>
<TEXT>

   
   Bize neler oluyor bilinmez. Politikada, sporda, hatta kültürde. Bir türlü bölündüğünde aynı değerlerin ortaya çıktığı bir mantığa ve matematiğe sahip değiliz. Sonuçta birden bire ortaya çıkan rakamlar hep çarpık. 
   Evet bize bir şeyler oluyor. Tribünlerle az mı uğraştık Aman yapmayın, etmeyin, üzmeyin demedik mi Elinize, dilinize hakim olun demedik mi Ve başarılı da olmadık mı Olduk. Sonra... Sonrası yine kırık negatif rakamlar. Çünkü bu sefer saha içine hakim olamadık. Ve maalesef yine dış dünyada bir çuval incir berbat oldu. Daha doğrusu heba oldu. Dedik ya, bizim sosyopsikolojik matematiğimiz anlaşılan biraz zayıf. Görülüyor ki, önümüzdeki imtihanlara biraz daha fazla çalışmamız gerekecek. Sınıfta kalmış öğretmenlere duyurulur. 
   
   
</TEXT>
</DOC>
