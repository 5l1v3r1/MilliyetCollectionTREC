<DOC>
<DOCNO> 181055 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/08/son/soneko37.html </URL>
<DATE> 2003/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kerkük-Yumurtalık petrol boru en az beş hafta daha kapalı 
</HEADLINE>
<TEXT>

     Kerkük-Yumurtalık petrol boru hattından en az beş hafta süreyle daha petrol ihraç edilemeyeceği açıklandı. 
     Amerikan Dördüncü Piyade Tümeni İstihkam Bölüğü Komutanı Albay Robert Nicholson, bu petrol boru hattına saldırıların geçen üç haftada arttığını, en son yangının geçen hafta başladığını ve ihracat hattının bir kısmı dahil, dört boru hattına zarar verdiğini anlattı. 
     Albay Nicholson, herşey yolunda giderse ve yeni olaylar olmazsa ihracatın tamirattan üç hafta sonra ve iki haftalık da test süresinden sonra başlayacağını duyurdu. 
     Nicholson, Kerkük'teki petrol yataklarındaki halen günde 500 bin varil olan günlük ham petrol üretiminin savaş öncesindeki kapasitesi olan 800 bin varile yıl sonunda çıkabileceğini kaydetti. 
     
</TEXT>
</DOC>
