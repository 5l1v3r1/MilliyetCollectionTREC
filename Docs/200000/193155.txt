<DOC>
<DOCNO> 193155 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/04/magazin/amag.html </URL>
<DATE> 2003/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
'Şansa Dansa'ya 100 bin telefon 
</HEADLINE>
<TEXT>

   Mehmet Ali Erbil'in sunduğu Kanal D'nin son bombası 'Şansa Dansa'ya ilgi müthiş 
      MAGAZİN SERVİSİ 
   
   Mehmet Ali Erbil'in sunuculuğunu üstlendiği Kanal D'nin yeni yarışma programı 'Şansa Dansa'ya ilgi, çığ gibi büyüyor. 
   Yıllardır televizyon seyircilerini iftar sonrası eğlenceye alıştırdığını söyleyen Erbil, "Seyirciler yeni yarışmayı çözdü. Canlı yayında verdiğimiz numarayı aynı anda 100 bin kişinin aradığı oluyor" dedi. 807 00 00 numaralı Turkcell hattına canlı yayın sırasında, aynı anda 100 bin arama yapıldığını, sistemin 20 bin kişiye cevap verebildiğini belirten Erbil, "SMS'ten de bir o kadar mesaj geliyor" diye konuştu. 
   
   'Ödül o kadar bol ki...' 
   Sunduğu 'Şansa Dansa'nın reytinglerinin sürekli arttığını belirten Erbil, şunları söyledi 
   "Uzun süredir canlı yarışma programı sunmuyordum. O yüzden seyircilerde bir beklenti vardı. Eskiden sunduğum 'Çarkıfelek' seyircilerin tek eğlencesiydi, şimdi onun yerini 'Şansa Dansa' aldı. 'Şansa Dansa'nın bu kadar ilgi görmesinde bol ödül dağıtmamızın da payı var." 
   
   
   
   
</TEXT>
</DOC>
