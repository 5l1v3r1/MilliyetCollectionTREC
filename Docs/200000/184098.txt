<DOC>
<DOCNO> 184098 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/23/son/soneko10.html </URL>
<DATE> 2003/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Wolfensohn, zengin ülkelerin bencilliğini kınadı 
</HEADLINE>
<TEXT>

     Dünya Bankası Başkanı James Wolfensohn, yoksullara yardım yerine, askeri harcamalar ve kendi çiftçilerine verilen sübvansiyonlar için yüz milyarlarca dolar sarf eden zengin ülkeleri kınadı. 
     Wolfensohn, Dubai'de Dünya Bankası'nın Uluslararası Para Fonu IMF ile yıllık ortak toplantısının resmi açılışında, 184 ülkeden gelen temsilcilere hitaben yaptığı konuşmada ''dengesiz bir dünyada yaşandığını'' söyledi. 
     Wolfensohn, Dünya Ticaret Örgütü'nün DTÖ Cancun toplantısında uğranılan başarısızlığın, dengeli bir gelecek yaratmak için aşılması gereken görüş ayrılıklarının derinliğini gösterdiğini belirtti. 
     Dünya Bankası Başkanı, her yıl tarımsal sübvansiyonlara 300 milyar, askeri harcamalara da 600 milyar doların üzerinde bir rakam ayıran gelişmiş ülkelerin, yoksul ülkelere kalkınma yardımı için yılda sadece 56 milyar dolar ayırmasının, dünyadaki dengesizliklerin giderilmesinde yardımcı olmayacağına da işaret etti. 
     
</TEXT>
</DOC>
