<DOC>
<DOCNO> 195662 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/15/spor/yaksoy.html </URL>
<DATE> 2003/11/15/ </DATE>
<TIME>  </TIME>
<AUTHOR> Fevzi AKSOY  </AUTHOR>
<HEADLINE>
Yaşayan görecek 
</HEADLINE>
<TEXT>

   
   Bazı problemler vardır ki, değil matematiksel mantıkla bile çözülemez. Çözeriz derseniz, ardından oturup çözümde ne kadar haklı veya haksız olduğunuzu düşünüp durursunuz. Eğer çözümü Büyük İskender'in Gordon düğümünü bir kılıç darbesi ile açması gibi yaparsanız, problemlerin arkası bitmez. Hele hele hırçınlıkla hiç. 
   Şimdi küpte keskin sirke var. Küpe ne kadar zarar verecek Allah bilir. Hele kılıç da kılıfından çıktı bir kere. Dönüşü yok. Asrın hatası yüzünden Fenerbahçe maçının tekrarından bahsediyoruz. Maçın tekrarı için Lucescu "kötü örnek" diyerek alınan kararın yanlış olduğunu söylemeye getiriyor. Hırçın olanlar ise haklılıklarını sevinç içinde kutluyorlar. Sosyal problemlerin çözümünde verilen kararların doğru olup olmadığına zaman karar verir. Gelecekte şu oldu bu oldu diyerek maçların tekrarı için feryatlar ve itirazlar yükselirse ne olur, ne olacak Eh zaman gösterecek dedik ya, onu da yaşayan görecek. 
   
   
</TEXT>
</DOC>
