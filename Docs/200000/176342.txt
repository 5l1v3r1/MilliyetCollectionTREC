<DOC>
<DOCNO> 176342 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/17/son/sontur19.html </URL>
<DATE> 2003/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Yediği çekirdek ölümüne neden oldu... 
</HEADLINE>
<TEXT>

     Bursa'nın merkez Osmangazi İlçesi'nde, boğazına takılan çekirdeğin verdiği rahatsızlığı öksürük şurubuyla gidermek isteyen genç kız, kısa süre sonra fenalaşarak yaşamını yitirdi. 
     Alınan bilgiye göre, Çirişhane Mahallesi Cihan Sokak'ta bir akrabasının düğün törenine katılan Esin Engin 17 , yediği çekirdeklerden birinin boğazın takılması sonucu oluşan rahatsızlığı, teyzesinin evine giderek öksürük şurubuyla geçirmek istedi. 
     Öksürük şurubunu içtikten kısa süre sonra rahatsızlığı iyice artan ve fenalaşan genç kız, yakınları tarafından kaldırıldığı Özel Sevgi Polikliniği'nde ilk muayenenin ardından, Bursa Devlet Hastanesi'ne sevk edildi. Ancak, burada yapılan tüm müdahalelere karşın boğazına çekirdek tanesi kaçmasıyla başlayan rahatsızlık, genç kızın ölümüyle sonuçlandı. 
     Esin Engin'in ölümüyle ilgili Cumhuriyet Savcılığı tarafından soruşturma başlatıldığı bildirildi. 
     
</TEXT>
</DOC>
