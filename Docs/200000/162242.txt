<DOC>
<DOCNO> 162242 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/10/son/soneko08.html </URL>
<DATE> 2003/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Bankası'ndan özel sektöre uzun vadeli kredi imkanı... 
</HEADLINE>
<TEXT>

     Dünya Bankası ile yürütülen Ülke Yardım Stratejisi CAS görüşmelerinin ardından özel sektöre 3 yıl içinde, uzun vadeli ve düşük faizli yaklaşık 1 milyar dolarlık kredi kullandırılmasının önü açıldı. 
     2004-2006 yıllarını kapsayan CAS görüşmeleri kapsamında Dünya Bankası'ndan sağlanan 4.5 milyar dolarlık kredinin 1 milyar dolarlık bölümü, köprü kredi şeklinde, Hazine garantisi ile özel sektöre kredi olarak kullandırılacak. 
     Bunun 2.2 milyar dolarının program kredilerine ayrılması, 1.3 milyar dolarının da kamu proje kredisi olarak kullanılması öngörülüyor. 
     
     KREDİYİ KİMLER KULLANACAK 
     Özel sektör için sağlanan 1 milyar dolarlık kredi, ihracat yapan firmalar, küçük ve orta boy işletmeler KOBİ ve yerel yönetimlerin desteklenmesi ile yenilenebilir enerji ve bazı özel konutların depreme hazır hale getirilmesinde kullandırılacak. 
     3 yıllık sürede, ihracatçılar için 1 milyar dolarlık kredinin 300 milyon dolarının kullanılması hdeflenirken, bunun 2004 yılından itibaren verilebileceği belirtiliyor. 
     KOBİ'ler için ise bu kapsamda yaklaşık 100 milyon dolarlık kredi düşünülürken, Avrupa Yatırım Bankası'ndan AYB sağlanacak yaklaşık 200 milyon dolarlık kaynakla birlikte KOBİ'lerin de ihracatçılarla eşit seviyede kredi kullanabileceği belirtiliyor. Ancak KOBİ'ler için öncelikle AYB'den gelecek kredinin kullanımı öngörülüyor. 
     
     KREDİNİN VADESİ VE FAİZİ 
     Hazine, Dünya Bankası'ndan krediyi libor yüzde 1.25 0.5 ile alırken, bu maliyetin üzerine banka masrafları eklenerek özel sektör kredisinin maliyeti belirlenecek. 
     4 yılı ödemesiz toplam 12 yıl vadeli olarak kullanılacak Dünya Bankası kredisinin, özel sektöre kullandırılacak kısmının vadesi de 9-10 yıla kadar uzayabilecek. 
     Kredinin, ihracatçılara Eximbank, yenilenebilir enerji alanında ve KOBİ'lere ise Türkiye Sınai Kalkınma Bankası veya Türkiye Kalkınma Bankası aracılığıyla kullandırılabileceği belirtiliyor. 
     Hazine'nin hazırlıkları sürerken, 4.5 milyar dolarlık kredi Dünya Bankası Boardı'na Yönetim Kurulu girmesinin ardından kesinleşecek. 
     
</TEXT>
</DOC>
