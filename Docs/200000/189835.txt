<DOC>
<DOCNO> 189835 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/20/son/sondun14.html </URL>
<DATE> 2003/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail'den Gazze'ye 2 hava saldırısı 2 ölü, 17 yaralı 
</HEADLINE>
<TEXT>

     İsrail savaş uçakları ve helikopterlerinin, Gazze'de bugün ikinci kez füze saldırısında bulunduğu ve 2 kişinin öldüğü bildirildi. 
     Filistinli hastane kaynakları, saldırıda 2 kişinin öldüğünü, 5 kişinin yaralandığını açıkladı. 
     Görgü tanıkları ise İsrail askeri helikopterinin, bir aracı hedef aldığını iddia etti. 
     
     İLK SALDIRIDA 12 KİŞİ YARALANDI 

     İsrail'in F-16 savaş uçaklarıyla düzenlediği roket saldırısında, Gazze Şeridi'nde İslami Cihad liderlerinden Abdullah Şami'nin evini hedef alındığı açıklanırken, 12 kişinin yaralandığı bildirildi. 
     Filistinli sağlık yetkilileri, saldırıda şarapnel parçalarıyla yaralanan 12 kişiden 4'ünün çocuk, 4'ünün kadın olduğunu kaydetti. 
     İsrail ordusu, İslami Cihad liderlerinden Abdullah Şami'yi hedef almadığını, yan taraftaki Hamas'a ait olan ve Kassam roketleriyle diğer silahların üretiminde kullanılan bir mekanı imha ettiğini açıklamıştı. 
     İslami Cihad kaynakları ise yaralılar arasında Şami'nin olmadığını duyururken, hava saldırısı esnasında Şami'nin evde olup olmadığı konusunda bilgi vermedi. 
     Bu arada, hava saldırısına tepki gösteren İslami Cihad yetkilisi Halid El Betiş, bunun yalnızca ''cihadın ve direnişin devamı yönündeki Filistin kararlılığını artıracağını'' söyledi. 
     El Betiş, ABD'yi de suçlayarak, Washington'un İsrail politikalarına sınırsızca desteklediğini ve bunu sürdürdüğü için İsrail ile eşit sorumluluğa sahip olduğunu kaydetti. 
     
     İSRAİL HEDEF SİLAH FABRİKASIYDI 

     İsrail ordusu, Gazze kentindeki hava saldırısında, İslami Cihad liderlerinden Abdullah Sami'nin evinin değil, bölgedeki bir silah fabrikasının hedef alındığını açıkladı. 
     Ordu sözcüsü, İsrail savaş uçağının, Hamas'ın Kassam roketleri ve diğer silahların üretildiği fabrikaya roket fırlattığını söyledi. Sözcü, Sami'nin evinin, silah fabrikasının yanında olduğunu kaydetti. 
     İsrail F-16 uçağı, bu sabah Gazze kentindeki bir hedefe roket saldırısı düzenlemiş ve Filistinli kaynaklar, saldırıda İslami Cihad liderlerinden Sami'nin evinin hedef alındığını söylemişlerdi. 
     İslami Cihad kaynakları, Sami'nin saldırıdan yara almadan kurtulduğunu belirtirken, Fransız Haber Ajansı AFP , saldırıda 6 kişinin yaralandığını duyurmuştu. 
     
</TEXT>
</DOC>
