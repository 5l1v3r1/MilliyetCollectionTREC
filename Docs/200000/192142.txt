<DOC>
<DOCNO> 192142 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/30/tv/ekran.html </URL>
<DATE> 2003/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Saat 22.00... TV'de ciddi işler var 
</HEADLINE>
<TEXT>

   Eğlenceler ve diziler vaktini tamamlıyor. Belgeseller ve haber programlar başlıyor 
      
   Antakya Ezan, Çan, Hazzan 
   TRT'nin son dönemdeki en flaş belgeseli "Antakya Ezan, Çan, Hazzan" bu akşam ilk bölümü ile karşınızda. Kendisi de Antakyalı olan yönetmen Kerime Senyücel imzalı belgesel 23 asırlık uzun ve soylu bir geçmişe sahip çok tanrılı Musevi, Hıristiyan ve Müslüman toplumların kültürleriyle yoğrulmuş, zengin bir miras ile yaşayan bir zamanlar "Doğunun Kraliçesi" olmuş bir kenti anlatıyor Antakya. 
   TRT 2 23.05 
   
   "32. Gün"de 80 yıla 8 tanık 
   "32. Gün" Cumhuriyetin 80 yılına tanıklık etmiş sekiz portreyi ekrana getiriyor Türkiye'nin ilk sanat tarihçisi Nazan İpşiroğlu, cumhuriyetin ilk mühendis-lerinden Nazmi Gezer, bir 29 Ekim günü dünyaya gelen Müjdat Gezen, adı "İkinci Cumhuriyetçiler" ile çokça anılan Mehmet Altan, 78 kuşağından mimar Mehmet Bilmiş, çocukluğundan bugüne değişen Cumhuriyet bayramlarını anlatacak olan Ece Temelkuran, 1983 doğumlu Yıldız Asyalı ve Ekonomi Bakanı'na mektup yazan 93'lü Başak Şahan. 
   CNN TÜRK 23.05 
   
   Orhan Bey, neredesiniz 
   "Arena"da yeni bir bölüm başlıyor "Unutma unutturma"... Açılış Orhan Aslıtürk ile yapılıyor. 1.7 milyar dolarlık hayali ihracata imza atan Aslıtürk halen nerede ve nasıl yaşıyor İkinci dosya çarşı-pazarda gezen ölümcül sağlık tehlikesi... 
   KANAL D 22.50 
   
   Bir Gecekondu Kadını 
   FransIz TV5 kanalında bizden bir yazarın öyküsü var... Ama o "çok satan"lardan değil Kocası ve çocuklarından gizli yazdığı yazıları ve 1994'te çıkardığı kitapla birden ünlü olan Nalan Tükeli... Diğer yazarlardan farkı, fakirliğinin bitmemiş olması... Belgesel için Nalan Tükeli ve ailesi, yaşamlarını adeta kameraya teslim etmişler. Metinler, Tükeli'nin günlüklerinden. "Bir Gecekondu Kadını" belgeseli bu kanalı alabilenler kablo ve Digiturk herkese öneririz. 
   TV5 22.00 
   
   
   Sabrın sonu selamet    Şevket Çoruh'la Başak Köklükaya'yı bir araya getiren "Sultan Makamı"nda Sultan'la Asiye, nihayet Bahtiyar'dan izin alıp baş başa konuşurlar. İki gencin evliliği önünde artık engel yoktur. 
   KANAL D 21.20 
   
   

   Oktay kaçıyor    Zara'nın başrolü üstlendiği "Gelin"de Hazal'la Zeynep, son anda kurtarılırlar. Hazal'ın Zühre'ye götürüldüğünü öğrenen Oktay, hapisten kaçar ve onu kurtarır. 
   KANAL D 19.50 
   
   
</TEXT>
</DOC>
