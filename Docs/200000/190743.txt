<DOC>
<DOCNO> 190743 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/23/son/soneko41.html </URL>
<DATE> 2003/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Bankaların verdiği tüketici kredileri 214 trilyon lira arttı 
</HEADLINE>
<TEXT>

     Mevduat bankalarının verdiği tüketici kredilerinin toplamı, bir haftada yaklaşık 214 trilyon lira artarak, 10 Ekim itibariyle 5 katrilyon 828.2 trilyon liraya çıktı. 
     Söz konusu kredilerin 5 katrilyon 828 trilyon lirası TL, 171 milyar lirası yabancı para kredilerinden oluştu. 
     Tüketici kredilerinin toplamı, 3 Ekim'de 5 katrilyon 614.2 trilyon lira düzeyindeydi. 
     Mevduat bankalarından TL cinsinden kullanılan kredilerin dağılımına bakıldığında, 686.5 trilyon lirası konut, 2 katrilyon 367.6 trilyon lirası otomobil ve 2 katrilyon 773.9 trilyon lirası da diğer kalemlerden oluşuyor. 
     Tüketici kredilerinin banka gruplarına göre dağılımına bakıldığında ise 10 Ekim itibariyle TL cinsinden kredilerin 1 katrilyon 477.3 trilyon lirası kamu bankalarından, 4 katrilyon 134.5 trilyon lirası özel bankalardan, 216.2 trilyon lirası da yabancı bankalardan alındı. 
     
     KREDİ KARTLARI 
     Mevduat bankaları tarafından sağlanan kredi kartlarının kullanım tutarı ise bir haftada 105.2 trilyon lira azaldı. 
     Bankaların kullandırdığı kredi kartlarının tutarı 3 Ekim'de 6 katrilyon 114.1 trilyon lira iken, 10 Ekim'de 6 katrilyon 8.8 trilyon liraya indi. 
     Aynı dönemde TL cinsinden kullandırılan kredi kartlarının 597.1 trilyon lirası kamu bankalarına, 4 katrilyon 876.2 trilyon lirası özel bankalara ve 497.9 trilyon lirası da yabancı bankalara ait bulunuyor. 
     Yabancı para cinsinden kullandırılan kredi kartlarının değeri, 10 Ekim itibariyle 2 trilyon 793 milyar lira azalarak 40 trilyon 347 milyar liradan, 37 trilyon 554 milyar liraya geriledi. 
     Döviz cinsinden kullandırılan kredi kartlarının 1.8 trilyon lirası kamu bankalarına, 32.7 trilyon lirası özel bankalara, 2.9 trilyon lirası da yabancı bankalara ait bulunuyor. 
     
     TASFİYE OLACAKLAR... 
     Tasfiye olunacak tüketici kredileri ve kredi kartlarının tutarı, bir haftada yaklaşık 7.5 trilyon lira azaldı. 
     3 Ekim itibariyle 396.8 trilyon lira olan tasfiye olunacak tüketici kredileri ve kredi kartlarının tutarı, 10 Ekim'de 389.3 trilyon lira oldu. 
     Söz konusu tutarın 96.6 trilyon lirası tasfiye olunacak tüketici kredileri, 292.6 trilyon lirası da tasfiye olunacak kredi kartları alacaklarından oluşuyor. 
     
</TEXT>
</DOC>
