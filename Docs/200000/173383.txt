<DOC>
<DOCNO> 173383 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/04/guncel/agun.html </URL>
<DATE> 2003/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Memlekete gelmek kolay, girmek zor 
</HEADLINE>
<TEXT>

   Yunanistan'dan ellerini kollarını sallayarak geçen izinciler, İpsala'da gümrük işlemi için 10 - 15 saat beklemek zorunda kalınca, "Her sene aynı işkence" diye isyan etti 
      RECAİ AKSU İpsala 

   
   Hafta sonu, yıllık tatillerini Türkiye'de geçirmek için Almanya, Fransa ve Avusturya'dan yola çıkan gurbetçiler, otobanlarda ve gümrük kapılarında izdihama neden oldu. Bulgaristan'daki soygun ve rüşvet olayları nedeniyle Yunanistan güzerg hını tercih eden izinciler, Yunanistan gümrüğünde hiçbir zorlukla karşılaşmadı. Yunan görevliler, kontrole bile gerek duymadan geçişlere izin verdi. Ancak gurbetçiler İpsala'da büyük şok yaşadı. Akın nedeniyle 15 kilometrelik kuyruk oluşunca, gümrük kapısında 10 - 15 saat beklemek zorunda kalanlar sefilleri oynadı. 
   
   DOLUYA YAKALANDIK 
   Gümrükte gerekli eleman takviyesinin yapılmadığını gören vatandaşlar, "Yunan görevliler bizi güleryüzle karşıladı. Hiçbir işlem yapmadılar. İpsala'da ise bir işlem için saatlerce bekletiyorlar. Sırbistan'da çektiğimiz yetmiyormuş gibi, kendi vatanımızda rezil oluyoruz. Yağmurdan kaçarken doluya yakalandık" diyerek isyan etti. Gurbetçiler yetkilileri şu sözlerle eleştirdi 
   Arzu ve Mehmet Halitoğlu Almanya, Avusturya, Slovenya, Hırvatistan, Makedonya ve Yunanistan üzerinden İpsala'ya geldik. Yollarda Türk olarak hiç değerimiz yok. Her önüne gelen çorba parası diye rüşvet istiyor. Yetkililerimiz bü ülkelerle görüşüp bizim için tedbir alamaz mı Memlekette çektiğimiz çile de cabası. 
   Enver Yıldız Küçük çocuklarımız var. Nedir bu yaşadığımız rezillik Bizim pasaportları yollarda ciddiye alan yok. Yetkililer nerede İpsala ise rezalet. Yunanlı geç komşu diyor, bizimkiler suratımıza bile bakmıyor. 
   Abdullah Eroğlu Eşim ve çocuklarımla birlikte Bulgaristan'daki sorunları yaşamamak için yolu 200 kilometre daha uzatarak İpsala'ya geldik. Sırbistan'a girişte problem yaşadık, ite kaka iş yapıyorlar. Pasaportlarımızı yüzümüze atarak veriyorlar. Şimdi de kendi memletimizde saatlerce kuyrukta bekliyoruz. Güya bu gümrük kapısının kapasitesi artırılmıştı. Hani nerede 
   
   ÇOCUKLARA YAZIK 
   Mehmet Öztürk Yakınlarımıza bir an evvel kavuşmak için can atıyoruz. Biz memlekete döviz getiriyoruz, memleketimiz kalkınsın istiyoruz. Böyle kuyruklarla mı memleket kalkınacak Yetkililer kafalarını ellerinin arasına alıp biraz düşünsünler. Bu kadar mı değerimiz yok 
   Hüseyin Çınar Çoluk çocuk İpsala'da gece yarılarında rezil oluyoruz. Birkaç memur takviyesi yapılamaz mı Böyle mi Avrupa Birliği'ne gireceğiz 
   Mustafa Üste Kucaklarımızda çocuklar var, sabahlara kadar kuyrukta insan bekletilir mi Biz kendi sınır kapımızda ne zaman sorunsuz gireceğiz 
   
   Kornalarla protesto ettiler    Pasaport kontrollerinin ve gümrükteki triptik işlemlerinin uzun sürmesi nedeniyle sinir harbi yaşayan vatandaşlar, otomobillerinin kornalarını çalarak protesto gösterisi yaptı. 
   
   
</TEXT>
</DOC>
