<DOC>
<DOCNO> 152910 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/28/spor/spo15.html </URL>
<DATE> 2003/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

Şampiyon Cim-Bom      35. Cijmeet Lüksemburg Yüzme Şampiyonası'nda Galatasaray takım halinde şampiyon oldu. 16 ülkeden 51 kulübün yarıştığı müsabakalarda Sarı - Kırmızılılar, 18 birincilik, 14 ikincilik ve 11 üçüncülük alıp, zirveye ulaşırken, Cim - Bom'u Fenerbahçe takip etti. Üçüncülüğü ise Almanya'nın Rhinhessen takımı aldı. 
     
İzmir B. Belediye Avrupa ikincisi      TÜRKİYE Ligi'nde üstüste 70 maçtır yenilmeyen İzmir Büyükşehir Belediyesi Tekerlekli Sandalye Basketbol Takımı, Andre Wergauwen Kupası'nda Avrupa ikincisi oldu. İspanya'daki şampiyonluk maçında temsilcimiz, İtalyan Tores karşısında son dakikaya kadar üstünlüğünü sürdürdü. Son iki hücumdan eli boş dönen İzmir ekibi, karşılaşmayı da 58-56 kaybedip ikinci oldu. 
     
Zepak zirveye çıktı      BALIKESİR'İN Ayvalık ilçesinde yapılan Türkiye Maraton Şampiyonası'nda erkeklerde Yusuf Zepak, 2.21.58'lik derecesiyle birinci oldu. Bayanlarda ise iki rakibinin koşu sırasında yarışmadan çekilmesiyle İstanbul Bölgesi'nden Bakiye Buran, 3.04.45'lik derecesiyle tek başına finişi geçti. 
     
Tyson gelecek      DÜNYA Ağır Sıklet Boks eski Şampiyonu Mike Tyson, 8-13 Temmuz tarihleri arasında Antalya'da yapılacak "Kick Box Dünya Şampiyonluğu Unvan Maçı"nı izlemek için Türkiye'ye gelecek. Antalya'ya menajeri Mark Huseby'i inceleme için gönderen Tyson'un Türkiye'ye gelmek özel jet ve 5 yıldızlı bir otelin kral dairesinde kalmayı istediği belirtildi. ABD'li boksörün ahçısını bile yanında getireceği öğrenildi. 
     
Yaşlı kurt Andre Agassi      AMERİKALI raket Andre Agassi, dünya klasmanınındaki en yaşlı bir numara unvanını kazandı. Houston'daki US ATP Turnuvası'nda Avusturyalı Melzer'i 6 - 4, 6 - 1 yenerek bu sezon 23 maçta 22. galibiyetine ulaşan 32 yaşındaki Agassi, klasmanda yerini de garantileyerek zirvedeki en yaşlı raket oldu. Agassi 1997'te aynı klasmanda 141. sıraya kadar gerilemişti. 
     
Milli Takım toplanıyor      ÇEK Cumhuriyeti ile çarşamba günü özel bir maç yapacak olan A Milli Futbol Takımı'nın aday kadrosu bugün Polat Otel'de kampa girecek. Teknik Direktör Şenol Güneş saat 12.00'de düzenleyeceği basın toplantısında soruları yanıtlayacak. Ay - Yıldızlı ekip, yarın sabah ise Prag'a gidecek. Bu arada Çek Cumhuriyeti ile Sakarya'da karşılaşacak olan Ümit Milli Takım aday kadrosu ise dün Holiday İnn'de toplandı. 
     
Daum şampiyon      AVUSTURYA Ligi'nde Beşiktaş'ın eski teknik direktörü Christoph Daum'un çalıştırdığı Austria Wien şampiyonluğunu resmen ilan etti. Takipçisi Graz AK'yi dün rakip sahada 2 - 1 yenen A.Wien, aradaki farkı 21'e çıkararak bitime 5 hafta kala şampiyonluğunu ilan etti. 
     
     
     


SPOR 

































</TEXT>
</DOC>
