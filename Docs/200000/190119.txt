<DOC>
<DOCNO> 190119 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/21/son/sondun31.html </URL>
<DATE> 2003/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
İran uranyum zenginleştirme programını askıya aldı 
</HEADLINE>
<TEXT>

     İran'ın Almanya, Fransa ve İngiltere dışişleri bakanlarıyla yapılan görüşmede, uranyum zenginleştirme programını askıya almayı kabul ettiği bildirildi. 
     Adının açıklanmasını istemeyen İranlı bir yetkili, Tahran yönetiminin nükleer tesislerinde BM'nin daha sıkı denetim yapmasına izin veren anlaşmayı da imzalayacağını söyledi. 
     İranlı yetkili, ''Uranyum zenginleştirilmesinin askıya alınmasını ve sıkı denetimlerle ilgili protokolü imzalamayı kabul ettik'' dedi. 
     Avrupalı bir diplomat da Reuters'e yaptığı açıklamada, İran'ın uranyum zenginleştirme ve yeniden işleme programını durdurmayı kabul ettiğini söyledi. 
     Fransa Dışişleri Bakanı Dominique De Villepin, İngiltere Dışişleri Bakanı Jack Straw ve Almanya Dışişleri Bakanı Joschka Fischer Tahran'da temaslarda bulunuyorlar. 
     
</TEXT>
</DOC>
