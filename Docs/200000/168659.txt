<DOC>
<DOCNO> 168659 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/11/spor/spo07.html </URL>
<DATE> 2003/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
BELEDİYE NEREDE 
</HEADLINE>
<TEXT>

TBMM KİT komisyonunda, HDK'nın hesapları incelenirken, 62 trilyon borcu olan İstanbul Belediyesi eleştiri aldı 
     240 milyon dolar 
     OLİMPİYAT Oyunları Hazırlık ve Düzenleme Komitesi'nin 1998 - 2001 dönemi hesap ve işlemlerinin görüşüldüğü TBMM KİT komisyonunda İstanbul Büyükşehir Belediyesi'ne sert eleştiriler yapıldı. Komisyonda, 11 yılda 240 milyon dolar harcama yapıldığı, bu paranın yüzde 88'lik bölümünün tesise kullanıldığı belirtildi. Başbakan Yardımcısı M.Ali Şahin en önemli sorunun Atatürk Olimpiyat Parkı'nın ulaşım ve alt yapısındaki eksikler olduğunu söyledi. 
     
     Gürtuna'ya mesaj 
     KOMİSYONDA en sert eleştirileri ise HDK'ya yaklaşık 65 trilyon lira borcu olan İstanbul Büyükşehir Belediyesi aldı. Yasa gereği HDK'ya aktarılması gereken payın düzenli olarak ödenmemesinin sıkıntı yarattığını belirten komisyon üyeleri, Belediye Başkanı Ali Müfit Gürtuna'nın oturuma katılmamasını da eleştirdiler. Üyeler "Öncelikle Büyükşehir Belediyesi bu organizasyonu yapacağına inanmalı. Ancak biz bu inancı görmüyoruz" yorumunda bulundu. 
     

</TEXT>
</DOC>
