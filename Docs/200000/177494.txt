<DOC>
<DOCNO> 177494 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/22/son/sontur03.html </URL>
<DATE> 2003/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Bulgaristan'dan günübirlik fuhuşa geliyor... 
</HEADLINE>
<TEXT>

     Serhan BÜLBÜL EDİRNE, DHA 
     

BULGARİSTAN'dan günübirlik Edirne'ye gelerek para karşılığı fuhuş yapan bir kadın ile satıcısı polis tarafından suçüstü yakalandı. 
     Edirne Emniyet Müdürlüğü Ayayiş Şube Müdürlüğü ekipleri, Bulgaristan'dan günübirlik Türkiye'ye gelen Kostantin Dimitrof'un beraberinde getirdiği 19 yaşındaki Rodostina Zabryanov'u para karşılığı erkeklere pazarladığını belirledi. Polis bir süre takibe aldığı ikili ile müşteri gibi davranarak bağlantı kurdu. Kostantin Dimitrof, müşteri zannettiği polisten Zabryanov için 50 milyon lira istedi, yapılan pazarlık sonucu 40 milyon liraya anlaşma sağlandı. Önceden seri numaraları belirlenen parayı Dimitrof alınca, diğer polisler tarafından suçüstü yakalandı. 
     Gözaltın alınan Kostantin Dimitrof ile Rodostina Zabryanov, Bulgaristan'da iş bulamadıkları için Türkiye'ye geldiklerini söyledi. Edirne'ye 30 kilometre mesafede oturduklarını söyleyen Zabryanov, ''Bulgaristan'da iş yok, para da yok. Edirne yakın olduğu için buraya gelip işimizi tamamladıktan sonra dönüyorduk. Şimdi yakalandım, bir daha Türkiye'ye gelemeyeceğimden korkuyorum'' dedi. 

     
</TEXT>
</DOC>
