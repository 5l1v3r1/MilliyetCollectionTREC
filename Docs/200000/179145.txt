<DOC>
<DOCNO> 179145 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/30/yazar/temelkuran.html </URL>
<DATE> 2003/08/30/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Hovarda eğlenir, yar ölür 
</HEADLINE>
<TEXT>

   Buralarda böyle... Bir kız birini sever. Önce bek ret testi, dayak, sonra veda... 
   
   "Dün gece yar hanesinde Yastığım bir taş idi Altım çamur, üstüm yağmur Yine gönlüm hoş idi..." Hazar Gölü'nün kıyısında sabah olurken Mehmet Bey'e soruyorum bu türküyü. Hiç bilmem de Elazığ türküsü, niyeyse bunu bilirim. "Erzurum ile Elazığ arasında paylaşılamaz bu türkü" diyor, "Deyimi mazur görün 'hovarda' türküsüdür." Gece bir kadının kollarında yatmanın şiiri, mor dağlara yazılan aşkın türküsü üzerine konuşuyoruz. Hovardaların mor dağlarını... Şehre gelince o hovardalardan birinin, yaptıklarını öğreniyoruz. 
   Milliyet TIR'ının yanına biri mahcup, biri pembe rujlu iki kız geliyor. Filiz köyden geldiği için mahcup ama walkman'li. Aygül İstanbul'da okuduğu için rahat ama öfkeli. Böylece düşüyorum hazin bir hik yenin içine... 
   
   'GÜVENMİŞTİ OĞLANA'    "Dün mesaj geldi. 'Ailemin yüzüne bakamıyorum' diye. Bu sabah kendisini öldürmeye çalıştı." Filiz'in elleri telaşa düşüyor anlatırken, "Köyünü, adını yazmayın sakın. Ölmezse bu sefer gazetede çıktı diye onlar öldürürler." Kimler "Abisiyle babası. Dövdüler onu çok fena. İki bacağı bileğinden kalçasına mosmor." Neden "Bir oğlanı seviyordu dört yıldır. Oğlan askerdeydi, gelmiş. 'Yatalım' demiş. Ailesi bunu tutmuş bek ret testine götürmüş. Ondan sonra da dövmüşler dün gece. Bu sabah aldık haberi. Hastanede şimdi. Ağırmış durumu." Esas oğlan ne yaptı peki "Kızın adı çıktı diye dün 'Ailem seni istemiyor' demiş. Zaten kız o yüzden... Güvenmişti oğlana, sevmişti yani " 
   
   'FİLİZ'İN DE ADI ÇIKTI'    Filiz başını tutuyor, gençkızlığa geçtiğinden beri ağrıyormuş başı. Böyle, sıkılınca azıyormuş. Aygül yüksek sesle konuşmaya başlıyor "Filiz'in de adını çıkardılar. Çeşmede bir oğlanla konuştu diye. Çarşıya tek çıkamaz mesela, iftira atarlar. Ondan sonra ömür billah uğraşır artık. Tabii uzun yaşarsa " 
   
   GERÇEK AŞKIN SONU    Hovarda adamlar yar hanesinde yattılar dün gece. Sevdiler herhalde, o yüzden taş yastığa baş koydular. Yağmuru örttüler üzerlerine, çamuru yatak yaptılar. Peki sonra Annelerine gidip kızla yattıklarını anlattılar, sonra kahveye gidip konuyla ilgili gülüştüler belki. Sonra başka bir kızla evlendiler. Söz konusu yari babası bek ret testine götürdü, kız kendini öldürmek istedi, hastaneye kaldırıldı. 
   Daha sonra muhtemelen depresyon teşhisiyle hap kullanmaya başladı. Mor dağlara bir gölge daha düştü ve gerçek hik ye böylece bitti. Belki de o gece gönlü bir hoş idi 
   
      
   
</TEXT>
</DOC>
