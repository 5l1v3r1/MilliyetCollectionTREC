<DOC>
<DOCNO> 151509 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/22/spor/spo00.html </URL>
<DATE> 2003/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
SÜPER LİG PANORAMA 
</HEADLINE>
<TEXT>
PRESTİJ KALMADI 
Başlığın devamı "Şampiyonluk verelim" şeklinde getirilebilir. Özellikle Kara Kartal'ın takipçileri tarafından umutla beklenen ancak, jübile maçına benzeyen 'Light derbi' için başka ne denilebilir 
     TAMER BAĞLAN 

     Bir hafta önce, Fenerbahçe'nin Gençler karşısındaki tavrını gören Galatasaray ve Gençlerbirliği taraftarları doğal olarak İnönü'deki randevudan umutlanmaktaydı. Bir taraf tüm hedeflerini kaybetmiş de olsa, sonuçta bu bir derbi olayıydı. Ne var ki, ne lig altıncısı Fenerbahçe lidere rakip olabildi ne de güle oynaya geçen 'Jübile maçı' kıvamındaki 90 dakikaya "Derbi" denilebildi. Dostluk heyecan ve futbolun önüne öylesine geçmişti ki... 
     Beşiktaş'ın tek siyahı Nouma da olmasa, Pazar akşamı oynanan centilmenlik oyunu, asırlık ezeli rekabet mücadelesinde en çabuk unutulanlar arasına geçecekti... 
     Kale arkaları ve kapalı tribün pek fazla etkilenmedi, Pascal'ın şortunun içindeki elinden. Ancak, numaralı ve şeref tribünündekilerin "Bunu da mı görecektik " demesine ramak kaldı. Tamam Sinek küçük elbette ancak, mide bulandırdı Şimdi Beşiktaş'ı yönetenlere düşen, "Herkesin tuttuğu kendine" diye düşünmeden, özür dinlemeden ve Disiplin Kurulu'ndan gelecek kararı beklemeden bu gölgeyi üstlerine düşüren paspal Nouma'yı kulüpten uzaklaştırmalarıdır. Şampiyonluk kaygılarını bir kenara iterek, ilkeli ve basiretli davranmanın tam zamanıdır... 
     Baştan ikinci Galatasaray, sondan ikinci Göztepe'yi, baştan üçüncü Gençlerbirliği, sondan üçüncü Elazığspor'u nefes, fizik güç ve hedef farkıyla geçti. Fazla söze gerek yok Ligin sonu yaklaştıkça ortaya atılan "Artık iyi futbol beklemeyin" yakışıksızlığı, bu hafta her iki şampiyonluk adayı için de geçerliydi... 
     Alttakiler içinse, söz konusu değil aynı bahane. Onlar zaten iyi futbol oynayamamaktan bu hale geldi. Matematiksel olasılıklar bir kenara, Adanaspor'dan, Kocaelispor'a altı takımın kümede barınabilmek tek derdi. Her hafta "Artık düştü" dediğimiz Kocaelispor'un da bu hesaba dahil edilmesine sakın şaşmayın. Alın kağıdı, kalemi ve fikstürü önünüze üstteki Denizlispor, Malatyaspor, Fenerbahçe ile alttaki Elazığspor, Altay ve Adanaspor'la maçları olan Körfez'in alabileceği puanları ve gelebileceği konumu bir hesaplayın... 
     Her ne kadar yedi maçtır kazanamıyor da olsa, Denizlispor'u tehlikeden uzak görmemizin nedeni hem ekip olma özelliği taşıyan kadrosu hem de iki ay öncesine kadar sergilediği oyunlar. Umarız, gelecek haftalarda oyuncularını sahadan atmak için deparla kart gösteren Çetin Sarıgül gibi hakemlerle de karşılaşmayacaklar .. 
     Samsunspor, İstanbulspor ve Diyarbakırspor bir ara "Acaba " dedirtmişlerdi ancak, gelecek haftalarda tecrübeli kadrolarıyla 'Korku' ya da 'Endişe' ile değil 'Daha iyi derece' umuduyla yarışacaklar... 
     
     HAFTANIN 11'İ 
     Mondragon G.Saray 
     Mert Malatya 
     Ümit G.Birliği 
     Bouazizi G.Antep 
     Volkan Adana 
     Güven İstanbul 
     Sergen Beşiktaş 
     Deniz Diyarbakır 
     Necati Adana 
     Okan Bursa 
     
     HAFTANIN TAKIMI 
     DİYARBAKIRSPOR Dört gün içinde hem lider Beşiktaş'ı devirdi, hem de Trabzon engelini geçti. Göz kamaştırıcı sonuçlarla lige damgasını vurdu, topladığı altı puanla alt sıralardan iyice kurtuldu. 
     
     HAFTANIN TEKNİK DİREKTÖRÜ 
     ÜMİT KAYIHAN Tecrübeli hoca alkışların en güçlüsünü hakediyor. Bu kadar kısıtlı imkana rağmen yılmıyor, takımın başarısı için elinden gelen fedak rlığı yapıyor, Diyarbakır'ı ayakta tutuyor. 
     
     HAFTANIN FUTBOLCUSU 
     SERGEN Beşiktaş Bir maç ara verdi, Beşiktaş tökezledi. Fenerbahçe maçında sazı yine eline aldı, Kartal'ı diriltti. Takımın beyni olduğunu bir kez daha gösterdi. Sol ayağını sihirli bir flüt gibi kullanan yıldız oyuncu herkesi büyüledi. 
     
     HAFTANIN HAKEMİ 
     ALİ AYDIN Beşiktaş-Fenerbahçe derbisini başarıyla yönetti. Pozisyonları yakından izledi, tartışma yaratacak düdüklerden uzak durdu. Yardımcıları ile iyi diyalog kurdu, çıkardığı kartlar doğruydu. Zor gözüken maç otoriter tavırlarıyla kolay oldu. 
     
GOL KRALLIĞI Futbolcu Takım Maç Gol Okan Bursaspor 28 17 Necati Adanaspor 27 16 Fatih Trabzonspor 26 14 Augustine Ankaragücü 27 14      
     
ASİST KRALLIĞI Futbolcu Takım Maç Gol Pası Timuçin Malatyaspor 22 11 Gökdeniz Trabzonspor 25 10 Ortega Fenerbahçe 14 8 Duro Malatyaspor 18 8      
     
     KART CEZALILAR 
     Kırmızı kart Ercan Adanaspor , Mustafa Denizlispor 
     Sarı kart İlhan Beşiktaş , Fatih Bursaspor , Mondragon, Vedat Galatasaray , Veysel Gençlerbirliği , Uğur Kocaeli , Milton Samsunspor 
     
     Haftanın maçları 
     Beşiktaş - Fenerbahçe 2-0 
     Nouma Dk. 8 ve Sergen Dk. 64 
     Göztepe - Galatasaray 0-1 
     Lukunku Dk. 67 
     Gençlerbirliği - Elazığspor 2-0 
     Flip Dk. 15, Serkan Dk. 60 
     Diyanbakırspor - Trabzonspor 2-0 
     Deniz Dk. 54 pen. ve 80 
     Bursaspor - Denizlispor 2-0 
     Metin Dk. 8, Okan Dk. 34 
     Samsunspor - Malatyaspor 1-1 
     Hakkı Dk. 9, Mert Dk. 15 
     Adanaspor - Altay 5-2 
     Necati Dk. 12, 17, 72, Mehmet Dk. 19, 
     Cafer Dk. 53, Volkan Dk. 66, Oktay Dk. 75 
     İsanbulspor - Ankaragücü 1-0 
     Cenk Dk. 74 
     Kocaelispor - Gaziantepspor 0-3 
     Cesar Dk. 13, Bouazizi Dk. 64, Maxim Dk. 69 
     
     
     


SPOR 




























</TEXT>
</DOC>
