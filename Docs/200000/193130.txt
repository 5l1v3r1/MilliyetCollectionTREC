<DOC>
<DOCNO> 193130 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/04/dunya/dun03.html </URL>
<DATE> 2003/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Holbrooke Irak'a asker göndermeyin 
</HEADLINE>
<TEXT>

   Clinton yönetiminin ağır toplarından Holbrooke, Bush yönetimini Türkiye'den asker talebi nedeniyle eleştirirken, Ankara'dan da asker kararını askıya almasını istedi 
      YASEMİN ÇONGAR Washington 

   
   Eski ABD Dışişleri Bakan Yardımcısı ve Clinton yönetiminde Kıbrıs Özel Temsilciliği yapan Richard Holbrooke, Türk hükümetine çağrıda bulunarak, Irak'a asker gönderme planını askıya almasını istedi. Washington Enstitüsü'nün düzenlediği bu yılki Özal Konferansı'nın konuşmacısı Holbrooke, Bush yönetimini Irak diplomasisi ve Kıbrıs politikası nedeniyle sert bir biçimde eleştirdi. 
   
   Holbrooke'un çarpıcı açıklamaları şöyle 
   ASKER ABD'nin, Iraklıları ikna etmeden Ankara'dan talepte bulunması akıl almaz hata. Bu aşamada itirazlar ve hassasiyet nedeniyle Türk askeri Irak'a gitmese daha iyi. Ankara, 7 Ekim kararının Türk - Amerikan ilişkilerindeki dumanı dağıttığını düşünsün. Asker gönderme planını askıya alsın. İsterse bu askerleri Afganistan'a göndersin. 
   KIBRIS Bush yönetiminin Kıbrıs meselesini orta düzeyli bir Dışişleri yetkilisine bırakması hata. KKTC lideri Denktaş olağanüstü inatçılık yapıyor. Bu tavrıyla sadece Kuzey Kıbrıs'taki 200 bin kişiye zarar vermiyor, 70 milyon Türk'ün fırsatlarını da zedeliyor. 
   AVRUPA Avrupa Birliği AB , 2004 zirvesinde Türkiye'ye katılım müzakereleri için tarih vermeli. Türkiye, Avrupa bütününün bir parçasıdır. Bunu unutmak hayati hata olur. Bu hatanın sonuçları 11 Eylül'ünki kadar ağır olabilir. 
   
   
   
   
   
</TEXT>
</DOC>
