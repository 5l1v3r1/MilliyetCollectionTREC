<DOC>
<DOCNO> 174572 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/09/ekonomi/eko04.html </URL>
<DATE> 2003/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Doktor, hasta baktıkça maaşını katlayacak 
</HEADLINE>
<TEXT>

   SSK Sağlık İşleri Genel Müdürü Canbolat, yeni yasayla 1.2 milyar lira olan doktor maaşının 3.7 milyara çıkabileceğini söyledi 
   
   SSK Yasası'nda yapılan düzenlemenin yürürlüğe girmesi ile Sosyal Sigortalar Kurumu'nda SSK çalışan sağlık personeli, baktığı hasta kadar ek gelir alacak. Böylelikle en yüksek dereceli bir uzman doktorun 1 milyar 200 milyon olan maaşı, en fazla 2.5 milyar daha artacak. SSK Sağlık İşleri Genel Müdürü Orhan Canbolat yaptığı değerlendirmede, yeni yasa ile 400 trilyon lira civarında beklenen işletme gelirleri, k r payları ve toplam gelirleri kapsayan kurum gelirlerinin yüzde 10'unun, 138 SSK hastanesi tarafından harcanmasına olanak sağlandığını belirtti. 
   Canbolat, geriye kalan gelirlerin yüzde 90'ının da hastanelerin daha verimli çalışmasını sağlamak amacıyla merkez ve taşra teşkilatında çalışan kurum personeline dağıtılacağını ifade etti. Bu gelirlerin, kadrolu ve sözleşmeli personel ile kadrosu başka kurumlarda olsa bile fiilen SSK'da çalışan uzman tabip, eczacı, anestezi ve röntgen teknisyenlerine de verileceğini kaydeden Canbolat, ödeme tutarının, en yüksek devlet memuru brüt aylığının yüzde 175'ini geçemeyeceğini ifade etti. 
   Tüm hastanelerde gönüllü uygulama sistemine geçeceklerini anlatan Canbolat, "Kim fazla mesai yapıp çalışmak istiyorsa çalışacak. Yaptığı hizmet kadar, ürettiği işe göre ek ödemeden para alacak" diye konuştu. 
   
   
</TEXT>
</DOC>
