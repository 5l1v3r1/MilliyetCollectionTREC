<DOC>
<DOCNO> 161788 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/08/spor/bbas.html </URL>
<DATE> 2003/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
RANDEVU ÇARŞAMBAYA 69-83 
</HEADLINE>
<TEXT>

Basketbol Ligi final serisinin dünkü mücadelesinden de Ülker galip ayrılınca skor 3-3’e geldi. Sezonun şampiyonu çarşamba günkü son maçta belli olacak 
     GÖKHAN TÜRE 

     Dengeli yarı 
     TURUNCU - Yeşilliler, play - off finalinin dördüncü maçında Efes Pilsen’i ikinci yarıdaki muhteşem oyunuyla devirdi, seriye 3 - 3’lük eşitliği getirerek şampiyonluk düğümünü son maça taşıdı. Maça Booker’ın üçlükleriyle giren, ilk 5 dakikada 10 sayı farka ulaşan Ülker, çeyreğin son beş dakikasında sayı üretemeyince, Efes hızlı hücumlarla üstünlüğü ele geçirdi. İkinci çeyrekte karşılıklı basketlerle skor dengede kaldı. 
     
     Efes düştü 
     ÜÇÜNCÜ çeyreğe Tutku’nun üçlük basketleriyle giren ve oyunun kontrolünü ele geçiren Ülkerspor karşısında Efes Pilsen oyundan tamamen düştü. Turuncu - Yeşilliler, 15 sayı önde girdiği son çeyrekte de bir ara farkı 20 sayıya kadar çıkararak karşılaşmayı zorlanmadan kazandı. Basketbol Ligi finalinin son maçı çarşamba günü Ahmet Cömert Salonu’nda saat 18.30’da oynanacak ve 2002 - 03 sezonunun şampiyonu belirlenecek. 
     
İstatistik EFES PİLSEN OYUNCU TS 2S 3S SA R Ender 9 1 3 2 5 1 1 - Brown 10 2 5 1 3 3 3 1 Ömer 2 - 0 1 2 2 1 Clark 12 6 8 0 3 0 1 4 Kambala 9 2 3 - 5 7 6 Granger 14 2 6 2 6 4 5 7 Alper 8 2 3 1 5 1 2 5 Kerem 5 0 4 1 3 2 2 2 Enver - - - - - TOPLAM 69 15 32 7 26 18 23 26      
     
ÜLKERSPOR OYUNCU TS 2S 3S SA R Serkan 14 4 6 1 3 3 3 2 Booker 24 6 7 3 8 3 4 5 Blair 6 3 5 - - 6 Haluk 3 0 1 1 2 - 2 Praskevicius 9 2 5 1 3 2 4 8 Goljovic 2 - 0 1 2 2 2 Harun - 0 1 0 2 - - Tutku 18 1 2 4 5 4 8 2 Kerem 7 3 3 - 1 2 5 TOPLAM 83 19 30 10 24 15 23 32      
     1.PERİYOT 24 - 20 Efes Pilsen , 2.PERİYOT 41 - 41, 3.PERİYOT 69 - 54 Ülker , MAÇ SKORU 83 - 69 Ülker , BEŞ FAUL Kambala 36.05 , Praskevicius 36.18 
     HAKEMLER Mustafa Can, Halil Baldemir 
     
Avantaj bizde      ÜLKERSPOR coachu Tolga Öngören, seride 3 - 1 geriye düşmelerine karşın şampiyonluk ümitlerini bir an olsun kaybetmediklerini söyledi. Öngören, "Bu maçta Ülkerspor’un gerçek gücünü gösterdik. Oyuncularım müthiş bir inanç ve mücadele örneği sergilediler. Özellikle ikinci yarıda istediğimiz tempoyu yakalayıp isabetli şutlar bulunca rakibin direncini kırdık. Hedefimiz sahamızda oynayacağımız son maçı da kazanıp, şampiyonluğa ulaşmak" dedi. 
     

</TEXT>
</DOC>
