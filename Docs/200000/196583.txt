<DOC>
<DOCNO> 196583 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/19/son/soneko13.html </URL>
<DATE> 2003/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF'nin kayıtdışı ekonomi uzmanları çalışmalarını tamamladı... 
</HEADLINE>
<TEXT>

     Türkiye'ye geçen hafta başında gelen Uluslararası Para Fonu'nun IMF , kayıt dışı ekonomi konusundaki uzmanlarının, çalışmalarını tamamlayarak Türkiye'den ayrıldıkları öğrenildi. 
     Üç kişilik heyet, Ankara'da teknik düzeyde çalışmalar yaparak, kayıtdışı ekonominin boyutu ve bunun ekonomiye etkileri ile nasıl mücadele edilebileceği konusunda tespit çalışmalarında bulundular. 
     Heyet, Devlet Bakanı Ali Babacan, Hazine Müsteşarı İbrahim Çanakcı ve diğer ekonomi yetkilileriyle görüştü. 
     Heyetin, Türkiye'deki tespitlerinden oluşan bir çalışmayı IMF yönetimine de aktarması bekleniyor. 
     Ekonomi yetkilileri, kayıt dışı ekonomiyi kayıt altına almaya yönelik geniş kapsamlı bir çalışma çerçevesinde, kayıt dışı konusunda başarılı ülkelerin örneklerini de değerlendirecek. 
     
</TEXT>
</DOC>
