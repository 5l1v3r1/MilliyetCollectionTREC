<DOC>
<DOCNO> 188088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/12/spor/spo05.html </URL>
<DATE> 2003/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
'Biz bu değiliz' 
</HEADLINE>
<TEXT>

   Milli Takım oyuncuları gerçek kimliklerini ortaya koyamadıklarını söylediler. Sergen, "Aşırı derecede galibiyete şartlanmak bizi olumsuz etkiledi" dedi 
      
   Dan - dun oynadık' 
   İNGİLTERE karşısında çok çalışmasına karşın, katı savunmayı aşamayan Sergen Yalçın, kazanmak için fazla şartlanmanın olumsuzluklarını yaşadıklarını söyledi. Yıldız futbolcu, "Türkiye'ye hediye etmek istediğimiz bir galibiyet vardı. Ancak bu bizi son derece olumsuz etkiledi. Dan - dun oynadık, şişirme toplarla gol aradık. Bu bizim tarzımız değil" dedi. 
   
   'Portekiz'e gideriz' 
   SERGEN, oyunun başında iyi organize olamadıklarını da dile getirdi. Yıldız oyuncu, "Portekiz'e gideriz diye düşünüyorum. Play - Off maçlarına daha iyi konsantre olacağız. Gerçek futbolumuzu sergiledikten sonra Portekiz'e gitmemize engel olabilecek bir durum yok. Ben 90 dakika boyunca gerçek kimliğimizi gösteremediğimizi düşünüyorum" diye konuştu. 
   
   Okan hakeme yüklendi    OKAN ise hakem Collina'ya yüklendi. İtalyan hakemin kötü bir yönetim gösterdiğini ileri süren milli oyuncumuz, "Takdir haklarını rakipten yana kullandı. Bu durum oyunumuzu etkiledi. Dünyanın en iyi hakeminin bu derece kötü maç yönetmemesi lazımdı" dedi. Tugay da "Grubumuzdaki en kötü maçımızı oynadık. Ancak barajı geçecek güçteyiz" ifadesini kullandı. 
   
   
</TEXT>
</DOC>
