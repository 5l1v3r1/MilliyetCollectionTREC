<DOC>
<DOCNO> 152022 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/24/yazar/civaoglu.html </URL>
<DATE> 2003/04/24/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Yeni yetmelere 
</HEADLINE>
<TEXT>

     Yansıtalım Sivas Kongresi öncesinde Galatalı Şevki Bey'den, Mustafa Kemal'e bir haber uçurulur 
     İngiliz gizli istihbarat servisi elemanları Binbaşı Armstorong ve Sait Molla ile bu teşkilatın İstanbul'daki gizli başkanı Papaz Fruw İstanbul'da bir toplantı yaparlar. 
     Saraya, İngiltere büyükelçisi aracılığıyla bir öneride bulunulur. 
     Mustafa Kemal, Anadolu'da Türkiye Büyük Millet Meclisi adıyla, milleti temsil eden büyük olasılıkla Ankara'da bir meclis toplayacaktır. Bu meclisi önlemenin ve halkın gözünden düşürmenin tek yolu vardır 
     "Derhal İstanbul'da bir süredir kapalı olan Meclis - i Mebusan'ı açınız ve yeniden toplayınız. Böylece millete - işte milletin ve halifenin meclisi - dersiniz. 
     Ankara'da ise - isyancıların meclisi - diye ilan edilir." 
     Padişah Vahdettin ve Sadrazam Damat Ferid bu öneriyi kabul ederler. 
     
Hafi toplantı      Bunun üzerine Mustafa Kemal, 28 Kasım 1919'da Sivas'ta, Erzurum'da seçilmiş 9 kişilik Heyet - i Temsiliye ve kolordu komutanları Ali Fuat Cebesoy ile Kazım Karabekir paşaların da katıldıkları bir "hafi" yani "gizli" toplantı yapar. 
     Gizli toplantıda zabıt k tibi Rauf Orbay'dır. 
     Durum değerlendirmeleri sonrası şu "çok özel" politika benimsenir 
     "İstanbul'da Meclis - i Mebusan'ın, sarayın ve İngilizlerin aleti olarak toplanmasına şimdilik karşı çıkılmayacaktır. 
     Fakat... 
     Bu Meclis - i Mebusan'a Kuvayı Milliye'den milletvekillerinin girmesi ve orada sarayı da, İngilizleri de çileden çıkaracak milliyetçi konuşmalar yapmaları sağlanacaktır. 
     Bu konuşmalarda öylesine ileri gidilecektir ki... İngilizler ya da saray, Meclis - i Mebusan'ı kapatacaklardır. 
     O zaman Ankara'da açılacak olan TBMM milletin meşru temsilcisi ve istila güçlerine karşı ulusal tepkiyi temsil edecektir." 
     
İstanbul'da bir kahraman      Bu karar gizli bir "plan" olarak özenle uygulanır. 
     Daha kurmay akademisi öğrencisiyken kurtuluş formülü olarak hazırladığı ve sınırlarını çizdiği, kendisine ait "Misak - ı Milli"yi, Kuvayı Milliyecilerden Edirne milletvekili Mehmet Şerif Aykut, Meclis - i Mebusan'ın kürsüsünden çıkar, ilan eder. 
     "İşte hedefimiz" der. 
     Ünlü heykeltıraş İlhan Koman'ın dedesi olan Mehmet Şerif Aykut'un bu sözleri salondaki diğer Kuvayı Milliyeci milletvekillerinin ayakta alkışları ve büyük tezahüratıyla karşılanır. Bu konuşma Sevr'in paramparça edildiği ve tanınmadığı anlamına da gelmektedir. 
     Hadise, İstanbul'da gök gürültüsü gibi yankılanır. Konuşma 16 Mart 1920'de yapılmıştır. 
     48 saat sonra... 
     18 Mart 1920'de İstanbul'daki İngiliz istila güçleri, Meclis - i Mebusan'ı kapatırlar. 
     Mehmet Şerif Aykut ve diğer Kuvayı Milliyeci milletvekilleri, İngilizler tarafından Malta'ya sürgün edilirler. 
     Mustafa Kemal, arkadaşlarına döner 
     "Planımız başarıya ulaşmıştır. 
     İngiliz gizli servisi ve Dışişleri bu planı anlayamamışlardır. 
     İstanbul'daki Meclis - i Mebusan'ı kapatarak beklediğimiz hatayı yaptılar" der. 
     
Zek şimşeği      Bütün ülkeden milleti temsil edecek bir seçim yapılmasına. Ve TBMM'nin Ankara'da toplanmasına karar verilir. 
     Sadece bir ay üç gün sonra... 
     Ankara'da Büyük Millet Meclisi toplanır. 
     Tarih 23 Nisan 1920. 
     Bu Meclis Milli Mücadele mucizesini ortaya koymuştur. Dünyadaki bağımsızlık mücadelesinin h l yanmakta olan meşalesini ateşlemiştir. Türkiye Büyük Millet Meclisi'nin kökeninde bu dünya çapındaki siyaset satrancının zek şimşeği bulunmaktadır. 
     .......... 
     Bu yazı bu köşede 24 Nisan 1998 tarihinde yayımlanmıştır. Bir kez daha aynen tekrarında yarar gördüm. 
     Türkiye'ye oyunlar oynamak isteyenler satranç tahtasının bu tarafını hafife almasınlar. 
     
     
     







</TEXT>
</DOC>
