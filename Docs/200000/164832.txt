<DOC>
<DOCNO> 164832 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/23/siyaset/siy02.html </URL>
<DATE> 2003/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Komuta kademesini YAŞ heyecanı sardı 
</HEADLINE>
<TEXT>

     Serpil ÇEVİKCAN 

     Birbirini izleyen AB uyum paketleri nedeniyle gündemdeki yerleri bir türlü değişmeyen askeri kanatta şimdilerde yepyeni bir heyacan başladı. Ağustos ayında gerçekleşecek ve Başbakan Tayyip Erdoğan’ın ilk kez başkanlık edeceği Yüksek Askeri Ş ra YAŞ toplantısının ardından komuta kademesinde kritik noktalarda önemli değişiklikler olacak. 30 Ağustos’ta Deniz Kuvvetleri Komutanı Oramiral Bülent Alpkaya, Hava Kuvvetleri Komutanı Orgeneral Cumhur Asparuk, MGK Genel Sekreteri Orgeneral Tuncer Kılınç, 1. Ordu Komutanı Orgeneral Çetin Doğan ve 3. Ordu Komutanı Orgeneral Tamer Akbaş emekliye ayrılacak. Peki yerlerine kim gelecek 
     
     ORG. TOLON ANKARA’YA 
     Örneğin, Deniz Kuvvetleri Komutanlığı’na Donanma Komutanı Oramiral Özden Örnek’in, Hava Kuvvetleri’ne ise Harp Akademileri Komutanı Orgeneral İbrahim Fırtına’nın gelmesine kesin gözüyle bakılıyor. Komuta kademesinin önemli isimlerinden Genelkurmay İkinci Başkanı Yaşar Büyükanıt’ın 1. Ordu’nun başına getirilmesi bekleniyor. Kulislerde, Ege Ordu Komutanlığı’ndaki ikinci görev yılını dolduran Orgeneral Hurşit Tolon’un kararg h hizmeti için Ankara’ya geleceği konuşuluyor. Tolon’un eğer MGK Genel Sekreterliği sivilleştirilmezse bu göreve getirilebileceği kaydediliyor. 
     Kara Kuvvetleri Kurmay Başkanlığı’nda birinci görev yılını dolduran Orgeneral İlker Başbuğ’un ise bir sene daha buradaki görevine devam etmesi bekleniyor. Cevabı en çok merak edilen iki soru ise Genelkurmay İkinci Başkanlığı ile Tümgeneral Arslan Güner tarafından yürütülen Genelkurmay Genel Sekreterliği’ne hangi isimlerin getirileceği. 
     
     

</TEXT>
</DOC>
