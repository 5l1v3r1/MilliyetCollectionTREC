<DOC>
<DOCNO> 192887 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/02/son/sontur26.html </URL>
<DATE> 2003/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Holding yöneticisi hakkında sarkıntılık iddiası... 
</HEADLINE>
<TEXT>

     Konya'da kurulu Kaldera Holding Yönetim Kurulu Başkanı Hüseyin Kabasakal, sekreterine silah teşhirinde bulunduğu ve sarkıntılık ettiği iddiasıyla gözaltına alındı. Hüseyin Kabasakal, tutuksuz yargılanmak üzere serbest bırakıldı. 
     Alınan bilgiye göre, Kaldera Holding Yönetim Kurulu Başkanı Hüseyin Kabasakal'ın sekreteri Şenay Çilingir 35 , polise giderek, Hüseyin Kabasakal'ın kendisine, merkez Karatay İlçesi Ereğli Caddesi'nde bulunan holding binasında sarkıntılık yaptığını savundu. 
     Hüseyin Kabasakal'ın çalışanların dağılmasından sonra kendisini odasına çağırdığını ve elindeki silahı masanın üzerine koyarak, ''Silahtan korkuyor musun '' dediğini ileri süren Çilingir, daha sonra Hüseyin Kabasakal'ın kendisine sarkıntılık yaptığını ve bundan kimseye söz etmemesi konusunda uyarıda bulunduğunu iddia etti. 
     Şikayet üzerine harekete geçen polis, Hüseyin Kabasakal'ı gözaltına aldı. Hakkındaki suçlamaları kabul etmeyen Hüseyin Kabasakal, çıkarıldığı Nöbetçi Mahkeme'ce tutuksuz yargılanmak üzere serbest bırakıldı. 
     
</TEXT>
</DOC>
