<DOC>
<DOCNO> 179872 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/02/son/sontur48.html </URL>
<DATE> 2003/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
AÖF, ikinci üniversite ve dikey geçiş başvuruları başladı... 
</HEADLINE>
<TEXT>

     Anadolu Üniversitesi Açık Öğretim Fakültelerine AÖF , ikinci üniversite ve dikey geçiş başvurularına start verildi. 
     Yükseköğretim kurumlarının örgün herhangi bir lisans veya meslek yüksek okulu programına kayıtlı öğrenciler ile bu programlardan mezun olanlar, okumakta veya mezun oldukları alanlarda olmamak kaydıyla, Açık öğretim Fakültesi Ön lisans programlarının 1. sınıfına 11 Eylül Perşembe günü akşamına kadar kayıt yaptırabilecekler. 
     Ayrıca, meslek yüksek okulu veya açık öğretim fakültesi ön lisans programlarından mezun olan veya son sınıfta okuyan öğrencilerden, kendi alanlarındaki lisans programına başvuranlar, iktisat veya işletme fakültesinin 3. sınıfına doğrudan kayıt yaptırabilecekler. Farklı alanlardaki lisans programlarına başvuranlar ise fakülte yönetim kurullarının belirlediği dersleri alarak lisans öğrenimine hazırlık programına katılacaklar. 
     
</TEXT>
</DOC>
