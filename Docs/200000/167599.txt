<DOC>
<DOCNO> 167599 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/06/yasam/yas03.html </URL>
<DATE> 2003/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Londra trafiğini bir Türk çözecek 
</HEADLINE>
<TEXT>

Otomobil tasarımcısı Merih Kunur'un Türkiye'deki dolmuşlardan esinlenerek geliştirdiği proje, önce Londra, ardından da birçok kentin trafiğini rahatlatacak 
     NEVSAL ELEVLİ Londra 

     İngiltere'de yaşayan Türk araç tasarımcısı Merih Kunur, 2020 yılında başkent Londra'nın trafiğini rahatlatmak için özel modüllerden ve raylardan oluşan 'Tırtıl Projesi' geliştirdi. 
     Dünyanın önde gelen tasarım okullarından 'Royal College of Art' 'Araç Tasarımı' bölümünde burslu olarak doktorasını tamamlayan 42 yaşındaki Merih Kunur'un projesine, toplu taşımacılıkta devrim yaratacak gözüyle bakılıyor. 
     
     İşte 'Tırtıl Projesi' 
     Jan Nahum Fiat ve Murat Günak'tan Volkswagen sonra okulun araç tasarım bölümünden mezun olan üçüncü Türk olan Merih Kunur, 'Tırtıl Projesi'ni şöyle anlattı "Elektrikle çalışan 2 kişilik küçük modüller düşünün. Şehrin merkezine gitmek üzere evinizden bu araçla çıktınız. Bölgenizdeki özel istasyonlara kadar aracınızı kullanarak gidiyorsunuz. İstasyona geldiğinizde, ray benzeri ortak bir platforma giriyorsunuz. Bundan sonra araç kullanmanıza gerek yok, zira trafik ortak bir merkezden yönetiliyor. Diğer modüller de peşinize takılıyor." 
     
     Londra'ya dolmuş sistemi 
     'Tırtıl Projesi'ni üç yılda geliştiren Merih Kunur, Türkiye'deki dolmuş sisteminden de etkilenmiş. Margaret Thatcher'ın da Başbakanlığı döneminde trafiğe çözüm için dolmuş önerisinde bulunduğunu belirten Kunur, projenin dolmuşlara da uygulanabileceğini söylüyor. 
     

</TEXT>
</DOC>
