<DOC>
<DOCNO> 190889 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/24/siyaset/siy09.html </URL>
<DATE> 2003/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
YÖK Denetleme Kurulu'na yeni üye 
</HEADLINE>
<TEXT>

      ANKARA Milliyet 

   
   Danıştay 11. Daire Kıdemli Tetkik H kimi Hüseyin Çevikbaş, Yükseköğretim Kurulu Denetleme Kurulu üyeliğine atandı. YÖK Denetleme Kurulu'nda Danıştay kontenjanından görev yapan üye Polat Yalçıner'in 31 Aralık'ta görev süresinin sona erecek olması dolayısıyla, aralarında Çevikbaş'ın da bulunduğu adaylar isimlerini Danıştay Genel Kurulu'na bildirdi. Danıştay Genel Kurulu'nda yapılan seçimde 77 üyeden 64'ünün oyunu alan Çevikbaş'ın adı YÖK Başkanlığı'na iletildi. Üç aday arasından YÖK Genel Kurulu'nca seçilen Çevikbaş'a 16 Ekim'de atandığına ilişkin yazı gönderildi. Vergi ve idare hukuku konusunda çalışmaları bulunan Çevikbaş, 26 yıllık h kimlikten emekliye ayrılarak 1 Ocak 2004'te YÖK'teki görevine başlayacak. "Gelir Vergisi, Katma Değer Vergisi ve Kurumlar Vergisi ile ilgili Danıştay Kararları" ve "Vergi Usul Kanunu ve 6183 Sayılı Kanun ile ilgili Danıştay Kararları" adlı kitapları bulunan Çevikbaş, 1990 - 1991'de İtalya Danıştayı'nda da görev yaptı. Yükseköğretim Denetleme Kurulu, Yükseköğretim Kurulu tarafından önerilen beş profesör üye, Yargıtay, Danıştay, Sayıştay tarafından gösterilecek üçer aday arasında YÖK tarafından seçilip önerilen birer üye, Genelkurmay Başkanlığı ve Milli Eğitim Bakanlığı'nca seçilecek birer üyeden oluşuyor. 
   
   
   
</TEXT>
</DOC>
