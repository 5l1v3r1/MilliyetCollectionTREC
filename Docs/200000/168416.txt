<DOC>
<DOCNO> 168416 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/10/spor/spo02.html </URL>
<DATE> 2003/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İşkence ve hediye 
</HEADLINE>
<TEXT>

     YUSUF DURSUN 

     Nefes alamadılar 
     FENERBAHÇE Teknik Direktörü Daum, dünkü antrenmanda oyuncuların adeta pestilini çıkardı. Kondisyon idmanında, oyuncuları 45 dakika durmadan koşturan Alman çalıştırıcı, daha sonra biraz dinlenmelerine izin verdi. Fenerbahçeli futbolcular antrenman bitti zannederken, yeniden 15 dakika koşturan Daum, daha sonra yapacakları çalışmayı iptal etti. 
     
     Milliler katılıyor 
     SARI - Lacivertliler bugünden itibaren yeniden üç antrenmanla çalışmalarını sürdürecek. Daum tarafından, Konfederasyon Kupası'nda sergiledikleri performans nedeniyle 10 gün izin verilen Fatih, Selçuk ve Tuncay da bugünden itibaren idmanlara başlayacak. Alman çalıştırıcının bu üç oyuncuya 4 gün boyunca özel program uygulatacağı belirtildi. 
     
Dereağzı şovu      HÜSEYİN YAVUZ 

     DEVLET Bakanı M. Ali Şahin'in de katıldığı suni çim sahanın açılışında Daum Şov yaşandı. Belediye Başkanı Ali Müfit Gürtuna ile tanışan Alman hoca, "Kaleciliğiniz var mı " esprisini yaptı. Başkan, "Liberoydum" deyince, Daum "Yazık orada Ümit Özat var" dedi. Alman hoca İstiklal Marşı okunurken de, yüksek sesle eşlik etti. Bu arada kendisine hediye edilen boks eldivenlerine de "Bunlarla ne yapayım, gazetecileri mi döveyim " diye takıldı. 
     
Rebrov Chelsea yolunda      TEKNİK Direktör Daum'un, "Kadromda görmek istemiyorum, kendisine kulüp bulsun" dediği Rebrov dün sabah Fenerbahçe'yle idmana çıktıktan sonra Londra'ya giderek Chelsea takımıyla masaya oturdu. Eşinin İngiltere'yi istemesi nedeniyle Ukraynalı oyuncunun büyük bir ihtimalle Chelsea'yle anlaşacağı öğrenilirken, Monaco'nun da devrede olduğu kaydedildi. 
     

</TEXT>
</DOC>
