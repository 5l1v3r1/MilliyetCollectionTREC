<DOC>
<DOCNO> 160901 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/04/siyaset/siy06.html </URL>
<DATE> 2003/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Bedava 'cep' adliyeyi karıştırdı 
</HEADLINE>
<TEXT>

     Adalet Bakanlığı Müsteşar Yardımcısı Osman Bölükbaşı imzasıyla Diyarbakır DGM ve Adliye başsavcılıklarına gönderilen yazıda, bakanlık ile Aycell şirketi arasında yapılan anlaşma gereği h kim ve savcılara iki hattan fazla olmamak şartıyla ücretsiz faturalı hat verileceği, bu hatlar üzerinden yapılan konuşmaların bakanlık çalışanları arasında ücretsiz olacağı, hat başına ise her ay sabit 5 milyon ödeneceği belirtildi. Diğer Aycell aboneleriyle yapılacak konuşma ücretinin dakikasının da 60 bin lira olacağı belirtilen yazıda, ayrıca Aycell'in birer adet cep telefonu makinesini de ücretsiz vereceği ifade edildi. Yazı, başta k tip ve mübaşirler olmak üzere tüm adliye çalışanlarının tepkisine yol açtı. Uygulamanın eşitlik ilkesine aykırı olduğunu savunan yargı personeli, bundan tüm adliye çalışanlarının yararlanmasını isteyerek, yürütmenin durdurulması için mahkemeye başvuracaklarını belirtti. 
     

</TEXT>
</DOC>
