<DOC>
<DOCNO> 198031 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/26/son/sontur07.html </URL>
<DATE> 2003/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğaya bırakılan kaz ve ördekleri yediler 
</HEADLINE>
<TEXT>

     Ordu'da Avcılar ve Atıcılar İhtisas Derneği tarafından kent merkezindeki Bülbül Deresi'ne bırakılan kaz ve ördekten 130'u çalındı. 
     Dernek başkanı Refik Çoban, derenin güzelleşmesi ve insanlara hayvan sevgisi aşılamak için dernek olarak 1.5 yıl önce çalışma başlatarak, Bülbül Deresi'ne 150 kaz ve ördek saldıklarını söyledi. 
     Ördek ve kazları topladıkları bağış paralarıyla aldıklarını belirten Çoban, şunları kaydetti 
     ''Dernek olarak bir ilki başlatmak istedik. Daha değişik projelerimiz de vardı ama dereye bıraktığımız 150 kaz ve ördek çalınınca vazgeçtik. Buradaki hayvanları kimliğini henüz belirleyemediğimiz kişiler çaldı. Derede 20 adet hayvan kaldı. Kaz ve ördeklerin maddi durumu iyi olmayan kişilerce yemek amacıyla çalındığını belirledik ama bir türlü yakalayamadık.'' Çoban, kalan 20 kaz ve ördeğin çalınmaması için bir dizi önlem aldıklarını sözlerine ekledi. 
     
</TEXT>
</DOC>
