<DOC>
<DOCNO> 185845 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/01/son/sontur09.html </URL>
<DATE> 2003/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
DEHAP Genel Başkanı Partimiz üzerine oyunlar oynanıyor 
</HEADLINE>
<TEXT>

     DEHAP Genel Başkanı Tuncer Bakırhan, partisinin önüne ''haksız olarak sürekli engeller çıkarıldığını'' iddia ederek, ''Partimiz üzerine oyunlar oynanıyor'' dedi. 
     Tüm Bel-Sen Ankara 1 Nolu Şube Başkanı Burhan Poshoroğlu ve bazı sendika üyeleri, DEHAP Genel Merkezi'nde, Genel Başkan Bakırhan'ı ziyaret etti. 
     DEHAP Genel Başkanı Tuncer Bakırhan, Yargıtay'dan çıkan son kararın ''partisine yönelik bir kampanyanın sonucu olduğunu'' iddia ederek, demokratik düşüncelerin hayata geçirilmesi konusunda engeller çıkarıldığını ileri sürdü. 
     Türkiye'de muhalefet eksikliğini kapatmak için yaptıkları söylemlerin ''bazı kesimleri'' rahatsız ettiğini anlatan Bakırhan, Türkiye için diyaloğun şart olduğunu kaydetti. 
     Bakırhan, ''Derin ilişkilerin hukuk üzerine baskısı sonucu partimiz üzerinde oyunlar oynanıyor'' görüşünü savundu. 
     
</TEXT>
</DOC>
