<DOC>
<DOCNO> 174129 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/07/siyaset/siy02.html </URL>
<DATE> 2003/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
2B satışı ile orman talanı olmayacak 
</HEADLINE>
<TEXT>

   "2B arazileri satılmalı" diyen Çevre ve Orman Bakanı Pepe, gerekçesini şu sözlerle açıklıyor Çünkü orman köylüsünün dışındaki herkesin işgali altında 
      ÖNDER YILMAZ Ankara 

   
   Cevre ve Orman Bakanı Osman Pepe, kamuoyunda tartışma yaratan orman vasfını yitirmiş 2B arazilerin satışının "orman talanı" olmadığını söyledi. Pepe, Cumhurbaşkanı Ahmet Necdet Sezer'in 2B'lerin satışına ilişkin yasayı onaylaması konusunda "ümitli" olduğunu ifade ederek, "Görüşmemizde her şeyi ayrıntılarıyla inceleyeceğini, sonra karar vereceğini söyledi" dedi. 
   Pepe, 2B arazilerinin neden satılması gerektiğini Milliyet'e anlattı. "2B arazileri satılmalı. Çünkü orman köylüsünün dışındaki herkesin işgali altında" diyen Pepe, 4.7 milyar metrekare 2B arazisi üzerinde, altyapısını devletin sağladığı 400 bin yapı bulunduğunu kaydetti. 
   
   YIKIP ORMAN MI YAPALIM 
   Pepe, İstanbul Sultanbeyli'yi örnek göstererek şunları söyledi "Ben Sultanbeyli'nin 20 - 25 senedir geçirdiği süreci biliyorum. Orman kadastro komisyonları 1974'ten beri orada 2B çalışmalarını yürütüyor. 1981'den sonra yeni 2B alanları çıkarılmış değil. 2B alanları vardı ama üzerinde bina yoktu. 1981'den sonra yapılaşma oldu. Hem de devlet elektriğini, suyunu, telefonunu götürdü. Şimdi on binlerce ev ve işyeri var. Buraları yıkıp orman yapmanın imk nı var mı Aynı şey, Antalya, Kocaeli ve diğer illerde de geçerli." 
   
   10 MİLYAR DOLAR BEKLİYORUZ 
   Pepe, arazi bedelleri konusunda ise şöyle dedi "Arazilerin rayiç bedellerini köylerde muhtar ve köy ihtiyar heyeti, ilçe ve illerde ise Orman, Tarım, Maliye, Milli Emlak ve sivil toplum temsilcilerinden oluşan kalabalık fiyat tespit komisyonları belirleyecek ve 6 ay içinde çalışmalar tamamlanacak. 5 milyar metrekareye yakın 2B arazisinden 20 - 25 milyar dolara yakın gelir bekliyoruz. İstanbul'da 150 milyon metrekare araziden 2 milyar dolar, Antalya'da 350 milyon metrekare araziden 4 milyar dolar bekliyoruz. Muğla, Aydın, Antalya en önemli yerler. İyi bir organizasyonla 10 milyar dolara 14.1 katrilyon lira yakın gelir bekliyoruz." 
   
   ORMAN KÖYLÜSÜNE 4 MİLYAR DOLAR 
   Orman köylülerine de müjde veren Pepe, "Orman köylüsü endişe etmesin. Biz elde ettiğimiz gelirin yüzde 20'sini, yani 4 milyar doların üzerindeki bir tutarı orman köylüsüne ve orman ağaçlandırmasına verilmesi kararını aldık" diye konuştu. 
   
   EKONOMİ CANLANACAK 
   2B arazilerinin satışıyla ekonominin canlanacağını belirten Pepe, çözüme kavuşacak diğer unsurları da şöyle özetledi 
   "Hazine'ye gelir getirmesinin yanında sosyal bir yarayı tedavi edeceğiz. Bu alanlarda yaşayan yüz binlerce insanın üzerinden uzun yıllardır bir saadet zinciri kurulmuş, devlete bir kuruş vergi verilmemiş. Bu kayıtdışı durumun devletin lehine çevrilmesi sosyal devletin bir gereği olduğu için 2B'leri satıyoruz. Satışla ayrıca, mülkiyet sorunları çözülecek, Adli ve İdari yargıdaki davalar azalacak, hak sahipliğiyle ilgili işlemler başlayacak." 
   
   Kemal Abi de olsa öder    Çevre ve Orman Bakanı Osman Pepe, Maliye Bakanı Kemal Unakıtan'ın Çavuşbaşı'ndaki 50 dönümlük arazisinin öne çıktığını belirterek, şunları söyledi "Oysa siyasetçi, patron, medya mensubu gibi her kesimden vatandaşlar 2B arazisine sahip. Bizi en çok eleştiren CHP'lilerin bile arazileri var. Kim olursa olsun, Kemal Abi de olsa, babam da olsa, kim neye sahipse parasını söke söke alacağım." 
   
   Özel ormancılığın duayenine ihanet    Denizli Çal'da, Türkiye'de özel ormancılığı ilk başlatan kişilerden olan Cahit Ahmet Çökelez'in vefatı üzerine 400 dönüm dolayındaki özel ormanı oğlu Emre Çökelez'e miras kaldı. Denizli Orman Bölge Müdürlüğü, 2001'den itibaren özel ormanlıktaki ağaçları kesip satmaya başlayan Çökelez hakkında, "İzin verilen miktarın üzerinde kesim yaptığı ve taşıma izni olmadığı" gerekçesiyle suç duyurusunda bulundu. Çökelez, açılan davaların birinden beraat ederken, bu yıl temmuz ayında yine izinsiz kesim yapmaktan dolayı hakkında yasal işlem başlatıldı ve odunlarına el konuldu. 
   
   KENDİ ORMANIM 
   Hakkındaki suçlamalara tepki gösteren Çökelez, yasadışı bir şey yapmadığını, kendi mülkiyetinde olan ormanda kesim yaptığını savundu. Sorunun, Orman İşletmesi'nden kaynaklandığını öne süren Çökelez, "Bilmediğim bir nedenden bana taşıma izni verilmiyor. Ağaçların gelişmesi için kesim yapıyorum. Ayrıca, en az babam kadar ormana değer veren bir kişiyim" dedi. 
   Denizli Orman Bölge Müdürü Atilla Ertay ise Çökelez'in ormanı istediği gibi kesip doğrama hakkını kendisinde gördüğünü belirterek, "Babası yaşasaydı, tek bir dalına bile zarar vermezdi. Çökelez olayında iki yıl önce 2.5 ton oduna el konulmuştur. Son olarak 3 Temmuz'da aldığımız bir ihbar sonucu odunlarına el konulmuş olup hakkında yasal işlem başlatılmıştır" diye konuştu. 
   
   
</TEXT>
</DOC>
