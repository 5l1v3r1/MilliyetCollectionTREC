<DOC>
<DOCNO> 156162 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/12/son/soneko15.html </URL>
<DATE> 2003/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine yarın 3 ayda bir değişken faiz ödemeli tahvil ihraç edecek 
</HEADLINE>
<TEXT>

     Hazine yarın, 3 ayda bir değişken faiz ödemeli tahvil ihalesi düzenleyecek. 
     İhraç tarihi 14 Mayıs Çarşamba olarak belirlenen kağıtların ilk kupon ödemesi, 13 Ağustos 2003 tarihinde yapılacak. 
     Geri ödemesi 11 Mayıs 2005 olarak öngörülen tahvillerin söz konusu kupon ödemesine teşkil edecek faiz oranı, bugün yapılacak olan 91 gün vadeli referans bono ihalesinde oluşan dönem faizi ile Hazine'ce uygulanacak yüzde 2 getiriden oluşacak. 
     
     SON DURUM 
     Hazine, en son 6 Mayıs tarihinde 287 gün vadeli iskontolu bono ihalesi ile 385 gün vadeli Türk Lirası cinsinden iskontolu tahvil ihalesi düzenlemişti. 
     Hazine'nin 287 gün vadeli bono ihalesine, toplam 2 katrilyon 564 trilyon liralık teklif gelirken, ihalede nominal 2 katrilyon 70.8 trilyon liralık satış gerçekleşmişti. 
     Net satış miktarı da, 1 katrilyon 470.3 trilyon lira olan ihalede bileşik faiz yüzde 54.40, basit faiz ise yüzde 51.80 olarak belirlenmişti. 
     Hazine'nin 385 gün vadeli Türk Lirası cinsinden iskontolu tahvil ihalesine ise toplam 5 katrilyon 68.8 trilyon liralık teklif gelmişti. 
     İhalede nominal 3 katrilyon 830.5 trilyon liralık satış gerçekleşirken net satış miktarı, 2 katrilyon 433 trilyon lira olarak olmuştu. 
     Tahvil ihalesinde bileşik faiz yüzde .59, basit faiz ise yüzde 54.31 olarak belirlenmişti. 
     Hazine'nin bu hafta, toplam 2 katrilyon 45 trilyon lira tutarında iç borç ödemesi bulunuyor. 
     
</TEXT>
</DOC>
