<DOC>
<DOCNO> 150402 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/17/son/sondun02.html </URL>
<DATE> 2003/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikalı komutan Franks, Saddam'ın sarayından Bush ile görüştü 
</HEADLINE>
<TEXT>

     Amerikan Merkez Karargahı Komutanı General Tommy Franks'in, Irak'ın başkenti Bağdat'ta, Saddam Hüseyin'in terkedilmiş saraylarından birinden video konferans aracılığıyla ABD Başkanı George Bush ile görüştüğü bildirildi. 
     Bağdat'a bugün gelen Franks, Bush ile görüşmesinden sonra gazetecilere, ''ABD Başkanı'na ve Ulusal Güvenlik Konseyi'ne, operasyonun ne safhasında olduğumuz konusunda basit bir açıklama yaptım'' dedi. 
     Franks, görüşmesinde Irak'ta 10 gün içinde neler olabileceği konusundaki tahminlerini de bildirdiğini kaydetti. 
     ABD Merkez Komutanlığı, Franks-Bush görüşmesinin detayları hakkında bilgi vermedi. 
     Komutan Franks'in ayrıca, ABD Savunma Bakanı Donald Rumsfeld ile video konferans aracılığıyla görüştüğü bildirildi. 
     Bağdat'ta Amerikalı komutanlardan bilgi alan Franks, Irak'taki insani durum hakkında gazetecilere yaptığı açıklamada, su ve elektriğin yeniden verilmeye ve hastanelerin çalışmaya başladığını belirtti. 
     Amerikalı yetkililerin verdiği bilgiye göre, Franks ve Amerikalı komutanların, sarayda incelemelerde bulunurken, banyoda altın takımlar görmesi üzerine ''bu 'petrol karşılığı saray' olmuş'' dedi. 
     Bağdat'a ilk kez gelen Franks, bu ay başında Irak'ın diğer üç kentindeki Amerikan birliklerini ziyaret etmişti. 
     





</TEXT>
</DOC>
