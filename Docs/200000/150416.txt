<DOC>
<DOCNO> 150416 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/17/son/sondun16.html </URL>
<DATE> 2003/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam'ın aşireti ile rakipleri çatıştı ABD askerleri ayırdı 
</HEADLINE>
<TEXT>

     Irak'ın Tikrit kentin yakınında, Saddam Hüseyin'in aşiretinin üyeleriyle rakip gruplardan bazı kişiler arasında çatışma çıktı. 
     Amerikalı askeri yetkililerin verdikleri bilgiye göre, çatışma, savaş öncesinde gıda dağıtılan depolara çevre köylerden bazı kişilerin gelmesi üzerine başladı. 
     Saddam'ın aşiretine bağlı 8 kişi ellerindeki sopalarla pirinç, şeker ve un almakta olan bir kamyonetteki 3 kişiye saldırdı. Bir başka olayda da 10 kişi, bir otomobildeki 2 kişiye saldırdı. 
     Her iki olayda da kavgaya müdahale eden Amerikan askerleri tarafları ayırmaya çalıştı. 
     Saddam'ın aşiretinin egemen olduğu Tikrit'te 6 aşiret bulunuyor. 
     Çevre köy ve kasabalardan insanların Tikrit'e yiyecek ihtiyaçlarını karşılamak için geldikleri, çoğu Saddam'ın aşiretinden olan kişilerin bunları engellemeye çalıştığı belirtildi. 
     





</TEXT>
</DOC>
