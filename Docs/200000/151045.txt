<DOC>
<DOCNO> 151045 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/19/son/sonspo40.html </URL>
<DATE> 2003/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Samsunspor Malatya dostça 1-1 
</HEADLINE>
<TEXT>

     Birinci Süper Futbol Ligi'nde Samsunspor ile Malatyaspor arasındaki karşılaşma 1-1 sonuçlandı. 
     Sağnak yağmur altında başlayan karşılaşmada ilk etkili atak evsahibi ekipten geldi. 
     4. dakikada Celil'in soldan yaptığı ortaya, ceza alanı sağ çaprazında Müslim, topa gelişine vurdu. Kaleye giden topu, kale çizgisi üzerinden Mert uzaklaştırdı. 
     9. dakikada Samsunspor 1-0 öne geçti. Hakkı'nın Malatyaspor ceza alanı dışından yaklaşık 30 metreden kullandığı serbest vuruşta, top ağlarla buluştu 1-0. 
     15. dakikada konuk ekip beraberliği yakaladı. Timuçin'in ceza alanının sağından kullandığı faul atışında, Samsunspor savunmasından önce kale alanı önünde Mert'in ayak koyduğu top, Samsunspor filelerine gitti 1-1. 
     33. dakikada Müslim'in soldan yaptığı ortada Oktay, topu kafayla ceza alanı içindeki Junior'a verdi. Ancak Junior'un gelişine vurduğu top, yandan auta çıktı. 
     Karşılaşmanın geri kalan dakikalarında skor değişmeyince, ilk yarı 1-1 tamamlandı. 
     
     İKİNCİ YARI 
     49. dakikada Junior'un Malatyaspor ceza alanı önünden vurduğu sert şutta top, direğin yanından auta çıktı. 
     50. dakikada Ayman'ın ceza alanının sağından yaptığı ortaya Fazlı, kale alanı önünde ayak koydu. Top, direğin üstünden auta çıktı. 
     55. dakikada Malatyaspor'da, Ayman çıktı, yerine Sertan xx oyuna girdi. 
     62. dakikada Oktay'dan aldığı topla ceza alanına giren Coşkun, kaleciyle karşı karşıya kaldı. Ancak Coşkun'dan önce Malatyaspor savunması topu engelleyerek olası bir golü önledi. 
     65. dakikada kendi getirdiği topla ceza alanına giren Serkan, topu uygun pozisyondaki Timuçun'e çıkardı. Kaleciyle karşı karşıya kalan Timuçin, topu auta attı. 
     68. dakikada Celil'in soldan kullandığı köşe atışını Musa kafayla kale alanına aşırdı. Topu önünde bulan Oktay'ın yaptığı rövaşatada, top kalecide kaldı. 
     71. dakikada Malatyaspor'da, Fazlı çıktı, yerine Muharrem x oyuna girdi. Samsunspor'da ise Coşkun'un yerine Serkan Aykut x oyuna dahil oldu. 
     79. dakikada Samsunspor'da bu kez Junior'un yerine Mehmet Nas xx oyuna alındı. 
     80. dakikada topa elle müdahale eden Malatyasporlu Ümit sarı kart gördü. 
     83. dakikada aldığı pasla ceza alanına giren Musa, sağ çaprazdan sert vurdu, Ancak top üstten auta gitti. 
     85. dakikada Samsunspor'da, Oktay'ın yerine Ertuğrul oyuna girdi. 
     87. dakikada ceza alanı içinde Serkan Aykut, topu önündeki Mehmet Nas'a çıkardı. Mehmet Nas'ın vuruşunda, top direğin yanından auta çıktı. 
     Her iki takımın da gol mücadelesi ikinci yarıda sonuç getirmeyince, karşılaşma 1-1 tamamlandı. 
     





</TEXT>
</DOC>
