<DOC>
<DOCNO> 174311 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/07/son/sontur03.html </URL>
<DATE> 2003/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Dostluk Kupası skandalı... Ölen Karşıyakalı'nın zanlısı yakalandı 
</HEADLINE>
<TEXT>

     Alsancak Stadı'nda önceki gün oynanan TSYD Ege Dostluk Kupası'nda çıkan olayda bıçaklanarak öldürülen Karşıyaka taraftarının zanlısı yakalandı. 
     Karşıyaka taraftarlarının bulunduğu tribünde kavga çıkmış, olay sırasında Murat Kongu 23 , çeşitli yerlerinden bıçaklanmıştı. Ağır yaralanan Kongu, tedavi edildiği Alsancak Devlet Hastanesi'nde hayatını kaybetmişti. 
     Tribünde ''küfürleşme'' yüzünden çıkan kavgada, Murat Kongu'yu bıçaklayarak öldürdüğü iddia edilen Cem A'nın 27 yakalanması için operasyon başlatılmıştı. 
     Cinayet zanlısı olarak aranan Cem A, dün gece gizli sürdürülen operasyonlar sonucu yakalandı. Cinayet büroya getirilen zanlı, göz altına alındı. 
     Öte yandan, olaylara karıştığı iddiasıyla 5 kişi, Cinayet Büro Amirliği tarafından göz altına alınmıştı. Yapılan soruşturmalarda Teoman C. 24 , Cenk T. 27 ile Y.A'nın 17 kavgaya karıştıkları tespit edilmiş, olayla ilgisi olmayan diğer 2 taraftar ise serbest bırakılmıştı. 
     Cinayetle sonuçlanan kavgaya karışan 3 kişi ile Murat Kongu'nun katil zanlısı olarak aranan ve operasyon sonucu yakalanarak göz altına alınan Cem A'nın, işlemlerinin tamamlanmasının ardından adliyeye sevk edilecekleri öğrenildi. 
     
</TEXT>
</DOC>
