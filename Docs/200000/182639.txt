<DOC>
<DOCNO> 182639 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/16/son/sondun20.html </URL>
<DATE> 2003/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Botox, migrene de iyi geliyormuş 
</HEADLINE>
<TEXT>

     Yüz ve boyundaki kırışıklıkların giderilmesi için kullanılan Botox iğnelerinin, migren ağrılarını gidermede etkili olduğu öne sürüldü. 
     Houston Başağrısı Kliniği yöneticilerinden Ninan Mathew, İtalya'nın başkenti Roma'da düzenlenen Uluslararası Başağrısı Derneği kongresinde yaptığı konuşmada, klinik çalışmalarının sonucunun, botox iğnelerinin bir gün, migreni olan kişiler için olağan bir terapi halini alabileceğini ortaya koyduğunu bildirdi. 
     Mathew, 3 yıldan fazla bir süredir botox verilen 208 hastanın, başağrılarının sıklığında ve şiddetinde azalma görüldüğünü kaydetti. 
     Botox ilacının ayrıca, bu hastalığın ilerlemesini engelleyebildiği de ileri sürüldü. 
     Klinik araştırmasının giderlerinin, botox üreticisi Allergan firması tarafından karşılandığı belirtildi. 
     Mathew, bu ilacın migren tedavisinde kullanılabilmesi için gelecek 2 yıl içinde Gıda ve İlaç Yönetimi'nin FDA onayını almayı umduklarını kaydetti. 
     
</TEXT>
</DOC>
