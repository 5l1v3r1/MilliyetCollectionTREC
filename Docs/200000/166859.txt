<DOC>
<DOCNO> 166859 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/02/son/soneko24.html </URL>
<DATE> 2003/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Japonya yabancı çalışan arıyor... 
</HEADLINE>
<TEXT>

     Japonya'nın küreselleşme yönünde büyüyen uluslararası trend doğrultusunda ekonomik büyümeyi yakalayabilmek için yabancı çalışanları istihdama çaba göstermesi gerekiyor. 
     Japonya Ekonomi, Ticaret ve Sanayi Bakanlığı'nın METI yıllık ''Uluslararası Ticaret Beyaz Raporu''nda, işletme, araştırma ve teknoloji alanlarında yetenekli yabancı çalışanların istihdamının önemli olduğu vurgulandı. 
     Raporda, özetle şunlar istendi 
     ''Yabancı çalışanların Japonya'da yaşayıp çalışmalarını kolaylaştırmak dahil, çeşitli engeller kaldırılmalı. Bu arada, Doğu Asya bölgesindeki ülkeler arasında ekonomik bağların artırılması için Doğu Asya iş bölgesi kurulmalı. 
     Japonya, bölgedeki ekonomik ilişkileri güçlendirmede politika aracı olarak resmi kalkınma yardımlarını stratejik açıdan kullanmalı.'' METI'nin yıllık raporunda yabancı işgücüne duyulan ihtiyaç ilk defa dile getiriliyor. Japonya yabancı işgücü istihdamında diğer gelişmiş ülkelerin çok gerisinde 1999 yılı itibariyle Japonya'da işgücünün yüzde 1'inden azı yabancı iken, bu oran İsviçre'de yüzde 18, ABD'de yaklaşık yüzde 12 ve Avusturya'da yüzde 10 idi. 
     
</TEXT>
</DOC>
