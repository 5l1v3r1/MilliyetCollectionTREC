<DOC>
<DOCNO> 190932 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/24/yazar/uras.html </URL>
<DATE> 2003/10/24/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Bütçe 'değişim' getirmiyor 'vergi' getiriyor 
</HEADLINE>
<TEXT>

   
   Maliye Bakanı dün bir basın toplantısı yaparak 2004 yılı bütçesi ile ilgili rakamları sıraladı. 
   Halkımızın bu rakamlardan bir şey anlamasına imkan yok... Bütçenin rakamları halkımızı ilgilendirmez. Halkımızı ilgilendiren bütçenin ne götüreceği, ne getireceğidir. 
   Bütçe bir yıl içinde hükümetin uygulayacağı gelir ve harcama politikasının sınırlarını ortaya koyar. 
   Bütçe hükümetin yıl içinde ne kadar harcama yapacağını, bu harcamaları hangi gelirlerle karşılayacağını, gelirler harcamayı karşılayamıyor ise, aradaki açığın nasıl kapanacağını gösterir. 
   
   Halkımız hizmet bekliyor 
   Halkımız bütçede şunları görmek ister 
   - 2004 bütçesindeki paraları harcayarak hükümet memura, emekliye ne para verecek Cevap Maaşlar yılbaşında yüzde 6, yılın ortasında yüzde 6 artırılacak. Bu oranlar emsal olunca da özel sektör ücretlere bu oranlar dolayında zam yapacak... 
   - Hükümet eğitim, sağlık, adalet hizmetlerimi geliştirmek için para harcayacak mı Cevap Para yok... Bu yıl da eğitim, sağlık ve adalet ile ilgili ciddi harcamalar yapılamayacak. 
   - 2004 yılında hükümet yatırımlara başlayacak mı Cevap Maalesef... Hükümet bütçeden kamu yatırımlarına harcama imkanına sahip değil. Yatırımı yapar ise mahalli idareler yapacak. 
   - Gelir ve Kurumlar Vergisi gibi vergilerle gelir toplayamayan hükümetler bugüne kadar hep halkın tüpgazına, şekerine, soğanına, ekmeğine, zeytinine vergi bindirdi. "Ek gelir paketi" adı ile 2003 yılında halkın cebinden paraları çekildi. 2004 yılında da aynı cefa devam edecek mi Cevap 2004 yılında da vergi reformu yapılamayacak. Zenginden ve kayıt dışında kalandan vergi alınamayacak. Bu nedenle "maalesef" halkımız zeytin, peynir yedikçe, tüpgaz yaktıkça daha fazla vergi ödeyecek. 
   
   2004'te bir şey değişmeyecek 
   Rakamlar bol olunca halkımız neyin ne olduğunu fark edemiyor. Bu yazının altında 2004 yılı için öngörülen enflasyondan arındırılmış reel rakamlarla 2004 yılı bütçesinin gelir ve gider rakamlarını bulacaksınız. Bakınız gelir artışı sadece yüzde 1.6, gider artışı sadece yüzde 1.8 oranında. Faiz dışı harcama hükümetin icraat için yapacağı harcama rakamı, sadece yüzde 2.2 oranında artırılabilmiş. Açık anlatımıyla hükümetin icraat için eli kolu bağlı. Harcayacağı para yok... 
   
   2004 bütçesinin 2003 bütçesinden farkı katrilyon TL 2003 gerçekleşme tahmini fiyatlarıyla 2004 hedefi cari fiyatlarla 2004 hedefi 2003 yılı fiyatlarıyla 2004 bütçesi reel artış oranları GİDERLER 141.2 160.9 143.7 1.8 Faiz ödemeleri 59.1 67.0 59.8 1.1 Faiz dışı harcama 82.1 93.9 83.9 2.2 GELİRLER 100.4 114.5 102.3 1.6 Vergi gelirleri 87.0 99.0 88.4 1.6 FAİZ DIŞI FAZLA 18.3 20.6 18.4 0.1 BÜTÇE AÇIĞI -40.8 -46.4 -41.4 1.5 
   2004 yılı rakamları GSMH deflatörü fiyat artış oranı kullanılarak enflasyondan arındırıldı. 
   
      
   
</TEXT>
</DOC>
