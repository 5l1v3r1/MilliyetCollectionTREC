<DOC>
<DOCNO> 168928 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/12/yazar/okur.html </URL>
<DATE> 2003/07/12/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
İşim acil "Lütfen 1 milyar dolar" 
</HEADLINE>
<TEXT>

     Ancak Antalya'ya gelen turist para bırakmıyor. 
     Dert büyük... 
     Antalya'ya bakıyoruz, bakarken şaşırıyoruz. Bakın, Antalya'ya varmadan önce Atatürk Havalimanı'nda neler yaşıyoruz 
     Yurdum insanı İlginç. Sıcaktan bunalmış, hafta sonu soluğu tatil beldelerinde alıyor. Onlardan birisi de Global Menkul Değerler'in patronu Mehmet Kutman, uçaklar gecikmeli, bekliyor. 
     Kolay mı Hava İş Sendikası'na bağlı THY personeli işi yavaşlatmış. Kuyruklar uzun... 
     Ama yurdum insanı dedik ya, iş bitirici, fırsatçı. Ne yapmaya çalışıyor. Anlamak mümkün değil. 
     Biz de bekliyoruz, tesadüf bu ya Mehmet Kutman'ın masasına oturuveriyoruz. Derken oturan bir orta yaşlı adam fırlıyor. "Lütfen şu evrakı okur musunuz diye kendini paralıyor. 
     Kutman, şöyle bir bakıyor ve "Beyefendi, biz bu işlerle uğraşmıyoruz, lütfen Türk bankalarına başvurun" diyor. Adam kararlı... 
     "Efendim Türk bankalarını kabul etmiyorlar. Miktar yüksek, 1 milyar dolar" deyince biz donakalıyoruz. Ayaküstü, hiç tanımadan Global Menkul Değerler'in patronu Kutman'dan 1 milyar dolar para için imza atmasını isteyen adam, dolandırıcı mı Fırsatçı mı Yoksa ne yapacağını şaşırmış bir Türk vatandaşı mı Öyle ya ayaküstü 1 milyar dolar istemek her babayiğidin harcı değil. Tam rahmetli Aziz Nesin'lik bir öykü... 
     
"5 saatlik randevu"      AB dönem başkanı İtalya 
     İtalya Başbakanı Berlusconi, Almanlarla kavga ediyor. Türkiye'ye zeytin dalı uzatıyor. İtalyan heyetleri peş peşe Türkiye'ye geliyor. 
     Peki, bu sevginin altında ne yatıyor 
     Bize göre Türkiye, komşuluk ilişkisini doğru kullanabilirse AB sürecinde iyi bir fırsat yakalıyor. İtalya, Türkiye üzerinden Irak ve Orta Asya pazarını yakalamak istiyor. Yaşlanan İtalya, dinamizm arıyor. 
     İnanın mayıs ayında İtalya Başbakanı Berlusconi Türkiye'ye geldi. Herkes onu sevdi. Politikada yeniydi, ama tüccarlıkta köklü bir geçmişi vardı. 
     Kısacası iş bitiriciydi. Bakın bir işi nasıl bitirdi 
     UND Uluslararası Nakliyatçılar Derneği üyelerinin TIR'ları Türkiye - İtalya arasında mekik dokuyor. Mekik dokumak güzel de yetmiyor. Artan dış ticaret hacmi belge gerektiriyor. Belgelerin hızla tükenmesi eylül ayında iki ülke arasında karayoluyla yapılacak ticarete sekte vuracak. Türkiye'nin acilen 3 bin adet belgeye ihtiyacı var, tıkanıyor. 
     
Derdini Berlusconi'ye anlattı      UND'nin İkinci Başkanı Selamoğlu Nakliyat'ın sahibi İzzet Salah, kolları sıvıyor. Üstelik İtalyan devletinden "Onur Nişanı" almış bir işadamı. 12 Mayıs'ta Berlusconi'ye Başbakan Recep Tayyip Erdoğan'ın verdiği resepsiyonda İzzet Salah, derdini ayaküstü İtalya Başbakanı'na anlatıyor. Berlusconi not alıyor, "Ulaştırma Bakanı ile görüşeceğim" diyor. 
     Çok değil, bir hafta sonra telefon geliyor. Arayan İtalya Ulaştırma Bakanı Pietro Lunardi. 
     "Buyrun" diyor. 
     UND anlatıyor. Ve Bakan Lunardi 5 saatliğine İstanbul'a geleceğini söylüyor. Ve 17 Haziran'da İtalya Ulaştırma Bakanı özel bir uçakla İstanbul'a geliyor. Çırağan'da bekleyen özel tekneye biniyor ve geziyor. Çırağan'da tüm UND üyelerini özel bir toplantıda dinliyor. Ve konunu takipçisi olacağım diyerek gidiyor. 
     Sizin anlayacağınız, 30 Haziran'da İtalya'dan haber geliyor "İş tamam." 
     1 Temmuz'da belgeler alınıyor. 
     
     

</TEXT>
</DOC>
