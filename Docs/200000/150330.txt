<DOC>
<DOCNO> 150330 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/17/guncel/gun13.html </URL>
<DATE> 2003/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kızılay yardımına ABD engeli 
</HEADLINE>
<TEXT>

Irak'a gitmek üzere ikisi tıbbi malzeme yüklü 6 TIR'ın hazırlandığını belirten Gönen, "ABD'den izin bekliyoruz" dedi 
     ÜMİT KOZAN Ankara DHA 

     Kızılay Genel Başkanı Dr. Ertan Gönen, Irak'a gönderilmek üzere gıda ve tıbbi malzeme yardımlarının hazır olduğunu, ancak ABD'nin yol güvenliği konusunda gerekli izni h l vermediği için beklediklerini söyledi. 
     Gönen, Dışişleri Bakanlığı aracılığıyla Genelkurmay Başkanlığı'na başvurduklarını, Irak'a gıda ve tıbbi malzeme gibi insani yardım götürmenin yanı sıra savaşta yaralananları da Türkiye'ye getirmek istediklerini açıkladı. 
     
     'Yaralıları Türkiye'ye getirelim' 
     Kızılay'ın dördü gıda, ikisi tıbbi malzeme yüklü altı TIR hazırladığını belirten Gönen, "Önümüz açılırsa TIR'ları hemen Basra'ya gönderebiliriz. Eğer Bağdat'ta havaalanı açılır, uçaklarımızın gidip gelmesi güvence altına alınırsa, oradaki çocuklar, kadınlar ve hatta ağır yaralıları Türkiye'ye getirip tedavi ettirebiliriz" dedi. 
     
     Can güvenliği gerekli 
     Bugüne kadar ABD'den bir izin gelmediğini belirten Gönen, "İstediğimiz can güvenliğidir. Oradaki diğer işlemleri biz yaparız" diye konuştu. 
     Gönen, Dışişleri Bakanlığı'ndaki bir toplantıda ABD'li yetkililere "Eğer yardım, zamanında ve doğru kişilere yapılırsa yardımdır. Bizim yapacağımız insani yardım. Eğer aksini düşünüyorsanız beraber yapalım" dediğini, ancak yanıt gelmediğini kaydetti. 
     


GÜNCEL 





















</TEXT>
</DOC>
