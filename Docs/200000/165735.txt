<DOC>
<DOCNO> 165735 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/27/magazin/amag.html </URL>
<DATE> 2003/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Zara'ya aranan sevgili bulundu 
</HEADLINE>
<TEXT>

Yaz demeyip bomba gibi diziler hazırlayan Kanal D'nin iddialı yapımlarından 'Gelin' dizisinde, Zara'ya başrolde Fikret Kuşkan eşlik edecek 
     BİRSEN ALTUNTAŞ 

     TELEVİZYON kanallarının çoğu, sevilen yapımları 'yaz tatili'ne çıkarırken, Kanal D'nin atağı sürüyor. 'Büyümüş de Küçülmüş', 'Yuvam Yıkılmasın', 'Aşk Olsun' ve 'Serseri' adlı yeni dizileri yaz aylarında peşpeşe ekrana getirecek Kanal D, sonbaharda başlayacak yeni yayın döneminin dizilerine de başladı. Bu dizilerden biri, başrolünü Şevket Çoruh'la Başak Köklükaya'nın paylaşacağı 'Sultan Makamı', diğeri ise Zara'nın ilk TV dizisi 'Gelin'. 
     
     Eşini öldürene şık olacak 
     KANAL D'nin iddialı dizisi 'Gelin'in erkek başrol oyuncusu da nihayet belirlendi. Zara'ya, Fikret Kuşkan eşlik edecek. Ümit Efekan'ın yöneteceği dizide Atilla Saral, Yeşim Büber, Müge Oruçkaptan, Mesut Çakarlı ve Ayşegül Ünsal da rol alacak. Bir kasabada geçen dizide, Zara silahlı bir çatışmada eşini öldüren askerle ilerleyen bölümlerde aşk yaşayacak. 
     
     Kanal D'den bir dizi daha 
     BU arada Kanal D'nin yeni yaz dizisi 'Serseri'nin de çekimleri başladı. Dizide, geçimini hırsızlıkla sağlayan bir gencin mecaraları anlatılıyor. Dizinin başrol oyuncuları ise Okan Yalabık ile Gamze Özçelik. 
     

</TEXT>
</DOC>
