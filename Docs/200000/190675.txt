<DOC>
<DOCNO> 190675 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/23/son/sondun31.html </URL>
<DATE> 2003/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Stephen King Jennifer Lopez'den bıktı "Bennifer" fenomen 
</HEADLINE>
<TEXT>

     Korku romanları yazarı Stephen King, Ben Affleck ve Jennifer Lopez birlikteliğini ''Bennifer'' fenomenine dönüştüren şöhret kültüründen bunaldı. 
     Stephen King, Entertainment dergisindeki yazısında, Ben ve Jennifer isimlerinden çıkarılan ''Bennifer'' kelimesinin, ''sanki çiftin aşk maceralarının, onlar hakkında bilmek istediğimiz her şeyi özetlediğine'' işaret ettiğini belirtti. 
     King, bıkkınlığını ''Yetenekliler mi Şarkı söyleyebiliyor, dans edebiliyor, oyunculuk yapabiliyorlar mı Önemli değil, şöhretle ilgilenirken, yetenek bir yan unsurdur '' şeklinde ifade etti. 
     Ünlü yazar, bazı oyuncu ve şarkıcıların ''sahne ışıkları altında ilerlediğini'', diğerlerinin ise normal bir hayatın imkansızlığının farkına varmanın acısını çektiğini bildiğini söyledi. 
     King, yazısında ''Bay Affleck ile Bayan Lopez'i bir semt lokantasında akşam yemeği yerken düşünebiliyor musunuz Hatta, bir mahalleleri olduğunu hayal edebiliyor musunuz '' sorularını yöneltti. 
     Daha önce evleneceğini açıklayan, ancak 14 Eylül'deki düğün törenini ani bir kararla erteleyen Lopez ve Affleck çifti, birçok kez birlikte görüldüler. 
     
</TEXT>
</DOC>
