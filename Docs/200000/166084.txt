<DOC>
<DOCNO> 166084 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/28/son/sontur27.html </URL>
<DATE> 2003/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Damat, düğüne giderken radar aracına çarptı.. 
</HEADLINE>
<TEXT>

     Kırıkkale'de damadın kullandığı gelin aracı, aşırı hız nedeniyle radara çarptı. Kazada, araçta bulunan 3 kişi yaralandı. 
     Alınan bilgiye göre, kuaförden düğünevine gitmekte olan, damat Adem Akbağ'ın kullandığı 34 NK 979 plakalı otomobil, yol kenarında hız kontrolü yapmak üzere hazırlık yapılan, Kırıkkale Bölge Trafik Müdürlüğü'ne ait 71 AL 066 plakalı radara çaptı. 
     Kazada otomobili kullanan damat ile gelin yara almazken, gelin Nazlı Sarıyer sinir krizleri geçirdi. Damat da gelini yatıştırmak için uzun süre dakikalarca dil dökmek zorunda kaldı. 
     Kazada, aynı araçta bulunan gelinin kız kardeşi Esra Sarıyer, Emine Koca ve Burdan Kurmanoğlu hafif yaralandır. 
     Görgü tanıkları, gelin aracının çok süratli olduğunu ve yol üzerinde zig-zag çizdiğini söylediler. 
     Kazadan sonra yol tek yönlü trafiğe kapanırken, olay yerine gelen trafik ekipleri de gördükleri manzara karşısında şaşırdılar. 
     Radar aracının ise yeni alındığı ve daha önce birkaç kez kullanıldığı öğrenildi. 
     Kazadan sonra yaralılar ayakta tedavi edildi, gelin ve damat da başka bir araçla düğünevine gönderildi. 
     
</TEXT>
</DOC>
