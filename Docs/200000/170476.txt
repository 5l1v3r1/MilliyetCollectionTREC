<DOC>
<DOCNO> 170476 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/20/guncel/gun05.html </URL>
<DATE> 2003/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
3 milyon dolara New York'a cami 
</HEADLINE>
<TEXT>

     ŞÜKRAN PAKKAN İstanbul 

     Maliyeti ve büyüklüğü nedeniyle tartışmalara neden olan Tokyo'daki caminin daha küçük çaptaki bir benzeri de New York'ta inşa edilecek. 
     Türklerin en fazla yaşadığı bölgelerden biri olarak bilinen Brooklyn'nin Brighton semtinde yapılacak caminin maliyeti 3 milyon doları bulacak. Cami fikrinin geçen yıl, Diyanet İşleri Başkanlığı'ndan bir heyetin ABD'ye yaptığı bir gezi esnasında ortaya çıktığı öğrenildi. 
     Cami, Amerika'da yaşayan bir Türk mimar tarafından çizildi ve gelecek ramazan ayında faaliyete geçmesi planlanıyor. 
     Bir İslam Kültür Merkezi gibi faaliyet gösterecek mek n, 500 metrekare üzerine inşa edilecek ve 1600 metre kullanılabilir alanı olacak. Dört katlı caminin içerisinde yemekhane, konferans salonu, misafirhane, idari ofisler, abdesthane, lojman, cenaze yıkama odası dahil birçok birim bulanacak. Türklerin düğün ve kına gecesi gibi kutlamaları için de bir salon yapılması planlanıyor. 
     

</TEXT>
</DOC>
