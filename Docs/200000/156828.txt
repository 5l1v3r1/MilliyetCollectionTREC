<DOC>
<DOCNO> 156828 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/15/son/sondun33.html </URL>
<DATE> 2003/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Bin Ladin'den daha tehlikeli TV kanalı.. 
</HEADLINE>
<TEXT>

     Suudi bir muhalefet grubu, Suudi Arabistan yetkilileri için ''Usame Bin Ladin'den daha tehlikeli olacağını'' ileri sürdüğü bir uydu televizyon kanalı açtığını bildirdi. 
     Merkezi Londra'da bulunan Arabistan İslami Reform Hareketi adlı örgütün başkanı Saad El Fagih, Reuters'a açıklamasında, ''Islah'' adlı kanalın, Suudilerin düşüncelerini özgürce açıklamalarını sağlamayı amaçladığını söyledi. El Fagih, ''Bu, Suudi kraliyet ailesi için Bin Ladin'in bombalarından daha tehlikeli olacak'' dedi. 
     Kanalın şu anda deneme yayını yaptığı belirten El Fagih, birkaç gün içinde tamamen faaliyete geçeceklerini söyledi. 
     El Fagih, 1994'te kurulan örgütün siyasi özgürlükler ve hükümette şeffaflık sağlanması suretiyle, ülkede barışçı yollardan değişimi hedeflediğini bildirdi. 
     
</TEXT>
</DOC>
