<DOC>
<DOCNO> 185440 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/30/siyaset/siy08.html </URL>
<DATE> 2003/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
AB Komisyonu, kararı yakından analiz edecek 
</HEADLINE>
<TEXT>

   GÜVEN ÖZALP Brüksel 

   
   Yargıtay 6. Ceza Dairesi'nin DEHAP hakkındaki kararı Avrupa Birliği AB Komisyonu'nu harekete geçirdi. AB Komisyonu'nun genişlemeden sorumlu üyesi Günter Verheugen'in sözcüsü Jean Christophe Filori, "Yargıtay kararını çok yakından analiz edeceğiz. Bu kararın Türk siyasi sistemi açısından çok önemli sonuçları olabilir" dedi. 
   Türkiye'nin Kopenhag kriterlerine uyum çalışmalarını desteklediklerini ve çıkarılan yasaların uygulamaya yansıtılmasını beklediklerini belirten Filori, "AB Komisyonu, bu kararın, Türk hükümeti tarafından hassasiyetle sürdürülen AB'ye katılım sürecini olumsuz etkilemeyeceğini ummaktadır" diye konuştu. 
   AB kaynakları, YSK'nın vereceği karar nedeniyle oluşabilecek olumsuz gelişmelerin AB'nin ilgi alanına giren boyutunun, hazırlanan İlerleme Raporu'na yansıyabileceğini ifade etti. 
   
</TEXT>
</DOC>
