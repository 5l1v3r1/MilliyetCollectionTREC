<DOC>
<DOCNO> 198601 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/29/yazar/uras.html </URL>
<DATE> 2003/11/29/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Sezer BDDK'ya başkan arıyor 
</HEADLINE>
<TEXT>

   
   Vehbi Koç 'Dünyada adam seçmek kadar zor şey yoktur. Kavun değil ki poposunu koklayarak alasın' derdi. 
   Vehbi Koç önemli görevlere 'adam seçerken', 'adamı' karısı ile evine davet eder, sohbet vesilesiyle 'sorguya çekerdi'. Önemli göreve gelecek adamın karısı da önemli. Uyumsuz ve huzursuz ise adam başarılı olamaz. 'Kadın adamı rezil de eder, vezir de eder' derdi. 
   ABD'de 'önemli görevlere' atanacak kişiler 'Kongre'de sorguya çekiliyor. Kongre üyeleri her konuda adayı sorgulayarak görüş belirtiyor. Bizde önemli görevlere atanacak olanlar ile ilgili hükümet kararlarını Cumhurbaşkanı onaylıyor. 
   Şu günlerde BDDK Bankacılık Düzenleme ve Denetleme Kurulu Başkanlığı için hükümetçe belirlenen adayın atanma kararının Cumhurbaşkanı tarafından onayı bekleniyor. Cumhurbaşkanı acaba neye göre onay verecek Veya vermeyecek 
   Ben Cumhurbaşkanı olsam, sadece BDDK Başkanlığı için önerilen isim için değil, her önemli göreve önerilen aday için karar verirken şunları yapardım 
   
   Sorumlu kişi İngilice bilmeli 
   Adayı karısıyla veya evli değil ise kız arkadaşı ile çaya çağırır, onunla sohbet ederdim.Önemli sorumluluk üstlenecek bir kişi günümüzde mutlaka bir yabancı dil ama özellikle İngilizce bilmelidir. 'Evladım İngilizce bilgin yabancılarla müzakere edecek, yazıp okuyacak seviyede mi' diye sorardım. Sonra gene sorardım. 'Evladım her gün Financial Times, Wall Street Journal, Herald Tribune gazetelerini okur musun Hafta sonu New York Times gazetesi alır mısın The Economist, Time, News Week dergilerini izler misin ''Anlat bana bakayım' derdim. 'Üretim, katma değer, milli gelir, yatırım, tasarruf neden önemli Üretim nasıl artırılır Bütçe nasıl denkleştirilir Enflasyon nasıl aşağı çekilir Türkiye'de mali sistem, bankacılık sistemi nasıl işler 'Evladım' diye sorardım. 'Sen bugüne kadar nerelerde ne okudun Nerelerde çalıştın Kaç adamı işe aldın Kaç paralık işi yönettin Neyi batırdın Neyi çıkardın ' 
   Bütün bunlardan sonra adayın 'dosyasına' da bakar kararımı verirdim. 
   Bunları neden yazıyorum Cumhurbaşkanı, BDDK Başkanlığı için hükümetin adayı olan Halk Bankası Genel Müdürü Tevfik Bilgin'in kararnamesini bir türlü imzalayamıyormuş... Tereddüdü Tevfik Bilgin'in hükümetin adamı olması, genç olması, tecrübesiz olması imiş. 
   
   Hükümetin güvendiği isim 
   Gerçekçi olalım, BDDK Başkanlığı çok önemli bir görev. Tabii ki hükümet kendi 'güvendiği' birini burada görevlendirmek isteyecek. BDDK Başkanlığı bilgi ve yetenek yanında cesaret isteyen, riski büyük bir görev. Bırakınız buraya 'genç ve dinamik' insanlar gelsin. 'Tecrübe' maskesi ile eskiyi devam ettirecekler değil, 'düzeni sarsacak ve değiştirecekler' sorumluluk alsın. 
   Ben Tevfik Bilgin'i tanımam. Cumhurbaşkanı'nın önündeki dosyasında yer alan bilgilere göre, 1967 Aydın doğumlu. ODTÜ'yü bitirdikten sonra ABD'de Iowa Üniversitesi'nden yüksek lisans derecesi almış. Dokuz buçuk yıl müfettiş olarak devlete çalışmış. Bir süre Anadolu Endüstri Holding'de mali işler koordinatörü olarak çalıştıktan sonra Halk Bankası Genel Müdürlüğü'ne getirilmiş. Evli. Eşi, Anadolu lisesinde matematik öğretmeni. Dosyasına göre aday düzgün bir aday... Ötesi... En iyisi çağırıp konuştuktan sonra karar vermek... 
   
      
   
</TEXT>
</DOC>
