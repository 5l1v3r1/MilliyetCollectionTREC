<DOC>
<DOCNO> 170973 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/22/son/sonspo22.html </URL>
<DATE> 2003/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İbrahim Kutluay Ülker benim için en doğru takımdı... 
</HEADLINE>
<TEXT>

     Ülkerspor'un yeni transferi İbrahim Kutluay, turuncu-yeşilli takıma gelmekten büyük mutluluk duyduğu belirterek, ''Ülkerspor, Avrupa Ligi'nde yer alan, tüm Avrupa'nın tanıdığı ve bildiği, Avrupa'da ve Türkiye'de büyük hedefleri amaçlayan, benim için en doğru takımdı'' dedi. 
     Ülkerspor Kulübü'nün ''www.ulkerspor.com'' adresli resmi internet sitesine açıklamalarda bulunan İbrahim, Türkiye'ye dönmekten de mutlu olduğunu vurgulayarak, şöyle devam etti 
     ''Benim tercihim her zaman hedefleri büyük olan takımlarda oynamak olmuştur. Ülkerspor da bu takımlardan biridir. Ülkerspor'un beni tercih etmesi ve benim tercihimin Ülkerspor olmasından dolayı memnunum. Ayrıca, kulüp başkanımız Orhan Özokur, genel müdürümüz Lütfi Arıboğan, teknik ekibimiz ve takım arkadaşlarımla hep birlikte, Ülkerspor'u Türkiye ve Avrupa'da büyük zaferlere taşıyacağımıza inanıyorum.'' Yunanistan'da basketbol oynadığı dönemde sıkıntı yaşamadığını belirten İbrahim, şunları kaydetti 
     ''1 yıl AEK, 2 yıl da Panathinaikos takımlarında basketbol oynadım. Kariyerim açısından Avrupa'nın en önemli liglerinden olan Yunan Ligi'nde basketbol oynamam benim için çok önemliydi. En iyi yabancı oyuncu ödülünü Papandreu'nun ellerinden almam ve en önemlisi de Avrupa Ligi şampiyonluğunu yaşamam oldu. Geçen 3 yılda birçok başarıların altına İbrahim Kutluay imzasını attım. Sonuçta benim için Yunanistan'da başarılı geçen 3 altın yıl oldu.'' 
     
</TEXT>
</DOC>
