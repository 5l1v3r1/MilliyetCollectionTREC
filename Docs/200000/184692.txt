<DOC>
<DOCNO> 184692 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/26/siyaset/siy04.html </URL>
<DATE> 2003/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Hıristiyanlardan istek Her ile kilise 
</HEADLINE>
<TEXT>

   SALİHA ÇOLAK 

   
   Türkiye'deki Rum Ortodoks Kilisesi, Ermeni Ruhani Kurumları, Süryaniler ve Katolik Kilisesi temsilcileri, dün ziyaret ettikleri TBMM İnsan Hakları Komisyonu Başkanı Mehmet Elkatmış'a sundukları mektup vasıtasıyla, azınlık hakları ve dini inanç özgürlüğünün tam anlamıyla sağlanabilmesi için hükümetten ve Meclis'ten bir dizi istekte bulundu. "AB üyeliği sürecinde Türkiye'nin karşısına, sorun olarak çıkarılması muhtemel olan bu konuların, şimdiden devletimize iletilmesinin daha doğru olacağı inancındayız" ifadesinin yer aldığı mektuptaki istekler şöyle 
   Patrikhane ve kiliselerinin tüzel kişilik kazanması, Din adamı eğitimine olanak sağlanması, Yabancı ülkelerden davet edilen din adamlarına, görev yapmaları için Türk vatandaşlığı veya ikamet izni verilmesi, Azınlık sorunlarının çözümü için bir bakanlığın görevlendirilmesi, Hıristiyan vatandaşların, ülkemiz güvenliği açısından sakıncalı olarak gösterilmesine son verilmesi, Kiliselerin mülk edinmesi, ellerinden alınan ibadethanelerin ve malların iadesi, Türkiye'de Hıristiyanların yaşadı-ğı her ilde bir kilisenin faaliyet göstermesine izin verilmesi. 
   
   
</TEXT>
</DOC>
