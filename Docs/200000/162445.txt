<DOC>
<DOCNO> 162445 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/11/son/soneko08.html </URL>
<DATE> 2003/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 3. çeyrek endeks hisselerini belirledi... 
</HEADLINE>
<TEXT>

     İstanbul Menkul Kıymetler Borsası İMKB Yönetim Kurulu, 1 Temmuz-30 Eylül döneminde endekslere girecek ve çıkacak hisse senetlerini belirledi. 
     İMKB'den yapılan açıklamaya göre, bu dönemde Kristal Kola, Penguen Gıda, Ceytaş Madencilik, Marmaris Martı ve Koza Davetiye, Ulusal 100 Endeksi kapsamına alınacak, Zorlu Enerji, Usaş, Galatasaray Sportif, Anadolu Hayat ve Akın Tekstil hisseleri ise çıkarılacak. 
     Bu endeks için Milpa, Mardin Çimento, Anadolu Gıda, Şekerbank ve Ege Seramik yedek hisse senetleri olarak belirlendi. 
     Ulusal 50 Endeksi kapsamına Net Holding ve İhlas Ev Aletleri alınırken, Alcatel Teletaş ve Eczacıbaşı Yatırım çıkacak şirketler oldu. Eczacıbaşı Yatırım, Alkim Kağıt ve Akçansa yedek hisseler olarak açıklandı. 
     Ulusal 30 Endeksi'ne ise İhlas Holding alındı, Anadolu Efes çıkarıldı. Kipa ve Beko Elektronik de bu endeksin yedek hisse senetleri oldu. 
     
</TEXT>
</DOC>
