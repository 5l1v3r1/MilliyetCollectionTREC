<DOC>
<DOCNO> 181702 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/11/son/soneko26.html </URL>
<DATE> 2003/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa günü 12 bin 500 puanın üzerinde tamamladı... 
</HEADLINE>
<TEXT>

     İMKB Bileşik Endeksi 2. seansta 198.44 puan artışla, 12,507.02 puandan kapandı. 
     Hisse senetleri 2. seansta ortalama yüzde 1.61 oranında değer kazandı. 
     İlk seanstaki 9.10 puanlık kayıp dikkate alındığında, Borsa endeksi günün tamamında 189.34 puan yükseldi. 
     Hisse senetlerindeki günlük değer artışı ise yüzde 1.54 oldu. 
     Endeks, 2. seansa 15.03 puanlık artışla 12,323.61 puan seviyesinde başladı. İlk yarıyı 12,431.27 puandan geçen endeks, seans içinde en düşük 12,265.41 puanı gördü. Endeks, seans içinde ulaştığı en yüksek seviye olan 12,507.02 puandan seansı tamamladı. Bu kapanış değeri, endeksin yıl içinde ulaştığı en yüksek seviyeyi oluşturdu. 
     Kapanışta mali endeks 218.00 puan artışla 15,732.07 puana, sanayi endeksi 221.38 puan artışla 12,162.64 puana, hizmetler endeksi 68.99 puan artışla 7,343.21 puana yükseldi. 
     Böylece ilk seansa göre mali grup hisseler ortalama yüzde 1.41, sanayi grubu hisseler ortalama yüzde 1.85, hizmetler grubu hisseler ortalama yüzde 0.95 değer kazandı. 
     2. seansta işlem gören toplam 292 hisse senedinden 170'i değer kazandı, 62'si değer kaybetti, 60'ının fiyatında değişiklik olmadı. 
     Seansta, 416 trilyon 57 milyar 912 milyon liralık işlem hacmi kaydedildi. İki seans toplamında ise 723 trilyon 171 milyar 584 milyon liralık işlem hacmi oluştu. 
     2. seansta Turkcell, Sabancı Holding, Doğan Holding, İş Bankası C ve Yapı Kredi Bankası, en yoğun işlem gören hisse senetleri olarak belirlendi. 
     
</TEXT>
</DOC>
