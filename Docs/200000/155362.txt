<DOC>
<DOCNO> 155362 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/08/son/soneko38.html </URL>
<DATE> 2003/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Bankaların verdiği tüketici kredisi miktarı arttı... 
</HEADLINE>
<TEXT>

     Mevduat bankalarının verdiği tüketici kredilerinin toplamı, bir haftada 24.7 trilyon lira artarak, 25 Nisan itibariyle 3 katrilyon 443.3 trilyon liraya çıktı. 
     Söz konusu kredilerin 3 katrilyon 443 trilyon 237 milyar lirası TL, 40 milyar lirası yabancı para kredilerinden oluştu. 
     Tüketici kredilerinin toplamı, 18 Nisan'da 3 katrilyon 418.6 trilyon lira düzeyindeydi. 
     Mevduat bankalarından TL cinsinden kullanılan kredilerin dağılımına bakıldığında, 4.1 trilyon lirası konut, 1 katrilyon 229.8 trilyon lirası otomobil ve 1 katrilyon 679.3 trilyon lirası da diğer kalemlerden oluşuyor. 
     Tüketici kredilerinin banka gruplarına göre dağılımına bakıldığında ise 25 Nisan itibariyle, TL cinsinden kredilerin 857.2 trilyon lirası kamu bankalarından, 2 katrilyon 375 trilyon lirası özel bankalardan ve 211 trilyon lirası da yabancı bankalardan alındı. 
     
     KREDİ KARTLARI 
     Mevduat bankaları tarafından sağlanan kredi kartlarının kullanım tutarı ise bir haftada 15.2 trilyon lira azaldı. 
     Bankaların kullandırdığı kredi kartlarının tutarı 18 Nisan'da 4 katrilyon 686.6 trilyon lira iken, 25 Nisan'da 4 katrilyon 671.4 trilyon liraya indi. 
     Aynı dönemde TL cinsinden kullandırılan kredi kartlarının 465.7 trilyon lirası kamu bankalarına, 3 katrilyon 781.5 trilyon lirası özel bankalara ve 395.4 trilyon lirası da yabancı bankalara ait bulunuyor. 
     Yabancı para cinsinden kullandırılan kredi kartlarının değeri, 25 Nisan itibariyle 5 trilyon 774 milyar lira azalarak, 34 trilyon 677 milyar liradan, 28 trilyon 903 milyar liraya indi. 
     Döviz cinsinden kullandırılan kredi kartlarının 1.6 trilyon lirası kamu bankalarına, 25.1 trilyon lirası özel bankalara, 2.2 trilyon lirası da yabancı bankalara ait bulunuyor. 
     
     TASFİYE OLACAKLAR... 
     Tasfiye olunacak tüketici kredileri ve kredi kartlarının tutarı, bir haftada yaklaşık 3 trilyon 748 milyar lira arttı. 
     18 Nisan itibariyle 366.6 trilyon lira olan tasfiye olunacak tüketici kredileri ve kredi kartlarının tutarı, 25 Nisan'da 370.4 trilyon lira oldu. 
     Söz konusu tutarın 87.1 trilyon lirası tasfiye olunacak tüketici kredileri, 283.2 trilyon lirası da tasfiye olunacak kredi kartları alacaklarından oluşuyor. 
     
</TEXT>
</DOC>
