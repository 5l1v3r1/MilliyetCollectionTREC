<DOC>
<DOCNO> 151433 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/21/son/sonspo48.html </URL>
<DATE> 2003/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Eski başkanlar Antalyaspor için biraraya geldi... 
</HEADLINE>
<TEXT>

     İkinci Futbol Ligi A Kategorisi'nde mücadele eden Antalyaspor'un eski başkanları, sorunların çözümü için fikir alışverişinde bulunmak amacıyla biraraya geldi. 
     Antalya Büyükşehir Belediyesi ve eski Antalyaspor A.Ş. Başkanı Bekir Kumbul'un katılmadığı toplantıda, Antalyaspor A.Ş'nin borçları ile önümüzdeki dönem şampiyonluk mücadelesi için neler yapılabileceği tartışıldı. 
     Antalyaspor A.Ş. Başkanı Süleyman Arslan, gelecek sezon transfer yapılabilmesi ve yeni yönetimin önünü açmak için yeniden Olağanüstü Genel Kurul'a gitme ve mevcut yönetimin görevi bırakma kararı aldığını bildirdi. Arslan, Olağanüstü Genel Kurul öncesi takımın gelecek sezonda yapacağı çalışmaları başlatmak amacıyla yeni yönetimi bilgilendirme amacıyla eski başkan ve yöneticilerle fikir alışverişinde bulunmak için görüşme çağrısında bulunduklarını açıkladı. 
     Antalyaspor'un halen 8.5 trilyon lira vergi, 400 milyar lira SSK prim borcu, 50 milyar lira personele, 500 milyar lira 2002-2003 sezonu için futbolculara, 50 milyar lira piyasaya, 220 milyar lira borç çeklerine, 2 trilyon lira geçmiş sezonlara ait futbolculara olmak üzere yaklaşık 13 trilyon lira borcu olduğu öğrenildi. 
     





</TEXT>
</DOC>
