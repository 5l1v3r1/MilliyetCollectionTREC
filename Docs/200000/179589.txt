<DOC>
<DOCNO> 179589 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/01/son/sontur01.html </URL>
<DATE> 2003/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Sivas'ta trafik kazası 6 ölü, 4 yaralı... 
</HEADLINE>
<TEXT>

     Sivas'ın İmranlı İlçesi'nde meydana gelen trafik kazasında ilk belirlemelere göre 6 kişi öldü, 4 kişi yaralandı. 
     Sivas'tan Erzincan yönüne gitmekte olan, sürücüsü ve plakası henüz belirlenemeyen özel otomobil, Sivas-Erzincan karayolunun 105. kilometresinde, aynı yöndeki ışık donanımı olmadığı bildirilen bir traktöre arkadan çarptı. 
     Başka bir otomobilin daha karıştığı kazada, ilk belirlemelere göre henüz kimlikleri tespit edilemeyen 6 kişi öldü, 4 kişi yaralandı. 
     Yaralıların Sivas'taki hastanelere sevk edildiği öğrenildi. 
     
     KİMLİKLER TESPİT EDİLDİ... 

     Sivas'ın İmranlı ilçesinde meydana gelen 6 kişinin öldüğü 4 kişinin de yaralandığı trafik kazasında, ölen ve yaralananların kimlikleri tespit edildi. 
     Sivas-Erzincan karayolunun İmranlı Barajı önü Çukuryurt Köyü mevkiinde, Erzincan yönünden gelen DUS 336 yabancı plakalı otomobil sürücüsü Mustafa Temel 39 , önünde giden ve ışık donanımı olmadığı bildirilen Lokman Yıldız yönetimindeki 58 DY 272 plakalı ağaç yüklü traktörü sollamak isterken, karşı yönden gelen Engin Günaltın'ın kullandığı 34 D 4617 plakalı otomobil ile çarpıştı. 
     Kazada, otomobil sürücüleri Engin Günaltın, Mustafa Temel ile Alpgiray Nuri 5 , Serpil 36 ve Sevda Temel 23 ile kimliği tespit edilemeyen 1 kişi hayatını kaybetti. 
     Otomobillerdeki Mustafa 12 , Gülşah 23 ve Filiz Günaltın 43 ile soyadı Temel olan bir kadın ise yaralanarak, Sivas'taki hastanelerde tedavi altına alındı. 
     Traktör sürücüsü Yıldız'ın gözaltına alındığını belirten yetkililer, soruşturmanın sürdürüldüğünü bildirdiler. 
     
</TEXT>
</DOC>
