<DOC>
<DOCNO> 191721 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/28/siyaset/siy04.html </URL>
<DATE> 2003/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Verheugen Karar şartlı 
</HEADLINE>
<TEXT>

   Verhuegen, Türkiye hakkında şartsız bir 'evet' ya da 'hayır' kararı almayacakları mesajı verdi 
      
   AB Komisyonu'nun genişlemeden sorumlu üyesi Günter Verheugen, Türkiye hakkında nasıl bir tavsiye kararı alacaklarının belli olmadığını, gerektiğinde "rahatsız edici karar almaktan çekinmeyeceklerini" söyledi. "Frankfurter Allgemeine" gazetesine konuşan Verheugen, "Türkiye hakkında şartsız bir 'evet' ya da 'hayır' kararı almayacağız. Türkiye'deki politik duruma göre farklı bir tavsiye kararı da alabiliriz" dedi. Verheugen, Türkiye'de başarılı reformlara karşın insan hakları ihlallerinin sürdüğü, din özgürlüğünün kısıtlandığını, demokrasi anlayışının da ordunun gücünden dolayı AB'nin demokrasi anlayışına uygun olmadığını öne sürdü. 
   Verheugen, hükümetin reform çabalarını takdirle karşıladığını, buna rağmen İlerleme Raporu'nda bazı eksikliklere değinileceğini, işkence iddialarının büyük engel teşkil ettiğini belirtti. Hukuk devleti uygulamasında da eksikler bulunduğunu savunan Verheugen, "Mahkemelerin bazı davalarda yasaları bilinçli olarak çok sıkı tuttuklarını görüyoruz" dedi. 2013'e kadar hazırlanacak AB finansman planlamasında Ankara'nın AB üyeliğine hazırlığı için daha fazla paranın hazır tutulması gerektiğini kaydeden Verheugen, Türkiye'ye karşı çıkanları anladığını, ancak bu tartışmaların dengede tutulması gerektiğini söyledi. 
   Verheugen, Kıbrıs sorunu olduğu sürece Avrupa kamuoyunun Türkiye'yle müzakerelere başlanmasını kabul edemeyeceğinide belirtti. 
   
   
</TEXT>
</DOC>
