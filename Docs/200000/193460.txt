<DOC>
<DOCNO> 193460 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/05/son/sondun17.html </URL>
<DATE> 2003/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa'da okullarda başörtüsüne yasak geliyor 
</HEADLINE>
<TEXT>

     Fransa Cumhurbaşkanı Jacques Chirac ve Başbakan Jean-Pierre Raffarin'in okullarda başörtüsünün yasaklanması için yasa çıkarılmasına karar verdiği bildirildi. 
     Euro 1 radyo kanalının haberine göre, Chirac ve Raffarin, okullarda başörtüsünün yasaklanması için yasa tasarı hazırlanması konusunda görüş birliğine vardı. 
     Laiklik uygulamasıyla ilgili olarak çıkarılacak yasanın ''oldukça katı'' olacağını belirten radyo, yasanın uygulama alanının da geniş olacağını bildirdi. 
     Haberde, İçişleri Bakanı Nicolas Sarkozy'nin bu konudaki itirazlarına rağmen, çıkarılacak yasayla dini, siyasi ve felsefi simgelerin görünür biçimde taşınmasına bütün okullarda yasak getirileceği belirtildi. 
     Chirac tarafından kurulan ve bağımsız uzmanlardan oluşan bir komisyon, Eylül ayından bu yana siyasi partiler ile ilgili kurum ve kuruluşların, laiklik uygulamasına ilişkin görüşlerini dinliyor. 
     Komisyon, konuyla ilgili raporunu yılbaşından önce Chirac'a sunacak. 
     
</TEXT>
</DOC>
