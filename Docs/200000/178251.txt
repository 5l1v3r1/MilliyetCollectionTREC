<DOC>
<DOCNO> 178251 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/26/son/sonspo15.html </URL>
<DATE> 2003/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbulspor'da neşeli günler... 
</HEADLINE>
<TEXT>

     Birinci Süper Futbol Ligi'nde sezona oldukça iyi başlayan ve yaptığı 3 maçı da kazanarak liderliği Beşiktaş ile paylaşan İstanbulspor'da moraller üst düzeyde. 
     Sarı-siyahlılar, bu sabah gerçekleştirdikleri idmanın ardından Ataköy Tesisleri'nde mangal partisi düzenleyerek, neşeli dakikalar yaşadı. 
     Bu arada sarı-siyahlıların kaleci antrenörü Fahrettin Ömerli, 42. yaş gününü tesislerde kutladı. 
     İstanbulspor Menajeri Sinan Dinler, takımda morallerin üst düzeyde olduğunu vurgulayarak, ''Hafta sonunda ağırlayacağımız Çaykur Rizespor'u da yenerek, çıkışımızı sürdürmek istiyoruz'' dedi. 
     ''İstanbul Boğaları''nda Zdravkov ve Güven'in sakatlıkları sürüyor. Ayrıca, Ferdi ve Faruk'un da hafif sakatlıklarının bulunduğu bildirildi. 
     İstanbulspor, hazırlıklarını bu akşam yapacağı günün ikinci çalışmasıyla sürdürecek. 
     
</TEXT>
</DOC>
