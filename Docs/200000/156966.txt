<DOC>
<DOCNO> 156966 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/16/ekonomi/eko08.html </URL>
<DATE> 2003/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak Savaşı banka k rlarını etkiledi 
</HEADLINE>
<TEXT>

Geçen yılın ilk çeyreğinde yüklü miktarda zarar eden bankalar, Irak Savaşı’na rağmen bu yılın ilk çeyreğinde k r açıkladılar 
     EKONOMİ SERVİSİ 

     Akbank, enflasyondan arındırılmış mali tablolara göre ilk 3 ayda 209 trilyon lira brüt k r elde etti. 
     Brüt k rı üzerinden 147 trilyon liralık vergi karşılığı ayıran Akbank, aynı dönemde 62 trilyon lira net k r elde ettiğini açıkladı. 
     
     Yüksek faiz etkisi 
     Akbank Genel Müdürü Zafer Kurtul, brüt k r üzerinden yüzde 70 vergi karşılığı ayırdıklarını belirterek, "Bu yüksek orandaki vergi karşılığının nedeni, vergi mevzuatımızda henüz enflasyon muhasebesiyle ilgili gerekli düzenlemelerin yapılmamış olmasıdır" dedi. İlk 3 ayda bankanın k rını etkileyen nedenlerin menkul kıymet faiz ve enflasyon oranları olduğuna dikkat çeken Kurtul şunları söyledi "Irak Savaşı nedeniyle martta faiz oranları yüzde 70’in üzerindeki seviyelere kadar yükselmiş ve bu durum geçici de olsa menkul kıymetler portföyümüzde yaklaşık 70 trilyon lira değerleme zararına neden olmuştur. Söz konusu olumsuz koşullar, Irak Savaşı’nın sona ermesiyle büyük ölçüde ortadan kalkmıştır. Faiz oranları yıllık bazda yüzde 50 seviyelerine inmiş, enflasyon oranı da nisandan itibaren düşme trendine girmiştir. Bu iki konu, önümüzdeki dönemde bankamızın k rına olumlu etki yapmaktadır." 
     
Garanti’nin ilk çeyrek net k rı 27.2 trilyon      Garanti Bankası’nın ilk çeyrekteki enflasyon muhasebesi uygulanmış bilançosuna göre brüt k rı 90.1 trilyon, net k rı ise 27.2 trilyon lira olarak açıklandı. Yasal mevzuat ve uluslararası uygulamalara uygun olarak kredi karşılıkları dahil toplam 62.9 trilyon karşılık ayıran Garanti’nin aktif büyüklüğü ise 20.4 katrilyon seviyesinde gerçekleşti. 
     2003’ü kredi yılı ilan eden Garanti Bankası’nın Genel Müdürü Ergun Özen, ekonomide belirgin bir şekilde canlanmanın başladığını belirterek, "Son dönemde kredi taleplerinde artış gözleniyor. Ticari işletmeler ve KOBİ’lere yönelik ciddi ataklarımızın desteğiyle toplam kredilerdeki pazar payımızı artırmaya devam edeceğiz" dedi. 
     

</TEXT>
</DOC>
