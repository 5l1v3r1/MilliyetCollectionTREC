<DOC>
<DOCNO> 173242 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/03/guncel/gun10.html </URL>
<DATE> 2003/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Her not ortalamasına uygun üniversite var 
</HEADLINE>
<TEXT>

   Amerika, eğitim kalitesiyle olduğu kadar sağladığı imk nlarla da yabancı öğrenciler için bir cazibe noktası. Kanada ise üniversite eğitiminde iki dil ayrıcalığını sunuyor 
      Yurtdışında Eğitim Fırtsatını Kaçırmayın 
Sibel Kahraman 

   
   Yabancı öğrencilere geniş olanaklar sunan Amerika'da 4 bine yakın üniversite ve kolejde 500 bin civarında yabancı öğrenci öğrenim görüyor. Türkiye de, ABD'de en fazla öğrencisi olan ülkeler sıralamasında dokuzuncu... 
   Amerikan kolejleri, üniversiteleri ve dil okullarının her birinin kendine özgü özellikleri var. Eğitim programları yanında okulun büyüklüğü, yeri ve sunduğu imk nlar da çok çeşitli. Amerika'da eğitim konusundaki sorularımızı HİT Uluslararası Eğitim Danışmanlık Genel Müdürü Şehrazat Sarıdereli yanıtladı 
   Amerika'da eğitime karar verirsem ne yapmalıyım 
   Öncelikle buradaki üniversitelerle ilgili bilgi alınmalı. ABD'de eğitimle ilgili olarak hizmet veren birtakım vakıflar bulunuyor. Bunlardan biri Fullbright Komisyonu. "www.fullbright.org.tr", "www.mezun.com" adreslerinden bilgi alınabilir. Yine Amerikan Kültür Ataşeliği'nden de bilgi alınabilir. Amerikan Konsolosluğu, Tel 0212 335 90 00 
   Amerika'da üniversite eğitiminin maliyeti nedir 
   Her şey dahil yıllık 13 bin dolar civarında. Örneğin, Northwest Missouri State University 6 bin dolar. Yurt ve yemek 6 bin dolar, toplam 12 bin dolar. 
   University of North Alabama 6 bin 800 dolar, Troy State University 7 bin 300 dolar. 
   Başvuru için belli bir tarih var mı 
   Yılın her ayında yapılabilir. 
   Yabancı dil barajının ne olması gerekiyor 
   Amerika için en az 500 TOEFL İngilizce seviyesini ölçen sınav seviyesinde olmalı. 
   Yabancı dil seviyesi uygun değilse ne yapabilirim 
   Şartları yerine getirebilmek için dil kurslarına katılmalı. Kurslar genelde 3, 6 veya 9 ay sürüyor. 
   Dil kurslarının ücreti ne kadar 
   Aylık olarak konaklama, yemek, okul vb. giderler dahil bedel şehre göre değişmekle beraber, 1750 dolardan başlıyor. 
   Lise not ortalaması şartı aranıyor mu 
   Evet ama kabul için gerekli olan not ortalaması okulun seçiciliği ile doğru orantılı. Hemen her not ortalamasına uygun bir üniversite bulunabilir. 
   Üniversite öğrenimi kaç yıl sürüyor 
   Dört yıl. Ancak kredili sistemle eğitim verildiği için ve yazın da ders alarak daha kısa sürede tamamlamak mümkün. 
   Türk öğrencilerinin gözdesi hangi bölümler 
   Endüstri, işletme, bilgisayar, mühendislik, pazarlama , iletişim. 
   Çalışma imkanı var mı 
   Dil okulu öğrencilerinin Amerika'da çalışma izni yok. Üniversite öğrencileri kampus içinde haftada 20 saati geçmemek kaydıyla çalışabilirler. 
   Barınma olanakları nasıl 
   Ev kiralama ve aylık olarak yaşam giderleri eyaletlere göre değişiyor. Örneğin Alabama eyaletinde yaşam giderleri aylık olarak 500 dolar iken, New York'ta 1500 dolara kadar çıkıyor. ABD Doları 1 milyon 437 bin lira 
   
   Kanada'da ekonomik ve kaliteli eğitim    Kanada'daki Vancouver, Toronto ve Montreal şehirleri, BM tarafından "Dünyada yaşam kalitesi en yüksek şehirler" sıralamasına girdi. Ekonomik ve kaliteli eğitim almak isteyenler için popüler bir seçenek haline gelen Kanada'ya, Türk öğrenciler öncelikle lisans, yüksek lisans ve dil eğitimi almak amacıyla başvuruyor. Kanada'nın İngilizce ve Fransızca olarak iki resmi dilinin olması, eğitiminizi her iki dilden biriyle veya her ikisiyle birlikte yapma ayrıcalığını sağlıyor. 
   Kanada hükümetine bağlı hizmet veren Kanada Eğitim Merkezi Sorumlusu Köksal Ekinci, sorularımızı yanıtladı 
   Kanada için en doğru bilgi adresi neresidir 
   İnternetten www.studycanada.com turkey adresinden bilgi alınabilir. CECKanada Eğitim Merkezi Tel 0212 245 20 21 - 245 20 23. Adres Miralay Şefik Bey Sok. 5 11 Gümüşsuyuİstanbul 
   Öğrencilere nasıl yol gösteriyorsunuz 
   Hangi programda okumak istiyorsa ona uygun üniversiteler önermek gerekiyor ve bunun için üniversite programları araştırılıyor. Kataloglar, broşürler öğrenciye veriliyor. 
   Üniversiteler ne zaman eğitime başlıyor 
   Eylül ve ocak döneminde başlıyor. 
   Başvurular nasıl yapılıyor 
   Başvuru formlarını, üniversitelerin profillerini içeren eğitim rehberlerini bizden alabilirsiniz. Ayrıca okulların kendi web sitelerindeki başvuru formlarını doldurarak da online olarak başvuru yapılabilir. 
   Üniversite öğrenimi için hangi şartları taşımak gerekiyor 
   Öğrenci kabul koşulları değişiklik gösterebiliyor. Ancak genel olarak üniversiteye kabul için minimum yüzde 70 başarı not ortalaması, 550 TOEFL gerekiyor. 
   Şartları taşımayanlar ne yapabilir 
   Örneğin dil seviyesinin yeterli olmaması durumunda bazı üniversiteler şartlı kabul veriyor. Bu durumda öğrenci üniversite bünyesindeki bir dil programına başlıyor. Ayrıca, kabul şartları daha esnek olan üniversite kolejlerinin sunduğu programa başlanabilir, bu programdan da üniversiteye geçiş yapılabilir. 
   Dil kurslarının ortalama ücretleri nedir 
   King Georg, PLI, ILAC, Western Town College gibi büyük dil okullarında farklı yoğunlukta program seçenekleri bulunuyor. Ücretleri aylık 700 - 1200 Kanada Doları arasında değişiyor. 
   Dil kursundan sonra üniversiteye nasıl geçilebilir 
   TOEFL veya okulun kendi dil sınavından geçerli puanı alarak, üniversiteye başlanabilir. 
   Öğrencinin çalışma izni var mı 
   Haftalık 20 saat kampus içinde çalışma izni veriliyor. Ayrıca programlarını tamamladıktan sonra öğrencilerin, kendi alanlarında bir yıl çalışma izinleri bulunuyor. 
   Üniversite ücretleri ne kadar 
   Unıversity of Ottowa, University of Victoria, St. Mary's, Concordia University, Carleton University gibi üniversitelerde yıllık eğitim ücreti 7 bin - 11 bin Kanada doları arasında. Universty of Manitoba ve University of Winnipeg gibi daha küçük eyaletlerdeki üniversitelerde ise 5 bin 500 - 7 bin arasında değişiyor. Kanada Doları 1 milyon 22 bin lira 
   
   Hazırlıksız yakalanmayın    Global Visions Eğitim Danışmanlık yetkilileri, yurtdışında üniversite eğitimine karar verirken dikkat edilmesi gerekenleri şöyle sıraladı 
   Hangi alanda, ne tür bir eğitim yapmak istediğine karar vermeli. Üniversite için gerekli koşulları yerine getirip getirmediğine bakmalı. Kültür şokuna hazırlıklı olmalı. Üniversite hocalarından akademik referanslarını almalı. Lise veya üniversite not dökümünü hazırlamalı. Kendini tanıtan ve istediklerini özetleyen bir yazı hazırlamalı. 
   
   Bazı danışmanlık şirketleri    HİT Uluslararası Eğitim 0212 296 46 00 
   GLOBAL VISIONS Yurtdışı Eğitim Danışmanlığı, 0212 249 19 81 
   BiLTUR 0216 336 33 61 
   CDS Yurtdışı Eğitim 0212 243 47 01 
   EDCON Eğitim Danışmanlık 0212 234 48 99 
   EKDİL Yurtdışı Eğitim Danışmanlığı 0212 2493193 
   GENÇ TUR Özel Eğitim 0212 244 64 30 
   GLOBAL Yurtdışı Eğitim Danışmanlığı 0212 227 0 227 
   
   
</TEXT>
</DOC>
