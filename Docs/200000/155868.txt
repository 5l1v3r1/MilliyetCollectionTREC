<DOC>
<DOCNO> 155868 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/11/dunya/adun.html </URL>
<DATE> 2003/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam Amerika'da abicim 
</HEADLINE>
<TEXT>

İşsiz güçsüz Bağdat halkı, zamanını devrik liderleri hakkında dedikodular üreterek geçiriyor 
     DIŞ HABERLER SERVİSİ 

     Irak'ın başkenti Bağdat'ın düşmesinin üzerinden bir ay geçti, eski lider Saddam Hüseyin'den h l bir haber yok ölü mü, sağ mı, yaşıyorsa nerede, Amerikalılar üstün teknolojilerine rağmen onu neden bulamıyorlar 
     Elektrik ve suyun sınırlı bir şekilde verildiği, TV ve radyonun düzenli çalışmadığı Bağdat'ta, iş güç de olmayınca, halkın vakit geçirme aracı işte bu yanıtsız sorulara cevap aramak ve bol bol Saddam dedikodusu üretmek oldu. Amerikan AP ajansı, Bağdat sokaklarındaki kısa sohbetlerde sık sık dile getirilen ve komplo teorilerine dayanan söylentilerin en çarpıcı olanlarından bir derleme yaptı. Son günlerin gözde Saddam dedikodularından bazıları şöyle 
     
     CIA kaçırdı 
     Bağdatlıların çoğu Saddam'ın hayatta olduğuna inanıyor. Ancak nerede olduğu konusunda rivayet muhtelif. Bir görüşe göre, eski Irak liderini, CIA ABD'ye kaçırdı ve orada gizliyor. Üstelik Saddam, Amerikalılarla bir anlaşma dahi yaptı ve başkenti direnmeden boşaltması karşılığında Irak petrol gelirlerinden pay aldı. Aynı mantıkla kestirmeden sonuca gidenler, "Saddam, Amerikalıların kucağında, artık onların adamı" analizini yapıyor. 
     
     Dönüp halkı gazlayacak 
     Saddam'ın bir gün dönüp ihanet edenlerden intikam alacağına dair beklenti de hayli yaygın. Buna göre, Saddam geri döndüğünde gazabını hainlerin üzerine zehirli gaz atarak gösterecek. Saddam'ın böyle bir mesaj verdiğini gizli bir radyo yayınında kulaklarıyla duyduğuna yemin edenlere dahi rastlanıyor. Ayrıca bu beklentide olanlar, duvarlara "Amerikalıları selamlayan elleri keseceğiz" diye yazmaya başladı. 
     
     Sekiz yıl önce öldürüldü 
     Bir başka söylentiye göre, Saddam 1995'te oğlu Kusay tarafından öldürtüldü. TV ekranlarında görünen ise Kusay'ın tuttuğu babasına çok benzeyen bir aktör. Bu yüzden her türlü teknolojik imk nı olan ABD, bir türlü Saddam'ı bulamadı, yani o zaten ölü. 
     
     Uday CIA ajanı 
     Bağdatlılar, Saddam'ın büyük oğlu Uday'a ne olduğu konusunda da fikir sahibi. Uday'ın da ABD'ye götürüldüğü ve orada gizlendiği söyleniyor. Amerikalılar bunu açıklamıyor, çünkü o bir CIA ajanı. 
     
     ABD petrol çalıyor 
     Saddam ve ailesinin dışında üzerinde en çok dedikodu üretilen bir başka başlık da petrol. Bağdatlılar, Amerikalıların Irak petrolünü gizlice pompalamaya başladığına yüzde yüz eminler. 
     
     

</TEXT>
</DOC>
