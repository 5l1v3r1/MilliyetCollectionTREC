<DOC>
<DOCNO> 183693 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/21/spor/spo01.html </URL>
<DATE> 2003/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
KARTAL RADARA YAKALANDI 1-1 
</HEADLINE>
<TEXT>

   Ligde hız sınırını aşan Beşiktaş'a cezayı İstanbulspor kesti. İlhan Mansız'ın golüne, Boliç yanıt verdi. Siyah-Beyazlılar 13 maçlık galibiyet rekorunu egale şansını da tepti 
      
   90 dakika    BİLAL MEŞE 

   Bir yanda ekonomik krizle boğuşan, ayaklarının üzerinde durmaya çalışan, oynadığı futbolla "alkış" alan İstanbulspor, diğer yanda "bir eli yağda, bir eli balda" Beşiktaş 
   Güngören'deki mücadelenin ağır basan tarafı, oynadığı futbol ve pozisyon zengini İstanbulspor'du. Bu ekonomik şartlarda ligi bitirip, bitiremeyeceği bile tartışılan İstanbulspor, aslında üç puana yakın olan taraftı. Boliç attığı golün dışında yakaladığı pozisyonlarda biraz dikkatli olsaydı Beşiktaş'ın yenilmezlik unvanını silmesi işten bile değildi. 
   İlk yarıda rüzg rı arkasına alan, ancak bunu kullanmayı beceremeyen Beşiktaş, dünkü kötü futboluyla yatsın, kalksın bir puana dua etsin Beşiktaş'ta disiplinsizlik ön plandaydı dün Özellikle Cordoba bu konuda BİR numaraydı Bırakın ceza alanı içinde durmayı, rakip kaleye gidip pozisyon kovalamadığı kaldı Cordoba'nın kalesinde yarattığı derin boşlukları İstanbulspor kullanmak istedi, uzaktan şutlar attılar, ama Allah'tan kaleyi tuttaramadılar. Cordoba bu boşvermişliğin faturasını ilk yarıda ödemesi işten bile değildi 
   Kartal'ın orta sahasında biraz Tayfur, Giunti ve İbrahim ayakta kalabildi. İlk kez on birde sahaya çıkan Okan Koç, gençliğinin avantajlarını yansıtamadı. Kartal'ın forvetinde Ahmed Hassan ile bir gol atmasına karşın İlhan Mansız etkisiz ve silikti. 
   12.dakikada Okan Koç sağdan ortaladı, İlhan Mansız vuramadı, Ahmed Hassan dokundu, top kalecide kaldı. 
   20.dakikada Boliç, Balili'yi sağda topla buluşturdu. İsrailli futbolcu kalesini terk eden Cordoba'nın üzerinden aşırtmak istedi. Kolombiyalı son anda topu tokatladı, üst direğe çarpan meşin yuvarlak kornere çıktı. 
   Bu pozisyon İstanbulspor'u hareketlendirdi. 31.dakikada Zago'nun geri pasında Cordoba dokundu, kısa düşen topa sol çarprazda Balili vurdu, top Kolombiyalı file bekçisinin ayaklarına çarparak kornere gitti. 
   Zago'nun topla çıkışları oyun kurması ve ofansa isabetli ortalar yapmasının karşılığını Kartal 40.dakikada aldı... Zago orta alanı topla geçti, cezaalanı içine kesti sol arka direkte Ahmed Hassan kafayı vurdu, top Oğuz'dan döndü, İlhan Mansız tavana çaktı 0 - 1 
   İlk yarıyı sıkıntılı bir galibiyetle kapayan Beşiktaş, bu kez hem rüzg ra, hem de rakibin iyi futboluna boyun eğdi. 48.dakikada Mehmet Yozgatlı sağdan kesti, Yordanov uçarak kafayı çaktı, top yandan az farkla auta gitti. 67.dakikada Yordanov'un attığı uzun pasla sağda Musa Kuş buluştu, Kartal'ın savunması uyudu, bekletmeden topu altı pasa kesti. Boliç gelişine nefis vurdu 1-1 
   Lucescu'nun oyuncu değişimleri, futbolcuların gol girişimleri rakip savunmada eriyip giderken, iki altın puan da kuş olup uçuverdi 
   
   İlhan'ın dönüşü    UZUN bir sakatlık dönemi geçiren İlhan Mansız, ligde 202 gün sonra golle buluştu. Lazio maçının ardından taktiği eleştirerek Lucescu'nun tepkisini çeken yıldız futbolcu, sevincini hocasıyla paylaştı ve kendisini affettirdi. Bu arada İlhan Mansız karşılaşmadan önce bir gazeteci ile tartıştı. 
   
   Lucescu şaşkın    Beşiktaş Teknik Direktörü, İstanbul beraberliğinin ardından sessiz kalmayı tercih etti, basın toplantısına katılmadan staddan ayrıldı 
   
   Yorum yapmadı 
   LAZİO yenilgisinin ardından İstanbulspor karşısında alınan bir puan Lucescu'nun keyfini kaçırdı. Rumen teknik adam, karşılaşmadan sonra basın mensuplarının sorularını yanıtsız bırakırken, basın toplantısına da katılmadı. Lucescu düşünceli bir şekilde takımın otobüsüne binip, staddan ayrıldı. 
   
   'Lazio krizi' 
   YARDIMCI antrenör Feyyaz Uçar, hafta içinde Lazio önünde alınan yenilginin mental rahatsızlığını üzerilerinden atamadıklarını dile getirdi. Uçar, "1 - 0'dan sonra rahatlamamız, gol şansı vermemize neden oldu. Yeni gelen oyuncuların uyum sorunu var. Zamanla eski günlere geleceğiz" dedi. 
   
   'Şanssızdık'    İSTANBULSPOR Teknik Direktörü Aykut Kocaman, Beşiktaş karşısında golle neticelenebilecek 4 - 5 pozisyonu değerlendiremediklerini söyledi. Kocaman, "Rakibimiz Türkiye standartlarının üzerinde bir takım. Bu açıdan bakınca 1 puan çok değerli. Ancak oynadığımız futbol nedeniyle de yetersiz. İyi bir rüzg r yakaladık. Bunu mümkün olduğunca devam ettirmek istiyoruz" dedi. 
   
   Göze çarpanlar 
   Cordoba Tam bir disiplinsizlik örneğiydi. Sürekli kaleyi terk etti, takımına zor anlar yaşattı. 
   Zago Ayakta kalan tek isimdi. Topla çıkışları ve oyuna katkısı ön plandaydı. Golde rolü büyüktü. 
   Ahmet Yıldırım Lazio maçıyla başlayan düşüşü, bu maçta da devam etti. İstanbul'un golünde kademe hatası yaptı. 
   Giunti Orta sahanın en çalışkan isimleri arasındaydı. Ancak onun çabaları da galibiyeti getirmedi. 
   Aytekin Beşiktaş'ı orta alanda sürekli hataya ve top kayıplarına zorladı. Başarılı bir oyun çıkardı. 
   Uche Savunmayı ayakta tuttu. Beşiktaş'ın kısır gol girişimlerine müthiş performansıyla dur diyen adamdı. 
   
   Rakamlar diyor ki 
   Beşiktaş, İstanbulspor ile berabere kalarak 1959 - 60 sezonunda elde ettiği 13 maç üst üste kazanma rekorunu egale edemedi. 
   Deplasmanda 6 maçtır puan kaybetmeyen Siyah - Beyazlı takım, bu unvanını Güngören Stadı'nda kaybetti. 
   Sezona en iyi başlangıç yapma rekoru da kaçtı. 1994 - 95 sezonunda 5'te 5 yapan Kartal, 7 maçla rekoru elinde bulunduran Fenerbahçe'yi geçme şansını elinden kaçırdı. 
   En son geçen sezon Gaziantepspor ile berabere kalan Beşiktaş, tam 15 maç sonra sahadan eşit skorla ayrıldı. 
   
   Maçtan notlar 
   Çiçek jesti 
   İSTANBULSPORLU futbolcular maç öncesinde Beşiktaşlı taraftarlara çiçek attı. Siyah - Beyazlılar, bu jeste alkışlarla karşılık verdi. 
   
   Okan'a forma 
   LUCESCU, İstanbulspor maçında Kaan'ın yerine Okan'a ilk on birde şans verdi. Sakat olan Sergen kadroya alınmazken, Pancu ikinci yarıda oyuna girdi. 
   
   'Kırgınlık yok' 
   İSTİFA krizinin ardından görevlerine geri dönen Yıldırım Demirören ile Kıvanç Oktay da tribündeydi. Demirören, stada takımla birlikte geldi. 
   
   Yol çilesi 
   GÜNGÖREN Stadı'nın çevresindeki yol çalışmaları trafiği felç etti. Beşiktaşlı futbolcuları taşıyan otobüs 20 dakika stat çevresinde dolaştı. 
   
   İlgi azdı 
   SİYAH - Beyazlı taraftarlar, İstanbulspor maçına beklenen ilgiyi göstermedi. Stadın düşük kapasitesine karşın kapalı tribün boş kaldı. 
   
   PAF'lar galip 
   BEŞİKTAŞ PAF Takımı, oynadığı 5 maçta da puan kaybetmeyen İstanbul'u 1 - 0 yendi. Şenlikköy Stadı'nda oynanan maçın tek golünü Mustafa kaydetti. 
   
   
</TEXT>
</DOC>
