<DOC>
<DOCNO> 173275 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/03/spor/spo02.html </URL>
<DATE> 2003/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Brezilya'da sıkı pazarlık 
</HEADLINE>
<TEXT>

   Yönetici Hakan Bilal Kutlualp, Fabiano'nun bonservisini indirmek için yoğun çaba harcıyor 
      YUSUF KOBAL 

   
   Fiyat kırmıyorlar 
   TEKNİK Direktör Daum'un istediği Alex ve Fabiano'nun transferi için Brezilya'da bulunan yönetici Hakan Bilal Kutlualp, görüşmelerini sürdürüyor. Alex'in işini bitiren Kutlualp'in, Sao Paulo'nun 23 yaşındaki forveti Fabiano konusunda ise henüz net bir sonuca varamadığı öğrenildi. 
   
   Uslu'yu bekliyor 
   BREZİLYA'DA bir süre daha kalacağını belirten Hakan Bilal Kutlualp, "Yönetici arkadaşımız Mahmut Uslu'da yanıma geliyor. Pazarlıkları beraber sürdüreceğiz. İşimiz uzayabilir. Fenerbahçe'nin menfaatleri için çalışıyoruz. Türkiye'ye ne zaman döneceğimiz belli değil" açıklamasını yaptı. 
   
   'Burada düğüne param yetmez'    RTL televizyonu Sultanahmet'te röportaj yaptığı Daum'a bir özel program hazırladı 
   TEMEL ELCİVAN 

   
   Nihat örneği 
   ALMAN RTL kanalı, Fenerbahçe Teknik Direktörü Christoph Daum ile sevgilisi Angelika Camm'a geniş yer ayırdı. Türk sunucu Nazan Eckes'in İstanbul'da yaptığı röportaj, "Life" isimli programda yayınlandı. Sultanahmet Camii'ni Eckes ile birlikte gezen Alman hoca, "Düğününüz ne zaman " sorusuna "Burada düğünler 600 kişiden aşağı olmuyor. Nihat'ın düğününde gördük. Bütçemiz böyle bir düğüne yeter mi " yanıtı verdi. 
   
   'Evimde gibiyim' 
   RTL, "Türkler, Daum'un kokain olayını unuttular" yorumunu yaparken, Daum, "Burası evim gibi. Türkiye'de kendimi yabancı gibi değil, buradaki insanlardan biri gibi görüyorum. Almanya'da yabancıların en kalabalık bölgesinde, Hasan, Mehmet, Yusuflar'la birlikte yaşadım" ifadesini kullandı. Alman hoca, Türkiye'de Fenerbahçe'yi şampiyon yapmak istediğini, bu konuda çok çalıştığını da sözlerine ekledi. 
   
   
</TEXT>
</DOC>
