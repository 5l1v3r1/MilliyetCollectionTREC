<DOC>
<DOCNO> 162673 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/12/son/sondun31.html </URL>
<DATE> 2003/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'ta ABD F-16'sı düştü 
</HEADLINE>
<TEXT>

     Irak'ın başkenti Bağdat'ın güneybatısında bir Amerikan F-16 uçağının düştüğü bildirildi. 
     Amerikan Merkez Komutanlığı'ndan yapılan açıklamada, uçağın günün ilk saatlerinde düştüğü, uçaktan atlayan pilotun kara birlikleri tarafından kurtarıldığı belirtildi. 
     Uçağın düşüş nedeninin henüz bilinmediği, ancak soruşturulmakta olduğu kaydedildi. 
     Merkez Komutanlığı, daha önce de Irak'ın batısında bir Apaçi helikopterinin düşürüldüğünü bildirmişti. 
     Muhtemelen düşman ateşiyle düşen helikopterin iki kişilik mürettebatının kurtulduğu belirtilmişti. 
     Merkez Komutanlığı, düşürülen helikopterin dışında iki Apaçi helikopterinin daha bölgede bulunduğunu ve tehdit olarak gördüğü unsurlara ateş açtığını bildirdi. 
     
</TEXT>
</DOC>
