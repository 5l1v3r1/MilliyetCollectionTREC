<DOC>
<DOCNO> 198656 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/29/son/sonspo19.html </URL>
<DATE> 2003/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray-Juventus maçına Türkler'den büyük ilgi... 
</HEADLINE>
<TEXT>

     Galatasaray'ın Avrupa Şampiyonlar Ligi'nde İtalya'nın FC Juventus takımıyla Almanya'nın Dortmund kentinde 2 Aralık Salı günü yapacağı maça Almanya'daki Türkler büyük ilgi gösteriyor. 
     Merkezi Köln'de bulunan Galatasaraylılar Derneği Başkanı Yakup Peker, ''Bu bizim milli davamız. Dortmund'daki stadı dolduracağız'' dedi. 
     Sarı-kırmızılıları Dortmund Havalimanı'nda karşılayan ve daha sonra stat önünde bilet alan seyircilerle biraraya gelen Peker, kısa bir zaman içinde maç için organize olduklarını belirterek, şimdiye dek 5 bin biletin dernek tarafından satın alındığını kaydetti. 
     Aynı biçimde Beşiktaş'ı da Almanya'da destekleyeceklerini belirten Peker, ''Avrupa'da yaşayan biz Türkler'in takımlarımıza nasıl destek olduğunu, onları yalnız bırakmadığımızı başta UEFA olmak üzere herkese göstereceğiz'' dedi. 
     Türk taraftarlar, şimdiden karşılaşmanın yapılacağı stat önünde bilet alamak için kuyruklar oluşturdu. 
     
</TEXT>
</DOC>
