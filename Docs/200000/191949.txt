<DOC>
<DOCNO> 191949 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/29/spor/bnba.html </URL>
<DATE> 2003/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Ve gong çalıyor 
</HEADLINE>
<TEXT>

   NBA, bu gece 57. kez perdelerini açacak, Dünya yine ABD'ye odaklanacak. Los Angeles Lakers'ın favori görüldüğü ligde Hidayet Türkoğlu ve Mehmet Okur da boy gösterecek 
      NBA'ye yakın plan METE AKTAŞ 

   
   Dünya'nın en büyük spor organizasyonlarından biri olan Amerikan Profesyonel Basketbol Ligi NBA, bu gece perdelerini 57. defa açıyor. 82 maç sürecek normal sezon 14 Nisan'da sona erecek ve konferanslarında ilk 8'e girecek takımlar play - off vizesini alacak. 
   
   Lakers favori 
   Arka arkaya 3 yıl şampiyonluk kupasını kucakladıktan sonra geçen yıl zirveyi San Antonio Spurs'e kaptıran Los Angeles Lakers, NBA tarihinin en büyük power forveti Karl Malone ile yine en önemli guardlardan Gary Payton'ı kadrosuna dahil etti. Lakers'ı endişelendiren tek nokta tecavüz suçlaması nedeniyle yargılanmasına karar verilen Kobe Bryant'ın psikolojik durumu. Bryant, saha dışında yaşadığı olumsuzlukları maçlara yansıtmamayı başarırsa ve 2.16'lik Shaquille O'Neal ağır sakatlık yaşamazsa, Lakers en büyük aday. 
   Batı'da flaş transferler yapan bir başka takım da Dallas Mavericks oldu. Geçen yıl konferans finali oynayan Mavericks, Golden State'ten Antawn Jamison, Boston'dan Antoine Walker gibi yetenekli iki oyuncu alarak gücüne güç kattı. 
   Latrell Sprewell ve Sam Cassell gibi veteranların yanında, son dönemin başarılı ve genç pivotlarından Michael Olowokandi'yi alan Minnesota Timberwolves da, Kevin Garnett liderliğinde Batı'da zirve mücadelesi yapacak. Son iki sezonun Pasifik Grubu şampiyonu Sacramento Kings ise revizyondan geçirdiği takımı ile yine Batı'da iddialı takımlar arasında yer alıyor. 
   
   Spurs'a dikkat 
   Ve tabii Hidayet Türkoğlu'lu kadrosuyla son şampiyon San Antonio Spurs. 2002-03 sezonu sonunda emekliye ayrılan kaptanları David Robinson'dan yoksun ilk sezonlarında unvanlarını korumaya çalışacak Spurs'ün en büyük kozu son iki sezonun MVP'si seçilen Tim Duncan olacak. Transferde sessiz ve derinden giden Spurs'da Hidayet Türkoğlu da geçen yılki düşüşün ardından, bu yıl kariyerini yeniden raya oturtmaya çalışacak. 
   Doğu Konferansı'nı bu sene özetleyecek tek kelime sanırım "potansiyel" olmalı. Geçen yılın konferans finalisti Detroit Pistons'dan, ligin en kötü takımı Cleveland Cavaliers'a kadar birçok takım geleceğe yatırım yapıp, gençlerin zaman içinde pişmelerini ümit ediyorlar. Söz Cleveland'dan açılmışken, bu sezon tüm gözlerin 2003 Draft'ında 1. sırada seçilen 19 yaşındaki LeBron James'de olacağını söylemek gerekir. Süperstar potansiyeline sahip olan 2.03'lük James'in hazırlık maçlarındaki kötü oyunu daha kat etmesi gereken uzun bir yol olduğunu ortaya koydu. 
   Son iki sezonun NBA Finalisti New Jersey Nets, oturmuş kadrosuna yaptığı takviyelerle bu sezon da Doğu'nun finale göndereceği takım olmak için büyük bir iddiaya sahip. Jason Kidd - Kenyon Martin - Richard Jefferson triosuna ek olarak Miami'den alınan değerli pivot Alonzo Mourning'in böbreklerinin problem çıkarmaması Nets yöneticilerinin en büyük dileği. Nets dışında Doğu'nun zirvesi için en önemli adayların başında Indiana Pacers geliyor. 
   
   Haydi Memo 
   Geçen sezon NBA Finali'nin kapısından dönen Detroit Pistons, başta Mehmet Okur olmak üzere önemli roller vereceği gençlerle en azından geçen yılki başarıyı tekrar etmek istiyor. Yeni coach Larry Brown, Memo'yu joker olarak kullanmak istiyor. Amerikalılar'ın dediği gibi Memo için "limit gökyüzü". 
   
   NBA'İN 'EN'LERİ    En fazla sayı kariyer 38.387 - K.AbdulJabar .Bucks, L.A.Lakers 
   En fazla sayı 1 maç 100 - Wilt Chamberlain Philadelphia 
   En fazla asist kariyer 15.177 - John Stockton Utah Jazz 
   En fazla asist 1 maç 30 - Scott Skiles Orlando Magic 
   En fazla ribaund kariyer 
   23.924 - Wilt Chamberlain Philadelphia, L.A.Lakers 
   En fazla ribaund 1 maç 55 - Wilt Chamberlain Philadelphia 
   En fazla blok kariyer 
   3830 - Hakem Olajuwon H.Rockets, Toronto Raptors 
   En fazla blok 1 maç 17 - Elmore Smith L.A.Lakers 
   En fazla şampiyonluk kazanan takım 16 - Boston Celtics 
   En fazla şampiyonluk kazanan oyuncu 11 - Bill Russell Boston Celtics , 
   En fazla MVP ödülü kazanan oyuncu normal sezon 
   Kareem AbdulJabbar L.A.Lakers 
   En fazla MVP ödülü kazanan oyuncu play - off 
   6 - Michael Jordan Chicago Bulls 
   En fazla şampiyonluk kazanan antrenör 
   9 - Red Auerbach B.Celtics , Phil Jackson C.Bulls, L.A.Lakers 
   En uzun oyuncu Shawn Bradley 2.26 - Dallas Mavericks 
   En kilolu oyuncu Shaquille O'Neal 163 kilo - Los Angeles Lakers 
   En çok kazanan oyuncu Bir Sezon 
   Kevin Garnett 28 milyon dolar - Minnesota Timberwolves 
   En Değerli Takım Los Angeles Lakers 426 milyon dolar 
   
   İlk gün programı TSİ 
   03 00 S.A Spurs P.Suns 
   05.30 L. A. Lakers - D. Mavericks 
   
   ŞAMPİYONLAR 
   02 - 03 S.A Spurs 
   01 - 02 L.A Lakers 
   00 - 01 L.A Lakers 
   99 - 00 L.A Lakers 
   98 - 99 S.A Spurs 
   97 - 98 C. Bulls 
   96 - 97 C. Bulls 
   95 - 96 C. Bulls 
   94 - 95 H.Rockets 
   93 - 94 H.Rockets 
   92 - 93 C. Bulls 
   91 - 92 C. Bulls 
   90 - 91 C. Bulls 
   89 - 90 D. Pistons 
   88 - 89 D. Pistons 
   87 - 88 L.A Lakers 
   86 - 87 L.A Lakers 
   85 - 86 B.Celtics 
   84 - 85 L.A Lakers 
   83 - 84 B. Celtics 
   82 - 83 P. 76'ers 
   81 - 82 L.A Lakers 
   80 - 81 B. Celtics 
   79 - 80 L.A Lakers 
   78 - 79 S. SuperSonics 
   77 - 78 W. Bullets 
   76 - 77 P. T Blazers 
   75 - 76 B. Celtics 
   74 - 75 G. State 
   73 - 74 B. Celtics 
   72 - 73 N.Y Knicks 
   71 - 72 L.A Lakers 
   70 - 71 M. Bucks 
   69 - 70 N.Y Knicks 
   68 - 69 B. Celtics 
   67 - 68 B. Celtics 
   66 - 67 P. 76'ers 
   65 - 66 B. Celtics 
   64 - 65 B. Celtics 
   63 - 64 B. Celtics 
   62 - 63 B. Celtics 
   61 - 62 B. Celtics 
   60 - 61 B. Celtics 
   59 - 60 B. Celtics 
   58 - 59 B. Celtics 
   57 - 58 Saint Louis 
   56 - 57 B. Celtics 
   55 - 56 P. 76'ers 
   54 - 55 Syracuse 
   53 - 54 Minneapolis 
   52 - 53 Minneapolis 
   51 - 52 Minneapolis 
   50 - 51 Rochester 
   49 - 50 Minneapolis 
   48 - 49 Minneapolis 
   47 - 48 Baltimore 
   46 - 47 P. 76'ers 
   
   
   
</TEXT>
</DOC>
