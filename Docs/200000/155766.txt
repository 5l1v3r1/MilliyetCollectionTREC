<DOC>
<DOCNO> 155766 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/10/yasam/yas01.html </URL>
<DATE> 2003/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Gol getiren şarkılar 
</HEADLINE>
<TEXT>

Maçtan önce dinlenen bazı şarkıların sahada futbolcuları etkilediği ortaya çıktı.. Eminem hırs veriyor, U2 ise zindelik 
     DIŞ HABERLER SERVİSİ 

     İNGİLTERE’DEKİ bir araştırma, futbolcuların kendilerini motive etmek için sahaya çıkmadan önce müzik dinlediğini ortaya koydu. Futbolcuların gözde şarkıcısı ise, asi RAP’çi Eminem. Manchester Üniversitesi’nden psikolog Neil Todd’un araştırmasına göre, Eminem’in, 8 Mile’ adlı filmin "soundtrack"i, futbolcuların rakip takıma kafa tutmasını sağlayan en kusursuz tercih. 
     
     Güven veriyor 
     FAKİR bir gencin ünlü bir rap şarkıcısı olmasının anlatıldığı 8 Mile’ futbolcular üzerinde, Yeni Zelandalı sporcuların sahaya çıkmadan önce yaptığı yerel Haka dansı gibi hırslandırıcı bir etki bırakıyor. Eminem’in "Loose Yourself" gibi şarkılarındaki tekrarlayan dans ritmleri ve sert sözler, futbolculara güven ve gurur duygusu aşılıyor. 
     
     Maça hazırlıyor 
     FUTBOLCULARIN ikinci tercihiyse, İrlandalı Rock grubu U2. "Beautiful Day" gibi şarkılar beyne pozitif sinyaller göndererek futbolcuların kendisini zinde hissetmesini sağlıyor. Todd’a göre maçtan önce dinlenen şarkılar adrenalin salgılanmasını kolaylaştırıyor bu da futbolcuların vücutlarını maça hazır hale getirmesine yardımcı oluyor. 
     
Futbolcunun Top 10’u 1- Eminem - 8 Mile 2- U2 - The Best of 1990 - 2000 3- Nelly - Nellyville 4- Oasis - Heathen Chemistry 5- Red Hot Chili Peppers - By The Way 6- Justin Timberlake - Justified 7- Robbie Williams - Escapology 8- Kylie Minogue - Fever 9- Jennifer Lopez - J to tha L - O 10- Jay-Z-The Blueprint 2 The Gift the Curse      

</TEXT>
</DOC>
