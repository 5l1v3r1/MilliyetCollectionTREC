<DOC>
<DOCNO> 185042 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/28/guncel/gun90.html </URL>
<DATE> 2003/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 

   
   F1 dediğin böyle olur ..    Bugün Formula günü... Eğer Michael Schumacher'in halasının bıyığı olursa, bugün Amerika Indianapolis'de şampiyon olarak rekor kırması mümkün. Sırf Schumi'nin kazanması yetmiyor, birileri kaybetmeli, birileri fazla puan almamalı. Zor yani işi. Hele 3 sene sonra iyice zor. Çünkü İstanbul'da yarışacak. Tabii henüz bilmediği şeyler var. Biz yazalım da, ona göre tedbir alsın istedik... Bu yarışın senelik 15 milyon dolar gibi küçük bir faturası olunca, doğal olarak memleketimizde düzenlenecek yarışta da ufak tefek değişiklikler yapıldı. Bu çok özel anlaşmanın maddelerini açıklamaktan gurur duyuyor .. 
   Pistin asfaltı, öyle kaymak gibi olmayacak. Anadolu'nun yolları esas alınarak belirli yerleri özellikle bozuk yapılacak ve "Dikkat, bozuk satıh " tabelası dikilerek kaderine terk edilecek... Yarış yaz aylarında olacağı için, İstanbul yollarını asfaltlayan belediye, pisti de asfaltlayacak. Dolayısıyla bir sürü makine piste sokulacak ve pistin bazı yerleri tek şeride inecek... Pist, "duble yol" olacak. 2 gidiş, 2 geliş olarak yapılacak ve çıkışta gişelere para ödenecek. Bu paraya karşı Formula düzenleyicileri, "yürütmeyi durdurma davası" açma hakkına sahipler TEM yolunun çevresinde gürültü ve kirli havaya aldırmadan, geçen arabaları seyrederek piknik yapanlar için, özel izleme alanı yapılacak. Mangallar yanıp halaylar çekilirken yarış akıp gidecek. Ancak piste plastik top kaçmaması için top oynamak yasaklandı... Yarışa katılan arabalardan birinin araba hırsızlarına ait olacağı, arkadan Schumacher'in aracına çarpacağı, Schumi inince de, Ferrari'yi alıp kaçacakları yönündeki ihbar üzerine gereken tedbirin alındığı ve içlerin rahat olması gerektiği söylendi... Yarış tam başını almış giderken, kırmızı plakalı bir makam arabasıyla 20 eskort aracının geçişi için yol kesilecek. Pilotlar, ilk sene "ne oluyor ", sonra da "Kim geçiyor, 0033 kırmızı plaka kimdi Ayıp yahu " gibi Türkçe cümleleri öğrenecekler... Araçların aynasına CD, nazarlık vb. şeyler asılması serbest olacak. Yarış öncesi bekleyen araçların yanında "matkap, org, gül, tornavida seti, bıçak seti" satılabilecek... Dünyada ilk defa Türkiye'deki yarışta, arkasında "Rampada geçme beni, düzde ezerim seni " yazan bir kamyonun da yarışmasına izin verilecek... Yarışa bir Türk pilotun katılması için yoğun baskı uygulanacak. Ve TSE'nin belirlediği "Türk Şoförü" standartlarına göre sol kol dirsekten cama dayanacak ve yine ilk kez arabaya teyp konularak "Orhan, Müslüm ya da Ferdi Baba" çalınacak... Sayın başbakan, ilk yarışın açılışı sırasında illa da "Ferrari'yle bir tur atıcam" derse, park açılışı sırasında üzerinden düştüğü at, uzaktan gösterilerek vazgeçmesi sağlanacak... 
   
   'Web' hakkında enteresan bilgiler...    Yaklaşık 8.712.000 adet web sitesi mevcut... 3.080.000 adedi Public herkese açık, , 2,489,000 adedi özel paralı ya da şifreli , 3.143.000 adedi ise geçici "under construction" ya da anlamsız ve gereksiz sayfalardan ibaret Ortalama bir Public Web sayfası 10 ila 20KB arasında... 1MB'lık html text yaklaşık 300 sayfalık bir kitaba denk geliyor... Toplam Web hesaplanabilir olan yüzey 14-28TeraByte arasında... Public Web yaklaşık 1.4 milyar sayfa barındırıyor... Public Web sitesi ortalama 441 sayfadan oluşuyor... Netteki html text'ler yaklaşık 1.5 milyon kitaptakine eşdeğer... Public Web'deki sitelerin 55'i ABD kaynaklı... Porno site sayısı 102,000 civarında... Kaynak D-Lib Magazine 
   Not1 2002 yılı verileridir. 2003 yılı araştırması henüz yapılmamış .. 
   Not2 Amerikan internet güvenlik şirketi N2H2'ni yaptığı "porno site araştırması" Anadolu Ajansı tarafından geçen hafta yanlış duyurulduğu için tüm gazeteler porno site sayısının 260 milyona yükseldiğini yazdılar. Bu tabii ki imkansız. 260 milyon olsa olsa "sayfa sayısı" olabilir ama N2H2'nun yaptığı gibi "google" tabanlı bir araştırmanın sonuçlarına pek de güvenmemek gerek... 
   
   O düdük meselesi medya tarafından çok çarpıtıldı .. 
   Nasreddin Hoca 
   
   Patlama Atmışlar 
   "Musul'da porno film gösteren bir sinema bombalandı. Görgü tanıkları patlamanın çatıdaki bir delikten atıldığını söylüyor..." 
</TEXT>
</DOC>
