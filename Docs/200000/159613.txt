<DOC>
<DOCNO> 159613 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/29/siyaset/siy06.html </URL>
<DATE> 2003/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
www.mgk.gov'da 
</HEADLINE>
<TEXT>
Muhalif mektup 
     ANKARA Milliyet 

     Başbakanlığa bağlı MGK Genel Sekreterliği'nin internet sitesinde "Sizden gelenler" bölümünde isimsiz yayınlanan bir mektup tartışma yarattı. "Umuyorum ki çok kısa zamanda, ülkemizin içine sokulmak istendiği kıskaçları gözler önüne serecek bilgi ve belgelere de kavuşacağız" diye başlayan mektubun, bazı askerlerin Avrupa Birliği için atılacak adımlara koyduğu çekincelerle örtüşmesi dikkat çekti. Mektupta 6. uyum paketi içinde yer alan Terörle Mücadele Yasası'nın 8. maddesinin kaldırılmasıyla ilgili olarak Adalet Bakanı'nın, 'İngiltere dışında özel bir yasa yok' dediği belirtilirken, son bölümde şöyle denildi "2002 ilerleme raporunda daha 100'ün üzerinde talep var. Bunlar servise konulacak Pontus kültürünün yaşatılması gibi ve her defasında olduğu gibi 'Sadece Türkiye kaldı' denecek." 
     

</TEXT>
</DOC>
