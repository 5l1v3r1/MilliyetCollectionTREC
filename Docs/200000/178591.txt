<DOC>
<DOCNO> 178591 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/28/siyaset/siy10.html </URL>
<DATE> 2003/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Ata'nın sözü Kürtçe afişlerde 
</HEADLINE>
<TEXT>

      DİYARBAKIR DHA 

   
   Avrupa Birliği'ne uyum kapsamında hak ve özgürlüklerin genişletilmesi konusunda yapılan düzenlemeler ilk meyvelerini vermeye başladı. İnsan Hakları Derneği İHD Diyarbakır Şubesi, Ulu Önder Atatürk'ün "Yurt Sulh, Cihanda Sulh" sözünü Kürtçe çevirisini yaparak hazırlattığı afişleri kentin değişik noktalarına astı. Emniyet yetkilileri de AB 7. Uyum Paketi'nde derneklerle ilgili yapılan değişikliklere göre herhangi bir derneğin Kürtçe afiş asmasının yasak olmadığını söyledi. 1 Eylül Dünya Barış Günü nedeniyle İHD Diyarbakır Şubesi'nce hazırlanarak, kentin değişik semtlerinde bilboardlara asılan afişlerde Atatürk'ün "Yurtta Sulh, Cihanda Sulh" sözünün Kürtçe çevirisi "Dı welate de aşiti, dı cihane de aşiti" sözleri yer aldı. Ancak afişte, bu sözü söylenen Atatürk'ün adı yer almadı. 
   
   
</TEXT>
</DOC>
