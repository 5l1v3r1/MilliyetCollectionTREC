<DOC>
<DOCNO> 197699 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/25/guncel/gun08.html </URL>
<DATE> 2003/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabah evden çıkmayın 
</HEADLINE>
<TEXT>

   Sabah saatlerinde sisin çok daha yoğun olduğunu vurgulayan meteoroloji uzmanları, bayram ziyaretlerinin öğleden sonra yapılmasını tavsiye ediyor 
   İSTANBUL Milliyet 
   
   Bayram süresince özellikle İstanbul'u etkisi altına alan sisin yoğunluğunu sürdüreceğini açıklayan Meteoroloji İşleri Genel Müdürlüğü Analiz ve Tahminler Şube Müdürü Mehmet Yayvan, "İstanbul'da görüş mesafesi sabahları 100 metrenin bile altına düşüyor. Bu yüzden, bayram ziyaretlerinin öğleden sonra yapılmasını öneriyoruz" dedi. Bu arada, yapılan meteorolojik değerlendirmeye göre, bayram süresince sıcaklıklar İstanbul'da 13-14, Ankara'da 16-17, Adana'da 23-24, İzmir'de 20-22, Erzurum'da 5-6 derece olacak. 
   
   İşte 3 günlük rapor 
   1. GÜN Yurdun kuzeybatı ve güney kesimleri parçalı çok bulutlu, Doğu Akdeniz, İç Anadolu'nun güneydoğusu, Doğu Anadolu'nun güneyiyle Güneydoğu Anadolu yağışlı. 2. GÜN Güney ve doğu kesimler parçalı bulutlu, Doğu Akdeniz'in iç kesimleri, Güneydoğu Anadolu ile Doğu Anadolu'nun güney ve doğusu yağışlı, diğer yerler az bulutlu. 3. GÜN Doğu kesimler parçalı bulutlu, Doğu ve Güneydoğu Anadolu'nun doğusu yağışlı. 
   
   
</TEXT>
</DOC>
