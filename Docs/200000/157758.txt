<DOC>
<DOCNO> 157758 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/20/yasam/yas02.html </URL>
<DATE> 2003/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Bebekleri sallamayın 
</HEADLINE>
<TEXT>

İskoçya'daki bir konferansta, bebekleri susturmak için başvurulan yöntemlerden sallamanın başta ölüm olmak üzere, çok ciddi sonuçlar doğurabileceği açıklandı 
     DIŞ HABERLER SERVİSİ 

     İSKOÇYA'NIN Edinburg kentinde dün başlayan konferansta konuyu tartışmaya açan uzmanlar, ebeveynlerin bebeklerini sallayarak farkında olmadan onların ölümüne neden olduğu konusunda uyarılarda bulundu. Kesin bir rakam olmamakla beraber, İngiltere'de her yıl yüz kadar bebeğin, ebeveynlerinin bilinçsizce sallaması yüzünden yaşamını yitirdiği belirtiliyor. 
     
     Bu sendrom çok yaygın 
     İNSANLARIN, bebeklerin sallanmaya karşı ne kadar hassas olduğunun farkında olmadığını belirten uzmanlar, bu sendromun sanıldığından çok daha fazla yaygın olduğunu düşünüyor. Bilim adamları sallanan bebek sendromunun nedenin tam olarak belirleyememekle birlikte, özellikle bebeklerin başının vücutlarına oranla daha büyük olmasının rolü olduğunu düşünüyor. 
     

</TEXT>
</DOC>
