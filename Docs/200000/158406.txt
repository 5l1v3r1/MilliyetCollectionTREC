<DOC>
<DOCNO> 158406 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/23/yazar/guclu.html </URL>
<DATE> 2003/05/23/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Eğitime popülist yaklaşım 
</HEADLINE>
<TEXT>

     Milli Eğitim Bakanı Hüseyin Çelik'in adı bedavacı bakana çıktı. Bir yandan kaynak yok diye ağlıyor öte yandan hesapsız kitapsız harcamalar yapıyor. 
     Bir bir ele alalım. 
     Türkiye'de 18.5 milyon öğrenci var. Bunlardan 10 milyona yakını ilköğretimde. Şimdi bu öğrencilerin tamamına bedava kitap vereceğiz deniliyor. Oysa bunlardan muhtemelen yarısının böyle bir desteğe ihtiyacı yok. Yani kendi kitabını alabilecek durumda. Şimdi kalkıp hayır sen para harcama, ben sana bedava kitap vereceğim demenin mantığını h l anlayabilmiş değilim. 
     Ha, Batı ülkeleri gibi zorunlu eğitim çağındaki çocuklarına adam gibi eğitim olanakları sunuyor olursun, bu da onun bir parçası diyebilirsiniz. Ama Türkiye'de öyle mi Para yok diye 80, 100 kişilik sınıflarda ders yapılırken, temel eğitim çağındaki milyonlarca çocuğumuz öğrenim olanağından yoksun kalırken bedava kitap projesi popülizmden başka bir şey değildir... 
     Gelelim bedava kolej projesine. Bu da buram buram popülizm kokuyor. Eğer özel okulculuğu geliştirmek istiyorsanız indirirsin vergileri, sektör kendiliğinden canlanır. Yok eğer fakir fukara çocukları, kaliteli eğitim olanağından yararlansın diyorsanız bu da kendini ink r etmek olur. Devletin elinde kolejlerin en iyilerinden daha iyi anadolu liseleri ve fen liseleri var. Fakir fukara çocuklarını bu okullarda bedava okutmak var iken neden ille de özel okul diye tutturuluyor Yoksa altında popülizmin yanı sıra başka nedenler de mi var .. 
     Aynı mirasyedilik üniversiteler için de söz konusu. Yine popülist anlayış nedeni ile trilyonerlerin çocukları üniversitelerde bedava okutuluyor. Bazı üniversitelerde otopark kirası öğrenim harcından daha yüksek. Böyle saçmalık olur mu 
     Popülizm kokan bir diğer uygulama ise zorunlu eğitim çağındaki çocuğunu okula göndermeyenlere yönelik hapis cezasının kaldırılması. Hapis cezası zaten uygulanmıyordu. Ama caydırıcılığı vardı. Tabana mesaj için böyle bir hareket, özellikle kız öğrencilerin okula gitmelerini etkileyecek ki, bunun da seçim yatırımı olmanın ötesinde hiçbir getirisi olmayacak. 
     YÖK popülizmi ise h l devam ediyor. Kamoyunun bu yöndeki şik yetleri doğrultusunda bir revizyon yerine, seçmene selam niteliği taşıyan taslaklar ortada dolaşıyor. Haziran başında yeni bir taslak açıklanacakmış. Bakalım bu tasarıda Mumcu'nunkinden farklı neler olacak 
     Milli Eğitim Bakanı Çelik, daha önce de yazdığım gibi son yıllarda göreve gelen bakanlar içerisinde en aktif olanı. Eğitimi de diğerlerine göre daha iyi biliyor. Ama eğitim camiasında h l tam anlamıyla bir güven ortamı yaratabilmiş değil. Sürekli proje üretmenin ötesinde, keşke biraz da somut adımlar atabilse. İşte o zaman daha inandırıcı olur. Üstelik artık müsteşarı da var. 
     Özetin özeti Popülizm, diğer sektörler için belki önemli bir argüman olabilir. Ama eğitimde ne zaman gündeme geldi ise hep ters tepti. Ne yapanlara ne de eğitime bir faydası oldu. Bizden hatırlatması .. 
     
     

</TEXT>
</DOC>
