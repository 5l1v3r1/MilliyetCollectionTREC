<DOC>
<DOCNO> 185569 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/30/son/soneko37.html </URL>
<DATE> 2003/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa günü 200 puanlık kayıpla tamamladı... 
</HEADLINE>
<TEXT>

     İMKB Bileşik Endeksi 2. seansta 62.20 puan kayıpla, 13,055.90 puandan kapandı. 
     Hisse senetleri 2. seansta ortalama yüzde 0.47 oranında değer yitirdi. 
     İlk seanstaki 137.77 puanlık kayıp dikkate alındığında Borsa endeksi, günün tamamında 199.97 puan geriledi. Hisse senetlerindeki günlük değer kaybı ise yüzde 1.51 oldu. 
     Endeks, 2. seansa 14.84 puanlık kayıpla 13,103.26 puan seviyesinde başladı. İlk yarıyı 12,854.40 puandan geçen endeks, seans içinde en düşük 12,833.87, en yüksek 13,125.27 puanı gördü. 
     Borsa uzmanları, Yüksek Seçim Kurulu'nun YSK kararına odaklanan piyasada bugün satış baskılı ancak genel olarak yatay sayılabilecek bir hareket yaşandığını ifade ederek, özellikle ikinci seansta gelen satışlarla 13,200 bölgesinde tutunamayan endeksin 13,000 ve 12,800 bölgesine geri çekildiğini kaydediyor. 
     Endeksin 12,800 destek bölgesinden gelen alımların etkisiyle toparlanarak 13,000 puanın üstünde kapandığını kaydeden uzmanlar, piyasada yarın 13,000 puanın üzerinde tutunma çabasının devam edebileceğini, başarılı olunabilirse tekrar 13,200 seviyesinin üzerine çıkma çabasının gözlenebileceğini savunuyor. 
     2. seans kapanışında mali endeks 59.63 puan kayıpla 16,732.28 puana, sanayi endeksi 75.83 puan kayıpla 12,474.24 puana, hizmetler endeksi 23.59 puanlık kayıpla 7,472.10 puana geriledi. 
     Böylece ilk seansa göre mali grup hisseler ortalama yüzde 0.36, sanayi grubu hisseler ortalama yüzde 0.60, hizmetler grubu hisseler ortalama yüzde 0.31 oranında değer kaybetti. 
     2. seansta işlem gören toplam 290 hisse senedinden 177'si değer kaybetti, 41'i değer kazandı, 72'sinin fiyatında değişiklik olmadı. 
     Seansta, 355 trilyon 509 milyar 255 milyon liralık işlem hacmi kaydedildi. Günlük işlem hacmi ise 579 trilyon 661 milyar 347 milyon lira oldu. 
     2. seansta İş Bankası C , Doğan Holding, Yapı Kredi Bankası, Akbank ve Sabancı Holding en yoğun işlem gören hisse senetleri olarak belirlendi. 
     
</TEXT>
</DOC>
