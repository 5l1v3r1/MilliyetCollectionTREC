<DOC>
<DOCNO> 165479 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/26/ekonomi/eko08.html </URL>
<DATE> 2003/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Kemal abi Adnan abiyi savundu 
</HEADLINE>
<TEXT>

     Maliye Bakanı Kemal Unakıtan, akaryakıt bayi payındaki artışın faturasının da neticede tüketici tarafından ödeneceğini söyledi. 
     CHP'li Akif Hamzaçebi, Hazine arazilerinin satışı ve SİT alanlarında yapılaşmaya izni veren tasarının Plan Bütçe Komisyonu'ndaki görüşmelerinde, 'bir sanatçının' Adnan Şenses akaryakıt bayi paylarını artırarak 280 trilyon yük getirdiğini söyledi. Hamzaçebi'nin "280 trilyonu benzin zammıyla mı karşılayacaksınız, hem de dünyada akaryakıt fiyatlarının düştüğü bir dönemde " sorusu üzerine Unakıtan şöyle dedi 
     "Konu, aylardır yapılan toplantılarla değerlendirildi, dağıtıcıların artık bir cent ile idare edemeyeceklerinin ortaya çıkması değerlendirilerek onları nefes alır hale getirdik. Yoksa, bir şarkıcının Başbakan'a bunu söylemesi ile bu iş oldu diye bir şey söz konusu değil." Unakıtan, "Bu 280 trilyon ne olacak " sorusu üzerinde "Yapılacak ilk zamlarla o bedeli ödeyecek olan tüketicilerdir" yanıtını verdi. 
     

</TEXT>
</DOC>
