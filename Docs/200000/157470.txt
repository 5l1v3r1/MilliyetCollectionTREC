<DOC>
<DOCNO> 157470 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/18/son/soneko06.html </URL>
<DATE> 2003/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Devlet Bakanı Tüzmen, Türkmenistan'a gitti... 
</HEADLINE>
<TEXT>

     Devlet Bakanı Kürşad Tüzmen, Türkmenistan'a gitti. 
     Bakan Tüzmen, hareketinden önce Atatürk Havalimanı'nda yaptığı açıklamada, yaklaşık 150 firma temsilcisinden oluşan bir heyetle Türkmenistan'a gittiğini belirterek, Devlet Başkanı Saparmurat Türkmenbaşı'nın yanı sıra ticaret, sanayi, tekstil, inşaat, ekonomi ve ulaştırma bakanları ile biraraya geleceğini söyledi. 
     Türkmenistan'ın gelişen ekonomisi ile çok önemli bir ülke olduğunu vurgulayan Tüzmen, geçen yıl Türkiye'den bu ülkeye 118 milyon dolarlık ihracat, Türmenistan'dan da 100 milyon dolarlık ithalat yapıldığını bildirdi. 
     Bu rakamların daha da yükselmesi gerektiğini ifade eden Tüzmen, Türk firmalarının 1.3 milyar dolar tutarında yatırım gerçekleştirdiği Türkmenistan'da, müteahhit firmalarca üstlenilen projelerin toplam değerinin de 1992-2002 yılları arasında 5.3 milyar dolar seviyesine ulaştığını bildirdi. 
     Temasları sırasında enerji ve ulaşım konularının da ayrıntılı bir şekilde ele alınacağını anlatan Devlet Bakanı Kürşad Tüzmen, 20 Mayıs Salı günü yurda döneceğini sözlerine ekledi. 
     
</TEXT>
</DOC>
