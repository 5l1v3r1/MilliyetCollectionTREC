<DOC>
<DOCNO> 185610 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/30/son/sontur06.html </URL>
<DATE> 2003/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
İşçi Partisi, 3 Kasım seçimlerinin iptali için YSK'ya başvurdu 
</HEADLINE>
<TEXT>

     İşçi Partisi İP , 3 Kasım Milletvekili Genel Seçimleri'nin iptali ve yenilenmesi istemiyle Yüksek Seçim Kurulu'na YSK başvuruda bulundu. 
     İP Genel Başkan Yardımcısı Hüseyin Karanlık, avukatlarıyla birlikte YSK'ya başvuru dilekçesini verdikten sonra gazetecilere açıklamalarda bulundu. 
     Karanlık, Yargıtay'ın, DEHAP eski yöneticilerinin, 3 Kasım seçimlerine katılmak için sahtekarlık yaptıkları gerekçesiyle aldıkları mahkumiyet kararını onamasının, 3 Kasım seçimlerinde vatandaşın önüne konulan birleşik oy pusulasının yasalara aykırı hazırlanmış olduğunu hukuken kanıtladığını belirtti. 
     Hüseyin Karanlık, 3 Kasım Milletvekili Genel Seçimleri'nin zorunlu olarak iptal edilmesi ve yenilenmesi gerektiğini söyledi. 
     
</TEXT>
</DOC>
