<DOC>
<DOCNO> 175127 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/12/guncel/gun90.html </URL>
<DATE> 2003/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 

   
   Ne dediler    Haber Adrenalin çatlak verdi Adrenalin grubunun üyeleri Doğa, Gizem ve Nigar arasındaki gerginlik grubu tehlikeye sokuyor. Gizem ve Doğa, Nigar Talibova'nın doğum günü kutlamasına katılmadılar .. 10.08.2003 tarihli gecce.com haberi 
   Bu üzücü olayı yoldan geçenlere sorduk ve görüşlerini aldık. Yetkililerden bir an önce bu konuya el koymalarını istiyoruz... 
   
   Fehmi Canbul Şoför Çok üzücü bir olay. Kızlarımızı severek dinliyoruz. Hatta ben iki albüm birden aldım. Birini hiç ambalajından çıkarmadım ki diğerinin başına bir şey gelirse en azından bir yedeğim olsun diye. Dilerim aralarındaki gerginlik bir an önce biter de rahat bir nefes alırım... Pardon nerde yayınlanacak bu acaba, gazete mi 
   Hayriye Kuşçuoğlu Öğrenci Adrenalin son zamanlarda hakikaten de kaliteli diye nitelendirebileceğim ender gruplardan biri. Bana da arkadaşım tavsiye etti ve kısa zamanda başucu grubum oldu. İnsanı değişik boyutlara sürüklüyor, bilinmeyenlere gidiyorsunuz. Uzun zamandır bende bu etkiyi yaratan başka bir çalışmaya rastlamadım desem yalan olmaz... 
   Akın İlgü Psikolog Duyunca şoke oldum Zaten güzel olan şeylerin kısa sürdüğü bilinen bir gerçek. Yazık, çok yazık .. Grubun tehlikeye girmesi endişe verici. Hastalarıma tavsiye ediyorum, tedavi edici, ruhu arındırıcı bir özelliği var. Toplu dinleme seansları düzenleyip rahatlıyoruz. Hastalarıma ne diyeceğim bilemiyorum Hayır hayır, böyle bitmemeliydi .. 
   Selin Atılgan Memur Kendilerinle tanışma imkanım olmuştu. Ses ve görüntüyü mükemmel harmanlayan bir üçlüydü. Gerek sahne şovları gerekse seslerindeki ahenk ve o kıpır kıpır etki dünya standartlarında. Grup dağılırsa ülkemiz için büyük kayıp olur. O çatlak bir an önce onarılmalı. Lütfen kendinize gelin kızlar Toparlanın, sizi seviyoruz .. 
   
   Nevada Araştırmaları ..    Nevada'da yapılan bir araştırmaya göre kolye olarak haç takan mankenlerin 78'i istavroz'un ne demek olduğunu bilmiyor, 12'si bir balık cinsi sanıyor, 10' ise "bu konuda bir yorum yapmayacağım" diyor... Üstelik Nevada'da yapılan bir araştırmaya göre futbol maçlarında, sunucuların söylediği " 100'lük gol pozisyonu" ibaresinin geçtiği pozisyonların 53'ünde topun auta çıktığı, 45'inin rakip defans tarafından uzaklaştırıldığı, " 1000'lik gol pozisyonu" terimini kullanan tek sunucunun ise Türkiye'de bulunduğu ortaya çıktı... Ayrıca Nevada'da yapılan bir araştırmaya göre üniversiteyi kazanamayanların yüzde 65'i "yaa aslında kazanırdım ama soru kaydırmışım" diyor... Hatta Nevada'da yapılan bir araştırmaya göre Erkeklerin 67'si altlarındaki motosiklet veya bisikletin özel çabalar sonucu tek teker üstünde sürülmesinden kızların etkilendiğini ve böylece daha kolay kız tavlayabileceklerini düşünüyor. Bu olaydan etkilenen kızların oranı ise 4 olarak belirlendi... Son olarak Nevada'da yapılan bir araştırmaya göre Nevada araştırmalarını okuyanların 56.7'si bu araştırmaların doğruluğunu verilen yüzdesel verilerin toplamının 100'e eşit olup olmadığına bakarak kontrol etmektedir. Yüzde 43.2'si kontrol etmeye üşenmektedir... 
   
   Böylece 30 bin kişiye iş imkanı sağladık... 
   Tutankamon 
   
   Sade Görkemli 
   "Çok sade ve görkemli bir tören..." 
</TEXT>
</DOC>
