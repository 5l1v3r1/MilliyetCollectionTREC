<DOC>
<DOCNO> 167586 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/06/spor/spo05.html </URL>
<DATE> 2003/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
YÜZSÜZLER 
</HEADLINE>
<TEXT>

İngiliz basını, para cezasını protesto etti, "Utanç verici. Gülünç karar" gibi başlıklar kullandı. Ayrıca iki ülke olayları yazılırken, Ada'nın sabıka dosyası ince tutuldu 
     KAAN BORA 

     Şoke oldular 
     AVRUPA Şampiyonası Eleme Grubu'nun en önemli maçında Milli Takımımız'la 11 Ekim'de karşılaşacak İngilizler, UEFA'nın saha kapama cezası vermemesi üzerine şoke oldular. Gazeteler, Sunderland'deki İngiltere - Türkiye maçında ırkçı tezahüratlar nedeniyle 70 bin pound ceza aldıklarını belirtip, "UEFA'nın kararı gülünç" diye yazdılar. "Utanç verici" başlığını kullanan Daily Mirror "Türkler, Makedonya maçında çıkardıkları olaylar nedeniyle ağır ceza almaktan ucuz kurtuldu. Komik bir karar" ifadesini kullandı. 
     
     'Daha ciddi suç' 
     DAİLY Mirror, tam sayfa yayın yaparken, Türk taraftarların 5 olayının istatistiğini verdi, ancak Dünya'yı alt üst eden İngiliz hooliganların kabarık sabıka dosyasını ufacık gösterdi. Ayrıca İngiltere Taraftarlar Derneği Başkanı Mark Perryman, "Biz ırkçı tezahürat nedeniyle 70 bin pound ceza aldık. Sahaya yabancı madde fırlatmak daha ciddi suç ve daha ağır ceza gerektirir. Holiganizm sadece İngiltere'ye ait değil, aynı zamanda Türkiye'de de var olan bir sorundur" açıklamasını yaptı. 
     
     Onlara göre olaylarımız 
     1993 G.Saray - M. United Cantona ve Robson'a saldırılmıştı 
     2000 Leeds - Galatasaray maçı İki Leeds taraftarı öldürüldü 
     2002 Fenerbahce - Feyenoord Olaylar sonrası F.Bahçe'ye ceza geldi 
     2003 Türkiye - Makedonya Makedon futbolcu yaralandı 
     2003 Brezilya - Türkiye, Kamerun - Türkiye Türk taraftarlar sahaya indi 
     
     Onlara göre olayları 
     1985 Juventus - Liverpool Heysel'de 39 ölü 
     1995 İngiltere - İrlanda Maç iptal oldu 
     1998 İngiltiz taraftarlar Dünya Kupası'nda olay çıkardı 
     2000 Galatasaray - Arsenal UEFA finalinde Kopenhag'ta Türk taraftarlara saldırıldı 
     2003 İngiltere - Türkiye İngiliz taraftarlar sahaya indi 
     
     Tarihe göre bazı olayları 
     1975 B.Münih-Leeds İngilizler olay çıkardı, Leeds önce dört sonra iki yıl kupalardan men edildi 
     1977 M.United - St.Etienne İngilizler olay çıkardı, ihraç edildi, 200 kilometre uzakta maçlarını oynaması için affedildi 
     1986 Üç İngiliz takımının taraftarlarını taşıyan feribotta çıkan kavgada 5 kişi bıçaklandı 
     1990 Dünya Kupası'nda olay çıkaran 200 İngiliz taraftar sınırdışı edildi 
     1993 Hollanda - İngiltere Taşkınlık yapan 1000 İngiliz tutuklandı 
     1993 G.Saray - M.United 133 taraftar olay çıkardı, 6'sı tutuklandı 
     2000 UEFA Kupası G.Saray taraftarlarına saldıran İngilizler'in davası h l sürüyor 
     2000 Avrupa Şampiyonası'nda İngiliz hooliganlar, Brüksel ve Charleroi'nın altını üstüne getirdi 
     

</TEXT>
</DOC>
