<DOC>
<DOCNO> 167782 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/07/son/sondun06.html </URL>
<DATE> 2003/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail'li bakandan öneri Filistinli mahkumları boğalım... 
</HEADLINE>
<TEXT>

     İsrail hükümetindeki aşırı sağcı bakan Avigdor Lieberman, serbest bırakılması beklenen Filistinli mahkumlarla ilgili yorumda bulunurken, ''En iyi bunları boğmak'' ifadesini kullandı. 
     Filistinli mahkumların serbest bırakılmasına yönelik kuralların belirlenmesi için kurulan hükümet komisyonunda yer almayı reddeden Lieberman, dün İsrail askeri radyosuna yaptığı açıklamada, ''En iyisi bu mahkumları boğmak, hatta mümkünse Ölü Deniz'de... Çünkü burası dünyanın en alçak noktası'' dedi. 
     İsrail Başbakanı Ariel Şaron'un oluştuğu koalisyona 8 milletvekiliyle katılan aşırı sağcı Ulusal Birlik Partisi'nin lideri Lieberman, kabinede Ulusal Altyapı Bakanı olarak görev yapıyor. 
     İsrail kabinesi, dün 350 kadar Filistinli mahkumun salıverilmesine yeşil ışık yakmıştı. 
     
</TEXT>
</DOC>
