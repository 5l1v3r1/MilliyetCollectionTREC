<DOC>
<DOCNO> 169480 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/15/yasam/yas12.html </URL>
<DATE> 2003/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İki büyük müzisyen 95'inde öldü 
</HEADLINE>
<TEXT>

     Caz müziğin efsane isimlerinden saksofoncu Benny Carter, 95 yaşında Los Angeles'ta öldü. 'Stormy Weather' gibi klasikleşmiş bazı filmlerin müziklerini yapan Carter, bir süredir rahatsızdı. Carter, piyanist Willie Smith, Miles Davis, Ella Fitzgerald ve Dizzie Gillespie gibi ünlülerle birlikte çalışmıştı. Benny Carter, saksofona ilgisi bilinen A.B.D. eski başkanı Bill Clinton ile de, Beyaz Saray'da bir konser vermişti. 
     
     Segundo da öldü 
     Geleneksel Küba müziğinin ustası Compay Segundo da, dün gece yarısı Havana'da 95 yaşında yaşamını yitirdi. Asıl adı Francisco Repilado olan Compay Segundo'nun, böbrek rahatsızlığı yüzünden, bu yaz çıkacağı Avrupa turnesindeki birçok konseri iptal edilmişti. 'Buena Vista Social Club' adlı belgeselle, adını duyuran ve Salsa'nın öncüsü olarak kabul edilen Segundo, 'Chan Chan'ın da aralarında bulunduğu yüzlerce şarkı bestelemişti. Segundo, 'harmonico' adı verilen 7 telli bir gitarın da mucidi olarak biliniyor. 
     

</TEXT>
</DOC>
