<DOC>
<DOCNO> 180955 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/08/spor/spo01.html </URL>
<DATE> 2003/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Hoşgeldin İlhan 3-0 
</HEADLINE>
<TEXT>

   Beşiktaş, Gökhan Keskin'in jubilesinde Bursaspor'u farklı devirdi. İlhan Mansız, attığı iki nefis golle geceye damgasını vurdu, sakatlık sonrasındaki ilk sınavından tam not aldı 
      
   Kapanış Serdar'dan 
   GÖKHAN Keskin'in jubile maçında Bursaspor ile karşılaşan Beşiktaş, güzel futbolunu üç golle süsleyerek, unutulmaz yıldızını uğurladı. Uzun aradan sonra Siyah - Beyazlı formayı giyen İlhan Mansız olumlu futbolu ile teknik heyetin yüzünü güldürdü, 30 ve 34. dakikalarda attığı klas gollerle hazır olduğunu kanıtladı. 56'da Serdar'ın müthiş aşırtması skoru belirledi. Gökhan, 11. dakikada adaşı Gökhan Zan'a formasını vererek, sahadan arkadaşlarının omuzlarında ayrıldı. 
   
   Maçın karnesi 
   HAKEMLER Ahmet Şahin, Kemal Yılmaz, Serkan Çınar 
   BEŞİKTAŞ Ramazan 7 , Mustafa Dk.70 6 - Emre 6 , Zago Dk.46 6 , Ronaldo 7 , Serkan Dk.72 6 , Gökhan Keskin 10 , Gökhan Zan Dk.11 6 , Hüseyin Dk.82 - Kaan 7 , Hakan Dk.61 6 , Giunti 8 , Ali Dk.84 , Ümit 7 , Ahmed Hassan 7 , Hasan Dk.71 6 , Serdar 7 , Ozan Dk.82 , Sergen 6 , Tayfur Dk.46 6 - İlhan 8 , Ümit Atalay Dk.61 6 
   BURSASPOR Serdar 4 , Tamer Coşkun Dk.84 - Erman 4 , Metin Pepe Dk.36 5 , Metin Akan 5 , Orhan Dk.46 5 , Junior 6 - Fransıneanu 4 , Hüseyin Dk.46 4 , Yakup 4 , Tamer 4 , Engin Dk.61 4 , Veysel 4 , Fatih 5 , Serkan 4 , İsmail Dk.84 - Mehmet 4 , Ömer Kaptan Dk.67 4 
   GOLLER İlhan Dk.30 ve 34 , Serdar Dk.56 
   SARI KART İlhan Mansız Beşiktaş 
   
   Elveda GÖKHAN    BEŞİKTAŞ'IN unutulmaz isimlerinden Gökhan Keskin, dün BJK İnönü Stadı'ndan alkışlarla uğurlandı. Siyah - Beyazlı formayı altyapı ve A takımda 20 yıl taşıyan, ardından da İstanbulspor'da 5 yıl görev yapan Keskin, futbolu bıraktıktan sonra Teknik Direktör Aykut Kocaman'ın yardımcısı oldu. 
   JÜBİLESİNİ ise iki yıl sonra, dün gece Bursaspor karşısında yaptı. Hayatının en güzel gecesini yaşadığını belirten Gökhan, "Bundan sonra da futbolun içinde kalacağım. Beşiktaş'a teknik alanda hizmet etmeye çalışacağım'' dedi. Keskin "100 yılın on biri"ne de seçilmişti. 
   
   
</TEXT>
</DOC>
