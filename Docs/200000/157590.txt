<DOC>
<DOCNO> 157590 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/19/yazar/pulur.html </URL>
<DATE> 2003/05/19/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Bağdat yağmasına hayıflanmak... 
</HEADLINE>
<TEXT>

     Acaba akıllı füzeler niçin müzeyi vurmamış Müze, bombalanmayarak acaba yağmaya açık mı bırakılmıştı 
     Sayın Doğan Kuban'ın yazdıklarını okuyunca, bunları düşünüyorsunuz 
     "Neden Amerikalılar, İngilizler, Birleşmiş Milletler, UNESCO ve Iraklı sorumlular, Bağdat Müzesi'nin uluslararası dokunulmazlığını önceden garanti altına almadılar Neden Mezopotamya arkeolojisinin en önemli temsilcilerinden olan İngilizler Basra'nın petrol kuyularını garanti altına almayı düşündüler de, Bağdat Müzesi'ni korumayı düşünmediler Neden petrol petrol bakanlığına sıkı koruma koyan Amerikalı generaller aynı şeyi Bağdat Müzesi için düşünmediler." Toplumsal Tarih Dergisi Mayıs 2003 
     Bu soruların yanıtı, Bağdat Müzesi'nden yağmalanan yapıtların, Batı müzelerinde ve koleksiyonlarında görülünce, üstelik bunları satanların ne paralar kazandığı duyulunca verilecek... 
     
     İŞİN bir başka yanıtı da var... 
     Elbette Bağdat Müzesi'nin yağmalanmasına hayıflanacağız, kızacağız, çünkü yağmalananlar insanlığın malı... 
     Lakin, insanlığın ortak malı olan bu yapıtlara karşı, Bağdat halkının ilgisi neydi acaba 
     
     AYNI soru, Bağdat Müzesi yağmalandı, diye tepki gösteren bizlere de sorulabilir 
     "İstanbul Arkeoloji Müzesi'ni halktan kaç kişi geziyor Ya da bilmem ne dedenin türbesine çaput bağlayanın İskender'in Lahdi'nden haberi var mı " 
     Bu soruları hiç düşündünüz mü 
     
     SAYIN Doğan Kuban şöyle diyor 
     "Kültüre satılık bir eşya gibi bakıp, onu turistlere satacak bir meta gibi gören politikacılar çoğunlukta. Batılı bunu bizden daha iyi biliyor. Bizim, değil Mezopotamya, Hitit, Yunan, Roma, Hıristiyan, Selçuklu ve Osmanlı dönemi sanatı için bile bilinçli bir sempati geliştiremediğimizi kendimiz de biliyoruz." 
     Hem zaten Yeni Cami Kasrı'ndan, ya da Rüstem Paşa Camii'nden çini çaldıran bizlerin, Bağdat yağması için, söyleyecek bir lafı olmasa gerek... 
     
     

</TEXT>
</DOC>
