<DOC>
<DOCNO> 151312 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/21/son/sondun18.html </URL>
<DATE> 2003/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya'da sokak çatışması 2 Türk öldü 
</HEADLINE>
<TEXT>

     Almanya'nın Wiesbaden kentinde meydana gelen bir çatışmada 2 Türk öldü. 
     Wiesbaden polisi, bir lokalin önündeki çatışmada 30 ve 40 yaşlarında 2 Türk'ün olay yerinde öldüklerini bildirdi. 
     Polis, cinayetlerle ilgili olarak 2 Türk'ün gözaltına alındığını belirtti, ancak olayın nedeni hakkında bilgi vermedi. 
     
     ESSEN KENTİNDE BİR TÜRK GENCİ BIÇAKLANDI 
     Almanya'nın Essen kentindeki bir diskoteğin önünde bir grup Türk genci ile Lübnanlılar arasında meydana gelen kavgada, 18 yaşındaki bir Türk genci bıçaklandı. 
     Essen polisi, Türk gencinin diskotekte bir Lübnanlı ile tartıştığını, bu kişinin daha sonra arkadaşlarını çağırarak, Türk genci ve arkadaşlarıyla diskoteğin önünde yeniden tartıştığını belirtti. 
     Polis, Lübnanlılardan birinin, Türk gencinin 20 yaşındaki abisinin başına bir demir çubukla vurduğunu, çıkan kavga sırasında Türk gencinin de bıçaklanarak ağır yaralandığını kaydetti. Türk gençleri hastaneye kaldırılırken, Lübnanlı saldırganların da olay yerinden kaçtıkları bildirildi. 
     





</TEXT>
</DOC>
