<DOC>
<DOCNO> 186228 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/03/son/soneko23.html </URL>
<DATE> 2003/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail Türkiye ile su için anlaşma sağladık 
</HEADLINE>
<TEXT>

     İsrail Enerji ve Altyapı Bakanı Joseph Paritzky, Türkiye ile Manavgat suyunun alınması konusunda fiyat, miktar ve sürede anlaşma sağladıklarını, birkaç gün içinde anlaşmanın imzalanacağını sandığını açıkladı. 
     Paritzky, düzenlediği basın toplantısında, ''Türkiye'nin satacak suyu var. Bizim de suya ihtiyacımız var. Biz Türkiye ile su için anlaşma sağladık. Bundan memnunuz. Bu, 20 yıllık bir anlaşma'' dedi. 
     Suyu alırken, onun yanında enerji alanında başka işler yapılabileceğine işaret eden İsrailli bakan, ''mesela doğalgaz, petrol de olabilir. Belki biz de size uzmanı olduğumuz sulama konusunda know-how verebiliriz. Biz güçlerimizi birleştirip hepimiz için iyi şeyler yapabiliriz. Bu neden olmasın '' şeklinde konuştu. 
     
</TEXT>
</DOC>
