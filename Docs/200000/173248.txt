<DOC>
<DOCNO> 173248 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/03/guncel/gun20.html </URL>
<DATE> 2003/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

   
   3 balıkçı, batan sandalda boğuldu    Karaman Ayrancı'daki baraj gölünde balıkçı sandalının batması sonucu üç kişi boğuldu. Önceki gece avlanmaya çıkan balıkçıların bindiği sandal belirlenemeyen bir nedenle battı. İddiaya göre içinde 3 - 4 kişinin bulunduğu sandalın battığı ihbarı üzerine gölde arama çalışması başladı. Dün öğle saatlerinde de Yahya Kesen 41 ile Mehmet Çat'ın 15 cesetleri bulundu. Teknenin yakınında Mehmet Kulu'nun da 41 cesetinin yerini belirleyen jandarma dalgıç ekibi istedi.Araştırma çalışmaları dün gün boyu sürdü. 
   
   Nişanlı çifte otomobil çarptı    Şişli'de, yolun karşı tarafına geçmeye çalışan nişanlı çifte, bir otomobil çarptı. Beton zemine savrularak yaralanan çift kaldırıldıkları hastanede tedavi altına alındı. Piyalepaşa Bulvarı'nda yolun karşısına geçmeye çalışan Mehmet Nurullah Ece 26 ile nişanlısı olduğu öğrenilen Nurcan Akpınar'a 21 , Seyfettin Kaplan'ın kullandığı otomobil çarptı. Çarpmanın etkisiyle beton zemine savrularak yaralanan Vatandaşlar tarafından hastaneye kaldırılan Ece ve Akpınar'ın sağlık durumlarının iyi olduğu öğrenildi. 
   
   Satıcı çocuklar turisti bıçakladı    Alanya'da boncuk, kolye, çiçek satan çocukların saldırdığı biri Alman turist üç kişi yaralandı. Zafbhann Disco önünde meydana gelen olayda, Alman turist Tomi Sakalsen'e boncuk satmakta ısrar eden ve kimlikleri belirlenemeyen 20 kadar satıcı çocuk, Sakalsen 20 ile Kemal Karatepe 28 ve Ercan Şensoy'a 26 bıçakla saldırdı. Karatepe ve Şensoy hafif yaralanırken, karnından bıçak darbesiyle yaralanan Sakalsen'in sağlık durumunun ciddi olduğu öğrenildi. Yaralılar, hastaneye kaldırılırken, saldırgan çocukların bulunması için soruşturma başlatıldı. 
   
   Bileziği kaptı çatıya kaçtı    Bayrampaşa'da, 10 yaşındaki kız çocuğunun bileziğini zorla alıp kaçmaya çalışan zanlı, çıktığı binanın çatısında polise zor anlar yaşattı. Parkta oynayan 10 yaşındaki R.A'nın tehditle kolundaki bileziği aldığı öne sürülen Aygün Demirsu'yu 27 , vatandaşlar polise bildirdi. Polisin kısa sürede olay yerine gelmesiyle kovalamaca yaşandı. Demirsu, bir binaya girerek çatıya çıktı. Bina, polis tarafından çevrilirken, Demirsu teslim olmaya çağrıldı. Tabancayı başına dayayan söyleyen Demirsu, polislerce, ikna edilerek gözaltına alındı. 
   
   Bayrampaşa'da hırsız dehşeti    Bayrampaşa'da tartıştıkları Fikret Fidan'ı 24 göğsünden bıçaklayan üç kişi, daha sonra kaçtı. Fidan, kaldırıldığı hastanede öldü. Kaçan zanlıların ikisi, Eyüp'te iki işyerinden hırsızlık girişiminde bulunduktan sonra yakalandı. Gözaltına alınarak Küçükköy Polis Merkezi'ne götürülen iki zanlı, işlemleri tamamlandıktan sonra Fidan'ın öldürülmesine ilişkin soruşturmayı yürüten Bayrampaşa Polis Merkezi'ne teslim edildi. 
   
   Osmaniye 3.5'la hafif sallandı    Osmaniye'de dün sabah hafif büyüklükte bir deprem meydana geldi. Boğaziçi Üniversitesi Kandilli Rasathanesi Deprem Araştırma Enstitüsü'nden alınan bilgiye göre, saat 09.41'de meydana gelen ve merkez üssü Osmaniye il merkezi olan depremin aletsel büyüklüğünün 3.5 olduğu belirtildi. İl merkezinde hissedilen depremde can ve mal kaybı olmadığı bildirildi. 
   
   Festivalde tribün çöktü 21 yaralı    Denizli Serinhisar'a bağlı Yatağan Beldesi'ndeki 10. Bıçakçılık ve Kültür Festivali kapsamında düzenlenen konser sırasında 5 metre yüksekliğindeki portatif tribünün çökmesi sonucu 21 kişi yaralandı. Hastkaneye kaldırılan yaralıların durumlarının iyi olduğu bildirildi. 
   
   
</TEXT>
</DOC>
