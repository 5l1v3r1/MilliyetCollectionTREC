<DOC>
<DOCNO> 162540 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/11/son/sontur14.html </URL>
<DATE> 2003/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Cezaevinde vahşet... Öldürüp gözlerine çivi çaktı... 
</HEADLINE>
<TEXT>

     Niğde Kapalı Cezaevi'nde bir tutuklu, koğuş arkadaşını boğarak öldürdükten sonra, gözlerine tahta ve çivi çakıp vücudunu jiletle kesti. 
     Alınan bilgiye göre, Niğde Kapalı Cezaevi D-15 koğuşunda cinayet suçundan tutuklu olarak kalan Mahmut Bilgiç 27 , aynı koğuşta yine cinayet suçundan tutuklu bulunan İlhan Elbaş'ı 52 sabaha karşı çamaşır ipiyle boğarak öldürdü. 
     Bilgiç, daha sonra öldürdüğü koğuş arkadaşının sol gözüne tahta, sağ gözüne 4 santimetre uzunluğunda çivi çaktı, jiletle burnunu, alnını, yanaklarını ve kollarını kesti. 
     Koğuşta bulunan başka bir mahkumun olayı fark ederek gardiyanlara haber vermesi üzerine Mahmut Bilgiç, etkisiz hale getirildi. İki tutuklu arasında daha önceden herhangi bir anlaşmazlık olmadığı öğrenildi. 
     Edinilen bilgiye göre, Mahmut Bilgiç'in cinayet suçundan yattığı Aksaray Cezaevi'nde de ismi öğrenilemeyen dayısını ve başka bir mahkumu daha öldürdüğü ve Niğde'ye nakledildiği, bu tür cinayetler işleyerek kendisini akıl hastası gibi gösterip cezadan kurtulmaya çalıştığının tahmin edildiği bildirildi. 
     Niğde Cumhuriyet Savcılığı, olayla ilgili geniş çaplı soruşturma başlattı. - 
     
</TEXT>
</DOC>
