<DOC>
<DOCNO> 154234 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/03/son/soneko13.html </URL>
<DATE> 2003/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Nisan ayı enflayonu açıklandı... 
</HEADLINE>
<TEXT>

     Devlet İstatistik Enstitüsü DİE , bu yılın Nisan ayında, bir önceki aya göre toptan eşya fiyatlarının TEFE yüzde 1.8, tüketici fiyatlarının TÜFE yüzde 2.1 oranında arttığını açıkladı. 
     DİE'den yapılan açıklamaya göre, Nisan ayında yıllık enflasyon ise toptan eşyada yüzde 35.1, tüketici fiyatlarında yüzde 29.5 olarak belirlendi. 
     Dört aylık enflasyon oranı toptan eşyada yüzde 14.4, tüketici fiyatlarında ise yüzde 10.4 oldu. 
     Bu arada Nisan ayı itibarıyla 12 aylık ortalamalara göre yıllık enflasyon ise toptan eşyada yüzde 37.8, tüketici fiyatlarında yüzde 33.8 olarak hesaplandı. 
     Çekirdek enflasyon olarak adlandırılan özel sektör imalat sanayinde fiyat artışı ise Nisan ayında yüzde 0.7 düzeyinde gerçekleşti. 
     
     NİSAN'DA ENFLASYON GEÇEN YILIN NİSAN AYIYLA AYNI OLDU 

     Devlet İstatistik Enstitüsü'nün DİE açıkladığı rakamlara göre, Nisan'da aylık enflasyon hem toptanda, hem de tüketicide geçen yılın nisan ayıyla aynı oldu. 
     DİE'den yapılan açıklamaya göre, Nisan ayında, bir önceki aya göre, toptan eşya fiyatları yüzde 1.8, tüketici fiyatları ise yüzde 2.1 oranında arttı. 
     Geçen yıl Nisan ayında, yine toptan eşya fiyatlarındaki artış yüzde 1.8, tüketici fiyatlarındaki artış ise yüzde 2.1 olmuştu. 
     
     YILLIK ENFLASYON 

     2003 yılı Nisan ayı yıllık enflasyonu, toptan eşya fiyatlarında TEFE Mart ayına göre 0.1 puanlık düşüşle yüzde 35.1, tüketici fiyatlarında TÜFE ise Mart ayına göre 0.1 puanlık yükselişle yüzde 29.5 oldu. 
     Buna göre, yıllık enflasyon, geçen yılın aynı döneminin, toptan eşya fiyatında 22.9 puan, tüketici fiyatında ise 23.2 puan altında gerçekleşti. 
     2002 yılı Nisan ayı itibarıyla enflasyon, toptan eşyada yüzde 58.0, tüketici fiyatlarında yüzde 52.7 olmuştu. 
     Bu yıl dört aylık enflasyon oranı ise toptan eşyada yüzde 14.4, tüketici fiyatlarında ise yüzde 10.4 oldu. 
     Öte yandan, Nisan itibariyle 12 aylık ortalamalara göre yıllık enflasyon, toptan eşyada yüzde 37.8, tüketici fiyatlarında ise yüzde 33.8 olarak hesaplandı. 
     2002 yılı Nisan ayında, 12 aylık ortalamalara göre yıllık enflasyon, toptan eşyada yüzde 75.3, tüketici fiyatlarında da yüzde 62.8 olmuştu. 
     
     İSTANBUL'DA PERAKENDE FİYATLAR YÜZDE 5.5 ARTTI 

     İstanbul'da Nisan ayında perakende fiyatlar yüzde 5.5, toptan fiyatlar yüzde 1.8 oranında yükseldi. 
     İstanbul Ticaret Odası İTO tarafından hazırlanan 1995 bazlı geçinme endeksine göre, yıllık ortalama artışlar perakende fiyatlarda yüzde 33.7, toptan fiyatlarda yüzde 32.6 olarak gerçekleşti. 
     Bir önceki yılın aynı dönemi ile kıyaslandığında ise perakende fiyatlar yüzde 29.1, toptan fiyatlar yüzde 26.0 artış gösterdi. 
     
     İZMİR'DE TÜKETİCİ FİYATLARI YÜZDE 0.1 ORANINDA ARTTI 

     İzmir İli Tüketici Fiyatları Endeksi, Nisan ayında, bir önceki aya göre yüzde 0.1 oranında arttı. Toptan Eşya Fiyatları Endeksi'ndeki ise yüzde 1.7'lik düşüş görüldü. 
     İzmir Ticaret Odası İZTO tarafından hesaplanan ''1996 100 bazlı'' İzmir İli Tüketici Fiyatları Endeksi'ne göre, bu yıl Nisan ayında aylık bazda fiyatlarda yüzde 0.1 oranında artış kaydedildi. Geçen yıl aynı ayda tüketici fiyatlarında yüzde 3.1 artış olmuştu. 
     Tüketici fiyatları artış oranları, Nisan itibariyle, bir önceki yılın Aralık ayına oranla yüzde 11.5, bir önceki yılın aynı ayına oranla yüzde 28.7 ve 12 aylık ortalamalara göre yüzde 33.8 olarak gerçekleşti. 
     İZTO'nun yaptığı 1993-100 bazlı İzmir İli Toptan Eşya Fiyatları Endeksi'nde, Nisan ayında bir önceki aya göre yüzde 1.7 oranında düşüş meydana geldi. 2002 yılı Nisan ayında ise yüzde 1.5 artış gerçekleşmişti. 
     Toptan eşya fiyatlarında Nisan ayı itibarıyla artış oranları, bir önceki yılın Aralık ayına göre yüzde 11.6, bir önceki yılın aynı ayına oranla yüzde 35.4 ve 12 aylık ortalamalara göre artış oranı ise yüzde 37.8 olarak gerçekleşti. 
     Bu yıl Nisan ayı itibariyle aylık bazda, tarım sektöründe yüzde 0.2 düşüş, enerji sektöründe yüzde 5.9 oranında düşüş ve imalat sanayi sektöründe de yüzde 1.5 düşüş kaydedildi. 
     
     İSTANBUL'DA 4 AYLIK ARTIŞ ORANI YÜZDE 9.5 OLARAK BELİRLENDİ 

     İstanbul Ticaret Odası'nın İTO 1995 bazlı İstanbul Ücretliler Geçinme Endeksi'ne göre, perakende fiyatlar ilk 4 ayda yüzde 9.5 düzeyinde arttı. 
     İTO'dan yapılan açıklamaya göre, söz konusu artış oranı geçen yılın aynı döneminde yine yüzde 9.5 olarak gerçekleşmişti. 
     Nisan ayında gıda harcamaları grubunda yer alan ekmek ve tahıllarda binde 6, et, balık ve kümes hayvanları endeksinde yüzde 2.8, yağlar, süt ve süt mamullerinde binde 9, çeşitli ve hazır yiyeceklerde yüzde 3, tütün alkollü ve alkolsüz içkiler endeksinde binde 1, dışarıda yenen yemek endeksinde binde 9 artış olurken, yaş-kuru sebze ve meyve endeksinde ise yüzde 3.3 düşüş gerçekleşti. Grubun genel endeksinde binde 4 artış görüldü. 
     Konut harcamaları grubu genel endeksinde binde 8 azalış yaşanırken, ev eşyası harcamaları grubunda yüzde 6.8 artış oldu. Sağlık ve kişisel bakım harcamaları grubu genel endeksindeki artış yüzde 1.9 olarak gerçekleşti. 
     Giyim harcamaları grubu genel endeksi yüzde 43.9, kültür, eğitim ve eğlence harcamaları grubu genel endeksi binde 9, ulaştırma ve haberleşme harcamaları grubunda da yüzde 7.4 ve diğer harcamalar grubu genel endeksi yüzde 2.7 artış kaydetti. 
     
     1963 BAZLI ENDEKS 

     İTO'nun 1963 bazlı Toptan Eşya Fiyatları Endeksi'ne göre, Nisan ayındaki artış yüzde 1.8, dört aylık artış yüzde 9.5, önceki yılın aynı dönemine oranla yıllık artış yüzde 26.0 ve oniki aylık ortalamalara göre yıllık artış ise yüzde 32.6 oldu. 
     Aynı endekse göre toptan eşya fiyatları 2002 yılı Nisan ayında yüzde 1.2, ilk 4 ayda yüzde 10.3, bir önceki aynı dönemine göre yıllık yüzde 56.0 ve oniki aylık ortalamalara göre ise yıllık yüzde 68.2 artmıştı. 
     
     NİSAN AYINDA ÖZEL SEKTÖRDE FİYATLAR YÜZDE 2.9 ARTTI 

     İstanbul Ticaret Odası'nın İTO 1995 bazlı İstanbul Ücretliler Geçinme Endeksi'ne göre, perakende fiyatlar ilk 4 ayda yüzde 9.5 düzeyinde arttı. 
     İTO'dan yapılan açıklamaya göre, söz konusu artış oranı geçen yılın aynı döneminde yine yüzde 9.5 olarak gerçekleşmişti. 
     Nisan ayında gıda harcamaları grubunda yer alan ekmek ve tahıllarda binde 6, et, balık ve kümes hayvanları endeksinde yüzde 2.8, yağlar, süt ve süt mamullerinde binde 9, çeşitli ve hazır yiyeceklerde yüzde 3, tütün alkollü ve alkolsüz içkiler endeksinde binde 1, dışarıda yenen yemek endeksinde binde 9 artış olurken, yaş-kuru sebze ve meyve endeksinde ise yüzde 3.3 düşüş gerçekleşti. Grubun genel endeksinde binde 4 artış görüldü. 
     Konut harcamaları grubu genel endeksinde binde 8 azalış yaşanırken, ev eşyası harcamaları grubunda yüzde 6.8 artış oldu. Sağlık ve kişisel bakım harcamaları grubu genel endeksindeki artış yüzde 1.9 olarak gerçekleşti. 
     Giyim harcamaları grubu genel endeksi yüzde 43.9, kültür, eğitim ve eğlence harcamaları grubu genel endeksi binde 9, ulaştırma ve haberleşme harcamaları grubunda da yüzde 7.4 ve diğer harcamalar grubu genel endeksi yüzde 2.7 artış kaydetti. 
     
     1963 BAZLI ENDEKS 

     İTO'nun 1963 bazlı Toptan Eşya Fiyatları Endeksi'ne göre, Nisan ayındaki artış yüzde 1.8, dört aylık artış yüzde 9.5, önceki yılın aynı dönemine oranla yıllık artış yüzde 26.0 ve oniki aylık ortalamalara göre yıllık artış ise yüzde 32.6 oldu. 
     Aynı endekse göre toptan eşya fiyatları 2002 yılı Nisan ayında yüzde 1.2, ilk 4 ayda yüzde 10.3, bir önceki aynı dönemine göre yıllık yüzde 56.0 ve oniki aylık ortalamalara göre ise yıllık yüzde 68.2 artmıştı. 
     
     EN DÜŞÜK ARTIŞ YÜZDE 1.6 İLE İSTANBUL VE KOCAELİ'NDE 

     Türkiye genelinde Nisan ayında tüketici fiyatlarındaki ortalama artış yüzde 2.1 olurken, iller bazında en düşük fiyat artışı yüzde 1.6 ile İstanbul ve Kocaeli'nde kaydedildi. 
     Yıllık bazda en düşük fiyat artışı ise yüzde 25.5 ile Konya ilinde görüldü. 
     Devlet İstatistik Enstitüsü'nün DİE seçilmiş bazı iller itibariyle belirlediği tüketici fiyatları endeksine göre, aylık bazda en düşük fiyat artışının kaydedildiği İstanbul ve Kocaeli'ni, yüzde 1.7 ile Erzurum, yüzde 1.8 ile Konya ve 1.9 ile de Zonguldak izledi. 
     Aynı dönemde, fiyatların en fazla arttığı il ise yüzde 4.6 ile Adana oldu. Bu ili yüzde 3.9 ile Mersin, yüzde 3.1 ile de Malatya takip etti. 
     Nisan ayı itibariyle son bir yılda tüketici fiyatlarında yüzde 25.5 ile en düşük artış da Konya'da yaşandı. Konya'yı yüzde 26.2 ile Diyarbakır, yüzde 26.8 ile Kocaeli izledi. 
     Yıllık fiyat artışlarının en yüksek gerçekleştiği il ise yüzde 32.1 ile Kayseri oldu. Kayseri'yi, yüzde 31.7 ile Mersin ve Zonguldak takip etti. 
     
     BÖLGELER 

     Bölgeler itibariyle Nisan ayında, Marmara Bölgesi'nde aylık bazlı fiyatlar yüzde 1.7 oranında arttı. 
     Nisan'da tüketici fiyatlarındaki artış, Karadeniz Bölgesi'nde yüzde 2, Doğu Anadolu Bölgesi ve Güneydoğu Anadolu Bölgesi'nde yüzde 2.2, Ege Bölgesi ve İç Anadolu Bölgesi'nde yüzde 2.3 ve Akdeniz Bölgesi'nde yüzde 3.5 oldu. 
     Öte yandan, Nisan ayı itibarıyla yıllık enflasyon, Marmara'da yüzde 29.7, Ege'de yüzde 30.4, Akdeniz'de yüzde 30.2, İç Anadolu'da yüzde 27.9, Karadeniz'de yüzde 30, Doğu Anadolu'da yüzde 32.4, Güneydoğu Anadolu'da da yüzde 27.6 olarak belirlendi. 

     
</TEXT>
</DOC>
