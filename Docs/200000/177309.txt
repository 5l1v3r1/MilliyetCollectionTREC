<DOC>
<DOCNO> 177309 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/22/dunya/dun01.html </URL>
<DATE> 2003/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Dr. Kelly, 'Irak savaşı çıkarsa ormanda ölü bulunurum' demiş 
</HEADLINE>
<TEXT>

      
   İngiliz Savunma Bakanlığı bilim adamlarından Dr. David Kelly'nin, trajik ölümünden önce, "Irak'a saldırılması halinde, muhtemelen ormanda ölü bulunacağını" söylediği ortaya çıktı. Lord Hutton'un başkanlık ettiği ve Kelly'nin ölümünü araştıran Soruşturma Kurulu'nda dün ifade veren İngiltere'nin Cenevre'deki BM Silahsızlanma Konferansı Temsilcisi David Broucher, "Irak ve biyolojik silahlar" konusunda brifing talep edilmesinin ardından Kelly ile 27 Şubat'ta İsviçre'de buluştuklarını söyledi. Kelly'nin kişisel olarak zor durumda olduğunu hissettiğini söyleyen Broucher, buluşmaları sırasında Kelly ayrılırken, "Irak müdahalesi olursa ne yapmayı düşünüyorsun " diye sorduğunu, Kelly'nin de, "Muhtemelen ormanda ölü bulunurum" dediğini aktardı. Kelly'nin cesedi, 18 Temmuz'da ormanda, bileği kesilmiş durumda bulunmuştu. 
   
   
</TEXT>
</DOC>
