<DOC>
<DOCNO> 171442 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/24/son/sontur04.html </URL>
<DATE> 2003/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir'de esrarengiz kahveci cinayeti... 
</HEADLINE>
<TEXT>

     Konak ilçesinde, yolda kanlar içinde bulunan 1 kişinin, bıçaklanarak öldürüldüğü belirlendi. Bornova ilçesinde ise parkta bıçaklanan 1 kişi, hastanede hayatını kaybetti. 
     Karabağlar Yeşillik Ceddesi'nde kaldırım kenarında kanlar içinde yatan bir kişi bulundu. İhbar üzerine olay yerine gelen güvenlik güçleri, şahsın bıçaklanarak öldürüldüğünü belirlediler. Ölen kişinin, kahvecilik yapan Ekrem Yıldız 50 olduğu belirlendi. 
     Yapılan araştırmada, Ekrem Yıldız'a ait 35 RE 227 plakalı araç, 5760 sokak içinde bulundu. Kahvecinin cesedindeki incelemelerde, boğazında, göğsünde ve karnında bıçak izlerine rastlandı. Olayda kullanılan bıçak ise 5737 sokakta boş arsada ele geçirildi. Ekrem Yıldız'ın kim veya kimler tarafından, neden öldürüldüğü araştırılıyor. 
     Ekrem Yıldız'ın öldürdüldüğünü haber alan kardeşi Rıfat Yıldız, olay yerinde fenalık geçirdi. Gözyaşlarına boğulan Rıfat, ''Ağabeyimi kim öldürdü Diğer iki kardeşimi trafik kazasına ve kansere kurban verdim. Ben şimdi kardeşsiz ne yapacağım '' diyerek sinir krizi geçirip bayıldı. 
     Rıfat Yıldız, yanında bulunan arkadaşları tarafından hastaneye götürülerek tedavi altına alındı. 
     
</TEXT>
</DOC>
