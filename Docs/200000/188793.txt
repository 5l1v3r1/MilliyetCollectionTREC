<DOC>
<DOCNO> 188793 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/15/son/soneko12.html </URL>
<DATE> 2003/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüzmen Bağdat'taki saldırı provakosyon, bunlar bizi etkilemez 
</HEADLINE>
<TEXT>

     Devlet Bakanı Kürşad Tüzmen, Bağdat'ta Türk Büyükelçiliği'ne yapılan saldırının provokasyona dönük bir hareket olduğunu belirterek, ''Bunlar bizi etkilemez. Biz bildiğimiz doğru yolda çalışmamıza devam edeceğiz'' dedi. 
     Tüzmen, Türk-Rus İş Konseyi 10. Ortak Toplantısı sırasında gazetecilerin sorularını yanıtladı. 
     Kürşad Tüzmen, bir gazetecinin, ''Bağdat'taki saldırı oradaki ticari ilişkileri nasıl etkileyecek '' şeklindeki sorusu üzerine, şunları söyledi 
     ''Bunlar münferit hadiseler. Bunun Irak halkı ile bir alakası yok. Bunlar provokasyona dönük hareketler. Bunları zaten bekliyorduk. 
     Bizim şu anda 1000'e yakın ihracatçımız Irak'ta çalışmalarına devam ediyorlar. Bizim ihracatçı neferlerimiz oradalar. Bu tip bir takım provokasyon çalışmaları olduğunu ve olacağını biliyoruz. Bunlar bizi etkilemez. Biz bildiğimiz doğru yolda çalışmalarımıza devam edeceğiz.'' Devlet Bakanı Tüzmen, Merkez Bankası'nın faiz indiriminin de çok olumlu bir gelişme olduğunu belirtti. 
     
</TEXT>
</DOC>
