<DOC>
<DOCNO> 177906 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/25/magazin/mag02.html </URL>
<DATE> 2003/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Alişan 'aileyi' toplayacak 
</HEADLINE>
<TEXT>

   Alişan, sağlık durumu gitgide kötüleşen 'manevi babası' Hilmi Topaloğlu için eski dostları Özcan Deniz ve Mahsun Kırmızıgül'e 'yardım çağrısı' yaptı 
      YAŞAR ÇAKMAK 
   
   PROFESÖR Doktor Gazi Yaşargil tarafından ameliyat edildikten bir süre sonra sağlık durumu yeniden ağırlaşan Hilmi Topaloğlu, bir süredir Taksim İlkyardım Hastanesi'nde yatıyor. Türkücü Alişan da, 'hem patronum hem ikinci babam' dediği Topaloğlu'nun başucundan ayrılmıyor. Alişan, Topaloğlu'nun iyileşemediğini ve her geçen gün daha da kötüye gittiğini söyledi. 
   BİR zamanların 'Prestij Ailesi'nin kurucusu olan Topaloğlu'na çok şey borçlu olduğunu belirten Alişan, şöyle konuştu "Hilmi Abi'ye bir şey olursa ne yapacağımı bilmiyorum. Mahsun Kırmızıgül'ü arayıp konuşacağım. Mahsun, Özcan Deniz ve ben üçlü bir albüm yapalım. Bu albümün gelirinin tamamını da Hilmi Abi'nin çocuklarına bırakalım" 
   
   Bir zamanlar Prestij ailesi    Prestij Müzik'in ortağı Hilmi Topaloğlu, Mahsun Kırmızıgül, Özcan Deniz ve Alişan'la uzun süre birlikte çalışmıştı. Yolları şimdi ayrı ama bakalım hastalık aileyi tekrar bir araya getirecek mi .. 
   
   
</TEXT>
</DOC>
