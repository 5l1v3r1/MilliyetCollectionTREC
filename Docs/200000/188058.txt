<DOC>
<DOCNO> 188058 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/12/guncel/gun05.html </URL>
<DATE> 2003/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Tıp dahisi buruk ayrıldı 
</HEADLINE>
<TEXT>

   Yüz nakliyle tıp literatürüne geçen Betül Ulusal, Tayvan'dan davet aldı. Ancak Sağlık Bakanlığı ücretsiz izin talebini geri çevirince Ulusal, istifa etmek zorunda kaldı 
      EDA BERKBAYRAK İzmir DHA 

   
   Kobay hayvanları üzerinde yaptığı başarılı yüz nakli ameliyatlarıyla bir süre önce dünya tıp literatürüne giren Betül Gözel Ulusal, Sağlık Bakanlığı sahip çıkmayınca gözyaşları içinde Atatürk Eğitim ve Araştırma Hastanesi'ndeki görevinden istifa ederek Tayvan'a gitti. 
   Servis Şefi Doç. Dr. Yücel Öztan'ın da desteğiyle yüz ve saçlı deri nakli üzerinde çalışmalar yapan ancak projeyi Türkiye'de uygulama imk nı bulamayan Ulusal, 2001'de ABD'nin önde gelen hastanelerinden Cleveland Clinic Foundation'a başvurdu. Olumlu yanıtın ardından bu klinikte araştırma görevlisi olarak çalışmalar yapan Ulusal, yedi ay sonra siyah bir kobay hayvanının yüz derisini atar ve toplardamarlarıyla birlikte beyaz bir havana naklederek tıp literatürüne ismini yazdırdı. 
   Ulusal'ın başarısı Tayvan Chang Gung Memorial Hospital'ın dikkatinden kaçmadı ve ilerde insanlarda yüz nakli gerçekleştirebilmesi yönündeki araştırmalarını sürdürebilmesi için davet etti. Ulusal, davet üzerine Sağlık Bakanlığı'na başvurarak bir yıl ücretsiz izin talep etti. Ancak bakanlık araştırmalara destek vermediği gibi bu talebi de geri çevirdi. Bunun üzerine Ulusal, istifa ederek ayrılmak zorunda kaldı. 
   Ulusal şöyle konuştu "ABD ve İngiltere gibi ülkelerde isim yapan laboratuvarlarda genelde üçüncü dünya ülkelerinden hekimler 3 - 5 kuruşa çalıştırılıyor. Bu araştırmaların hepsi ABD'ye, İngiltere'ye mal ediliyor. Benim projem de şu anda çalıştığım klinik tarafından ABD'ye mal edilerek sunuluyor. Şimdi insanda yüz naklini gerçekleştirmek için çalışacağım. Ancak ne yazık ki bu da hayata geçerse başarı Tayvan'ın olacak." 
   
   
</TEXT>
</DOC>
