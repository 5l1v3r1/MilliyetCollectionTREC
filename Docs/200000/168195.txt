<DOC>
<DOCNO> 168195 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/09/spor/spo03.html </URL>
<DATE> 2003/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Evim, evim güzel evim 
</HEADLINE>
<TEXT>

Yuvasına dönmenin mutluluğunu yaşayan Hakan Şükür, "Bu çatıyı çok özlemişim. İçim içime sığmıyor" diye konuştu 
     "Çok şanslıyım" 
     ÜÇ yıllık bir aranın ardından yeniden Galatasaray'a dönen Hakan Şükür, mutluluktan uçuyor. Sanki ilk kez Cim-Bom forması giyen bir futbolcu gibi heyecanlandığını belirten golcü, "Tekrar dünyanın en büyük taraftarının huzurunda futbol oynama şansını yakaladığım için kendimi çok şanslı hissettim. Bu her futbolcuya nasip olmayacak bir olay. Aslında 21 Mayıs 2000 tarihinde Galatasaray formasını son kez giydiğimde bunun geçici bir ayrılık olduğunu biliyordum. Kısmet bugüneymiş" dedi. 
     
     "Rekor bırakmayacağım" 
     BAŞKAN Özhan Canaydın'ın çağrısına düşünmeden karşılık verdiğini belirten Hakan, "Boş mukaveleye imza atmakta tereddüt bile etmedim" ifadesini kullandı. Bundan sonraki hedeflerini de sıralayan Hakan, şöyle devam etti "Beni yakından tanıyanlar bilirler. Ben kendime bir hedef seçerim ve ona ulaşmak için olanca gücümle mücadele ederim. Şimdiki hedefim, kendi alanımla ilgili kırılmadık rekor bırakmamak. Takımımın formasıyla daha önce alıştığım şampiyonluklara yenilerini eklemek." 
     
     "Efsane canlanacak" 
     BU yıl tüm kupaları müzeye taşıyacaklarını da söyleyen Hakan, "Varımızı yoğumuzu ortaya koyarak, efsaneyi yeniden canlandıracağız. Taraftarımızın daha önce de alışık olduğu başarılara yeniden imza atacağız" dedi. Kral, Olimpiyat Stadı'nın çimlerine basacağı günü iple çektiğini vurgulayarak, "İçim içime sığmıyor. Bir an önce liglerin başlamasını ve sizlerin önüne çıkmayı istiyorum. Galatasaray formasını, taraftarını, camiasını, kısaca bu çatıyı çok özledim" diye konuştu. 
     
     Taraftar diyor ki... 
     HAKAN Şükür ile Abdullah'ın transferi, Galatasaray taraftarı arasında geniş yankı uyandırdı. İnternette bulunan forumlara görüşlerini aktaran Sarı - Kırmızılılar, iki futbolcu için de lehte ve aleyhte görüş belirtti. İşte bunlardan birkaçı 
     Maalesef bugün bu takımı bırakıyorum. Nedeni ise, Galatasaray'ın, gittikleri takımları karıştıran futboldan yıllarca ayrı kalmış, beceriksiz hatta babam yaşında diyebileceğim son iki transfer. Hakan ve Abdullah. Onların takımdan uzaklaştırıldıklarını duyunca tekrar Galatasaray'a döneceğim. 
     Hadi Hakan direkt Galatasaray'a dönse birşey demeyeceğim. Beşiktaş'la görüştü, Fenerbahçe ile görüştü. İnşallah hayırlı olur. Milletin artıklarının bu takımda işi yok. 
     Yapmayın beyler. Biz Galatasaraylıyız. Formamızı giyecek adam kim olursa olsun böyle konuşmamalıyız. 
     İkisi de dede. Baston verelim ellerine. Belki hızlı yürürler.. 
     Hakan'a sevinçten uçuyorum. Apo'yu içime sindiremiyorum. Emre Aşık'ı zorla yolladık. O kalsaydı keşke. 
     Vallahi yuhalanmaz ama tribünde çağrıldığında birçok insanın içten bağırabileceğini sanmıyorum. 
     Veteranlar takımı olarak mı dünya markası olacağız. Bu takımda Berkant, Suat gibi genç adamlar varken... 
     Bu ne ya... Burası futbolcu esirgeme kurumu mu Hangi futbolcu takımdan kovulsa Galatasaray kucak açıyor. Sözüm Hakan'a değil 
     Abdullah'ın alınmasına sevindim. Bence bonservisine karşılık Ergün, Avrupa'ya yollanmalı. Ergün efendiliğinin ve Galatasaray'a bağlılığının esiri olmamalı. 
     İki futbolcu da Fenerbahçe'ye ya da Beşiktaş'a gitse tepkim ne olurdu. Hakan'a başarılar der ama endişelenmezdim, Abdullah için ise gülerdim. 
     Hakan Şükür'ün transferine sevinenler, gidipte dönenlerden kaçı başarılı olmuş Kürkçü dükkanı mı burası Onca laf et, halt et sonra gel. Oh ne güzel. 
     Hoşgeldin Kral. Az bağırmadık geri gelmesi için. Umarım kendine inananları mahçup etmez. 
     Hayatımın en mutlu günlerinde hep Hakan var. 
     Şükürler olsun. Sevenler kavuştu. 
     H l inanamıyorum. Hakan'ın bizde oynamadığı 3 sezonda dahi ben aldığım formaların birine Hakan Şükür yazardım. 
     1 Abdullah 10000 açık kombinesi 
     1 Lukunku 10000 kapalı kombinesi. 
     
Terim kavga ettiTecrübeli hoca Münih Havaalanı'nda "Bu takımın hali ne" diyen taksicinin üzerine yürüdü. Olayın büyümesini güvenlik güçleri önledi 
     Gergin anlar 
     GALATASARAY'IN Avusturya kampı için geldiği Münih Havaalanı'nda Fatih Terim kendisine hakaret eden bir taksi şöförü ile kavga etti. Havaalanı'nda Terim'in yanına gelen taksici, "Fatih ne bu takımın hali. Transfer yapmadan buraya gelmeye utanmıyormusunuz" diye bağırınca gerginlik yaşandı. Terim, taksicinin üzerine yürürken olayın büyümesini araya giren güvenlik güçleri önledi. 
     
     "En büyük Lucescu" 
     TERİM, şikayetçi olmaktan son anda vazgeçti. Ancak taksici bu kez "En büyük Lucescu. Senden çok büyük bir adam" diye bağırmaya devam etti. Bu arada Florya Metin Oktay Tesisleri'nde dün sabah yapılan çalışmada gazetecilerle sohbet eden Terim kendisine sürekli transferleri soran basın mensuplarına "Bizi durduramazlar" diyerek gelecek yeni isimlerin ve zaferlerin müjdesini verdi. 
     
Galatasaray Avusturya'da      İSTANBUL'DAKİ ilk etap çalışmalarını tamamlayan Galatasaray, ikinci dönem çalışmaları için dün Avusturya'ya gitti. Sarı-Kırmızılılar Münih'ten karayoluyla Seefeld'e geçerken yolu kaybetti ve 3 saat rötarla kamp yapacağı yere geldi. Kafilede Teknik Direktör Fatih Terim'den 2 gün izin alan Hakan Şükür yer almadı. Son anda vize alan Abdullah da özel bölümden uçağa alındı. Uçuş kartını kaybeden Lukunku da bir süre beklemek zorunda kaldı. 
     
40 yıllık Cim-Bomlu      Aslan'ın son yıldızı 
     GALATASARAY'IN dün yaptığı antrenmana Abdullah Ercan da katıldı. Fenerbahçe'de önce kadro dışı bırakılan, ardından da serbest kalan tecrübeli oyuncu Florya Metin Oktay Tesisleri'nde boş mukaveleye imza attı, ardından da takımın sabah yaptığı antrenmana katıldı. Abdullah'ın, çalışmanın başında teknik heyet ve futbolcularla oldukça samimi bir görüntü sergilediği dikkatlerden kaçmadı. 
     
     Testten geçtiler 
     SARI - Kırmızılılar, dünkü son idmanda Fatih Terim yönetiminde kondisyon çalışması yaptı. İzinli futbolculardan Bülent ve Ergün ile fıtık ameliyatı olan Lukunku antrenmanda yer almadı. Baliç ile sol dizinde ağrıları bulunan Hasan ise koşuyla yetindi. Ayrıca, yeni transferler Hakan Şükür ve Abdullah ile takıma geç katılan Volkan Arslan, Pinto ve Batista efor testinden geçti. 
     
Kombineni al transferi yap      GALATASARAY'DA kombine kartlara büyük ilginin olması, Sarı - Kırmızılı yönetimi sevindirdi. Transfer için para arayışını sürdüren Cim - Bom'da, daha ilk günden 5 bin 200 biletin satılması, idarecileri umutlandırdı. Kombinelerle hem nakit akışı sağlamak, hem de tribünleri doldurmak isteyen Sarı - Kırmızılılar, alınacak her kartın, yapılacak transferler için bir katkı oluşturacağını ifade etti. 
     

</TEXT>
</DOC>
