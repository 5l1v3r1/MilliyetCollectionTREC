<DOC>
<DOCNO> 156556 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/14/son/sondun01.html </URL>
<DATE> 2003/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Oscarlı Brody, göründüğünden çapkın çıktı... 
</HEADLINE>
<TEXT>

     Başrol oynadığı ''Piyanist'' filmiyle Oscar ödülünü kazandıktan sonra sahnede herkesin gözü önünde seksi yıldız Halle Berry'yi dudaklarından uzun uzun öpen Adrien Brody, göründüğünden çapkın çıktı. 
     New York'un Queens kesiminde doğup büyüyen 30 yaşındaki aktörün son günlerde Hollywood'un güzel yıldızlarıyla boy boy fotoğrafları yayınlanmaya başladı. 
     Tom Cruise'dan ayrılan kızıl saçlı Avustralyalı Nicole Kidman ile New York'ta 2 kez paparazzilere yakalanan Brody daha sonra ''Çarli'nin Melekleri'' filminin güzel yıldızları Drew Barrymoore ve Cameron Diaz'la da birlikte görüldü. 
     Brody'nin Cameron Diaz'ı, sevgilisi Jared Leto'dan ayrıldıktan bir hafta sonra teselli ettiği sanılırken, aktör, yakın çevresine güzel sarışın Michelle Dupont'u yeni kız arkadaşı olarak tanıttı. 
     Tip olarak çapkınlık yapmaya elverişli olmadığı kanısı yaratan Brody'de, ''kimseye zarar vermeyecek sevimli köpek cazibesi bulunduğu'' bildiriliyor. Eleştirmenler Brody'yi bu açıdan 1960'ların Dustin Hoffman'ına benzetiyorlar. 
     
</TEXT>
</DOC>
