<DOC>
<DOCNO> 172360 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/29/son/sonspo02.html </URL>
<DATE> 2003/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Serena Williams Acura Classic'ten de çekildi... 
</HEADLINE>
<TEXT>

     Dünya klasmanında 1 numarada yer alan ABD'li bayan tenisçi Serena Williams, sol diz çapraz bağlarındaki sakatlık nedeniyle 1 milyon dolar ödüllü Acura Classic Turnuvası'ndan da çekildi. 
     Bayan Tenisçiler Birliği WTA Sözcüsü Darrell Fry, son 6 ''Grand Slam'' turnuvasının 5'ini kazanan Williams'ın, sol dizinde devam eden ağrılar nedeniyle turnuvaya katılamayacağını bildirdi. 
     Serena Williams'ın sakatlığının çapraz bağlardan kaynaklandığı belirtildi. 
     Sakatlığı nedeniyle geçen hafta Bank Of The West Classic'e de katılmayan Serena Williams, Wimbledon'da ablası Venus Williams'ı 2-1 yenerek şampiyon olduktan sonra hiç maç yapmadı. 
     Dünya klasmanında 4. sırada yer alan abla Venus Williams da midesindeki ağrılar nedeniyle daha önceden bu turnuvaya katılmayacağını açıklamıştı. 
     
</TEXT>
</DOC>
