<DOC>
<DOCNO> 177911 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/25/siyaset/asiy.html </URL>
<DATE> 2003/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Sohbet Odası'nda, cuma günü yayımlanan Abdullah Gül röportajına kaldığımız yerden devam ediyoruz 
</HEADLINE>
<TEXT>

   Kuşkusu olanlar bizi izlemeye devam etsin 
      SOHBET ODASI 
Derya SAZAK 

   
   Takiyecilik iddialarına karşı yeteri kadar kendilerini ispatladıklarını belirten Dışişleri Bakanı Gül "Kuşkusu olanlar varsa bizi izlemeye devam etsinler. Bu kuşkularının geçersizliğini görürler ve tedirginlikleri gider" 
   
   Türkiye'nin Irak'ta üstleneceği yeni roller, 'asker gönderme' kararı AB ile ilişkileri nasıl etkiler 1 Mart tezkeresi Meclis'ten reddedilene kadar Türkiye'yi ABD'nin 'Truva atı' gibi gören çevreler epey yanıldılar. Türkiye Avrupa'da saygınlık uyandırdı. 
   Türkiye, AB'nin tam olmasa da bir parçası. Bunu en ihtiyatla hareket eden iki ülkenin Fransa ve Almanya dışişleri bakanları açık açık söylediler. AB sınırları nedeniyle, Irak'a komşuyuz dediler. Bu değerlendirme sürecinde Türkiye olarak, Irak konusunda AB ülkeleriyle de istişarelerde bulunuyoruz. AB perspektifini daima gözönünde tutacağız. 
   
   AB'den sapma değil 
   
   ABD'nin yanında Irak'ta asker bulundurmak, AB doğrultusundan sapma olarak algılanmasın. 
   Hayır, AB rotasından sapma olmaz. 1 Mart'ta AB'yi en çok etkileyen neydi biliyor musunuz Bizim oraya gidip gitmememiz değil. Türkiye'deki demokratik sürecin AB ülkelerinde olduğu gibi işlemesiydi. Şöyle bir izlenim vardı Türkiye'de Meclis, tasdik makamı olarak görülürdü. 
   
   Noter gibi... 
   Asker ne derse, hükümet ne derse bunları onaylayan yer olarak bakılırdı Meclis'e. 
   
   TBMM, 1 Mart'ta demokratik irade sergiledi. 
   AB'yi etkileyen de bu süreç oldu. Her şey tartışıldı nihai kararı Meclis verdi. Bana Brüksel'de, 'Size haksızlık ediyormuşuz ' dediler. Kopenhag kriterleri seviyesinde bir demokratik yapı varmış dediler. 
   
   AKP, grup kararı alacak mı 
   Bilemiyorum, oturur konuşuruz, başbakanımız izah eder, neticede kararı Meclis verecek. Kimse şöyle düşünmesin. ABD baskısıyla hükümet bu kararı alır. Kesinlikle öyle değil. Onlar da gördü. 1 Mart'ta herkes kendi yanlışını gördü. 
   
   2005'de müzakereler başlamaz ve belirsiz bir tarihe gönderme yapılırsa, bu şok Türkiye'nin demokratikleşme sürecini nasıl etkiler Batı hedefinden kopulur mu 
   Böyle bir kaygımız yok bizim. Reformlar Türkiye içindir. Bu konuda biraz mahcubiyet bile duyuyorum. Sanki demokrasinin standardının yükseltilmesi, özgürlükler Türk halkı için değil de, AB mecburiyetinden olduğu için rahatsızlık duyuyorum. 
   
   AKP, bazı kurumların -ordu dahil- etkinliğini AB istiyor diye azaltırken, ilerde kendi modelinin önünü açmaya çalışıyor 
   Yapılan şeylerin hiçbiri yanlış değil ki... AB olmasa da bunların yapılması gerek. Çağdaş toplum olabilmenin yolu buradan geçiyor. 
   
   Sivil MGK mesela, genel sekreterlik askerden sivile geçiyor. Gerçi bir yıllığına orgeneral atandı. 
   Bizim en büyük farkımız şu geçen hükümetlerden... Biz bu reform paketlerini AB'ye taviz olarak görmüyoruz. Kerhen değil, gönüllü yapıyoruz. Türk halkının hakkı olduğu için yapıyoruz. AB'nin kapısını şöyle tak tak çalabilmek için önce kalbimizde mutmain olabilmeliyiz. AB ülkeleriyle aynı demokratik standartlarda iseniz, AB'nin kapısını kırana kadar çalabilirsiniz. Yoksa siz de biliyorsunuz uygulamadaki eksiklerinizi. 
   
   Çoğunluğumuz var 
   
   AB ile üyelik müzakereleri başlarsa, AKP giderek siyasetin 'merkez'ine mi oturacak 
   Biz bunları AKP'yi kurma aşamasında çok tartıştık. Denizde bilerek yüzüyoruz. Başkalarının itmesiyle değil. Seçim beyannamemizi ısmarlama birisi yazmadı. Biz yazdık, heyet olarak tartıştık. Çoğunluğumuz var, şimdi bunları uyguluyoruz. 
   
   Çoğunluk derken, 'tek parti diktası' oluşturmayı düşünmüyorsunuz herhalde... Çoğunluk diktası 
   Onu söylemeye çalışıyorum 
   Çoğunluğumuz var, istediğimiz herşeyi yaparız, demeyiz. Anayasalar, yasalar değişecektir. Ancak bütün bunlar aritmetik çoğunluğun dışında bir konsensüsle yapılacak. 
   
   CHP öyle düşünmüyor. 
   Hiçbir iktidar, muhalefetle bu kadar istişare etmemiştir. Siyasi tarihimizde, AKP kadar muhalefete önem veren parti yoktur. Biz milletvekillerinden çok, muhalefet liderini bilgilendiriyoruz. 
   
   Sualname ve asker gönderme konusunda Meclis'te karar almadan önce CHP'yi bilgilendirecek misiniz 
   Elbette, bilgilendiririz. Biz muhalefete yaklaşırken, CHP bizi nasıl karşılıyor. 
   
   Bazı siyasi analistler AKP'yi 'DP, AP geleneğinin devamı' olmaya aday gösteriyorlar. 
   İdeolojik çizgimizi netleştirdik. Benim Tahran'da İslam Konferansı'nda yaptığım konuşmada demokrasiye, şeffaflığa, kendi değerlerimize verdiğimiz öneme ilişkin çağrılar yer alıyordu. Biz bir konjonktür partisi değiliz. 
   
   Bir rüzg rla kurulmadı. 
   Hayır. Bizim partimiz değerler üzerine oturmaktadır. Bir felsefi derinliği vardır. Bir medeniyet kaygısı vardır. Parti oluş sürecini yaşamayanlar dışardan bunları yadırgıyor,eleştiriyor. Tabii ki bizim bir medeniyet, değerler kaygımız vardır. İşte muhafazak rlık derken bunu söylüyoruz. Bir taraftan demokratlık, öte yandan muhafazak rlık. Kendi değerlerimizi modernizmle birleştiren bir partiyiz. Bir seçimlik parti değiliz. 
   
   Medeniyet kaygısından kastınız... 
   Kendi değerlerimiz, kültürümüz, inançlarımız. Muhafazak rlık bunları tanımlıyor. Bunların hepsini modernlikle bağdaştırıyoruz. AKP'nin misyonunu Türkiye'nin de ötesinde görüyorum. Şunu ispatlamaya çalışıyoruz Müslüman bir toplum, Müslüman insanlar, Müslüman bir ülke aynı zamanda çağdaş, modern dünya ile birlikte kadınlar ve erkeklerin eşit şekilde yönetimi şeffafça paylaştıkları yönetim modeliyle Türkiye bu coğrafyada başka ülkelere ilham kaynağı olabilir. 
   
   Türkiye'nin AB sevdasını kullanıp, AKP üzerinden ordu, üniversiteler gibi temel kurumların etkilerinin azaltılacağı yönündeki görüşleri nasıl buluyorsunuz. 
   Aşırı kuşkucu bulurum. O kuşkudan hareket edilirse, o zaman Türkiye'yi çok otoriter bir yönetimin idare etmesini tavsiye etmek gerekir. 'Türklere demokrasi yakışmaz ' demek gerekir. Bunun alternatifi budur. H l rüştümüze erişmedik. Birçok vesayet altında olmamız gerekir, tezini savunmamız gerekir. Bunun aksi odur. Düşünelim ki sonunda AB olmadı, bütün bu yapılanlardan memnun değil miyiz Türkiye, demokratik standartlarından vaz mı geçecek 
   
   Bize inanmayanlar ayrı bir parti kurar    
   Size güvensizlik nereden geliyor. Takiyecilik,'toplumun İslamileştirilmesi' gibi örtülü niyetlerden söz ediliyor. 
   Bu düşünceleri normal karşılıyorum. Demokratik bir toplumda herkes size inanacak diye bir şey yoktur. Size karşı da olunacak. Biz Türkiye'de tek partiyi, tek düşünceyi savunmuyoruz. Bize inanmayanlar, AKP'nin performansına bakacaklar, sabit bir düşünceye sahip değillerse bize haksızlık yaptıklarını görecekler.Ya da bizim savunduğumuz, özlediğimiz Türkiye, onların istediği gibi olmayabilir. Dine saygı, din özgürlüğü, bunların bireysel olarak yaşanmasına inanmayanlar olabilir. Onlar da ayrı bir siyasi parti kurarlar. 
   
   Rejimi din esaslarına dayandırma gibi bir özgürlükten söz etmiyorsunuz herhalde... 
   Yeteri kadar kendimizi ispatladığımıza inanıyorum. H l kuşkusu olanlar varsa bizi izlemeye devam etsinler. Bu kuşkularının geçersizliğini zamanla görürler ve tedirginlikleri gider. 
   
   
</TEXT>
</DOC>
