<DOC>
<DOCNO> 162003 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/09/son/soneko12.html </URL>
<DATE> 2003/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa'da haftaya bakış... 
</HEADLINE>
<TEXT>

     Borsa'da bu hafta, Tekel ve Tüpraş özelleştirme süreçleri ile Avrupa Birliği AB 6. uyum paketiyle ilgili gelişmeler dikkatle izlenecek. 
     Şeker Yatırım Portföy Yönetimi Müdür Yardımcısı Aslı Yüksel, yaptığı değerlendirmede, geçtiğimiz hafta çok önemli gelişmelerin yaşandığını hatırlatarak, Mayıs ayında 1985'in ardından ilk kez TEFE'de eksi enflasyon açıklandığını, hemen ardından Merkez Bankası'nın 3 puanlık faiz indirimi gerçekleştirdiğini kaydetti. 
     Haftanın son işlem gününde ise Petkim ihalesinin, piyasa değerinin altındaki bir fiyatla 605 milyon dolara Uzan Grubu'nda kaldığını anlatan Yüksel, diğer taraftan yabancı yatırımcının Türkiye yatırımlarını kolaylaştıran Doğrudan Yabancı Yatırım Yasası'nın Meclis'den geçtiğini bildirdi. 
     Orta ve uzun vadeli beklentilerin hala olumlu olduğunu, ancak hisse senetleri piyasasında katılımın zayıflığının devam ettiğini belirten Yüksel, ''Bu hafta ise Tüpraş ve Tekel'in ihale süreci başlayacak, 6. uyum paketi ile ilgili yasalaşma süreci izlenecek'' dedi. 
     Yüksel, endekste 10,900-10,750-10,500 puanlarını destek, 11,100-11,400-12,000 puanlarını da direnç seviyeleri olarak gösterdi. 
     
</TEXT>
</DOC>
