<DOC>
<DOCNO> 193455 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/05/son/sondun12.html </URL>
<DATE> 2003/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'de okulda şiddet .. 
</HEADLINE>
<TEXT>

     İngiltere'de, 14 yaşındaki bir erkek çocuğu teneffüste çıkan kavgada bıçaklanarak öldürüldü. 
     Birkbeck kasabası ortaokulunda çıkan kavgada bıçaklanan Luke Walmsley'in ambülans helikopterle hastaneye kaldırıldığı, ancak tüm çabalara rağmen kurtarılamadığı açıklandı. 
     Olayın ardından Birkbeck ortaokulu ve sanat kolejinin polis tarafından kapatıldığı, polisin bazı öğrencileri bugün sorguya alacağı belirtildi. 
     Cinayette kullanılan bıçağın bulunduğu ve parmak izi uzmanlarınca incelemeye alındığı da kaydedildi. 
     İngiliz basını, olayı manşetlerinden duyurdu. Ortaokullara kadar inen şiddet, televizyon kanallarının haber bültenlerinde de ilk sıraya yerleşti. 
     
</TEXT>
</DOC>
