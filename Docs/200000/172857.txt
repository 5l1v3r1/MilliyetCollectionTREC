<DOC>
<DOCNO> 172857 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/31/son/sontur22.html </URL>
<DATE> 2003/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Devlet Bakanı Tüzmen'dan Irak'a asker gönderme yorumu... 
</HEADLINE>
<TEXT>

     Devlet Bakanı Kürşad Tüzmen, Irak'a asker gönderilmesi ile ilgili değerlendirmede bulunurken, ''Ülkemizin menfaatleri doğrultusunda gerekeni yaparız'' dedi. 
     Türkiye İhracatçılar Meclisi'nin TİM Ankara Hilton Otel'de gerçekleştirilen 10. Seçimli Olağan Genel Kurulu'na katılan Devlet Bakanı Kürşad Tüzmen, gazetecilerin sorularını yanıtlardı. 
     Irak'a asker gönderilmesine ilişkin bir soru üzerine Bakan Tüzmen, şunları kaydetti 
     ''Değerlendiriyoruz. Daha önce de söylediğim gibi ülkemizin menfaatleri doğrultusunda gereğini yaparız. Bunlar soğukkanlı alınan kararlardır. Bunun sonucu müzakere edilir, tartışılır, değerlendirilir, ona göre bir karar alırız. Bu karar ülkemizin menfaatine olur.'' Bir başka soru üzerine de Bakan Tüzmen, Türkiye'nin menfaatleri doğrultusunda, geçen dönem yaptıkları çalışmaların ortada olduğunu belirterek, aynı şekilde devam ettiklerini söyledi. 
     
     TİCARET, SIKINTIYA ÇÖZÜM 
     Ortadoğu'da sıkıntıların aşılabilmesi için bütün ülkelerin ticaretini artırması gerektiğini vurgulayan Tüzmen, İsrail ve Filistin'in de yer alacağı şekilde, Ortadoğu'da bütün ülkelerin ticaretinin artırılmasının, bölgedeki sıkıntıların aşılmasında rol oynayacağını vurguladı. 
     Ticaretin, siyasi sıkıntıların ön düzeneği olduğunu kaydeden Tüzmen, birbirleri ile iyi ticari ilişkileri bulunan ülkeler arasında siyasi sıkıntıların yaşanmadığını ifade etti. 
     Türkiye'nin de başından beri yapmaya çalıştığı şeyin bu olduğuna işaret eden Tüzmen, komşu ve çevre ülkelerle ticaretin artırılmasının bu baza ve mantığa dayandığını bildirdi. 
     Tüzmen, ''Bunu yapmaya çalışacağız, bu yöndeki çalışmalarımızı da zaten izliyorsunuz. Artı ölçülebilir hedeflere de ulaştığımızı görüyoruz. Çalışıyoruz'' dedi. 
     
     
</TEXT>
</DOC>
