<DOC>
<DOCNO> 169432 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/15/magazin/mag01.html </URL>
<DATE> 2003/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
'Uğursuz ev'i satışa çıkardı 
</HEADLINE>
<TEXT>

Pınar Altuğ, 'Bize uğursuz geldi' diyen eşiyle anlaştı... Evliyken aldığı Beykoz Konakları'ndaki villa satılacak 
     YAŞAR ÇAKMAK 

     EŞİ Umut Elçioğlu'ndan boşanacağını açıklayan Pınar Altuğ, evliyken 200 bin dolara alıp, dekorasyonunu yaptırdığı ve halen oturduğu Beykoz Konakları'ndaki villasını satışa çıkardı. Altuğ, "Ev, Umut'la ikimizin ortak malı. Umut'a ya ben sana hissemi satayım ya da sen bana hissemi sat dedim. Umut, 'Bu ev ikimize de uğursuz geldi' deyince satmaya karar verdik. Satış için emlakçıya yetki verdik. Şimdi kendime Etiler Ulus civarında ev arıyorum" dedi. 
     ALTUĞ, adının aşk söylentilerine karıştığı Tomy Teodorikis'in yaş gününe katıldı. Tomy'nin 28. yaş günü partisi Tarabya Çamlık Sitesi'nin havuz başında yapıldı. Partiye, Altuğ'un yanı sıra Tomy'nin 15 arkadaşı da katıldı. Pınar Altuğ, "Tomy benim arkadaşım. Onunla adım dedikodulara karıştı diye doğum gününe katılamayacak mıyım Bir insanın arkadaşının yaş günü partisine katılması kadar doğal ne olabilir ki" dedi. 
     

</TEXT>
</DOC>
