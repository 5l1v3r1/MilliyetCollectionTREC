<DOC>
<DOCNO> 185879 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/02/ekonomi/eko12.html </URL>
<DATE> 2003/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Fakirlere kömürün faturası Hazine'ye 
</HEADLINE>
<TEXT>

   ANKARA Milliyet 
   
   Hükümetin kararı ile fakir ailelere dağıtılacak kömürün bedelini Hazine karşılayacak. Bu konudaki Bakanlar Kurulu kararı yayımlandı. 
   Kömür, Türkiye Kömür İşletmeleri Kurumu TKİ , Türkiye Taşkömürü Kurumu TTK ve Elektrik Üretim AŞ EÜAŞ genel müdürlüklerince temin edilecek. Hazine, ÖTV'ye tabi satış bedeline göre, valiliklere teslim edilecek kömür bedelleri ve görev zararlarının karşılığını kuruluşlara ödeyecek. Kömür tesliminden doğan vergi ve KDV dahil harçlar, kömürü veren kuruluşlarca karşılanacak. Kömürün nakliyesi de ilgili kurum tarafından demiryolu ya da karayoluyla yapılacak. TCDD Genel Müdürlüğü de kömürün taşınmasına öncelik verecek. Başvuranlar arasında valiliklerin belirleyeceği ailelere asgari 500 kilo kömür verilecek. 
   
   
</TEXT>
</DOC>
