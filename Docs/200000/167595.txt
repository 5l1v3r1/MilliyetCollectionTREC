<DOC>
<DOCNO> 167595 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/06/tv/ekran.html </URL>
<DATE> 2003/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Rita Hayworth gecesi 
</HEADLINE>
<TEXT>

Beyazperdenin kızıl saçlı efsane güzeli Rita Hayworth iki filmiyle birden bu gece ekranda... 
     ALİN TAŞÇIYAN 

     Önce uzun eldivenlerini dirseğinden aşağı yuvarlayarak çıkaran, siyah askısız elbisesinin eteklerini dizlerinin üstüne toplayarak dans eden Gilda-Rita Hayworth... Sonra annesinin zoruyla üvey babası Kral Herodos'tan Vaftizci Yahya'nın kellesini istemek için baştan çıkarıcı yedi tül dansını yapan Salome-Rita Hayworth. Yedinci sanatın en büyük yaratıcılarından Orson Welles'ten dünyanın en zengin adamlarından Ağa Han'a kadar birçok erkeğin aklını başından alan Hayworth'ı izlemek başlı başına bir zevk. 
     
     Tokat ve dans sahneleri unutulmaz 
     Kadroları Hollywood'un usta isimlerinden oluşmakla birlikte 1946 yapımı siyah-beyaz "Gilda" da, 1953 yapımı Technicolor "Salome"de Hayworth sayesinde klasikleşti. Tarihin ilk femme fatale'i Salome, umutsuz bir aşığa dönüşürken, Gilda, Glenn Ford'dan yediği tokatla anımsanıyor... 
     
     "Gilda" 
     Yön Charles Vidor 
     Gör Rudolph Mate 
     Sen Marion Parsonnet 
     Müz Morris Stoloff 
     Oyn Rita Hayworth, Glenn Ford, George Mcready, Steve Geray 
     
     "Salome" 
     Yön William Dieterle 
     Gör Charles Lang 
     Sen Harry Kleiner, Jesse Lasky 
     Müz George Duning 
     Oyn Rita Hayworth, Charles Laughton, Stewart Granger 
     OLAY TV "Gilda" 21.30 "Salome" 01.30 



Yine bağırıyorlar      Korku filmi meraklısı karakterlerinin film boyunca bu türü tartıştıkları ve üzerine fikir yürüttükleri, ukalalıklarının kurbanı oldukları "Çığlık"ın devam filmi bu akşam ekranda. Neve Campbell, Courtney Cox ve Sarah Michelle Geller'ın rol aldığı "Çığlık 2" yine sinirleri geriyor. 
     Woodsboro kasabasındaki trajik olayların üstünden iki yıl geçmiştir. Sidney Campbell ve Randy Jamie Kennedy sakin bir yaşam dileğiyle okul hayatlarına devam ederler. Bu sırada Cotton Weary Liev Schreiber hapisten çıkmış ve kendince haksız uygulanmış ceza mekanizmasını tersine çevirmeye karar vermiştir. 
     Gale Wheaters Cox adında bir yazar kasabadaki ilginç olayları konu alan bir roman yazar. Romanın filmi çekilir, filmin gösterim tarihi ile birlikte cinayetler başlar ve hızlanarak artar... 
     KANAL D 21.45 


Bugün yeni programlar başlıyor      45'lik Türk popüler müziğinin tarihini inceleyen programın ilk bölümünün konusu "Anadolu Pop Akımı". TRT 2 14.10 

</TEXT>
</DOC>
