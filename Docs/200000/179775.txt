<DOC>
<DOCNO> 179775 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/02/son/soneko13.html </URL>
<DATE> 2003/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Japonya, Windows'a alternatif geliştirmeye çalışıyor... 
</HEADLINE>
<TEXT>

     Japonya, Asya ülkeleri ekonomilerinin Microsoft şirketinin ürünü Windows işletim sistemine bağımlılığının azaltılması için Çin ve Güney Kore ile yeni tip bir bilgisayar yazılımı geliştirmeyi planlıyor. 
     Japon hükümeti kaynaklarının verdiği bilgiye göre, yeni tip yazılım, bilgisayar serverleri ile gelecek nesil hücresel telefonlar gibi internet donanımlı cihazlara yüklenecek. 
     Japonya, daha önce ABD ve Avrupa Birliği AB ülkelerinde özel sektör düzeyinde işletim sistemleri geliştirmeye girişti. 
     Windows'la çalışan bilgisayarların son zamanlarda bilgisayar virüsleri saldırılarına maruz kalmaları, devletler ve büyük şirketleri Microsoft şirketinin işletim sistemlerine büyük ölçüde bağımlılıktan kurtulmayı düşünmeye sevketti. 
     
</TEXT>
</DOC>
