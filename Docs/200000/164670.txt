<DOC>
<DOCNO> 164670 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/22/siyaset/siy12.html </URL>
<DATE> 2003/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Sarayda Kürt düğünü 
</HEADLINE>
<TEXT>

     CEM BAKIRCI, UFUK BALKİS Ağrı DHA 

     Ağrı Dağı eteklerindeki Doğubeyazıt'ta düzenlenen Kültür, Sanat ve Turizm Festivali etkinlikleri kapsamında tarihi İshak Paşa Sarayı'nda yapılan yöresel düğün büyük ilgi gördü. DEHAP'lı Belediye Başkanı Mukaddes Kubilay, İtalyan ve Fransız yazarların da katıldığı etkinlikte kadın gazetecilerin halkla buluşmasını görüntüleyen sivil polise tepki gösterdi. Ahmedi Hani Meydanı'ndan başlayan ve İshak Paşa Sarayı'nda son bulan gelin alayına çok sayıda kişi katıldı. Alkışlar arasında götürülen kırmızı duvaklı gelin İshak Paşa Sarayı'nda zılgıtlar atılarak karşılandı. Kubilay, çadırda Kürt sorununun görüşülmesini görüntüleyen sivil polise tepki göstererek, "Demokratik ortamda bizi rahat ve özgür bırakın" dedi. 
     

</TEXT>
</DOC>
