<DOC>
<DOCNO> 164768 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/22/son/sonspo09.html </URL>
<DATE> 2003/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Yasin çifte düğün istiyor... 
</HEADLINE>
<TEXT>

     Beşiktaş'ın yıldız futbolcusu Yasin Sülün, ligin stresini Balıkesir'in Edremit İlçesi'ne bağlı Altınoluk Beldesi'nde tatil yaparak atıyor. 
     Altınoluk Beldesi'ndeki yazlıklarında tatilini geçiren Yasin Sülün, transfer konusundaki soruları yanıtlamaktan kaçınırken, en kısa sürede evlenmek istediğini söyledi. Yasin, ''Takımımız Avrupa şampiyonluğuna oynayacak. Nişanlımla, Avrupa şampiyonu oldğumuzda evlenerek, çifte düğün yapacağım. Bunun için sabırsızlanıyorum'' dedi. 
     Altıonoluk'u sessiz ve sakin bir merkez olduğu için tercih ettiklerini, burada dinlendikten sonra tatilini Çeşme'de sürdüreceğini ifade eden Yasin, ailesinin yanında huzur bulduğunu anlattı. Genç futbolcu, ''Biz geleneksel aile yapımızı bozmadık. Düzenli bir yaşamım olsun istiyorum. Anne ve babamdan kopmadan, huzurlu bir evlilik yapma düşüncesindeyim'' diye konuştu. 
     
</TEXT>
</DOC>
