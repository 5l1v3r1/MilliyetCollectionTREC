<DOC>
<DOCNO> 198288 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/28/siyaset/siy06.html </URL>
<DATE> 2003/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Lütfen bildiklerinizi Türk polisine iletin 
</HEADLINE>
<TEXT>

   İngiliz Başkonsolosu'nun eşi Victoria Short yaptığı çağrıda, "Bilgisi olan herkesten rica ediyorum Lütfen ortaya çıkınız" dedi 
      ANKARA Milliyet 

   
   Yaşamını yitiren Başkonsolos Roger Short'un eşi Victoria Short, İngiltere Büyükelçiliği kanalıyla dün yazılı bir açıklama yaptı "Ölenlerin tümünün yasını tutuyorum ve kalbim tüm geriye kalanlar ve yaralılarda. 
   Benim ailem de dahil olmak üzere, kurbanların aileleri ve konsolosluk çalışanları geçen hafta meydana gelen saldırıdan bu yana tüm Türk dostlarımızın gösterdiği iyi niyeti ve Türk makamlarının çalışmalarını derin bir takdirle karşılıyoruz. Hastaneler yaralıların kurtarılmasına yardımcı olmakta, geride kalanlara destek vermektedir. 
   Türk polis teşkilatı, sorumluları en kısa zamanda adalet karşısına çıkarmak için çok sıkı şekilde çalışmaktadır. Bu olayları planlayanlar ve uygulayanlar hakkında bir bilgiye sahip olan herkese ben de doğrudan ricada bulunmak istiyorum Lütfen ortaya çıkınız ve Türkiye'de başka bir şiddet eyleminin meydana gelmesinin durdurulmasına yardımcı olunuz. Eğer herhangi bir bilgiye sahip iseniz lütfen Türk polis teşkilatının 0212 - 636 12 15, 0212 - 327 52 76, 0212 - 214 42 98, 0212 - 293 00 36 nolu telefonlarını arayınız." 
   
   
   
   
   
</TEXT>
</DOC>
