<DOC>
<DOCNO> 194471 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/10/magazin/mag03.html </URL>
<DATE> 2003/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
En iyi 300 Türk kim 
</HEADLINE>
<TEXT>

      Biz de Almanlar gibi 'en iyi'lerimizi seçmeye kalksak... 
Hababam Forever'ın çekimleri bir türlü bitmedi çünkü... 
Abdullah Oğuz, yeniden Çağan Irmak'la çalışıyor 
Akkaya'nın dizisi niçin yayından kalkıyor 
   KAYNAMA NOKTASI 
Ahmey SALİH 
   
   Herhalde dünyanın gidişatı da ciddiye doğru olduğundandır, bütün bu savaşlar, şiddet eylemleri, siyasi ve iktisadi krizler döneminde, kitleleri ilgilendiren her alanda bir sofistikasyon, bir derinleşme uç verdi, baş gösterdi. 
   Dünya gazeteleri kapsamlı, eleştirel ve yerinden haberlerle referans kaynağı olma niteliklerini vurgularken bir yandan da edebiyatla flört ederek okuma hazzı veren ürünlere dönüşüyor iyiden iyiye. 
   
   İdeolojinin dönüşü 
   Son yıllarda "hiphop" ve "club" akımları yüzünden pop sahneleri stilin h kimiyetine girmiş, eleştirel ve isyank r tavır kaybolmuştu müzik dünyasından. Geçen akşamki MTV Avrupa Müzik Ödülleri töreninde Travis'in "Beautiful Occupation Güzel İşgal " şarkısına eşlik eden savaş karşıtı çıplak protestocular örneğinde olduğu gibi ideoloji pop sahnelerine geri dönüyor. 
   Televizyonlar da yeniden ciddileşiyor. "Panoptikon"cu yani 24 saat mahk m gözetleme konsepti üzerine kurulu ve izleyiciyi gardiyana, infaz ve iyi hal komisyonu üyesine dönüştüren programlar da, izleyiciyi telefonun öbür ucunda jüri koltuğuna oturtan yetenek yarışmaları da hız kesti. 
   
   Feministler kızıyor ama.. 
   Şu sıralar Alman ZDF televizyonunda yine izleyici oylarına başvuran, ama bu kez derin ve anlamlı bir yarışma sürüyor. 
   "Unsere Besten En İyilerimiz " adlı program için önce 70'li yılların ünlü golcüsü Gerd Müller'den Nobel Ödülü sahibi romancı Thomas Mann'a kadar Alman tarihinin en önemli 300 ismi saptandı. İzleyicilerin oylarıyla bu sayı 100'e indirildi. Bu hafta sonu da 10'a. 28 Kasım'a kadar birinci seçilecek. Aslında bu 10 isme bakmak bir yandan da Almanya'nın dünya kültürüne katkısının ne ölçüde olduğunu gösteriyor. 
   Almanların en iyi 10'u şöyle Besteci Johann Sebastian Bach, şair ve yazar Johann Wolfgang von Goethe, fizikçi Albert Einstein, matbaanın mucidi Johannes Gutenberg, filozof Karl Marx, savaş sonrasının ilk Cumhurbaşkanı Konrad Adenauer, Reich'ın ilk başkanı Otto von Bismarck, Nazilere direnen iki öğrenci olan Scholl kardeşler, protestanlığın kurucusu Martin Luther, barış yanlısı Başbakan Willy Brandt. 
   Her ne kadar Alman feministler adaylar içindeki tek kadının Scholl kardeşlerden biri olması sebebiyle yarışmayı eleştirse de, "Unsere Besten" bütün ülkede en çok izlenen programlardan biri oldu bile. 
   Ama asıl mesele şu Şimdi Türk televizyonları her zaman Batı televizyonlarında reyting yapan programları kendi ekranlarına taşımışlardır. Bütün o "BBG"ler, "Popstarlar" öyle geldi bize. Ya, yarın bir gün bir kanal da Türkiye için bir "En İyilerimiz" yaparsa bu 300 ismi nasıl çıkarır, nasıl çıkaracak Bu 300 ismi nasıl, nereden çıkaracağımızı düşünerek biraz kendimize çeki düzen vermemiz gerekmiyor mu 
   Neyse editörlerimizi fazla kızdırmadan, yazının bu kısmını bitirip magazin haberlerimize geçelim 
   Mehmet Esen, TRT için çekilen Aziz Nesin hik yelerinden "Damatlık Şapka"da oynuyor. Esen, geçen hafta sonu rol icabı bir arabalı vapurdan Boğaz'ın buz gibi sularına atladı. 
   
   Erbil kaybolunca.. 
   Kartal Tibet'in çektiği "Hababam Forever" filminin Hababam adını kullanması daha kesinleşmemiş. "Hababam Sınıfı"nın yazarı Rıfat Ilgaz ailesiyle filmin yapımcıları henüz mutabakat sağlayamamışlar. Ayrıca çekimler, başta kontratlara yazılan çekim süresini iki hafta aşmış. Nedeni, Mehmet Ali Erbil'in sık sık haber vermeden setten kaybolmasıymış. 
   Deniz Akkaya'nın "Şarkılar Seni Söyler" dizisi, istenen reytingi alamadığı için yayından kalkıyor. Dizi ekibi ise başarısızlığı olamamasını yayın gününün sık sık değiştirilmesine bağlıyorlar. 
   Abdullah Oğuz, "Asmalı Konak"ın yönetmeni Çağan Irmak'la yeniden çalışmaya başlıyor. Irmak, bu kez ANS için kendi yazdığı "Çemberimde Güloya"yı çekecek. 
   
   
   
   
   
</TEXT>
</DOC>
