<DOC>
<DOCNO> 181524 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/10/son/sonspo08.html </URL>
<DATE> 2003/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizlispor da Tahkim'e başvuruyor... 
</HEADLINE>
<TEXT>

     Beşiktaş maçında çıkan olaylar nedeniyle sahası 1 maç kapatılan Denizlispor'un, Tahkim Kurulu'na başvuracağı bildirildi. 
     Denizlispor Kulübü Profesyonel Futbol Şubesi Sormulusu Turgut Dalaman, saha kapatma cezasının sürpriz olmadığını, ancak Türkiye'deki diğer örnekler dikkate alındığında kararı ağır bulduklarını kaydetti. 
     Dalaman, şunları söyledi 
     ''Tahkim Kurulu'na başvuracağız. Denizlispor, Türkiye'de ilk kez tel örgüleri kaldırmış, defalarca fair-play ödülü almış bir kulüp. Daha önce de hakem hataları nedeniyle maç kaybettik buna karşın hiçbir olay yaşanmadı. Bunların dikkate alınmasını bekliyorduk. Taraftarlarımız açısından da bu bir ders olmalı. Bir hatanın nelere mal olduğu görülmeli.'' Diğer yandan yeşil-siyahlıların Ankaragücü ile deplasmanda yapacakları maçın hazırlıklarını sürdürdükleri kaydedildi. 
     
</TEXT>
</DOC>
