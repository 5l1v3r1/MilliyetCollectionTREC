<DOC>
<DOCNO> 190873 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/24/guncel/gun20.html </URL>
<DATE> 2003/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

   
   Isparta'da Yalvaç Ural kütüphanesi    ANTALYA DHA 

   MİÇO Dergisi Yayın Yönetmeni, çocukların "Yalvaç Abi"si Yalvaç Ural, 30 yıl boyunca biriktirdiği her dilde kitap, dergi, oyuncak ve akıl oyunlarını kendi adına açılan kütüphaneye bağışladı. Yalvaç Belediyesi'nin girişimleriyle Isparta Yalvaç'ta yapılan "Yalvaç Ural Kütüphanesi Eğitim ve Eğlence Evi"nin açılışı, yarın Ural'ın da katılacağı bir törenle yapılacak. Ural'ın 6 binden fazla kitabını Yalvaçlı çocuklar için bağışladığını söyleyen Yalvaç Belediye Başkanı Tekin Bayram, çocuk parkına da Ural'ın adının verildiğini belirtti. Bayram, "Yalvaçlı çocuklar Ural'a minnettar" dedi. Yalvaç Ural da 280 metrekare kapalı alanı bulunan kütüphanenin, dünyadaki çocuk kütüphanelerinin en zenginlerinden biri olacağını söyledi. 
   Katkıda bulunmak için... 
   Yalvaç'a bir kilometre uzaklıktaki Antiocheia Pisidia antik kenti kendine özgü evleri ile dikkat çekiyor. Katkıda bulunmak isterseniz Yalvaç Belediyesi, Yalvaç Ural Çocuk Kütüphanesi, Yalvaç Isparta adresine kitap gönderebilirsiniz. 
   
   
   Şırnak, 3.0 ve 4.9'la sallandı    KASIM KADİRHAN Şırnak DHA 

   Şırnak'ta dün akşam meydana gelen 3 ve 4.9 büyüklüğündeki depremler panik yarattı. Sarsıntı Beytüşşebap ve Uludere ilçelerinde de hissedildi. Şırnak'ta merkez üssü Pervari olan 4.9 büyüklüğündeki ilk deprem 20.24'te meydana geldi. 3 büyüklüğündeki deprem ise 20.44'te meydana geldi. Depremlerde can ve mal kaybı olmadı. 
   
   'BBG okulu' kameraları söktü    ATİLLA ESAT ÇOLAK DHA 

   Trabzon İskenderpaşa İlköğretim Okulu'nda öğrencileri kontrol için binaya yerleştirilen kameralar söküldü. İlin en fazla öğrencili okulunun müdürü Mustafa Seyhan, giriş kapıları, koridorlar ve bahçeyi görebilecek noktalara kamera yerleştirmişti. Olayın basında yer alınca kameralar sökülürken, İl Milli Eğitim Müdürlüğü soruşturma başlattı. 
   
   Sezen Aksu'nun bağışladığı villa satıldı    Sezen Aksu'nun, Milli Eğitim Bakanlığı ve Milliyet gazetesinin yaptırdığı Anadolu Güzel Sanatlar Lisesi için bağışladığı villa satıldı. Villayı Diyarbakırlı Avukat Sedat Doğan, 67 milyar liraya aldı. 
   
   
   
</TEXT>
</DOC>
