<DOC>
<DOCNO> 188067 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/12/siyaset/asiy.html </URL>
<DATE> 2003/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Kanaslı timler göreve hazır 
</HEADLINE>
<TEXT>
   Irak'a keskin nişancı birlik 
   Irak'taki Türk birliğinde, nokta operasyonlar yapabilecek Özel Kuvvetler ve keskin nişancılar da görev alacak. Bu birlikler en son teknolojiyle donatılacak 
      BARKIN ŞIK Ankara 

   
   Türk Silahlı Kuvvetleri Irak'a nokta operasyonlar konusunda deneyimli kuvvetlerin de yer aldığı "en seçkin" birliklerini göndermeye hazırlanıyor. 
   1. Türk Taktik Tümen Kararg hı'na bağlı Mamak'taki 28. Mekanize Piyade Tugayı ile Çankırı'daki 9. Zırhlı Tugay, birliklerin omurgasını oluşturacak. Jandarma Genel Komutanlığı Özel Asayiş Komutanlığı'ndan JÖAK bir tabur ve Genelkurmay Başkanlığı Özel Kuvvetler Komutanlığı ÖKK unsurları Tümgeneral Ümit Şahintürk komutasındaki tümen kararg hın emrine verilecek. 
   
   Öcalan'ı getiren ekip 
   PKK KADEK lideri Abdullah Öcalan'ı Kenya'dan Türkiye'ye getiren ÖKK personeli, her türlü hava ve arazi şartında görev yapıyor. Bu unsurlar ayrıca yurtiçi ve yurtdışında harek t, muharebe, arama - kurtarmayla iç güvenlik harek tı planlama ve icra etme kabiliyetine sahip. 3.5 yıl boyunca komando, paraşüt, hayatı idame, suüstü ve sualtı eğitiminin yanı sıra dil de öğrenen personel, muvazzaf subay ve astsubaylardan oluşuyor. ÖKK üstleneceği görev öncesi uygun bölge ve tabiat şartlarında da tatbikatlar gerçekleştiriyor. 
   
   Arama kurtarma taburları 
   JÖAK, 1999'da dönemin Jandarma Genel Komutanı Orgeneral Aytaç Yalman tarafından kuruldu. Son teknoloji ürünü silahları kullanan JÖAK bünyesinde özel harek t, komando, operasyon ve arama kurtarma taburları bulunuyor. Ayrıca dağcılık ve sualtı timleri görev yapıyor. Tim mensuplarının üniformaları, kızıl ötesi ışınlara karşı koruma kalkanlı ve gece karanlıkta görünmüyor. 1300 santigrat ısıya 90 saniye dayanan üniformaları ve botlarıyla görev yapan JÖAK timlerinin keskin nişancıları Dragunov Kanas tipi tüfekleriyle 1300 metre uzaklıktaki hedefleri vurabiliyor. 
   
   
</TEXT>
</DOC>
