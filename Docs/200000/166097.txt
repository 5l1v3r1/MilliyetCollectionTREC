<DOC>
<DOCNO> 166097 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/29/ekonomi/eko08.html </URL>
<DATE> 2003/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Oğuz Soydan veda etti 
</HEADLINE>
<TEXT>

     Konut kooperatifçiliği alanında 25 yıl çalışan ve 10 yıldır Türkiye Kent Kooperatifleri Merkez Birliği Türkkent Başkanlığını yürüten Oğuz Soydan, kooperatifçilik yaşamını sona erdirdiğini açıkladı. Türkkent’in, Topkapı Eresin Otel’deki 15. Olağan Genel Kurulu’nda konuşan Oğuz Soydan, 1978’de başladığı kooperatifçilik yaşamını sonlandırdığını söyledi. 
     Kent ve konut anlayışındaki yeniliklerde, Türkkent ve kent kooperatifçiliğinin katkısının büyük olduğunu vurgulayan Soydan şöyle konuştu 
     "Şimdi veda zamanı, son 15 yılın 10 yılını genel başkanlık olarak tamamladığım Türkkent’i, son 20 yılın 18 yılını genel başkan olarak tamamladığım Konutbirlik’i huzur içinde artık başka arkadaşlarıma bırakıyorum.’’ 
     Genel Kurul’da, üç dönem vekil durumda görev yapan Türkkent Başkan Yardımcısı, Eryaman Kooperatifler Birliği’nin Genel Başkanı Mehmet Aksoy tek listeyle seçime gitti. Oğuz Soydan da Murat Karayalçın’a bir plaket sundu. 
     

</TEXT>
</DOC>
