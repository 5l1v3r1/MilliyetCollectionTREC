<DOC>
<DOCNO> 182808 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/17/spor/spo01.html </URL>
<DATE> 2003/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan böyle istedi 
</HEADLINE>
<TEXT>

   Beşiktaşlı İçişleri Bakanı Abdülkadir Aksu rica etti, Başkan Serdar Bilgili ile Yıldırım Demirören arasındaki buzlar eridi. Demirören, "Devam" kararı aldı 
      ORHAN YILDIRIM 

   
   Barış rüzgarı 
   HAFTA içinde istifa çalkantılarıyla sarsılan Beşiktaş'ta, İçişleri Bakanı Abdülkadir Aksu rica etti, "barış rüzgarı" esti. Siyah - Beyazlı ekibin taraftarı olduğu bilinen Aksu'nun isteğiyle dün biraraya gelen Başkan Serdar Bilgili, Yıldırım Demirören ve Levent Erdoğan önce başkanın Bebek'teki evinde buluşmak için sözleşti. 
   
   Yanlış anlaşılma 
   BASININ bu toplantıdan haberdar olması nedeniyle bu kez toplantının yeri değişti ve Yeniköy'deki malikanede buluşuldu. Burada yapılan toplantının ardından bir açıklama yapan Demirören, Başkan Bilgili ile yanlış anlaşılma nedeniyle karşı karşıya geldiklerini, görüşmenin sonrasında devam kararı verdiğini belirtti. 
   
   Oktay belirsizliği 
   DEMİRÖREN'İN bu demecine rağmen Kıvanç Oktay konusu netliğe kavuşmadı. İstifaların önde gelen kahramanı olarak ortaya çıkan Oktay'ın şimdilik beklemede kaldığı belirtildi. Böylece, Siyah - Beyazlı yönetimde Yıldırım Demirören kalırken, Levent Erdoğan gitti, Oktay durumu ise belirsiz. 
   
   Chelsea'den Çek vurgunu 0-1    ŞAMPİYONLAR Ligi ilk raundunda, Beşiktaş'ın da yer aldığı G Grubu'nda dün gece oynanan diğer maçta İngiliz Chelsea, Çek rakibi Sparta Prag'ı rakip sahada 1 - 0 mağlup ederek grupta ikinci sıraya yerleşti. İngiliz ekibine galibiyeti getiren golü bitime beş dakika kala William Gallas kaydetti. 
   
   
</TEXT>
</DOC>
