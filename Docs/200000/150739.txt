<DOC>
<DOCNO> 150739 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/18/son/soneko33.html </URL>
<DATE> 2003/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayındırlık Bakanı Ergezen Sözlerim çarpıtılmış 
</HEADLINE>
<TEXT>

     Bayındırlık ve İskan Bakanı Zeki Ergezen, Başbakan Erdoğan'dan gelen sert tepki üzerine geri adım atarak, ''sözlerim çarpıtılmış'' açıklamasında bulundu. 
     Bakan Ergezen'in, bazı gazetelere yansıyan ''Irak'ın çocuklarını bombalayan, çıkarı için yakıp yıkan ABD'nin, Türk firmalarını yeniden yapılandırmadan yararlandıracağına inanmıyorum. Bir ülkeyi yakacak, yıkacaksınız. Yakıp yıkan o insanlarla beraber o ülkeyi, o insanların gözü önünde onarmaya kalkacaksınız. Doğrusu onu da içime sindiremiyorum'' şeklindeki sözlerinin, Başbakan Erdoğan tarafından sert tepkiyle karşılanması, Bakan'a geri adım attırdı. 
     Bakan Zeki Ergezen, Başbakan Tayyip Erdoğan'la görüştüğünü belirterek, ''Ben kendisine de söyledim, sözlerim çarpıtıldı. Sözlerimden daha dikkatli olun, daha fazla pay alın anlamı çıkmalıydı'' diye konuştu. 
     





</TEXT>
</DOC>
