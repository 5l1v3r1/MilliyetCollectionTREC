<DOC>
<DOCNO> 163403 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/16/spor/spo07.html </URL>
<DATE> 2003/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kaynaşma vakti' 
</HEADLINE>
<TEXT>

     Güneş'in hedefi 
     MİLLİ Takım Teknik Direktörü Şenol Güneş, yeni isimlerden oluşan kadronun Konfederasyon Kupası'nda kaynaşacağını iddia etti. Güneş, "Tabii ki başarılı olmak istiyoruz. Uluslararası platformda başlattığımız çıkışı burada da sürdüreceğiz. Ancak önemli olan yeni kadronun neler yapacağını görebilmek" dedi. 
     
     Vizyona çıkış 
     BİREYSEL olarak hiçbir oyuncudan patlama beklemediğini de dile getiren Güneş, "Benim için takım oyunu önemli" diye konuştu. Güneş sözlerini şöyle sürdürdü "Bazı oyuncularımız ilk kez bu turnuvayla birlikte Dünya vitrinine çıkacak. Hepsi kabiliyetli isimler. Sorumluluk içinde görevimizi yapacağız." 
     
Antrenmana yağmur engeli      A Milli Takımımız'ın Fransa'daki ilk antrenmanı kötü hava şartları nedeniyle yarım kaldı. Fransa'ya ilk indiklerinde güneşli olan hava sonra aniden sağanak yağmura dönünce Teknik Direktör Şenol Güneş antrenmanı 40. dakikada tatil etmek zorunda kaldı. Ay-Yıldızlılar bugün yapacakları tek antrenmanla çalışmalarını sürdürecek. 
     
Milliler galip 1-0      FRANSA'DA yapılan Dünya 20 Yaş Altı Futbol Şampiyonası'nda Ay-Yıldızlı ekibimiz İngiltere'yi 1-0 mağlup etti. Karşılaşmanın tek golü 29. dakikada Tayfun'dan geldi. Bu sonucun ardından Millilerimiz grupta 4 puanla 3. sıraya yerleşti. Gruptaki diğer maçta ise Portekiz - Arjantin'i 3-0 yendi. Milli Takımımız'ın da yer aldığı 2. grupta Portekiz 6 puan ile lider ikinci Arjantin'in de 6 puanı var. 
     

</TEXT>
</DOC>
