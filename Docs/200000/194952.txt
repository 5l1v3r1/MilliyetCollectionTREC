<DOC>
<DOCNO> 194952 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/12/yasam/yas06.html </URL>
<DATE> 2003/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
En erkeksi etek 
</HEADLINE>
<TEXT>

   AB araştırmasında, 'kilt'e kadın kıyafeti dendiğini gören İskoçlar, başbakana kadar gitti sorun çözüldü 
      DIŞ HABERLER SERVİSİ 
   
   Avrupa Birliği'nin AB , standart geliştirme çalışmaları kapsamında, İskoç erkeklerin ulusal kıyafeti 'kilt'i, etek olarak nitelendirip kadın kıyafeti sınıfına sokması üzerine İskoçlar, Brüksel'i ayağa kaldırdı. İskoç yetkililerin ve aralarında oyuncu Sean Connery'nin de bulunduğu İskoçların kampanyaları sonucu, AB geri adım attı. 
   
   Erkek giysisi 
   Tartışma, AB'nin istatistik kurumu Eurostat'ın, ticari istatistikler oluşturmak amacıyla, İskoçya'daki kilt üreticilerine gönderdiği formla başladı. İskoçlar, hükümetlerine şik yette bulundu. Başbakan Jack McConnell'ın başvurusu sonucu, geçtiğimiz pazartesi günü, Eurostat formları değiştirildi ve kiltin kadın değil, erkek giysisi olduğu, Avrupa Birliği'nce de kabul görmüş oldu. 
   
   
</TEXT>
</DOC>
