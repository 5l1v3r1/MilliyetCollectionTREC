<DOC>
<DOCNO> 163519 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/16/son/sonspo24.html </URL>
<DATE> 2003/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizlispor'da Ali Akdeniz imzaladı 
</HEADLINE>
<TEXT>

     Denizlispor, daha önce prensip anlaşmasına vardığı 2 futbolcuyla sözleşme imzaladı. 
     Fenerbahçe'den Ali Akdeniz 2, Denizli Belediyespor'dan Veli de 4 yıllığına kendilerini yeşil-siyahlı renklere bağlayan sözleşmeye imza attı. 
     İmza töreninde konuşan Denizlispor Kulübü Başkanı Mustafa Baysal, ihtiyaç duyulan mevkilere oyuncu transfer edeceklerini, çalışmaların sürdüğünü söyledi. Baysal, Denizli Belediyespor ile işbirliği yaparak, Gaziantepspor modelini uygulamaya çalıştıklarını, bu çerçevede Veli'nin ilk adım olduğunu belirtti. 
     Ali Akdeniz ise Denizlispor'un ilk tercihi olduğunu ifade ederek, ''Gerçekleşmesini çok istediğim bir transferdi. Başka bir takımla görüşmeden Denizlispor'un teklifini kabul ettim'' dedi. 
     Genç futbolcu Veli de Denizlili olduğunu ve Denizlispor camiasına katılmaktan dolayı mutluluk duyduğunu kaydetti. 
     Öte yandan, Antrenör Kemal Şahinoğlu bir süredir Afrika ülkelerini geziyor. Futbol Şubesi Sorumlusu Feridun Basmacı, yabancı futbolcu tercihini golcü ve orta saha oyuncusu için kullanacaklarını bildirdi. Göztepeli B. Göksel'in 20 Haziran'da resmi sözleşmeye imza atacağını da söyleyen Basmacı, 3-4 futbolcu daha alıp transferi kapatacaklarını sözlerine ekledi. 
     
</TEXT>
</DOC>
