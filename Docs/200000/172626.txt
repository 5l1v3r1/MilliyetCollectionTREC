<DOC>
<DOCNO> 172626 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/30/son/sontur24.html </URL>
<DATE> 2003/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Polis, otobüste ilaçlı içecekle uyutuldu... 
</HEADLINE>
<TEXT>

     Samsun'da bir polis memurunun, şehirlerarası otobüsle yolculuk yaparken ikram edilen ilaçlı içecekle uyutularak, parasının çalındığı bildirildi. 
     Edinilen bilgiye göre, İstanbul Emniyet Müdürlüğü'nde görevli polis memuru Atilla Şahinkaya, memleketi Samsun'a gelmek için 34 LUR 39 plakalı otobüse bindi. Şahinkaya, yolculuk sırasında yanında oturan tanımadığı kişinin kendisine ikram ettiği meşrubatı içti. 
     Samsun Otogarı'nda uyarılara rağmen uyanamayan Şahinkaya, durumun polise bildirilmesi üzerine Samsun Devlet Hastanesi'ne kaldırıldı. 
     Hastanede yapılan müdahale sonrasında kendisine gelen Şahinkaya, cebinden 80 milyon liranın çalındığını fark etti. 
     Soruşturma sürdürülüyor. 
     
</TEXT>
</DOC>
