<DOC>
<DOCNO> 164864 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/23/yazar/akyol.html </URL>
<DATE> 2003/06/23/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Bilim özgürlüğü 
</HEADLINE>
<TEXT>

     Prof. İnalcık’ın "Türkiye’de Modern Tarihçiliğin Kurucuları" adlı tebliğini okurken bunları düşündüm. XII. Tarih Kongresine Sunulan Tebliğler, Ekim 1998, TTK. 
     Prof. İnalcık, bizde modern tarihçiliğin "1880’lerde başlayan Türk aydınlanma çağı"nın etkisiyle geliştiğini belirtiyor. 
     1908’de Tarihi Osmani Encümeni kuruluyor. Kurucular arasında Ahmet Refik Altınay , Abdurrahman Şeref, Necip Asım gibi ünlülerin yanında Ermeni Dikran Kilikyan ve Rum Karolidi de var. "Tarihi Osmani Encümeni Mecmuası"nı TOEM yayımlıyorlar. 86 vd. 
     
     AHMET Refik tarihi sevdiren adam’dır. Milli tarih fikrinin öncülerinden biridir. Darülfünun’da müderristir, yani profesör... 
     Prof. İnalcık’a göre 
     "Büyük tarihçi Ahmet Refik, bize kadar gelebilmiş kırık dökük kalıntıların ötesinde, büyük manzarayı, tablonun bütününü bize gösterebilen, mesafeleri aşan şair gibi tarihe bakabilen bir tarihçidir." Sf. 101 
     Buna rağmen, Cumhuriyet döneminde eski İttihatçı’ diye aşağılanmıştır 
     "Ata döneminde Türk Tarihi Kurumu üyesi olan bakanlar bu ünlü tarihçiye karşı çıkmışlardır... Yeni rejimde tarihçilik faaliyetlerinde Ahmet Refik’in kenarda bırakılması şaşılacak bir şey değildir. Bu hava içinde Ahmet Refik’in Türkiye’de tarih bilimi için yaptığı önemli hizmet göz ardı edilip büyük haksızlık yapılmıştır... Atatürk’ün A. Refik’e iltifatlarını esirgediği, hatta onu aşağıladığı rivayet olunur..." Sf. 97 
     A. Refik, üniversiteden de atılmış, 1937’de ilaç parasına muhtaç halde, Büyükada’da vefat etmiştir. İnalcık Hoca, Adalar Belediyesi’nin Ahmet Refik’in bir büstünü dikmesini istiyor. Belediyenin dikkatine sunarım. 
     
     BÜYÜK tarihçilerimizden Zeki Velidi Togan 1932’deki Tarih Kongresi’nde "resmi Türk Tarih Tezi"ni eleştirir. Teze göre, binlerce yıl önce Orta Asya’da deniz vardı, Türk ırkı büyük bir şehir medeniyeti kurmuştu. Sonra kuraklık oldu, deniz kurudu, Türkler dünyaya yayıldılar. Bütün medeniyetleri onlar kurdu 
     Kongre’de Togan bu "Orta Asya’daki deniz" ve "kuraklık" tezlerini eleştirince Milli Eğitim Bakanı tıp doktoru Reşit Galip, tarihçi Zeki Velidi’ye hakaretler yağdırdı... Ve 
     "Zeki Velidi bir hafta sonra Darülfünun’daki kürsüsünden istifa etmek zorunda kaldı. Viyana Üniversitesi’ne gitti... Z. Velidi, uluslararası şöhretine güvenerek bazı tabuları yıkmaya çalışmış, başarılı olamamıştır... Üniversitedeki görevine ancak 1948 Temmuzu’nda geri gelebildi." Sf. 126 
     Bilimsel tarihçiliğimizin en büyük ismi Fuad Köprülü... "Resmi Tez" karşısında susarak fırtınaları atlattı. Demokrat Partili olduğu için 27 Mayıs’ta Yassıada’da yargılandı, beraat etti, ama... 
     "Üniversiteler, hocaları Köprülü’ye eski kürsüsünü vermek bir yana, konferans vermeye dahi davet etmediler..." Sf. 109 vd. 
     Bu da gayri resmi bir YÖK uygulamasıydı 
     
     

</TEXT>
</DOC>
