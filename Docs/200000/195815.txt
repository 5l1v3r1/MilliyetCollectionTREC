<DOC>
<DOCNO> 195815 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/16/ekonomi/eko03.html </URL>
<DATE> 2003/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
BOTAŞ gazın, santrallar elektriğin fiyatını düşürecek 
</HEADLINE>
<TEXT>

   BOTAŞ, santrallara verdiği gazın fiyatında, santrallar ise devlete sattıkları elektriğin fiyatında indirime gidecek 
      SEÇKİN ÜREY Ankara 
   
   Yap - İşlet - Devret YİD modeliyle çalışan doğalgaz santrallarına Botaş'ın sattığı gazın fiyatında indirim yapılacağı öğrenildi. İndirim, Yap - İşlet Yİ santrallar için de geçerli olacağı belirtildi. 
   Bilindiği gibi, BOTAŞ, santralları sanayi kuruluşu olarak değerlendirerek, ağustos rakamlarına göre YİD'lerin gaza ödediği fiyatı bin metreküp başına yaklaşık 250 dolardan 180 dolara düşürmek istemiş, Enerji Bakanlığı, tepki çekeceği gerekçesiyle karşı çıkmıştı. 
   Yetkililer, şimdi tekrar gündeme gelen indirimin, yetişirse aralıkta geçerli olacağını söyledi. Enerji Bakanlığı ile BOTAŞ arasında görüşmelerin devam ettiğini ifade eden bir bürokrat, "Aralık'a yetişmese bile 2004'e yetişecek" dedi. 
   Yetkililer, indirimin karşılıklı olacağını, YİD'ler ve Yİ'lerin de devlete sattıkları elektriğin fiyatında indirime gideceğini kaydettiler. Şirketlerin de elektrik fiyatlarında indirimi kabul ettikleri belirtildi. İndirim operasyonu, pahalı elektrik satan şirketlerin k r marjlarında değişikliğe neden olmayacak. Doğalgaz maliyetinin tamamını doğrudan fiyatlara yansıtabilen YİD ve Yİ şirketleri k rlılık oranlarını koruyabilecek. 
   
   Fiyatlar 2004 yılında değişecek    Yap-İşlet-Devret modeliyle çalışan ve doğalgazla elektrik üreten dört santral var. Bu dört santral imtiyaz sözleşmelerine göre mevcut tarifelerle 2004'de elektriğin kilowatt saatini şu fiyatlardan satacaklar 
   Santral Fiyat Marmara Erğ Unimar 9.87 cent Marmara Erğ Trakya 9.80 cent Esenyurt Doğalgaz 8.70 cent GebzeDilovası 5.70 cent 
   
</TEXT>
</DOC>
