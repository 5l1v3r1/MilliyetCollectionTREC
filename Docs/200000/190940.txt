<DOC>
<DOCNO> 190940 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/24/son/sondun07.html </URL>
<DATE> 2003/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Elleri kelepçeli hırsız polis otosunu çaldı... 
</HEADLINE>
<TEXT>

     ABD'nin California eyaletine bağlı Santa Cruz kentinde bir oto hırsızı, kendisini tutuklayan ve ellerini kelepçeleyen polislerin arabasını çaldı. 
     50 yaşındaki John Vincent Smith adlı oto hırsızı, çaldığı bir başka otomobille kaçarken kaza yapınca yakalandı. 
     Smith'i tutuklayan polisler hırsızın ellerini kelepçeledikten sonra onu polis arabasında yalnız bırakarak başka işlere daldılar. 
     Polis arabasının kontak anahtarının üstünde olmasından yararlanan oto hırsızı, elleri kelepçeli olduğu halde yavaşça şoför mahalline geçerek arabayı hareket ettirdi ve bu durumda 3 km gitmeyi başardı. 
     Polisler arabalarını olay yerinden hayli uzakta terk edilmiş olarak buldular. Yaya olarak kaçan hırsızın, polis arabasında bulunan AR-15 tüfeğini almadığı belirtildi. 16 ekimde Volvo marka bir otomobili çaldığı bildirilen Smith, yakalandığı takdirde oto hırsızlığının yanı sıra tutuklamaya mukavemet suçundan da yargılanacak. 
     
</TEXT>
</DOC>
