<DOC>
<DOCNO> 184125 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/23/son/sonspo04.html </URL>
<DATE> 2003/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor İspanyol takımlarını sevmiyor... 
</HEADLINE>
<TEXT>

     UEFA Kupası 1. Tur ilk maçında 24 Eylül Çarşamba günü İspanya'nın Villarreal takımı ile karşılaşacak olan Trabzonspor, İspanya takımları karşısında başarılı bir grafik sergileyemedi. 
     Bordo-mavililer, İspanya takımları ile yaptığı 6 maçta 4 mağlubiyet, 1 galibiyet ve 1 beraberlik elde etti. 
     Karadeniz ekibi, sözkonusu maçlarda yediği 13 gole sadece 3 gol ile karşılık verebildi. 
     İlk olarak 1990-91 sezonunda dönemin Kupa Galipleri Kupası'nın 1. Turu'nda Barcelona ile eşleşen Trabzonspor, rakibini sahasında 1-0 yenmesine karşın deplasmanda 7-2'lik sonuçla mağlup olarak kupaya veda etmişti. 
     1992-93 sezonunda yine Kupa Galipleri Kupası'nın 2. turunda İspanya'nın Atletico Madrid takımıyla eşleşen bordo-mavililer, sahasında rakibine 2-0 yenilirken, deplasmanda 0-0 berabere kalmış ve kupadan elenmişti. 
     En son 1995-96 sezonunda Kupa Galipleri Kupası 2. Turu'nda Deportivo'ya sahasında 1-0 yenilen Trabzonspor, deplasmanda da 3-0'lık yenilgi alarak yine kupaya veda etmişti. 
     Karadeniz ekibi, böylece 7 sezonluk bir aradan sonra bir İspanya takımı ile karşı karşıya gelecek. 
     
</TEXT>
</DOC>
