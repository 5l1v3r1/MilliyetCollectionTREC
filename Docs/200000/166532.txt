<DOC>
<DOCNO> 166532 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/01/spor/spo02.html </URL>
<DATE> 2003/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Rüştü'ye büyük ilgi 
</HEADLINE>
<TEXT>

Fransa'dan döner dönmez önceki gece İspanya'nın yolunu tutan tecrübeli kaleciyi, Barcelona Kulübü sağlık kontrolünden geçirdi. Rüştü'yü sakat çıkacağı şüphesi ile 60 gazeteci takip etti 
     MEHMET ÇİFTÇİ 

     FENERBAHÇE'DE uzun yıllar görev yapan kaleci Rüştü'nün Barcelona macerası dün başladı. Önceki gece İspanya'ya uçan tecrübeli file bekçisi gün boyunca gazetecilerden saklandı. Barcelonalı yöneticiler Rüştü'ye önce şehir turu düzenledi ardından ev bakıldı. İspanyol medyası sakat çıkacağı şüphesi ile Rüştü'nün peşinden ayrılmadı. 60 gazeteci saatlerce otel kapısında bekledi. 
     RÜŞTÜ akşam üzeri sağlık kontrolünden geçirildi. İspanyol doktorlar milli kalecide herhangi bir probleme rastlamadıklarını açıkladılar. Rüştü daha sonra gazetecilerin önüne çıktı ve soruları yanıtladı. Akşam ise Başkan Laporta ile yemek yedi. Barcelona Kulübü bugün saat 19.30'da Rüştü için özel bir tören düzenleyecek. Milli kalecimiz hem imza atacak, hem de basına tanıtılacak. 
     
Bu gurur Tuncay'ın      A Milli Takım forması altında Konfederasyon Kupası'nda ortaya koyduğu başarılı performansla yıldızı parlayan ve taraflı tarafsız herkesin beğenisini kazanan Tuncay Şanlı, Fransa'da zirveye çıktı. Genç oyuncu FIFA tarafından hem gümüş ayakkabı, hem de gümüş top ödülüne layık görüldü. 
     KUPAYA katılan ülkelerin medya mensupları tarafından yapılan değerlendirmede Fransız yıldız Thierry Henry, altın top ve altın ayakkabı ödüllerinin sahibi oldu. Tuncay, Henry'nin arkasında kalınca ikinci sırayı aldı. Japonya ise 895 puanla en centilmen takım olup, FIFA Fair Play ödülüne hak kazandı. 
     
Altın Top Yarışması 1.Henry Fransa 28 Altın 2.Tuncay Türkiye 15 Gümüş 3.Foe Kamerun 7 Bronz      
     
Altın Ayakkabı Yarışması 1.Henry Fransa 4 gol, 2 asist Altın 2.Tuncay Türkiye 3 gol, 1 asist Gümüş 3.Nakamura Japonya 3 gol Bronz      
     
Selçuk imzalıyor      SARI-Lacivertli yönetim, prensip anlaşmasına vardığı İstanbulspor'un yıldız oyuncusu Selçuk ile bugün sözleşme imzalayacak. Fransa'da A Milli Takım forması altında başarılı maçlar çıkaran Selçuk için 11.00'de kulüp binasında imza töreni düzenlenecek. 
     
Yusuf'a af      OĞUZ Çetin'in kadro dışı bıraktığı Yusuf'u yönetimden sonra Daum da affetti. Dün Samandıra Tesisleri'ne gelip bir süre Alman hoca ile görüşen tecrübeli futbolcu bugün takımla birlikte idmana çıkacak. Bu arada Daum'un mutlaka takımda kalmasını istediği Serhat da tecrübeli teknik adamla görüştü. Sakatlığı süren genç futbolcunun tedavi için tekrar Almanya'ya gideceği öğrenildi. 
     
Kirsten stajda      ALMANLAR'IN ünlü golcüsü Urs Kirsten, Teknik Direktör Daum'un izni ile Fenerbahçe'de staj görecek. Ünlü futbolcu, İstanbul ve Almanya kamplarında Sarı - Lacivertli ekip ile birlikte olacak, antrenörlük dersleri alacak. 
     
Johnson dönmedi      GANA Milli Takımı için ülkesine giden Johnson ülkesindeki maçlar nedeniyle ilk antrenmana gelmedi. Tecrübeli oyuncunun Belçika'nın Anderlecht takımı ile temasta olduğu, İstanbul'a dönüştü yönetimle durumunu görüşeceği öğrenildi. 
     
Cem yolcu      GEÇTİĞİMİZ yıl transfer edilen ancak bekleneni veremeyen Cem Karaca'yı Daum dün antrenmana almadı. Alman hocanın bu oyuncuya haber göndererek, "Seninle çalışmayı düşünmüyorum" dediği belirtildi. 
     
Yılmaz müjdesi      FENERBAHÇE 2000 Derneği Başkanı Şevket Yılmaz'ın sağlık durumunun iyi olduğu açıklandı. Geçtiğimiz günlerde Amerikan Hastanesi'nde Yılmaz'ı ameliyat eden Prof. Dr. Mustafa Yüksel, "Tümörü erken yakaladık. Hiçbir problemi kalmadı" dedi. 
     

</TEXT>
</DOC>
