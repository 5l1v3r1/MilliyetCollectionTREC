<DOC>
<DOCNO> 156495 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/14/guncel/gun05.html </URL>
<DATE> 2003/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
'Türkiye'ye karşı saygılı olmalıyız' 
</HEADLINE>
<TEXT>

AB'nin genişlemeden sorumlu genel müdürü Landaburu, Türkiye'nin gerekli reformları yapacağına inandığını söyledi 
     GÜVEN ÖZALP Brüksel 

     Türkiye'nin Avrupa Birliği AB sürecinde öncelikli hedefi olan üyelik müzakerelerine başlama konusunda Brüksel'den ılımlı mesajlar geliyor. AB Komisyonu'nun genişlemeden sorumlu genel müdürü Eneko Landaburu, Türkiye'nin 2004 Aralık ayına kadar gerekli reformları yapacağına inandığını söyledi. Landaburu, AB liderlerine de çağrıda bulunarak, "Türkiye'ye yönelik taahhütlerinize saygılı olun" dedi. Brüksel'de bulunan saygın düşünce kuruluşlarından Avrupa Politika Merkezi'nde EPC konuşan Landaburu, "Türkiye'nin 2004 sonbaharına kadar reformları yerine getireceğini düşünüyoruz. Mevcut hükümetin bunu yapacağına yönelik bir inanç var. Türk hükümeti de bu teşhisimizi paylaşıyor" diye konuştu. 
     
     Hükümeti övdü 
     Hükümetin "açıklık" politikasını öven Landaburu, "Ankara'yı ziyaret ettiğimde önceki hükümetler, 'Burada işkence yok' ya da 'Gazeteciler özgür' diyorlardı. Başbakan Erdoğan ise reformlara ihtiyaç olduğunu kabul ediyor" şeklinde konuştu. 
     AB liderlerine de bir çağrıda bulunan Landaburu, "Türkiye görüşmelere başlamak için gerekli bütün kriterleri yerine getirirse, yapılanlar h l yetersiz dememiz felaket olacaktır" diyerek, Türkiye'ye yönelik olarak verdikleri taahhütlere saygı göstermelerini istedi. 
     
     

</TEXT>
</DOC>
