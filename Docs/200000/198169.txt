<DOC>
<DOCNO> 198169 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/27/son/sondun31.html </URL>
<DATE> 2003/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
AB'li kedi ve köpeklere pasaport 
</HEADLINE>
<TEXT>

     AB Komisyonu, 3 Temmuz 2004 tarihinden itibaren AB ülkelerindeki tüm evcil kedi ve köpeklere pasaport verilmesini kararlaştırdı. 
     Komisyon, bugün basına tanıttığı pasaport belgesiyle söz konusu hayvanların kimlikleri, aşı ve sağlık durumlarının belirtileceğini ve bu sayede AB ülkelerinde yolculuk yapabileceğini bildirdi. 
     Bugünkü koşullarda, AB ülkeleri evcil hayvanların yolculuk yapabilmesi için çeşitli ve farklı belgeler istiyorlar. Komisyon, tek tip pasaport uygulamasıyla hayvanların yolculuk işlemlerinin kolaylaşacağını belirtti. 
     İngiltere, İrlanda ve İsveç, AB'nin yeni hayvan pasaportunu kabul etmiyor ve hayvanların girişinde katı kurallar uygulamayı sürdüreceklerini bildiriyor. 
     Yeni pasaportların, Norveç ve İzlanda'da da geçerli olacağı duyuruldu. 
     
</TEXT>
</DOC>
