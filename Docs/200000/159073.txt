<DOC>
<DOCNO> 159073 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/26/son/sonspo21.html </URL>
<DATE> 2003/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Kütahyaspor kapanıyor mu 
</HEADLINE>
<TEXT>

     İkinci Lig B Kategorisi A Grubu'ndan, Üçüncü Lige düşen Kütahyaspor'da, kapanma tehlikesi yaşamaya başladı. 
     Geçen hafta yapılan olağanüstü kongrede aday çıkmaması üzerine, Dernekler Kanunu'nun 28. maddesi gereği oluşturulan Geçici Yönetim Kurulu'nun 15 üyesinden 13'ü, istifa dilekçelerini Asliye Hukuk Mahkemesi hakimi Coşkun Demir'e verdi. 
     Hakim Demir, istifa dilekçelerini getiren Cemil Güngör'e ''Geçici başkan adayınız var mı '' diye sordu. Göngör, daha önce başkan adayı olacağını açıklayan Cengiz Esendemir'in ismini verdi. Esendemir ile telefonla görüşen Demir, olumsuz yanıt aldı. 
     Başkan adaylığı için başka bir isim önerilmemesi üzerine hakim Demir, kararını en kısa sürede vereceğini söyledi. 
     Geçici yönetimden Sait Aksöz ile birlikte istifa etmeyen Cemil Güngör, güçlü bir yönetim oluşturabilmek için 1 haftadır yoğun görüşme trafiği yaptıklarını, ancak sonuç alamadıklarını bildirdi. 
     Kaderi hakim kararına bağlı olan Kütahyaspor'un 173 milyar lira borcu olduğu öğrenildi. 
     Bu arada Kütahyasporlu 9 futbolcu, alacaklarını tahsil edebilmek için kulüp binasından ayrılmıyor. Tranfser ücretlerinin yanı sıra memleketlerine gidecek yol paralarının olmadığını belirten futbolcular, ''Beş kuruş paramız yok. Yetkili bir kişinin bize sahip çıkmasını bekliyoruz'' dediler. 
     
</TEXT>
</DOC>
