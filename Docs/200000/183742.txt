<DOC>
<DOCNO> 183742 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/21/son/sondun16.html </URL>
<DATE> 2003/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Lindh cinayetinde yeni ipuçları bulundu... 
</HEADLINE>
<TEXT>

     İsveç'te, Dışişleri Bakanı Anna Lindh'in ölümüyle sonuçlanan bıçaklı saldırıdan sorumlu tutulan kişinin aleyhine yeni ipuçları bulunduğu bildirildi. 
     Expressen gazetesindeki haberde, polisin elinde, saldırının yapıldığı yerin yakınında, zanlının fanatiği olduğu futbol kulübüne ait bir giysinin bulunduğu belirtildi. 
     Haberde, Djurgaarden Kulübü'ne ait giysi, giysinin bulunduğu yer ve kulüp ile olası bağlantının ilginç bir unsur olarak değerlendirildiği kaydedildi. 
     Per Olof Svensson 35 adlı zanlı, Hammarby ile Djurgaarden IF takımları arasındaki derbi maçının oynandığı Raasunda de Solna stadına bitişik bir lokantada yakalanmıştı. 
     Svensson'un Djurgaarden'i tuttuğu, takımın oynadığı maçların hemen hemen tamamını izlediği ve fanatiklerin bulunduğu yerlere gittiği biliniyor. 
     
</TEXT>
</DOC>
