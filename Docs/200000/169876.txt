<DOC>
<DOCNO> 169876 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/17/ekonomi/eko03.html </URL>
<DATE> 2003/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Mudilere 'Ay sonunda öderiz' dediler 
</HEADLINE>
<TEXT>

BDDK yetkilileri ile görüşen bir grup mudi "Bize mevduatların bu hafta içinde veya en geç bir hafta sonra ödeneceğini söylediler" dedi 
     İmar Bankası'nın Fon'a geçmesinin ardından mevduatlarının ne zaman ödeneceğini öğrenmek isteyen bir grup mudi, Bankacılık Düzenleme ve Denetleme Kurumu yetkilileri ile görüştü. Mevduatlar ile açıktan satışı yapılmış hazine bonolarının ödenip ödenmeyeceğini merak eden mudiler, dün BDDK önünde toplanarak, yetkililerle görüşmek istediler. 
     BDDK yetkilileri tarafından 10'ar kişilik gruplar halinde kabul edilen mudilerden Sevgi Akpınar, BDDK yetkililerinden mevduatların ödeneceğine dair garanti aldıklarını söyledi. Akpınar, "Bu hafta içinde ya da en geç önümüzdeki hafta içinde bütün mevduatları ödeyecekler. Kayıtlara ulaşamadıklarını, onların imha edildiğini söylediler. Mevduatları banka cüzdanları ile şube hesaplarını karşılaştırarak ödeyecekler" dedi. 
     
ÇEAŞ'ın tapusuna tedbir      Enerji ve Tabii Kaynaklar Bakanlığı'nın imtiyaz sözleşmesini iptal ettiği Çukurova Elektrik A.Ş.'de ÇEAŞ usulsüz tapu işlemlerinin önlenmesi, gayrimenkullerin başkalarına devrinin önlenmesi amacıyla şirket lojmanlarına ihtiyati tedbir kararı verildi. Hazine avukatları Emel Sancarbaba ve Fatma Çam, Nöbetçi 1'inci Asliye Hukuk Mahkemesi'ne başvurarak, imtiyaz sözleşmesinin feshedilmesi nedeniyle hukuken ÇEAŞ'ın üretim, iletim ve dağıtım faaliyetlerinde bulunmasına imk n kalmadığını söyledi. Sözleşmeye göre, Uzanlar'ın ÇEAŞ'ın menkul ve gayri menkulleri Hazine adına tahsis etmesi gerekiyor. 
     

</TEXT>
</DOC>
