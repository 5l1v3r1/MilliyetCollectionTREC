<DOC>
<DOCNO> 176610 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/19/siyaset/asiy.html </URL>
<DATE> 2003/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP Askerle anlaştık, Köşk'ü aşamıyoruz... 
</HEADLINE>
<TEXT>
   Sezer'i halka şik yet edecekler 
   Erdoğan ve kurmayları, Sezer'in yetkilerini anayasa değişikliği ile azaltmayı planlıyor 
      ABDULLAH KARAKUŞ Ankara 

   
   Hükümet, umut bağladığı bazı önemli yasaları veto eden Cumhurbaşkanı Sezer'e yönelik yeni formüller aramaya başladı. Sezer'in yetkilerini anayasa değişikliği ile azaltmayı planlayan hükümet, halka "Askerlerle de uyumlu çalışıyoruz, ancak Cumhurbaşkanı ile çalışamıyoruz. Sürekli bizi engelliyor. Türkiye ekonomisine büyük katkı sağlayacak orman arazileri satışına ilişkin düzenlemeyi sürekli veto ediyor" şik yetinde bulunacak. 
   Başbakan Erdoğan, bakanları ve kurmaylarıyla Sezer'le ilişkileri ve yeni yasama dönemindeki taktiklerini masaya yatırdı. Toplantıda Sezer'in hükümetin çalışmalarına engel olmaması için önlem alınması düşüncesi öne çıktı. Her hükümetin kendi ekibiyle çalışma imk nı bulunduğu vurgulanan toplantıda, "Ancak Cumhurbaşkanı bu hakkı bize vermedi. Başarısızlıktan hükümet sorumlu olacak, ama bir türlü kendi ekibimizle çalışamıyoruz" görüşü dile getirildi. 
   Hükümetten bir yetkili, "Cumhurbaşkanı'nın görev ve yetkilerini değiştireceğiz" diye konuştu. 
   Toplantıda, halka, Sezer'in hükümeti engellediği bazı yasalar veto edilmeseydi ekonominin daha da iyiye gideceği mesajının verilmesi ve "Başta Irak politikası olmak üzere askerlerle de iyi anlaşıyoruz ancak Cumhurbaşkanı bizi yavaşlatıyor" görüşünün yayılması benimsendi. Benimsenen karar uyarınca, orman vasfını yitirmiş arazilerin satışını sağlayacak anayasa değişikliği için referanduma gidilmesi durumunda halka, "Siz gereken dersi verirsiniz. Bu düzenleme ezici bir çoğunlukla referandumdan geçmelidir" denilecek. 
   
   
</TEXT>
</DOC>
