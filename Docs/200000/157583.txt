<DOC>
<DOCNO> 157583 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/19/yasam/yas03.html </URL>
<DATE> 2003/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Cinsel organa ceza 
</HEADLINE>
<TEXT>

Yengesiyle ilişkiye giren, abisini yaralayıp hapse düşen ve ailesince dışlanan Ahmet Akbaz, başına gelenlerden 'sorumlu tuttuğu' cinsel organını kesti 
     NEŞET KARADAĞ DHA 

     Adana'nın Ceyhan ilçesinde oturan Ahmet Akbaz 33 , iddiaya göre yengesi ile ilişkiye girdi. Bu ilişkiyi öğrenen abisini de kavga sırasında bıçakla yaraladı. 
     Tutuklanan Akbaz, Ceyhan Cezaevi'ne konuldu. Duruşma gününü bekleyen Akbaz, yaşadığı ilişkisi yüzünden ailesince dışlanınca bunalıma girdi. Cezaevinin tuvaletine giden Akbaz, jiletle cinsel organını kesti. 
     
     Onun yüzünden 
     Gardiyanlar tarafından kanlar içinde bulunan Akbaz ile bir poşetin içine konulan kesik cinsel organ, Adana Devlet Hastanesi'ne götürüldü. Burada kanaması durdurulan Akbaz şunları söyledi "Yengem ile ilişkiye girdim. Ağabeyim bana saldırınca ben de kendisini yaraladım. Bu yüzden ailemle aram açıldı. Hepsi bana düşman oldu. Başıma ne geldiyse cinsel organım yüzünden geldi. Kimsenin yüzüne bakamaz oldum. Ben de kendimi cezalandırdım. Tekrar dikilmesini istemiyorum." 
     
     Ameliyata direndi 
     Doktorlar, cinsel organın tekrar yerine dikilme olasılığı üzerine Akbaz'ı mikrocerrahi alanında daha gelişmiş olan Çukurova Üniversitesi Balcalı Hastanesi'ne sevk etti. Bir gardiyan da özel olarak bir poşete sarılmış kesik cinsel organı hastaneye götürdü. Ancak Akbaz organın yerine dikilmesine izin vermedi. Ameliyat için süre de aşıldığından Akbaz'a sadece idrarını kolay yapabilmesi için bir operasyon yapıldı Akbaz'ın cinsel hayatı sona erdi. 
     

</TEXT>
</DOC>
