<DOC>
<DOCNO> 171373 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/24/son/sondun32.html </URL>
<DATE> 2003/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Rahibe bak... Doktora gerek yok dedi, çocuk öldü... 
</HEADLINE>
<TEXT>

     Almanya'nın Regensburg kentinde, doktor tedavisini gerekli görmeyip 6 yaşındaki bir çocuğun ölümüne neden olduğu gerekçesiyle Katolik bir rahip hakkında soruşturma başlatıldı. 
     Soruşturmayı yürüten Augsburg Başsavcısı Thomas Weith, bugün yaptığı açıklamada, 70 yaşındaki rahibin, ölen çocuğun ailesine, doktor tedavisini gereksiz gördüğünü söylediğini belirterek, rahip hakkında, yardımdan kaçınarak ölüme sebebiyet verilmesine yardımcı olmak suçundan soruşturma başlatıldığını söyledi. 
     Yetersiz bakımdan dolayı ölen çocuğun ailesi de yardımdan kaçınarak ölüme sebebiyet vermek suçundan tutuklanmış, daha sonra kefalet karşılığı serbest bırakılmıştı. 
     Doğuştan kalp hastası olan çocuğun annesi, daha önce verdiği ifadesinde, doktorlara güvenmediğini, bu nedenle çocuğunu doktora götürmek yerine dua ettiğini söylemişti. Doktor tedavisi ve yeterli bakım görmeyen çocuk, aşırı derecede zayıflayarak ölmüştü. 
     
</TEXT>
</DOC>
