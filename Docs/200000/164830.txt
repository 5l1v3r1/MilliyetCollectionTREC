<DOC>
<DOCNO> 164830 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/23/siyaset/asiy.html </URL>
<DATE> 2003/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu hafta Sohbet Odası'nın konuğu Doğal Hayatı Koruma Vakfı Başkan Yardımcısı Nergis Yazgan 
</HEADLINE>
<TEXT>

Yağmacı barış’a hayır 
     SOHBET ODASI 
Derya SAZAK 

Hükümetin SİT alanlarını imara açma kararına başlattıkları birkampanyayla tepki gösterdiklerini belirten Yazgan Günü kurtarma uğruna geleceğimizi satanların Türkiye’yi götürdüğü yol felakettir’ 
     Hükümetin, birinci derece SİT alanlarını imara açma kararına büyük tepki var, doğal hayatı koruma alanında yıllardır mücadele veren saygın bir sivil toplum örgütü olarak bu girişimi nasıl karşıladınız İktidar ne yapmak istiyor 
     Şimdi bu 59. hükümetin stratejisi bizim bütün yaptıklarımızı bir anda yok edecek mahiyette. Kaynak yaratma gerekçesiyle devleti vatandaşla barıştırma’ kisvesi altında Türkiye’nin son doğal orman alanları, kıyıları yağmaya açılıyor. Doğal SİT alanlarında yapılaşmaya izin veriliyor. Biz yıllarca Türkiye’nin dünyaya armağanı’ ormanları, sulak alanları, bitki ve kuş türlerini korumak için uğraş verdik. Dalyan’da kaplumbağaları koruma çabamızla dünyaya örnek olduk. 
     AKP hükümeti bu yapılanların tamamını kökten ortadan kaldıracak adımlar atıyor. Onlarca hükümet bu varlıkları iyi kötü koruyagelmiş, 59. hükümet bunların hepsini bir anda yıkıyor. Elde son kalanları da satışa çıkarıyor. 
     
Sizin öneriniz nedir 
     Doğal Hayatı Koruma Vakfı olarak biz Meclis’e dönük bir kampanya başlattık. Milletvekillerini ve halkımızı uyarıyoruz. Çocuklarımızın geleceği için yağmacı barış’a dur demeliyiz. On line kampanya açtık www.wwf.org.tr adresimizi tıklayarak şik yetleri iletebilirsiniz. Ormanlarla ilgili Anayasa değişikliği Meclis’te yeniden görüşülmeden önce sivil toplum sesini yükseltmeli. 
     
Kazı kazan’ diye broşür hazırlamışsınız. 
     AKP hükümetinin yapmak istediklerini onaylamak gelecekte felaketle sonuçlanacak bir kumardır. Milletvekillerini uyarıyoruz. Kazıyın kazanın ’ Hazırlanan kaynak paketlerinin altından milli parklar, ormanlar, kıyılar, madenler çıkıyor. 
     
Yangınlar... 
     Sadece yangınlar değil, şehirleşme, çarpık yapılaşma, gecekonduların imara açılması. Hepsi etken. Doğal Hayatı Koruma Vakfı olarak, Türkiye’nin önemli bitki alanlarının envanterini çıkardık. Avrupa’nın biyolojik zenginlik açısından en değerli 100 ormanı 1999’da belirlendi. 100 sıcak nokta arasında Türkiye’den 9 alan bulunuyor. Küre dağları birinci, İstanbul ormanları ikinci sırada. Buralar ölçülebilir değerler değil, Türkiye’nin uluslararası sözleşmelerle korumakla yükümlü olduğu yerler. AB üyeliğinden söz ederken, Avrupa ormanlarının Türkiye içindeki sıcak noktalarını yok edemezsiniz. 
     
Vakıf olarak siz de Türkiye’nin dahil olduğu iklim sözleşmelerini, sulak alanları denetliyorsunuz. Dünya çevre zirvelerinde ilerlemeler sağlanabildi mi Türkiye taahhütlerine uyuyor mu 
     Anlaşmalar sürekli çiğneniyor. Ulusal programlar uygulanmıyor. . . Uluslararası Ramsar Sözleşmesi var. 1993’te imzaladık, Türkiye buna göre sulak yerleri Ramsar alanı’ ilan etti. Sultan Sazlığı, Seyfe Gölü. Bir kısmı aynı zamanda doğal SİT alanı. Gediz Deltası örneğin... 59’uncu hükümetin göz diktiği Dalyan, Göcek, Kelebekler Vadisi gibi yerler, hem bitki türleri hem de barındırdığı canlılar, açısından doğal koruma alanları. Buralara çivi çakılamaz. Aksi halde uluslararası anlaşmalar, Ramsar çiğnenmiş olacak. 
     
     Oran tartışması yanlış 
Meclis komisyonlarında yüzde 6 yapılaşmayı yüzde 3’e çekme önerisi var. 
     Oran tartışması çok yanlış. Yüzde 1 bile imara açsanız oraları koruyamazsınız. Yarın SİT’lerde, el değmemiş kıyılarda inşaat başlarsa betonlaşma kaçınılmaz olur. 
     
Ramsar dışında hangi sözleşmeler bağlayıcı 
     Bern Sözleşmesi var. Bitki ve canlı türleri açısından kırmızı listemiz var Akdeniz fokları, kaplumbağalar, kuşlar, bitkiler hepsi koruma altında. 
     
Af çıktı diyelim bu gelecekteki işgallere davetiye olmayacak mı 
     Özal’ın en büyük günahlarından biri doğaya verdiği zarardır. Orman vasfını kaybetmiş arazi tanımı ANAP döneminde yapıldı. Orman vasfını kaybetmiş ne demek, niye kaybetsinler Yine ağaçlandırırsınız. 
     
AKP sivil toplum örgütleri ile temasa geçmiyor Bağdat’taki kültür varlıklarının talanı gibi Türkiye’de iktidar eliyle SİT alanlarında yağmayı teşvik ediyor. Üstelik barış zamanı. 
     Çok doğru, biz de bu yüzden hükümetin yaklaşımına yağmacı barışı’ diyoruz. 
     
Duyarlılık kalmadı... 
     Yok, yok... Orman ve Çevre Bakanlığı birleştirildi. Çevre kalktı. Kültür gitti. Herhalde eskiye dönüyoruz. 20 - 25 sene önce çevreci örgütlenmelere bunlar anarşist midir, komünist midir diye kuşkuyla bakılırdı. Aykırı, marjinal akımlar olarak görülürdü. AKP de bunu yapıyor. Sivil toplumu önemsedikleri görüşündeler ama hep retorikte, gerçekte bizlerle hiçbir temasları yok. Oysa Doğal Hayatı Koruma Vakfı, ÇEKÜL, TEMA gibi kuruluşlar büyük mesafe kat ettiler. Geçmişte bizimle yakın çalışan hükümetler oldu. Avrupa’dan çok büyük destek görüyoruz. 
     
AKP’li bakanlardan davet alıyor musunuz 
     Hayır. Oysa sivil toplum gelişiyor. AKP iktidarı da AB’ye girişte bunun önemini fark etmek zorunda. 
     
     Başka Türkiye yok 
AB ile ortak yürütülen proje var mı 
     Göksu Deltası... 
     
Türkiye’nin gelecekte en büyük zenginliği içilebilir su kaynakları ve h l tarım yapılabilir toprakları olacak, tabii yağmalanmazsa. Hiç olmazsa son yeşil alanları koruyabildik. Turizm o sayede kazandırıyor. Tabii altın yumurtlayan tavuğu kesmezsek... AKP bunun peşinde. 
     Kendi dönemlerinde kesip oradan gelecek parayla bütçe açığını kapatacaklar. Buna dur demeliyiz. Günü kurtarma uğruna geleceğimizi satanların Türkiye’yi götürdüğü yol felakettir. İktidar müflis tüccar zihniyetiyle elde kalan son parçaları da nakde çevirmenin arayışı içindedir. 
     
İstanbul’da üçüncü Köprü’ tartışmasıyla noktalayalım. Başbakan Erdoğan son olarak köprü güzerg hını Karadeniz’e doğru kaydırdı. Buradan çevre yolları geçirmek akılcı mı 
     Olacak şey değil. Biz İstanbul’da 3. köprüye karşıyız. İstanbul ormanları, Avrupa’nın Türkiye’den korunmasını istediği ikinci öncelikli alan. Hasbelkader bir dönem iktidar oldunuz diye her şeyi satamazsınız Bunun geri dönüşü yok. Başka Türkiye yok 
     

</TEXT>
</DOC>
