<DOC>
<DOCNO> 179920 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/03/siyaset/siy04.html </URL>
<DATE> 2003/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Açıklama İmralı'dan geldi... 
</HEADLINE>
<TEXT>

   Öcalan, "Gerekli adımlar atılmazsa ben de bir şey yapamam" diye konuştu 
   İHSAN DÖRTKARDEŞ DHA 

   
   Abdullah Öcalan, 16 Temmuz'da görüştüğü avukatları aracılığı ile, kurduğu PKK örgütünün ilan ettiği ateşkes sürecinin 1 Eylül'de sona ereceğini belirterek "Ateşkesin sürmesi ancak, yeni koşullarda olabilir" dedi. 
   Öcalan, Halk Savunma Güçleri ismi verilen terörist grupların önceki dönemden farklı olarak Kürt - Türk savaşını süreklileştirmek isteyenleri hedef alacağını söyledi. Kürt kimliğinin, Kürtlerin dil ve kültürel haklarının tanınmasını, genel af ilan edilmesini, boşaltılan köylere dönüşün sağlanmasını, faili meçhul cinayetlerin aydınlatılarak sorumluların cezalandırılmasını, koruculuğun lağvedilmesini isteyen Öcalan, "Bu adımlar atılmazsa ben de buna bir şey yapamam" diye konuştu. Öcalan'ın 1 Eylül Dünya Barış Günü nedeniyle yaptığı açıklama da, Avrupa'daki örgüt sözcüsü konusundaki Özgür Politika ve uydu aracılığıyla yayın yapan Medya TV'de yayınlandı. Öcalan, oynamak istediği barış ve demokratik çözüm misyonuna yanıt verilmediğini öne sürerken PKK KADEK'in doğru bulduğu gibi hareket edebileceğini söyledi. 
   İmralı'da "çarmıhta" olduğunu savunan Öcalan, "Özal'ın çabası vardı. O dönemi biz de iyi değerlendiremedik. Bizim de yanlışlarımız oldu" diye konuştu. Öcalan, Topluma Kazandırma Yasası'nın "eve değil, dağa dönüş yasası" olduğunu iddia etti. 
   
</TEXT>
</DOC>
