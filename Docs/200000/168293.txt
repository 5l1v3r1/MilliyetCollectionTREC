<DOC>
<DOCNO> 168293 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/09/son/soneko28.html </URL>
<DATE> 2003/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Gazprom Yönetim Kurulu Başkanı yarın Türkiye'ye geliyor... 
</HEADLINE>
<TEXT>

     Gazprom Yönetim Kurulu Başkanı Aleksey Miller, yarın Ankara'ya geliyor. 
     Edinilen bilgiye göre Miller, Enerji ve Tabii Kaynaklar Bakanlığı ile Botaş yetkilileriyle, Mavi Akım doğalgaz boru hattının yeniden faaliyete geçmesi ve fiyatlandırma konusunda görüşmelerde bulunacak. 
     Miller, Enerji ve Tabii Kaynaklar Bakanı Hilmi Güler tarafından da kabul edilecek. 
     Mavi Akım projesi çerçevesinde Rus Gazexport şirketinin ''sözleşmede fiyat hesaplama formülünün yanlış olduğunu belirterek daha fazla fiyat talep etmesi'' üzerine başlatılan görüşmelerde anlaşma sağlanamamış ve görüşmelere geçen ay sonunda ara verilmişti. 
     Bu arada görüşmelerin yanı sıra Mavi Akım Projesi'nin kontrat çerçevesi içinde, Gazexport tarafının fiyat formülüne ilişkin başlattığı tahkim prosedürüne de Botaş olarak cevap verilmiş ve görüşmelere paralel bu süreç içinde Botaş'ın belirlemesi gereken hakem bildirilmişti. 
     Son olarak Bakan Güler, bugün Ankara'da yapılan 2. Ulusal Hidrojen kongresinde yaptığı konuşmada, Rus doğalgaz şirketi Gazprom'un başkanı Miller'ın yarın Türkiye'ye geleceğini hatırlatırken, ''yapacağımız toplantıda, bu anlaşmayı da inşallah noktayacağımızı ümit ediyorum'' demişti. 
     
</TEXT>
</DOC>
