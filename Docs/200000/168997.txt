<DOC>
<DOCNO> 168997 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/12/son/sontur26.html </URL>
<DATE> 2003/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Devlet Bakanı Aydın "Allah'a inanmayan insan ahlaklı olabilir mi " 
</HEADLINE>
<TEXT>

     Devlet Bakanı Mehmet Aydın, ''Bir kişinin demokratik yollar tükendi demesiyle tükenmez, eğer herkes aynı fikirdeyse tükenmiştir'' dedi. 
     Devlet Bakanı Mehmet Aydın, Abant Platformu toplantısında yaptığı konuşmada, demokrasi için yapılanların iyi olduğunu, ancak yeterli olmadığını belirterek, ''Bazı yerlerde demokratik yollarla barış isteği yeteri kadar denenmiyor. Bu başka bir sorun çıkarıyor. Demokratik olmayan yollarla demokratikleşme ve barış sağlanabilir mi Zorlayarak demokratikleştirmeyi denemek, hukuken ve ahlaken caiz midir '' dedi. 
     Bir yere demokrasi götürmenin, demokratik yollarla mümkün olacağını belirten Bakan Aydın, şöyle devam etti 
     ''Bir kişinin demokratik yollar tükendi demesi ile tükenmez, eğer herkes aynı fikirdeyse tükenmiştir. Fakat bazı despotlukları, kötülükleri demokrasiyle önleyemiyorsunuz. Biri size silah dayadığında dur, demokrasi konuşalım demeniz hayatınıza mal olur. Yine de o silahın size dayandığını, tüm insanlık görmüş olmalıdır. Bugün insanlığın bu noktada olmadığını ürpererek, endişe ederek görüyorum. Daha sabırlı, daha demokratik olabilirdik.'' 
     
     ''MUHAFAZAKAR, DEMOKRATİK PARTİYİZ'' 
     Devlet Bakanı Mehmet Aydın, Abant Platformu'nun açılışı sırasında katıldığı İstanbul'daki uluslararası toplantıdan söz ederken de ''Toplantıda sürekli ılımlı İslami partiden konu açıldı, lehime çok şey söylendi. Ben de öyle demeyin dedim. Allah'a inanmayan insan ahlaklı olabilir mi Eğer ahlak kurallarına uyuyorsa, farkında olmadan inanıyordur. Fransızlar Tanrı yoksa her şey mubahtır derler. Eğer adama her şey mubah değilse, demek ki Tanrı o zaman vardır'' dedi. 
     Herkesi olduğu gibi, değiştirmeye çalışmadan kabul etmenin etik meselesi olduğunu da ekleyen Aydın, şöyle devam etti 
     ''Biz inanmıyorum diyen olursa kabul ediyoruz. Demek ki İslami parti değiliz. Bu, partinin programında yok. Ben o partinin içindeyim. Biz İslami değil, muhafazakar, demokratik partiyiz'' Devlet Bakanı Aydın, Abant Platformu toplantılarının yurtdışında da olması gerektiğini, burada yapılan çalışmaların, Türkiye'deki hayati sorunlar için çok önemli olduğunu da vurguladı. 
     
</TEXT>
</DOC>
