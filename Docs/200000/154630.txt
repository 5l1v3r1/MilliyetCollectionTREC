<DOC>
<DOCNO> 154630 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/05/son/soneko41.html </URL>
<DATE> 2003/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
ERDEMİR'de rekorlar bitmiyor... 
</HEADLINE>
<TEXT>

     Ereğli Demir ve Çelik Fabrikaları ERDEMİR T.A.Ş'de, Nisan ayında 9 ünitede sıcak ve soğuk mamulde yeni rekorlar kırıldığı bildirildi. 
     ERDEMİR Genel Müdürlüğü'nce yapılan yazılı açıklamada, bu yılın Nisan ayında ünitelerden I. Şerit Hadde'nin geçen yılın Ağustos ayındaki 55 bin 768 ton üretiminin 58 bin 272 tona, II. Şerit Haddehane'nin Mart ayındaki 275 bin 889 ton üretiminin 276 bin 346 tona, Sıcak Rulo Toplamı'nın Mart ayındaki 319 bin 574 ton üretiminin 334 bin 618 tona, Rulo ve Levha Toplamı'nın geçen yılın Aralık ayındaki 322 bin 589 ton üretiminin 337 bin 3 tona, Sürekli DKP Tandem'in Mart ayındaki 99 bin 49 ton üretiminin 109 bin 798 tona, Sürekli Tavlama Temper'in Mart ayındaki 67 bin 765 ton üretiminin 74 bin 842 tona, Galvanizleme Hattı'nın geçen yılın aralık ayındaki 22 bin 400 ton üretiminin 25 bin 369 tona, II. Soğuk Haddehane Nihai Ürün Toplamı'nın Mart ayındaki 91 bin 903 ton üretiminin 96 bin 643 tona ile Soğuk Nihai Ürün Toplamı'nın mart ayındaki 126 bin 525 ton üretiminin 128 bin 462 tona yükselerek rekorların kırıldığı belirtildi. 
     Açıklamada, bu yıl üretim hedefini 3 milyon 250 bin tondan 3 milyon 350 bin tona yükselten fabrikanın, amaca yönelik vadesinde üretim ve kalite konularında gerekli iyileştirmeleri sağlayarak müşteri memnuniyetini ön planda tuttuğu kaydedildi. 
     
</TEXT>
</DOC>
