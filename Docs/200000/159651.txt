<DOC>
<DOCNO> 159651 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/29/yazar/cetiner.html </URL>
<DATE> 2003/05/29/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Ne yapılıyor, niçin yapılıyor, kim yapıyor kimse bilmiyor .. 
</HEADLINE>
<TEXT>

     Kıbrıs sorunu, Irak'la ilgili bir gelişme, İran'la, Suriye ile birtakım ilişkiler bahis konusu oluyor diyelim. Birtakım haberler çıkıyor, riskli davranışlar Dışişleri Bakanımız Abdullah Gül, ya bunların kendisine aksetmediğini söylüyor ya da doğru olmadığını 
     Ama iki gün sonra bir başka bakan, hükümetin o olayın içinde olduğunu açıklamaz mı Başbakan Tayyip Erdoğan'ın da böyle davranışları var. Ülkesi ve partisi ile ilgili çok önemli herhangi bir konuda "bilgim yok, henüz bana gelmedi" demez mi İnandırıcılığını kaybediyor, hem de nasıl 
     
Manipülasyon zinciri      İrticacı diyorlar ama yanlış, asıl mürteci Evet, damgayı yemiş kişilerin bürokrasinin köprü başlarına getirilmeleri haberlerini iktidar önce inkar etti, yok böyle bir şey dedi. Bugün ise "bu değişikliği, yani kadrolaşmayı yapmak bizim hakkımız, elbet, programımızı uygulayacak kişileri seçeceğiz" diyorlar. 
     Ertuğrul Özkök arkadaşımız "tarihi manipülasyon"dan bahsediyordu geçenlerde, gayet isabetli bir teşhis koymuştu, diyordu ki 
     "Türkiye Cumhuriyeti parlamentosu bu yüzyılın en önemli kararlarından birini alırken bir kısım sol, bir kısım dinci marjinal bir etkili azınlık tarafından manipüle edilmiştir. 
     Ve ne yazık ki, bunun bedelini de Türkiye ödemektedir." 
     
Kimsenin haberi yok      Şu son 5 - 6 aylık gazete koleksiyonlarına bir bakın, hafızanızı tazeleyin sayısız manipülasyonla karşılaşacaksınız Bazı AKP yöneticileri kafalarında, gönüllerinde yatan tüm hedefleri güya çaktırmadan teker teker yakalamaya çalışıyorlar 
     İmar Yasası konusunda milyonları ilgilendiren bir tasarı hazırlığı var diyelim. Kimden sorulur bu Bayındırlık Bakanı'ndan değil mi Ama Bayındırlık Bakanı gazetecilerin gözlerinin içine baka baka "Hiç haberim yok böyle bir tasarıdan" diyor. Ali Bey bir şey söylüyor, Babacan aksini yapıyor. Bakanlar kendi alanlarının dışında fevkalade önemli çıkışlar yapıyor, sonra bakan çıkıp kabulleniyor Başbakan bir şey söylüyor, Dışişleri Bakanı haberim yok diyor, Dışişleri Bakanı bir şey söylüyor Başbakan haberdar değil. 
     
Aileleri kontrol mü      Apartmanlarda mescit açılmasını ortaya attılar, balık takılırsa oh ne ala, gelmezse ne kaybederiz ki diyorlar Bunu düşünmek bile ihanet değil mi 
     Her dinden, her mezhepten ailelerin huzur içinde müştereken oturdukları apartmanlarda mescit açmayı düşünmenin bomba atmaktan ne farkı var Yoksa başka hesapları mı var 
     Aileleri bir tür kontrol altında tutmak. İran'da bile yok böylesi 
     Eğer Başbakan söylediği gibi laik bir başbakan ise böyle bir teşebbüsün kokusu çıktığında konuşmalı veya önlemeli. 
     Biliyorum bu mescit işini kime sorsak alacağımız cevap "haberim yok" olacaktır. Peki kim yapıyor, kimler hazırlıyor bu manipülasyonları merak etmiyor musunuz 

</TEXT>
</DOC>
