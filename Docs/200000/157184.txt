<DOC>
<DOCNO> 157184 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/17/ekonomi/eko13.html </URL>
<DATE> 2003/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
'İşten önce iş yerine güvence' 
</HEADLINE>
<TEXT>

     ABDULLAH KARAKUŞ Antalya 

     Başbakan Tayyip Erdoğan, muhalefetin sert tepki gösterdiği iş yasa tasarısını "İş güvencesinden önce iş yeri güvencesinin sağlanması gerekiyor" diye savundu. CHP'nin işçiyi istismar ettiğini savunan Erdoğan, ekonomide de uzun kara kışın ardından bahar geldiğini savundu. 
     Bakanların ve AKP milletvekillerinin biraraya geldiği Antalya Tekirova'daki kampta, konuşan Erdoğan, ekonomide bahar havasının sunduğu fırsatların iyi değerlendirilmesini istedi. Erdoğan, "Havaların yeniden soğumasına izin vermemeliyiz" dedi. 
     İş yasasının çıkmasını CHP'nin engellemek istediğini vurgulayan Erdoğan, "Gerekçesi nedir İşçiyi savundukları yalan. İşçiyi savundukları laftan ibaret. İşçiyi istismar etmişlerdir. Ben işçinin cebine giren paraya bakarım. İş yerlerinin kapanma tehlikesi var. Bunları önlememiz gerekiyor. İş güvencesinden öte iş yeri güvencesini sağlamamız gerekiyor" diye konuştu. 
     

</TEXT>
</DOC>
