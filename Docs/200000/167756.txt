<DOC>
<DOCNO> 167756 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/07/spor/spo09.html </URL>
<DATE> 2003/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Polonya'da şike depremi 
</HEADLINE>
<TEXT>

Aralarında eski ünlü futbolcu Boniek'in de bulunduğu birçok kişinin şike olaylarına karışması ülkeyi ayağa kaldırdı 
     İRFAN KURTULMUŞ 

     Boniek maça papazı 
     POLONYA'NIN önde gelen gazetelerinden Przeglad Sportovy'nin, ABD'nin insan avındaki iskambil destesine benzeterek yayınladığı "Polonya futbolunda 55 kötü ruhlu adam" yazı dizisi, ülkeyi ayağa kaldırdı. Polonya'nın idol ismi Boniek'in de Canal Plus ile olan milyon dolarlık gizli sözleşmelerinden dolayı "maça papazı" olarak yer aldığı araştırmada, bahis şirketlerinin çeşitli maçlarda şike yaptırdığı iddia edildi. 
     
     İsveç maçında şike 
     GAZETE, Euro 2004 elemesinde Polonya'nın deplasmanda İsveç'e 3 - 0 yenildiği maçta da Polonyalı futbolcuların şike yaptığını öne sürdü. Svit ile Javorzno arasındaki 1.lige yükselme maçının anlaşmalı olduğu ve Polonya Futbol Federasyonu Başkanı Listkievicz'in inşaat sektöründe kanunsuz ilişkiler içinde bulundu iddiaları da dizide yer aldı. Soruşturma başlatan hükümet, federasyona el koyma tehdidinde bulundu. 
     

</TEXT>
</DOC>
