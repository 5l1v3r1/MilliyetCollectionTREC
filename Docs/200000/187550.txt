<DOC>
<DOCNO> 187550 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/09/son/soneko53.html </URL>
<DATE> 2003/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Para piyasalarında bugün... 
</HEADLINE>
<TEXT>

     Satış baskısının 15,000 seviyesine yaklaştıkça artması sonucu Borsa endeksi günü 14,900 seviyesinin hemen üzerinde kapattı. 
     Borsa uzmanları, endeksin 15,000 ve 15,200 bölgelerinin altında kalmasının 14,500-14,600 bölgesine kadar gerilemenin devam edeceğini düşündürdüğünü belirterek, kısa vadede beklentisizlik olması ve piyasanın belirli bir doygunluğa ulaşmasının satış baskısının bir süre daha devam etmesine neden olabileceğini kaydediyor. Uzmanlar, 14,500-14,600 desteklerinin kısa vadede çalışmasının beklendiğini ifade ediyor. 
     Sabah açılıştan itibaren gelen satışlarla 14,834.94 puan seviyelerine kadar gerileyen endeks, ikinci seansta gelen sınırlı alımlarla 14,900 seviyesinden kapanış yaptı. 
     İMKB Ulusal 100 endeksi, 1. seansta 303.58 puan düşüşle 14,844.18 puandan kapandı. 2. seansta gelen sınırlı alımlarla 62.79 puan yükselen endeks 14,906.97 puandan günü tamamladı. 
     Endeksin günlük bazdaki kaybı 240.79 puan ve yüzde 1.59 olarak hesaplandı. 
     Hisse senetleri piyasasında günlük işlem hacmi 1 katrilyon 235 trilyon 959 milyar 38 milyon lira oldu. 
     
     DOLAR 
     Dolar, Merkez Bankası'nın açıkladığı kurlarda ve serbest piyasada yükseldi. 
     Kapalıçarşı'da dün 1 milyon 382 bin liradan kapanan dolar, güne 1 milyon 385 bin liradan, 1 milyon 632 bin liradan kapanan Euro da 1 milyon 635 bin liradan başladı. 
     Piyasa kapanışında doların satış fiyatı 1 milyon 388 bin lira, Euro'nun satış fiyatı ise 1 milyon 631 bin lira oldu. 
     Merkez Bankası, doların bugünkü efektif kurunu alışta 1 milyon 376 bin 818 lira, satışta ise 1 milyon 386 bin 504 lira olarak açıkladı. 
     Böylece dolar, Merkez Bankası'nın dün açıkladığı kurlara göre, alışta 6 bin 438 lira, satışta ise 6 bin 483 lira arttı. 
     
     TAHVİL VE BONO PİYASASI 
     İMKB Tahvil ve Bono Piyasası Kesin Alım Satım Pazarı'nda işlem gören 18 Ağustos 2004 vadeli bugün valörlü tahvilin bileşik getirisi 0.39 puan arttı. 
     Bu kağıdın aynı gün valörlü işlemlerinin basit getirisi yüzde 30.43, bileşik getirisi yüzde 31.03 oldu. 
     Dün bu kağıdın aynı gün valörlü işlemlerinde basit getiri yüzde 30.06'dan, bileşik getiri yüzde 30.64'ten kapanmıştı. 
     İMKB Tahvil ve Bono Piyasası Repo Pazarı'nda gecelik faiz de ortalama yüzde 28.98 olarak belirlendi. 
     
</TEXT>
</DOC>
