<DOC>
<DOCNO> 183501 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/20/guncel/gun02.html </URL>
<DATE> 2003/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaşları küçük ama hedefleri çok büyük 
</HEADLINE>
<TEXT>

   Çağdaş Yaşamı Destekleme Vakfı'nın İstanbul'a getirip okuttuğu altı Doğulu kızın hayali, üniversiteyi de bitirip geri dönmek ve oradakilerin elinden tutmak 
      ŞÜKRAN PAKKAN İstanbul 

   
   Bu kız çocukları, Doğu Anadolu'nun ücra köşelerinde, şehre günde bir kez dolmuş giden köylerinde yaşarken, okumakta ısrarlı olmasalardı ne olurdu Köylerindeki diğer kızlar gibi erken yaşta evlenir, hemen çocuk mu doğururlardı Yoksa hayata tutunmanın bir yolunu bulup, şimdiki gibi "Hem okula taksiyle gelip gidiyorlar, bir de okumak istemiyorlar" diye kızdıkları arkadaşlarına "televole kızı" diye takma ad mı takarlardı Altısı da bu sorunun cevabını bilmiyor. 
   
   SIRA ÜNİVERSİTEDE 
   Tuğba Karataş, Nurhan Karadağ, Gülden Tufan, Yıldız Aracı, Ceylan Torunoğlu ve Asiye Bedir, ilköğretimin son sınıfında, liseye nasıl gideceklerini düşünürken, Çağdaş Yaşamı Destekleme Vakfı, "Köydeki Kızları Okutalım Projesi" kapsamında onları buldu. İstanbul'a getirildiler. Şu anda son sınıfta okuyor, üniversiteye hazırlanıyorlar. Gelecek hayallerini, Kandilli Kız Lisesi'nin pencerelerinden Boğaz'ın sularına dalıp giderek kuruyorlar. 
   
   ONUR LİSTESİNDELER 
   Kız oldukları için aileleri karşı çıkmış başta İstanbul'a gelmelerine. Kimi günlerce ağzına bir lokma atmamış, kimi konuşmamış ailesiyle. Sonunda istedikleri olmuş. Köyde yaşarken sinema nedir bilmezken, artık opera, bale, tiyatro izlemeye gidiyor, şehir dışına geziler düzenliyorlar. 
   Başarılarından dolayı lisenin onur listesinde olan kızların tüm masrafları karşılanıyor. Ancak onlar yine de yaşıtlarının aksine ayda 20 milyon lira harçlıkla geçinmeye çalışıyorlar. Hepsinin tek amacı öğretmen, mühendis, doktor, avukat olup Doğu'ya geri dönmek... 
   
   Doğu'ya umut olacaklar    Nurdan, siyasal bilgiler okuyup memleketteki sorunları çözeceğini Gülden doktor olup Doğu'da tedaviye muhtaç insanları iyileştireceğini söylüyor. Yıldız h kim olmayı düşünüyor. Ceylan psikoloji, Asiye hukuk eğitimi almak istiyor. Tuğba'nın hayali ise öğretmen olup Doğu'daki çocukları eğitmek... 
   
   
</TEXT>
</DOC>
