<DOC>
<DOCNO> 175143 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/12/siyaset/siy09.html </URL>
<DATE> 2003/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Evren'in kütüphanesi 20 yıl dayanabildi 
</HEADLINE>
<TEXT>

      YALÇIN ATA Aydın DHA 

   
   Aydın İncirliova'la bağlı Kızılcaköy'de 7. Cumhurbaşkanı Kenan Evren'in desteğiyle kurulan, ancak personel yetersizliği nedeniyle iki yıl önce kapısına kilit vurulan kütüphane, kaderine terk edildi. 12 Eylül sonrası köy muhtarlığına atanan Hakkı Toker, köye kütüphane yapılması için kampanya başlattı ve Evren'e mektup yazarak destek istedi. Evren'in devreye girmesiyle Kızılcaköy'e Aydın İl Halk Kütüphanesi Müdürlüğü'ne bağlı bir kütüphane açılması kararlaştrıldı. Adının verildiği kütüphaneye ilk bağışı Evren yaptı ve kısa sürede 7000 kitap toplandı. Ancak 1982'de açılan kütüphane, personel sıkıntısı nedeniyle 2001 başında kapatıldı. Kitaplar ise köy tüzel kişiliğine ait binada korumaya alındı. İl Kültür ve Turizm Müdür Vekili Özgen Karaca, son memurun emekliye ayrılmasından sonra kütüphanede personel görevlendiremediklerini söyledi. 
   
</TEXT>
</DOC>
