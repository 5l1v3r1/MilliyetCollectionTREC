<DOC>
<DOCNO> 157581 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/19/yasam/yas01.html </URL>
<DATE> 2003/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Ekmek parası için canından oluyordu 
</HEADLINE>
<TEXT>

Saim Toplu, şoförü olduğu taksiyi almak isteyen üç saldırgana direnince bıçaklanıp araçtan atıldı durumu ağır 
     MUSTAFA KURTARAN 

     Taksi şoförü Saim Toplu, 34 TAF 37 plakalı aracıyla dün saat 03.30 sıralarında Edirnekapı Savaklar Caddesi'ne müşteri bıraktı. Bir süre sonra aynı güzerg hta taksiye üç kişi bindi. Saldırganlar, bıçakla tehdit ettikleri 35 yaşındaki Saim Toplu'nun parası ile aracını almak istedi. 
     Ancak Toplu, saldırganlara direndi. Bu durum karşısında taksi sürücüsünü bıçakla yaraladıktan sonra araçtan atan saldırganlar, olay yerinden uzaklaştı. 
     
     Ölüme terk ettiler 
     Bir başka taksi sürücüsü tarafından yerde yatarken bulunan Toplu, SSK Eyüp Hastanesi'ne kaldırıldı. Buradaki ilk müdahalenin ardından SSK Okmeydanı Hastanesi'ne sevk edilen Saim Toplu'nun kalbine yakın bir yer ile karnından bıçaklandığı, durumunun ağır olduğu bildirildi. 
     

</TEXT>
</DOC>
