<DOC>
<DOCNO> 161956 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/09/son/sondun01.html </URL>
<DATE> 2003/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Venezüella Başkanı Chavez "Çirkinim ama komünist değilim" 
</HEADLINE>
<TEXT>

     Venezüella Devlet Başkanı Hugo Chavez, ''Çirkin, bazen de görgüsüzüm ama komünist değilim'' dedi. 
     Venezüella'da, geçen yıl darbe girişimine maruz kalan ''halkçı'' lider Chavez, televizyon ve radyoda yaptığı haftalık konuşmasında, dünyanın 5. büyük petrol ihracatçısı ülkesinde komünizmin işleyeceğini düşünmediğini ve komünist olmadığını belirtirken, ''Kara sarı tenimle çirkinim, bu benim. Bazen de biraz görgüsüzüm. Ne yapabilirim Değişemem'' diye konuştu. 
     Komünist olsa bunu açıkça söyleyeceğini dile getiren Venezüella Devlet Başkanı Chavez, ''yakın arkadaşı ve kardeşi gibi gördüğü'' Küba Devlet Başkanı Fidel Castro'dan bu noktada ayrıldığını belirtti. 
     Chavez, ''Şu anda Venezüella'nın planları komünizmi içeremez'' dedi. 
     Hugo Chavez'e karşı geçen yıl nisan ayında düzenlenen başarısız darbe girişiminden sonra, muhalefetin, devlet başkanının istifasına yönelik eylemleri artmıştı. Muhalefetin, referandum amacıyla petrol sektöründe başlattığı grev 2 ay sürmüştü. 
     Dünyanın 5. büyük petrol üreticisi Venezüella, ABD'nin de 4. büyük petrol sağlayıcısı. 
     
</TEXT>
</DOC>
