<DOC>
<DOCNO> 167730 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/07/magazin/mag02.html </URL>
<DATE> 2003/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Adnan Kaşıkçı, kebap yemeye doyamadı 
</HEADLINE>
<TEXT>

İstanbul'a gelen Adnan Kaşıkçı, Reina'da kebap üzerine kebap yedi. Hesap 300 milyon lira tuttu ama işletmeci jest yapıp hesap almadı... 
     DENİZ ALTUNTAŞ 

     Silah tüccarı Adnan Kaşıkçı, geçtiğimiz gece bir özel uçakla Paris'ten İstanbul'a geldi. Uçaktan indikten sonra Four Seasons Oteli'ne yerleşen Kaşıkçı, daha sonra Reina'nın içindeki Köşebaşı Restoran'da kebap yedi. Gece yarısından sonra Reina'ya BMW marka bir otomobille gelen Adnan Kaşıkçı'ya yoğun ilgi gösterildi. 
     Yemekte sevgilisi ile birlikte olan Adnan Kaşıkçı, yemekten sonra tatlı, tatlının ardından da espresso istedi. Gece boyunca oturduğu yerden kalkmayan Kaşıkçı, yemekten sonra bir şişe Absolut tonik açtırıp sevgilisiyle içti. 
     
     Mavi tura çıkacak 
     Köşebaşı'nın sahibi Ali Akkaş, Adnan Kaşıkçı'dan 300 milyon lira tutan hesabı almayarak jest yaptı. Kaşıkçı hafta başında Bodrum'a giderek mavi tura çıkacak. 
     

</TEXT>
</DOC>
