<DOC>
<DOCNO> 184251 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/24/yasam/yas03.html </URL>
<DATE> 2003/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
'Makine-insanlar' gerçek oluyor 
</HEADLINE>
<TEXT>

   Vücudundaki mikroçiple uzaktaki bilgisayarlarla iletişim kurabilen Warwick, "Cyborg'lar gerçek olacak" tezini her gün biraz daha güçlendiriyor 
      DIŞ HABERLER SERVİSİ 
   
   Matrix'in Neo'su ve Terminatör filmlerinin makine-insan karışımı 'cyborg'ları gerçek olabilir. Vücuduna uzaktaki bilgisayarlarla iletişim kurmasını sağlayan bir mikroçip yerleştiren İngiliz bilim adamı Kevin Warwick, yakın gelecekte insanların makinelerle birleşerek üstün zek lı yaratıklara dönüşme ihtimalinin yüksek olduğunu söyledi. 
   
   Özürlülere yarayacak 
   İngiliz hükümetinin sponsorluğunda Asya'yı dolaşarak eğitimde robotların kullanılmasını teşvik eden Warwick, Singapur'da öğrencilere verdiği konferansta, vücuduna yerleştirdiği mikroçip sayesinde sinir sistemiyle bilgisayarlar arasında doğrudan bağlantı kurabildiğini, bu teknolojinin ilerlemesinin özellikle fiziksel engellilere geniş imk nlar sağlayacağını söyledi. Warwick, "Vücutlarına yerleştirilecek mikroçipler sayesinde gözleri görmeyen insanlar, yarasalar gibi ses ötesi alıcılarla çevrelerindeki nesneleri hissedebilir, MS multiple sclerosis hastaları ve felçli insanlar da beyinlerinden gönderdikleri komutlarla tekerlekli sandalyelerini hareket ettirerek yaşam kalitelerini yükseltebilirler" dedi. 
   
   Konuşmadan iletişim 
   Warwick, "10-15 yıl içinde beyne yerleştirilecek mikroçiplerle insanlar yalnızca düşünerek iletişim kurabilecek" dedi. Bilim adamı, gelecekte insanların teknolojiyi kullanarak beyinleri bilgisayarlarla işbirliği içinde çalışan üstün zek lı yaratıklara dönüşeceğini de iddia etti. 
   
   
</TEXT>
</DOC>
