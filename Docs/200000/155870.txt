<DOC>
<DOCNO> 155870 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/11/dunya/dun02.html </URL>
<DATE> 2003/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'ın Humeynisi sürgünden döndü 
</HEADLINE>
<TEXT>

     DIŞ HABERLER SERVİSİ 

     İran'da 23 yıl sürgünde kaldıktan sonra dün Irak'a dönen Irak İslam Devrimi Yüksek Konseyi IİDYK Başkanı Ayetullah Muhammed B kır El Hekim 64 , Irak'ta kurulacak yeni devletin dini, adil ve özgürlükçü yapıda olmasını istediklerini söyledi. 
     Irak'taki en büyük Şii grubu temsil eden IİDYK Başkanı El Hekim, Saddam yönetimini deviren ABD'nin adını vermedi ama "Irak'ın mutlaka yabancı unsurlardan arınmasını ve kendini yönetmesi gerektiğini" bildirdi. El Hekim, Irak'a girişinde yeşil İslami bayraklar, üzerinde "İslama evet" yazan pankartlar ve Şii liderin resimlerini taşıyan yaklaşık 2 bin yandaşı tarafından karşılandı. Daha sonra Basra'da 100 bin kişiye hitap eden El Hekim, yeni Irak devletinin "aşırı dini unsurlara uzak olması gerektiğini" belirtti. ABD ve İngiliz güçlerinin Irak'ı işgaline ve bu güçlerin ülkenin siyasi yapılanmasına karışmasına karşı çıkan IİDYK, geçici Irak yönetiminin çekirdeğini oluşturması beklenen 7 siyasi oluşumdan en önemlisi olarak gösteriliyor. El Hekim'in Nasıriye üzerinden Necef'e geçmesi bekleniyor. 
     

</TEXT>
</DOC>
