<DOC>
<DOCNO> 195860 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/16/yasam/yas04.html </URL>
<DATE> 2003/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Pembe kuvvetler 
</HEADLINE>
<TEXT>

   Endonezya Genelkurmay Başkanı Sutarto, şiddeti önlemek için ilginç bir öneride bulundu Milisler pembe üniforma giysin 
      DIŞ HABERLER SERVİSİ 
   
   Endonezya Genelkurmay Başkanı General Endriartono Sutarto, siyasi parti milislerinin 'yumuşak renkli kıyafetler' tercih etmesi halinde, şiddeti azaltabileceklerini ileri sürdü. Son olarak iki hafta önce Bali'de iki rakip parti taraftarları arasındaki çatışmada, iki kişinin ölmesi üzerine açıklama yapan Sutarto, "Milisler haki ve siyah renkli askeri kıyafetlerle agresif görünüyor ve şiddeti tetikliyorlar. Oysa pembe gibi pastel renkler onları sakinleştirir" dedi. 
   
   'Zaten bej giyiyoruz' 
   Milis liderler ise, 'pembe üniforma' önerisini soğuk karşıladı. Muslim Mustajab adlı milis lideri, "Zaten üniformamıza daha az askeri görüntü verip bej giyinmeye başladık" diyerek tepki gösterdi. 
   Endonezya'da tüm büyük siyasi partilerin milis güçleri var. Tek silahları bambu çubuklar da olsa, sayıca çok olmaları ve sertlikleri nedeniyle ülkede sık sık kanlı şiddet olayları oluyor. 
   
   
</TEXT>
</DOC>
