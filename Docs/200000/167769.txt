<DOC>
<DOCNO> 167769 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/07/yazar/akyol.html </URL>
<DATE> 2003/07/07/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Anadolu medeniyetleri ve milliyetçilik 
</HEADLINE>
<TEXT>

     Ansiklopedi hacminde, resimli, 320 sayfa. Eski Anadolu medeniyetleri benim doğrudan ilgi alanımda değil. Ama hem medeniyet tarihi, hem milliyetçiliklerin tarih tezleri bakımından önemini biliyorum. 
     Kitabın tanıtım kokteylinde Prof. Sevin'le tanıştım da... Van'da Yüzüncü Yıl Üniversitesi'nde çalışan Prof. Sevin'in Doğu ve Güneydoğu arkeolojisini yakından izlemesi, eserin değerini daha artırıyor. 
     Kitabı okurken benim kafamda iki iddianın sorgulanması vardı "Hititlerin Türk olduğu" iddiası, buna karşılık "Hurrilerin ve Mitannilerin Kürt olduğu" iddiası... 
     
     Prof. SEVİM önsözünde medeniyeti Yunan ve Roma'ya indirgeyen 'klasik' tarihçiliği eleştiriyor, Anadolu'nun "Hitit, Urartu, Phryg, Lydia, Lykia, Kappadokia, İonia ve daha nice..." medeniyetlerin beşiği olduğunu anlatıyor ve uyarıyor 
     "Uygarlıklarla sarmaş dolaş yaşanan böyle bir ülkede hala eski Anadolu halklarını sahiplenmeli miyiz, yoksa sahiplenmemeli miyiz diye bir ikilemin içinde bocalayıp duruyor kimilerimiz... Giderek küçülen dünyada tarihsel bir döneme ya da uygarlığa sahiplenmek ya da sahiplenmemek noktasından bakmak, ancak kısır ideolojik bir kaygıdır. Oysa tarih açıklık ve özen ister, ideolojik yaklaşımlara yer yoktur." Sf. 11 
     Kitapta Hititler Etiler çok geniş bir şekilde yer alıyor Mimari, madencilik, sosyal hayat, müzik aletleri, timar sisteminin ilk izleri, Anadolu'nun ilk imparatorluk başkenti Hattuşaş... Sf. 157 
     1930'larda Hititlerin ve Sümerlerin 'Türk' olduğunu söylerken, "Türk ırkı"nın da "brekisefal Alpin" kökenden geldiğini söylemiştik 
     Halbuki, Etilerle ilgimiz, Anadolu medeniyetlerinin 'sahibi' olmamızdan gelir, etnik kökenden değil 
     
     HURRİLER ve Mitanni devletine gelince 
     "Mitanni devletinin kuruluşunda, bölgeye MÖ 16. yüzyılın sonlarına doğru gelmiş görünen İndo - Ari kökenli savaşçı bir yönetici sınıfın da rölü vardır. İndo - Ari terimini, Hint - Avrupai dil ailesi içindeki bugünkü Hintçe ile akraba olan Doğu dillerini konuşan bir zümreye verilen ad olarak açıklamak olasıdır. Varlıkları, İndra, Varuna ve Mitra gibi Hint tanrı adlarından, kral adlarından ve özellikle ad yetiştirme ile ilgili Hint kökenli sözcüklerden anlaşılan bu soylu yönetici sınıf dil olarak Hurca'yı benimsemişti." Sf. 139 
     Bunları 'Kürklerin ataları' saymak, Eti ve Sümerleri Türklerin ataları saymak kadar yanlıştır. Prof. Sevin de görüşmemizde bu tür etnik iddiaların çok yanlış olduğunu söylemişti. 
     Arkeolojiye bütün etnik bakışlar yanlıştır 
     Kitaptan çok ilginç bölümler... Kria Kraliçesi Ada kraliçe dayince akla güzel bir kadın geliyor. Halbuki bilgisayarla iskeletinde 'etlendirme' yapılmış ve çirkin bir kadın olduğu çıkmış ortaya. Sf. 177 Aynı şekilde 'etlendirilen' Kral Midas da huysuz bir ihtiyar olarak gözüküyor. Sf, 243 
     
     

</TEXT>
</DOC>
