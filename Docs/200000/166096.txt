<DOC>
<DOCNO> 166096 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/29/ekonomi/eko06.html </URL>
<DATE> 2003/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Petkim’de son karar 15 Temmuz’a kadar açıklanacak 
</HEADLINE>
<TEXT>

     Özelleştirme İdaresi ÖİB Başkanı Metin Kilci, Petkim’in özelleştirilmesine ilişkin kararın 15 Temmuz’a kadar verileceğini bildirdi. Hukukçuların görüşü çerçevesinde ÖİB’nin önümüzdeki hafta Özelleştirme Yüksek Kurulu’na ÖYK sonucun sunacağını kaydeden Kilci, "Bu durumda 15 Temmuz öncesi sonuç hazırlanır, Petkim ile ilgili karar belli olur" dedi. Kilci, Tüpraş ve Tekel için de şu ana kadar 9 - 10 şartname alındığını bildirdi. 
     
     Arapların gözü kamu bankalarında 
     Bahreyn, BAE ve Kuveyt’te yaptıkları geziyi değerlendiren Kilci, "Biz oralara gitmekte geç kalmışız. Belki bir kez daha gidilebilir. Yatırımcılar, Tüpraş, Halkbank, Vakıfbank, Taksim Otelcilik ve Ataköy Otel gibi kuruluşlara ilgi gösterdiler. Bu kuruluşlarla ilgili ihalelere girebileceklerini söylediler. Tekel’e sıcak bakmıyorlar. Yoğun bir şekilde gayrimenkul edinme isteği geldi. Özellikle Antalya’da yazlığım olsun, İstanbul Boğazı’nda bir yalım olsun diyorlar’’ dedi 
     

</TEXT>
</DOC>
