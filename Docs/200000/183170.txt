<DOC>
<DOCNO> 183170 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/18/son/soneko40.html </URL>
<DATE> 2003/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 461 puanlık artışla yeni zirvesini belirledi... 
</HEADLINE>
<TEXT>

     İMKB Bileşik Endeksi 2. seansta 238.00 puan artışla, 13,419.28 puandan kapandı. 
     Hisse senetleri 2. seansta, ortalama yüzde 1.81 oranında değer kazandı. 
     İlk seanstaki 223.11 puanlık artış dikkate alındığında, Borsa endeksi, günün tamamında 461.11 puan yükseldi. 
     Hisse senetlerindeki günlük değer artışı da yüzde 3.56 oldu. 
     Endeks, 2. seansa 2.60 puanlık düşüşle 13,178.68 puan seviyesinde başladı. İlk yarıyı 13,380.26 puandan geçen endeks, seans içinde en düşük 13,117.22, en yüksek 13,456.43 puanı gördü. 
     Kapanışta mali endeks 403.06 puan artışla 17,195.06 puana, sanayi endeksi 134.79 puan artışla 12,693.99 puana, hizmetler endeksi 99.10 puan artışla 7,836.21 puana yükseldi. 
     Böylece ilk seansa göre mali grup hisseler ortalama yüzde 2.40, sanayi grubu hisseler ortalama yüzde 1.07, hizmetler grubu hisseler ortalama yüzde 1.28 değer kazandı. 
     2. seansta işlem gören toplam 290 hisse senedinden 150'si değer kazandı, 65'i değer kaybetti, 75'inin fiyatında değişiklik olmadı. 
     Seansta, 760 trilyon 74 milyar 760 milyon liralık işlem hacmi kaydedildi. Bu rakam tek seansta gerçekleşen en yüksek işlem hacmi oldu. İki seans toplamında 1 katrilyon 124 trilyon 455 milyar 333 milyon liralık işlem hacmi oluştu. 
     2. seansta Yapı Kredi Bankası, Doğan Holding, İş Bankası C , Sabancı Holding ve Garanti Bankası en yoğun işlem gören hisse senetleri olarak belirlendi. 
     
</TEXT>
</DOC>
