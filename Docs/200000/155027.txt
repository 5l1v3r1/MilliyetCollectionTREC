<DOC>
<DOCNO> 155027 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/07/yazar/temelkuran.html </URL>
<DATE> 2003/05/07/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Bize kan lazım çocuklar Vurun 
</HEADLINE>
<TEXT>

     Hepinizi candan, gönülden tebrik ediyorum arkadaşlar. Dün istanbul'da, Barbaros Bulvarı'nda büyük başarıya imza attınız. Elinize sopaları alıp birbirinizin kafasını kırdınız. Bununla yetinmeyip polis tarafından gözaltına alınmayı başardınız. Şimdi bir çoğunuz Emniyet'in "misafirperverliğinin" tadını çıkarıyor Allah kolaylık versin. Haberlere de çıktınız, aferin. Sizden şöyle bahsettiler 
     "Karşıt görüşlü öğrenciler arasında çıkan kavgada..." 
     Kimse hakkınızda bir şey bilemedi yani, ne düşündüğünüzü filan, iddianızı, meselenizi doğru dürüst umursayan olmadı. Ama elbette coşkunluk verici bir sahneydi. İçimden "Vurun çocuklar " dedim, "Bize kan lazım Bize daha çok kan lazım Gebertin birbirinizi " 
     
Dünya değişirken      Elbette daha öncesi vardır, ancak dünkü mesele "afiş asmaktan" çıkmış. Bunun için ayrıca tebriklerimi sunmak isterim. Bir afişin okul kantinine asılmasıyla veya asılmamasıyla dünya ve Türkiye tarihinin değişeceğini sanan arkadaşları alınlarından öpmek isterim. "İdeolojik varlığın ancak bir afiş vasıtasıyla gösterilebileceğini veya gösterilmeyeceğini sanan arkadaşlar niçin üniversite okuyorlar acaba " diye de sormak isterim. Akacak, "olacak", anlayacak ve anlatacak bu kadar geniş bir hayat ve dünya varken bütün düşünsel ifade imk nlarını bir afişe sıkıştırmayı becerebilen arkadaşlar üniversite okumasalar da olur. Zira, bir partinin, bir örgütün, bir siyasi grubun "aparatçık"ı olmak için düşünmek, sormak, bütün varoluş imkanlarıyla insan olmaya çalışmak gerekmez. Ruhunuzu ve düşünsel kapasitenizi kapıdan girerken bir mantoymuşçasına kapıya bırakmanız yeterlidir. Siz dört başı mamur bir aidiyet duygusu yaşarsınız, dahil olduğunuz yer de bir "kelle" çoğaldığı için neşelenir. Bir adım geri çekilip yaşanan anın saçmalığını ve boşluğunu görme becerisini yitirmek en gerekli olan meziyettir. Bunun için de üniversiteye gitmenin, o kadar kitabı okumanın lüzumu yoktur. Böylelikle sokaklarda birbirinizi boğazlarken "Dur bakayım sen, biz şimdi bir afiş yüzünden kavga ediyoruz " gibi bir cümle kurmak imkansızlaştırılabilir. 
     
İdeoloji mecburiyeti      Siz üniversitelisiniz. Elbette bir ideolojiniz olacak. Ot olmadığınıza göre, hayatın "Gel kardeşim elini ver bana" tatlılığında bir şey olmadığını görecek kadar kafanız çalıştığına göre çelişkileriniz de, gerilimleriniz de olacak. Keskin de olacaksınız, sert de. Ama mühim olan iki mesele var. Birincisi, dünyadaki muhalefet renklenip canlanırken, meseleler üzerine düşünen herkes "Bu sisteme hep birlikte nasıl alternatif geliştirebiliriz " noktasına doğru çekilirken "verimsiz" kavgalarda enerji sarf etmemek. İkincisi ise üniversiteden sonra da bir hayatın olduğunu, sözlerin keskinliğinin o küçük hesapların hayatında da sürdürülebilir cinsten olması gerektiği. Çünkü hayat uzun ve bu hayatta afiş asmaktan daha geniş imk nlar da var. 
     Sizin tarafınızdan konuşuyorum, anlıyorsunuz değil mi 
     
     

</TEXT>
</DOC>
