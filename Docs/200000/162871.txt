<DOC>
<DOCNO> 162871 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/13/yasam/yas10.html </URL>
<DATE> 2003/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Cesur avukata silahlı saldırı 
</HEADLINE>
<TEXT>

     MUSTAFA KURTARAN İstanbul 

     İşadamı İbrahim Polat'ın da aralarında bulunduğu işadamları ve arazi sahiplerini tehdit ettikleri, sahte belgelerle arsa tapularını üzerlerine geçirdikleri, para tahsilatı yaptıkları öne sürülen çete ile mücadele eden kadın avukat Gülşen Denizhan'ın otomobiline ateş açıldı. Kurşunlardan biri Denizhan'ın otomobiline isabet ederken, saldırganlar kaçtı. 
     
     5 el ateş ettiler 
     Denizhan dün saat 19.00 sıralarında Bakırköy İncirli'deki bürosundan otomobiliyle ayrıldı. Arka tarafından yaklaşan ve plakası alınamayan bir otomobilden ateş açıldı. Eşk li belirlenemeyen saldırganlar, Denizhan'ın otomobiline beş el ateş etti. Kurşunlardan biri Denizhan'ın otomobilinin bagaj kapağına isabet ederken, saldırganlar ise otomobilleriyle hızla uzaklaştı. Saldırıdan sonra karakola giden Denizhan, polise olayla ilgili bilgi verdi. Yetkililer, saldırganların yakalanması için geniş çaplı araştırma başlatıldığını belirtti. 
     Daha önce de tehdit alan, yine bürosundan çıkışta otomobilinde saldırıya uğrayan 14 yıllık avukat Denizhan, yara almadan kurtulmuştu. 
     

</TEXT>
</DOC>
