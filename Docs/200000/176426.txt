<DOC>
<DOCNO> 176426 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/18/yasam/yas02.html </URL>
<DATE> 2003/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Çete yaşken eğilir 
</HEADLINE>
<TEXT>

   Yaşları 14 - 17 arasında altı mahk m, Adana E - tipi cezaevinde çete kurup, yaşıtlarına hayatı k busa çevirmekle suçlanıyor... 
      NEŞET KARADAĞ - FATİH KARAÇALI Adana DHA 
   
   Adana E Tipi Cezaevi'nin çocuk koğuşunda bulunan yaşları 14 - 17 arasında değişen altı çocuk mahkumun, çete kurup koğuşta kalanların paralarını fiili livata tehditiyle gasp ettikleri öne sürüldü. 
   İddia, çocuk suçluların bulunduğu B - 8 koğuşunda, el ve ayakları bezle bağlanıp paspas sopasıyla dövülen C.B.'nin 16 bağırması sonucu ortaya çıktı. Kız kaçırma suçundan tutuklu C.B.'nin çığlıklarını duyan infaz koruma memurları, küçük mahk mu koğuştan çıkardı. 
   Cezaevi yönetimi tarafından ifadesi alınan C.B., kendisine işkence yapanların koğuş sorumlusu H.İ.A. 16 ile T.T. 15 , A.T. 14 , O.A. 16 , A.S. 15 ve S.Ö. 17 olduğunu iddia etti. 
   
   Şimdilik '6 mağdur' var 
   C.B'nin, "Benim ve arkadaşlarımın paralarını gasp ediyor, vermeyenlerin el ve ayaklarını bağlayıp paspas sopasıyla dövüyorlar. Direnenlere sopayla fiili livatada bulunma tehditinde bulunuyorlar" ifadesi üzerine, koğuştaki diğer çocuk mahk mların da ifadelerine başvuruldu. Yaşları 14 - 15 arasında değişen R.A., A.K., S.Ö., E.Ö. ve Z.D. de, paralarının aynı çete tarafından gasp edildiğini, vermedikleri zaman paspas sopasıyla dayak yediklerini öne sürdü. H.İ.A.'yla beş çocuk suçlamaları kabul etmezken, savcılık soruşturma başlattı. 
   
   
   
</TEXT>
</DOC>
