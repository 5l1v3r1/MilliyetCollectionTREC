<DOC>
<DOCNO> 172910 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/01/siyaset/siy09.html </URL>
<DATE> 2003/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılmaz yengesini kaybetti 
</HEADLINE>
<TEXT>

      Fotoğraf İsmail Polat 

   
   Eski Başbakan Mesut Yılmaz'ın yengesi Zemzem Akçal 106 , Üsküdar Yeni Cami'de kılınan cenaze namazının ardından Karacaahmet Mezarlığı'nda toprağa verildi. DP döneminde Devlet Bakanı olan İzzet Akçal'ın eşi olan Zemzem Akçal'ın cenaze törenine, oğlu eski Turizm Bakanı Erol Yılmaz Akçal, kızı Saime Kutman'ın yanı sıra Mesut Yılmaz, eşi Berna Yılmaz, annesi Güzide Yılmaz, kardeşi Turgut Yılmaz, eski TBMM Başkan Vekili Murat Sökmenoğlu ile çok sayıda kişi katıldı. Bu arada eski bakanlardan Tuncay Mataracı'nın da aralarında bulunduğu dört kişinin ayakkabısı, öğle namazı kılındığı sırada çalındı. Cenaze namazına çoraplarıyla katılan Mataracı, "Herhalde ihtiyaçları varmış ki çaldılar. Helal hoş olsun. Ama Allah da onları ıslah etsin" dedi. Taşdelen Belde Belediye Başkanı Hüseyin Avni Sipahi, Alemdar Belde Belediye Başkanı Bahattin Ekşi ve eski ANAP İl Başkan Yardımcısı Mahmut Ekşi de, kendilerine verilen terlik ve eski ayakkabıları giyerek ayrıldılar. 
   
   
</TEXT>
</DOC>
