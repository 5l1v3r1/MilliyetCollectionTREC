<DOC>
<DOCNO> 153632 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/01/guncel/gun04.html </URL>
<DATE> 2003/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanlar saçmaladı 
</HEADLINE>
<TEXT>

Almanya'nın Bavyera Eyaleti'nde, oturma izni almak isteyenlere doldurtulan formda PKK ve El-Kaide gibi terör örgütlerinin yanında AKP'nin de yer aldığı ortaya çıktı... 
     GÜRSEL KÖKSAL, EROL ARS Frankfurt 

     Almanya'nın Bavyera eyaletinde oturma iznini uzatmak ya da Alman vatandaşlığına geçmek isteyenlerin bir bölümünün doldurduğu başvuru formundaki terör örgütlerinin arasında El - Kaide ve PKK'nın yanı sıra AKP de yer aldı. 
     Hıristiyan Sosyal Birlik'in CSU iktidarda olduğu eyaletin İçişleri Bakanlığı, 11 Eylül saldırılarının ardından, geçen yıl kabul edilen Terörizmle Mücadele Yasası'na dayanarak, bazı yabancılar için yeni bir uygulama başlattı. Çoğu Arap 40 kadar ülkeden "sorunlu ülkeler listesi" hazırlandı, ardından bu ülkelerin vatandaşlarına "İllegal örgüte üye misiniz ", "Bir şiddet eylemine katıldınız mı " gibi soruların bulunduğu bir form doldurma zorunluluğu getirildi. 
     Gizli tutulan ve yabancılar dairesi memurunun yanında doldurulan dokuz sayfalık formun dört aydır yürürlükte olduğu öğrenilirken, 92 örgüt ve derneğin 40'ı Türkiye kökenli çıktı. 
     Başvuru formunun 3. maddesinin 3. şıkkında, Dev - Sol'dan MHP'ye, SP ve AKP'den TİKKO'ya çok sayıda örgüt yer alırken, "Aşağıdaki örgütlerin üyesi oldunuz mu ya da bunlarla ilişkiniz oldu mu Eğer yanıtınız 'evet'se listede işaretleyiniz" denildi. 
     
     Tesadüfen öğrendik 
     Aralarında Türkiye'nin yer almadığı "sorunlu ülkeler"in vatandaşlarına yöneltilen tuhaf sorularla dolu başvuru formuna büyük tepki gösteren Augsburg Belediye Meclisi Yeşiller üyesi Cemal Bozoğlu şunları söyledi 
     "Augsburg Yabancılar Dairesi Başkanı bana formu gösterince uygulamayı öğrendik. Bavyera Eyalet Meclisi Milletvekili Elisabeth Köhler aracılığıyla Bavyera İçişleri Bakanlığı'na soru önergesi verildi ve belgeyi almak istedik. Ancak belgenin gizli olduğu açıklandı ve kopyası bile verilmedi. Bunun üzerine Köhler'le beraber içeriğini kamuoyuna duyurduk." 
     Kendisini Türkiye ve Türk dostu olarak tanıtan Bavyera İçişleri Bakanı Günter Beckstein'ın sorumluluğunda hazırlatılan "sorunlu ülkeler listesi"nde Türkiye yer almazken, Bozoğlu, "Formun en kısa sürede iptali için çalışıyoruz" dedi. 
     
Listedeki örgütler      LİSTEDE AKP 3, El Kaide 7, PKK 11. sırada yer alırken, diğer örgüt ve partiler şöyle sıralandı Abu Nidal, Devrimci Sol, Fazilet Partisi, KADEK, Hilafet Devleti ICCB , Hizbullah, Kürt Kızılayı, MLKP, Müslüman Kardeşler, Partizan, Saadet Partisi, MHP, DHKPC, Avrupa Türkiyeli İşçiler Federasyonu ATİF , Devrimci İşçi Dernekleri Federasyonu DİDF , FEYKAKürdistan, TİKKO, TKP ML, Milli Görüş IGMG , FIS, HAMAS, Türkiyeli İşçiler Konfederasyonu, TİKKODABK, ARGK, 
     Filistin Kurtuluşu İçin Demokratik Cephe. 
     
Pardon, terörist misiniz      Formda yer alan ilginç sorulardan bazıları şöyle 

</TEXT>
</DOC>
