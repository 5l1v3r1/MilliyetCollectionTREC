<DOC>
<DOCNO> 186010 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/02/son/soneko27.html </URL>
<DATE> 2003/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez Bankası döviz rezervleri 33.9 milyar dolara yükseldi... 
</HEADLINE>
<TEXT>

     Merkez Bankası'nın döviz rezervleri, 19-26 Eylül 2003 tarihleri arasında 2 milyar 402 milyon dolar arttı. 
     Merkez Bankası'nın haftalık bültenine göre, 19 Eylül'de 31 milyar 468 milyon dolar olan bankanın döviz rezervleri, 26 Eylül'de 33 milyar 870 milyon dolara yükseldi. 
     Öte yandan bankalar ve özel finans kurumlarının ÖFK toplam döviz rezervleri, 220 milyon dolar azalarak, 12 Eylül itibariyle 11 milyar 66 milyon dolara indi. Bankalar ve ÖFK'ların toplam döviz rezervi 5 Eylül'de 11 milyar 286 milyon dolar idi. 
     Altın rezervleri ile Merkez Bankası, ticari bankalar ve ÖFK'ların döviz rezervlerinden oluşan Türkiye'nin ''uluslararası rezervleri'' de, 5-12 Eylül 2003 tarihleri arasında 1 milyar 377 milyon dolar artarak, 42 milyar 3 milyon dolardan 43 milyar 730 milyon dolara ulaştı. 
     
</TEXT>
</DOC>
