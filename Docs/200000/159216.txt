<DOC>
<DOCNO> 159216 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/27/son/sondun23.html </URL>
<DATE> 2003/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Castro'dan Bush'a Barakuda balığı gibi davranıyor... 
</HEADLINE>
<TEXT>

     Küba Lideri Fidel Castro, ABD Başkanı George Bush'un ''barakuda balığı gibi davrandığını'' iddia etti. 
     Castro, Arjantin'in yeni Devlet Başkanı Nestor Kirchner'in Pazar günü yapılan ant içme törenine katılmak için geldiği Buenos Aires'de yaptığı konuşmada, ''Dalgıçlık deneyimlerimden öğrendiğime göre, barakuda balığına karşı soğukkanlı davranırsanız size bir şey yapmaz, ancak bu balığa sırtınızı dönerseniz size saldırır. Eğer kaçarsanız cesaretlenerek sizi kovalar. Bunların avlanma içgüdülerini uyarmamak gerekir'' dedi. 
     Kirchner, eski Arjantin devlet başkanı Carlos Menem'in, devlet başkanlığı seçimlerinden çekilme kararının ardından, doğrudan bu göreve gelmişti. 
     
</TEXT>
</DOC>
