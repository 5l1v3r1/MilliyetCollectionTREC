<DOC>
<DOCNO> 170770 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/21/son/sontur07.html </URL>
<DATE> 2003/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Ek vergilerin iptalı Çarşamba günü görüşülecek 
</HEADLINE>
<TEXT>

     Anayasa Mahkemesi, motorlu taşıtlar ve emlaktan bu yıl için bir defaya mahsus ek vergi alınmasını öngören yasa hükmünün iptali ve yürürlüğünün durdurulması istemini 23 Temmuz Çarşamba günü esastan görüşecek. 
     Anayasa Mahkemesi, CHP'nin, 4837 sayılı ''Ekonomik İstikrarı Sağlamak İçin Ek Vergiler Alınması Hakkında Kanun''un 1. ve 2. maddelerinin iptali ve yürürlüğünün durdurulması istemini gündemine aldı. 
     Yüksek Mahkeme, 23 Temmuz Çarşamba günü yapacağı toplantıda, motorlu taşıtlardan ve emlaktan bu yıl için bir defaya mahsus ek vergi alınmasına ilişkin yasa hükmünün iptali ve yürürlüğünün durdurulması istemini karara bağlayacak. 
     Anayasa Mahkemesi, söz konusu hükümlerin iptali ve yürürlüğünün durdurulması istemini birlikte görüşecek. 
     Yüksek Mahkeme, aynı düzenlemelere yönelik Ankara 6. Vergi Mahkemesi'nden itiraz yoluyla gelen başvuruyu da esastan karara bağlayacak. 
     
</TEXT>
</DOC>
