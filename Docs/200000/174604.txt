<DOC>
<DOCNO> 174604 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/09/siyaset/siy07.html </URL>
<DATE> 2003/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Özel okul sınavında son karar Sezer'in 
</HEADLINE>
<TEXT>

   Devlet bütçesinden aktarılacak kaynakla durumu iyi olmayan öğrenciler için yapılacak sınav, Sezer onaylamazsa iptal edilecek 
   YILDIZ YAZICIOĞLU Ankara 

   
   Hükümete özel okullarda devlet bütçesiyle öğrenci okutma ve devlet okullarını arazileriyle birlikte satma imk nı veren yasa, Cumhurbaşkanı Ahmet Necdet Sezer'in onayını bekliyor. Çankaya Köşkü'nden onay çıkmazsa, özel okullara gönderilecek 10 bin öğrenciyi tespit etmek üzere yapılması planlanan 23 Ağustos'taki sınav iptal edilecek. 
   Sezer, kendisine tanınan 15 günlük sürenin sonu olan 19 Ağustos'a kadar yasayı onaylarsa özel okullarda devlet bütçesinden aktarılacak kaynakla öğrenim görecek 10 bin öğrenci, MEB'in 23 Ağustos'ta yapacağı sınavla belirlenecek. Ancak Sezer'in yasayı onaylamaması durumunda, sınavın hiçbir hukuki dayanağı kalmayacak. Bu durumda Milli Eğitim Bakanlığı sınavı iptal edecek. Eğitim - Sen Genel Başkanı Alaaddin Dinçer ise, yasanın Anayasa'nın 6, 10 ve 42. maddeleriyle çeliştiğini, AİHM'nin aynı durumla ilgili olarak Yunanistan'ı tazminat ödemeye mahk m ettiğini kaydetti. 
   
   Avrupa Koleji'nden Almanca okul atağı    İki dilde, iki kültürde öğrenci yetiştiren bir okul daha açılıyor. 2003-2004 eğitim - öğretim yılında Levent'te açılacak Alman anaokulu, 3 ile 6 yaş grubu çocuklara hizmet verecek. Tamamen Alman eğitim sisteminin uygulanacağı okul, Avrupa Koleji'nin mevcut eğitim kavramı geliştirilerek hazırlandı. Deneyimli Alman yöneticilerin görev alacağı okulda, çocukların eğitimi için hiçbir fedak rlıktan kaçınılmadı. Avrupa Koleji Yönetim Kurulu Başkanı Talip Emiroğlu, eğitimde yaptıkları atakların süreceğini belirterek şöyle konuştu "Avrupa Koleji, eğitim dünyamızda okaliptüs benzeri bir okuldur. Çabuk büyüyoruz. 6. yılımıza girerken ülkemizin cahillik bataklığını kurutmak için daha da büyümeye devam edeceğiz." 
   
   
</TEXT>
</DOC>
