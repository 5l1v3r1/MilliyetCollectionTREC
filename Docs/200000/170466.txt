<DOC>
<DOCNO> 170466 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/20/ekonomi/eko09.html </URL>
<DATE> 2003/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Bankası'ndan Türkiye'ye yolsuzluk uzmanı direktör 
</HEADLINE>
<TEXT>

     Dünya Bankası'nın Türkiye Direktörlüğüne atanan ve eylülde göreve başlayacak olan Andrew Vorkink, "Türkiye bulunduğu bölgedeki ekonomik potansiyeli yüksek, stratejik bir ülke" dedi. Vorkink, Hırvatistan, Romanya ve Bulgaristan'ın AB'ye daha da yakınlaşmasına yardımcı olduğu gibi, aynı yardımı Türkiye'ye de yapacağını söyledi. 
     
     Liseyi Türkiye'de okudu 
     1977'de Dünya Bankası'nda göreve başlayan Vorkink, Bulgaristan ve Romanya ile Hırvatistan'da ülke direktörü olarak çalıştı. Türkiye'ye atanmadan önce, Avrupa ve Orta Asya Bölgesi, Güney Orta Avrupa Ülke Birimi direktörü olarak görev yapıyordu. Vorkink, Dünya Bankası'nın, yolsuzlukla mücadelede önde gelen uzmanlarından biri olarak kabul ediliyor. Ortaokul ve liseyi Türkiye'de okuyan Vorkink, orta düzeyde Türkçe biliyor. 
     

</TEXT>
</DOC>
