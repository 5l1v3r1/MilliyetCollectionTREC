<DOC>
<DOCNO> 172629 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/30/son/sontur27.html </URL>
<DATE> 2003/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Çocuk kavgasına karışan kadınlar, tabanca kullandı, 1 ölü... 
</HEADLINE>
<TEXT>

     Sincan'da meydana gelen olayda 1 kişi öldü, 1 kişi de ağır yaralandı. 
     Emniyet yetkililerinden alınan bilgiye göre, aynı apartmanda oturan Havva Karagöz ile komşuları Yakup Karakaya ve İbrahim Yaltıraklı arasında, çocuk kavgası nedeniyle tartışma çıktı. 
     Tartışmanın kavgaya dönüşmesi üzerine, Havva Karagöz, eşine ait bulundurma ruhsatlı silahla Yakup Karakaya ve İbrahim Yaltıraklı'ya ateş etti. Karakaya olay yerinde ölürken, ağır yaralanan Yaltıraklı hastaneye kaldırıldı. 
     Olayın ardından Sincan İlçe Emniyet Müdürlüğü ekiplerince gözaltına alınan Karagöz, ifadesinde, Karakaya ve Yaltıraklı'nın evini basmak istediğini, Karakaya'nın elinde bıçak olduğunu ve kapısını tekmelediğini iddia etti. Karagöz, ''Ben ateş etmeseydim, onlar beni öldürecekti'' diyerek, kendini savundu. 
     Sorgulaması tamamlanan Karagöz, çıkarıldığı Sincan Adliyesi'nde tutuklanarak, cezaevine gönderildi. 
     
</TEXT>
</DOC>
