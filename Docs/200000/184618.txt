<DOC>
<DOCNO> 184618 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/25/son/sontur02.html </URL>
<DATE> 2003/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezen Aksu konserinde gazeteciler tartaklandı.. 
</HEADLINE>
<TEXT>

     Mersin Festivali 2003 etkinlikleri kapsamında gerçekleştirilen Sezen Aksu halk konserinde, basın mensupları tartaklandı. 
     Cumhuriyet Meydanı'nda yapılan Sezen Aksu konserini izlemeye gelen basın mensuplarının görüntü ve fotoğraf almaları, özel güvenlik görevlileri tarafından, sanatçının talimatıyla engellenmek istendi. Bunun üzerine, özel güvenlik görevlileriyle basın mensupları arasında tartışma çıktı. 
     Tartışmanın büyümesi üzerine, özel güvenlik görevlileri, bazı basın mensuplarını tartakladı. Basın mensupları da Çarşı Polis Karakolu'na giderek özel güvenlik görevlilerinden şikayetçi oldular. 
     Olayın, Büyükşehir Belediye Başkanı Macit Özcan ve Emniyet Müdür Vekili Süleyman Ekizer'in önünde gerçekleşmesine rağmen müdahale etmemeleri, basın mensupları tarafından üzüntüyle karşılandı. 
     Bu arada, 21 gazeteci, Devlet Hastanesi'ne giderek sağlık kontrolünden geçti. 
     
</TEXT>
</DOC>
