<DOC>
<DOCNO> 158578 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/24/ekonomi/eko07.html </URL>
<DATE> 2003/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Adidas üretimini Türkiye'ye kaydırdı 
</HEADLINE>
<TEXT>

Adidas, SARS nedeniyle Hong Kong'daki üretimini durdurarak ilk büyük siparişini Türkiye'ye kaydırdı 
     Adidas, Uzakdoğu'da ortaya çıkan SARS hastalığı nedeniyle Hong Kong'da üretmeyi planladığı siparişlerinden ilk büyük partiyi Türkiye'ye kaydırdı. 
     Şirket, Konya'da MASER Holding bünyesinde faaliyet gösteren ve halen yıllık ortalama 1 milyon tişört ve çeşitli tekstil ürünleri ürettirdiği Serten Tekstil'e aylık ekstra 200 bin tişört daha sipariş verdi. 
     Serten Tekstil AŞ Genel Müdürü Ertuğrul Üstünbıçak, "Elindeki stoklar nedeniyle bir süre bekleyen Adidas, Uzakdoğu'dan sonra en büyük tekstil üretim merkezi olan Türkiye'ye yöneldi. Hong Kong'da ürettirmeyi planladığı ilk büyük parti için Türkiye'yi tercih etti. Bu siparişten, bizim payımıza da aylık ekstra 200 bin tişört üretimi düştü" dedi. 
     
     SARS siparişleri artırdı 
     Ertuğrul Üstünbıçak, SARS nedeniyle Türkiye'ye, birkaç ay içinde, tekstil alanındaki diğer dünya markalarından da daha fazla sipariş gelmesini beklediklerini vurguladı. 
     Talepleri karşılayabilmek için yeni makineler ve yeni ünitelerle üretim kapasitesini artırmaya yöneldiklerini kaydeden Üstünbıçak, 600 kişiye işbaşı yaptırdıklarını belirtirti. Üstünbıçak, Konya fabrikalarında kalite - kontrolünü için bir de Adidas kontrolörü bulunduğunu söyledi. 
     

</TEXT>
</DOC>
