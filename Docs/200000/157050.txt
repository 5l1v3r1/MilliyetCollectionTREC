<DOC>
<DOCNO> 157050 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/16/son/sondun16.html </URL>
<DATE> 2003/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Halle Berry kolunu kırdı.. 
</HEADLINE>
<TEXT>

     Oscar ödüllü aktris Halle Berry'e nazar değdi. 32 yaşındaki güzel oyuncu, bir psikologu canlandırdığı yeni filmi "Gothika"nın Kanada'daki setinde kolunu kırdı. 
     Hemen bir ambulansa bindirilen Berry'ye ilk tedavi Montreal Hastanesi'nde gerçekleştirildi. 
     Konu hakkında bir açıklama yapan Warner Bros. sözcüsü Joe Everett, Berry'nin sağlık durumunun çok kötü olmadığını, güzel yıldızın gelecek hafta yeniden film setine dönmesini beklediklerini ifade etti. Everett, olayın çok zor bir sahnede meydana gelmediğini ancak Halle Berry'nin kolunun gitmemesi gereken bir yöne gitmesi sonucu kazanın oluştuğunu anlattı. 
     Öte yandan filmin yapımcıları Robert Zemeckis ve Joel Silver filmin çekimlerine gelecek salı gününe kadar ara verdi. 
     

     
</TEXT>
</DOC>
