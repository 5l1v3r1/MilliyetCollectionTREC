<DOC>
<DOCNO> 186345 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/04/guncel/gun02.html </URL>
<DATE> 2003/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakanlık kusurlu ama tazminat yok 
</HEADLINE>
<TEXT>

   Y.O.'nun ailesinin 7 yıl önce Sağlık Bakanlığı aleyhine açtığı davadan tazminat çıkmadı 
      EDA BERKBAYRAK DHA 

   
   İzmir'de 20 günlükken Kızılay'ın verdiği kanla AIDS'e yakalanan 7 yaşındaki Y.O.'nun ailesinin Sağlık Bakanlığı aleyhine yedi yıl önce açtığı dava sonuçlandı. İzmir 4. İdare Mahkemesi, Sağlık Bakanlığı'nı kusurlu bulmasına karşın "zenginleşmeye sebebiyet vereceği" gerekçesiyle 30 milyar liralık tazminat talebini uygun görmedi. İzmir 4. İdare Mahkemesi'nin kararında "yürütülen hizmetin gereği azami dikkati göstermesi gerekirken, kontrol görevini eksik yerine getirdiği" saptamasına yer verildi. 
   
   'AİHM'YE GİDECEĞİZ' 
   Ancak kararda, manevi tazminatın "herhangi bir eksilmeyi tamamlamaya yönelik olmadığı ve sadece manevi tatmin aracı olduğu" belirtildi. Baba Nazif O. "AIDS şimdiye kadar kimi zenginleştirmiş Mücadelemiz sürecek" dedi. Anne Neşe O. da, "Amacımız zenginleşmek değil. Avrupa İnsan Hakları Mahkemesi'ne başvuracağız" diye konuştu. 
   
   
   
   
   
</TEXT>
</DOC>
