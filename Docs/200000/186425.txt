<DOC>
<DOCNO> 186425 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/04/son/sondun02.html </URL>
<DATE> 2003/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'den Yunan basınına "Sorumsuz, saldırgan ve sansasyonel" 
</HEADLINE>
<TEXT>

     ABD Dışişleri Bakanlığı'nın resmi Web sitesinde Yunan medyası hakkında yer alan ''saldırgan, sansasyoncu, sık sık sorumsuzca davranan ve nesnellikten yoksun'' şeklindeki ifadeler sorun oldu. 
     Sayfada Perşembe günü yer alan bu nitelemeler, Yunan basınının tepkisini çekti ve Hükümet Sözcüsü Hristos Protopapas da ifadelerin gerçeği yansıtmadığını söyledi. ABD Dışişleri Bakanlığı Sözcüsü Richard Boucher da, tepkiler üzerine ifadeleri yumuşatma sözü verdi ve ''bu ifadeler dosyalarımızda yıllardır, hazır not olarak duruyor'' dedi. 
     Bu notta ABD Dışişleri Bakanlığı şu ifadeleri kullanıyor 
     ''Yunan medyası çok güçlü. Genellikle de saldırgan, sansasyoncu, haberlerinde sık sık sorumsuzca davranır. ABD medyasında varolan nesnellik, Yunan medyasında yoktur. Yunan medyasının büyük bölümü, ekonominin diğer alanlarında geniş çaplı çıkarlara sahip işadamlarının elindedir. Bunlar gazeteleri, dergileri, radyoları ve TV kanallarını, ticari çıkarları için ve politik etki için kullanırlar.'' 
     
</TEXT>
</DOC>
