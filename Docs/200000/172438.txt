<DOC>
<DOCNO> 172438 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/30/guncel/gun03.html </URL>
<DATE> 2003/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
'Eve dönüş' tamam 
</HEADLINE>
<TEXT>

   Teröristleri dağdan indirmeyi amaçlayan Topluma Kazandırma Yasa Tasarısı, Erdoğan'ın AKP'lileri "asker öyle istiyor" diyerek ikna etmesi üzerine, 71'e karşı 356 oyla yasalaştı 
   ABDULLAH KARAKUŞ Ankara 

   
   İtirafçı teröristlere ceza indirimi düzenleyen maddesi 330 oy bulunamadığı için geçen hafta Adalet Komisyonu'na çekilen Topluma Kazandırma Yasa Tasarısı, Başbakan Recep Tayyip Erdoğan'ın AKP Grubu'nu "Genelkurmay öyle istiyor" diye ikna etmesi sonucu 71'e karşı 356 oyla kabul edildi. İçişleri Bakanı Abdulkadir Aksu, yasanın sipariş değil ihtiyaçtan kaynaklandığını belirterek, "Bu yasayı toplumun huzura kavuşması için çıkardık" dedi. Tasarının kabul edilmesiyle terör örgütlerinin işlediği suçlara iştirak etmeyenler, kendiliğinden teslim olmaları ve yasadan yararlanmak istemelerini beyan etmeleri halinde ceza almayacak. Erdoğan, oylama öncesi AKP grup toplantısında eski DGM H kimi, Uşak Milletvekili Ahmet Çağlayan'ın tasarıya "Bizim de görüşümüzü alsaydınız" diyerek itiraz etmesi üzerine şunları söyledi 
   
   GAYRET GÖSTERİN 
   "Siz Genelkurmay'dan daha mı iyi bileceksiniz Onlar ateş çemberinin içinde. Olayı en iyi onlar bilir. Onlar da böyle istedi. Siz de ona göre oy kullanın. Bu tasarı devletin zirvesinin ortak tasarısıdır. Tasarının geçmesini Genelkurmay, İçişleri ve Dışişleri bakanlıkları, DGM'nin savcıları istemiştir. Size yakışan bir finiş yapmanızı bekliyorum. Sakın ha geçen gece gibi olmasın. Sizlerden son bir gayret istiyorum. Siz 24 saate değil 48 saate bile meydan okursunuz." 
   Erdoğan, Aksu ve Adalet Bakanı Çiçek'in ikna girişimlerinin ardından AKP'liler, oy hakkı bulunmayan TBMM Başkanı Bülent Arınç'ın yönettiği oylamaya geniş katılım gösterdi. Şanlıurfa Bağımsız Milletk Vekili Sabahattin Cevheri'nin AKP'ye transferi de oy patlamasında etkili oldu. 
   Reddedilen bir düzenlemenin bir yıl aynen TBMM'ye gelemeyecek olması nedeniyle ceza indirimlerinin bir miktar yükseltildiği 4. maddenin oylamasına 430 milletvekili katıldı. Madde 68'e karşılık 361 oyla kabul edildi. Bir milletvekili ise çekimser kaldı. Böylece terör örgütünün işlediği suçlara katılmamış, yasa yürürlüğe girdiği tarihten sonra kendiliğinden teslim olan ve kanundan yararlanmak istediğini beyan eden örgüt mensuplarına ceza almadan eve dönüş yolu açıldı. 
   
   CHP'DEN TEPKİ 
   Tepki gösteren CHP Grup Başkan Vekili Mustafa Özyürek, reddedilen bir maddenin düzenlenerek yeniden Meclis'e getirilerek, tüzüğün arkasından dolaşıldığını savundu. CHP'li Onur Öymen de,"Benzer af yasası İspanya'da ETA için çıkarıldı ancak terör 10 misli arttı. Uyarıyoruz. Terörü azaltmak şöyle dursun artırırsınız. Tasarı, başarısız olmaya mahk mdur" dedi. 
   
   
   
   
</TEXT>
</DOC>
