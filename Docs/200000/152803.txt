<DOC>
<DOCNO> 152803 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/27/son/sonspo03.html </URL>
<DATE> 2003/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA... Hidayet'in oynamadığı maçta, Kings, Jazz'a 107-104 yenildi 
</HEADLINE>
<TEXT>

     ABD Profesyonel Basketbol Ligi NBA play-off birinci turuna 3 maçla devam edildi. 
     Batı Konferansı'nda Sacramento Kings, deplasmanda Utah Jazz'a 107-104 yenilmesine rağmen 7 maçlık seride 2-1 önde bulunuyor. Doğu Konferansı'nda Milwaukee Bucks, New Jersey Nets'i evinde uzatmada 119-114 yenerek, 2-2 eşitliği sağladı. New Orleans Hornets, Philadelphia 76ers'i 99-85 mağlup etti. 76ers, seride 2-1 üstün durumda. 
     Hidayet Türkoğlu'nun oynamadığı maçta Kings, Jazz ile Salt Lake City'de karşılaştı. Jazz'da Greg Ostertag 22 sayı attı, 12 ribaund aldı, 5 blokla yaptı. Jazz'ın skorer oyuncusu Karl Malone, skora 20 sayı eklerken 11 de ribaund gerçekleştirdi. John Stockton 15 sayı, 7 asist, Calbert Cheaney 15 sayıyla maçı tamamladı. 
     Kings'de ise Chris Webber 24 sayı, 11 ribaundla ''double-double'' yaparken, Mike Bibby 23, Predrag Stojakoviç 19 sayı gerçekleştirdi. 
     Gecenin uzatmaya giden Bucks-Nets mücadelesinde ise son saniyelerde Toni Kukoç'un attığı 2 adet 3 sayılık atış ve ardından Michael Redd'in üçlüğü, evsahibi takıma galibiyeti getirdi. Oyuna yedek oyuncu olarak başlayan Kukoç 23 ile aynı zamanda takımın sayı liderliğini elde ederken, Redd'den 9 sayı geldi. 
     Normal sürenin son 6 dakikasında Bucks yalnızca 1 serbest atış yaparken, 14 sayı önde olan Nets, bitime 3.49 kala 9 serbest atış kaçırınca 99-99 eşitlik sağlandı. 
     Nets'de Kenyon Martin 30 sayı atarak gecenin en skorer oyuncusu olurken, Richard Jafferson'dan 28, yedek Lucious Harris'den 19 sayı geldi. Jason Kidd de 15 sayı, 10 asistle ''double-double'' yaptı. 
     





</TEXT>
</DOC>
