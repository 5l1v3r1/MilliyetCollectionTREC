<DOC>
<DOCNO> 184247 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/24/tv/ekran.html </URL>
<DATE> 2003/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Keyifler yerinde 
</HEADLINE>
<TEXT>

   Faruk Peker, "Berivan"ın setinde iyi bir ortam yakaladıklarını söylüyor 
      MEMETCAN DEMİRAY 

   
   Meslekte 26 yılı geride bırakan Faruk Peker'i bu sezon "Berivan"da izliyoruz. Dizide İlhan'ı canlandıran Peker, acaba alıştığımız üzere yine "kötü adam" mı olacak Bunu ilerleyen bölümler gösterecek ama kesin olan şu ki Peker, "Berivan"da oynamayı sevmiş. Dizi setindeki ortamı metheden Peker, yönetmen Temel Gürsu'nun yanı sıra Aytaç Arman, Alev Gürzap ve Bülent Bilgiç gibi isimler sayesinde Yeşilçam havasını bulduklarını belirtiyor. 
   
   "Bu dizi iyi bir antrenman" 
   "Berivan"ı sinema filmiymiş gibi çektiklerini söylüyor Peker. Dizide çalışmanın sinema için iyi bir antrenman olduğunu da belirtiyor. Sıra dışı senaryoların izleyiciden tepki görebileceğini belirten Peker'e göre bu yüzden bazı klişelere yakalanmak normal. Ama bunu aşmak için çalışmalara devam ediyorlar. Daha önce yedi filmin senaryosunu yazan Peker, şimdi bir polisiye film daha çekmek istediğini de sözlerine ekliyor. 
   
   Berivan katili görüyor 
   Sibel Can'ın oynadığı "Berivan"da sürpriz gelişmeler var. Başkanın evinden ayrılan Berivan, karşı yöndeki otomobilde katili görür. Olanları anlatmak üzere döndüğünde, katilin evin damadı olduğunu anlar. 
   KANAL D 20.30 
   
   
   Gençlerle Türkiye gündemi    Abbas Güçlü'nün hazırlayıp sunduğu "Genç Bakış"a bu hafta Milliyet Başyazarı Güneri Cıvaoğlu katılıyor. İstanbul Teknik Üniversitesi'nde gerçekleştirilecek canlı yayında Cıvaoğlu, gençlerle Türkiye'nin gündemini konuşacak. 
   Programda "Türkiye, Irak'a asker gönderecek mi ", "AKP iktidarı yeni tezkere hazırlasa, Meclis'in tavrı ne olur ", "Türkiye ekonomisi düzeliyor mu ", "AKP, YÖK tasarısıyla ne yapmak istiyor " gibi sorulara yanıt aranacak. 
   KANAL D 23.15 
   
   
   İclal Aydın başlıyor    Ekrandan iki yıl uzak kalan İclal Aydın, "Hayat Güzeldir"le ekrana dönüyor. Yardım kampanyaların da düzenleneceği yapımda ünlü konuklar yer alacak. Bugünkü ilk canlı yayına Türkan Şoray'la Beyazıt Öztürk katılacak. 
   KANAL D 14.30 
   
   

   KISA... KISA...    Kurtlar Vadisi Hayranlarına kanlı bir finalle veda eden dizi, yeni sezonu bir hafta rötarla açıyor. Dizinin bu bölümünde kumarhane baskının bilançosu çıkarılıyor. SHOW TV 20.30 
   Spor Özel İhsan Topaloğlu'nun yaptığı özel röportajda Süreyya Ayhan, "Dünya Atletizm Şampiyonası'nda yaşananları" anlatacak. CNN TÜRK 14.10 
   Avrupa Voleybol Şampiyonası Voleybol Bayan Milli Takımımız, Rusya galibiyetinin moraliyle Slovakya karşısında. TRT 2 19.00 
   TRT'den Zeki Müren'e Vefa 1996 yılında TRT için yapılan çekimde yaşama veda eden Zeki Müren, bugün iki programla anılacak 
   Batmayan Güneş Zeki Müren TRT 1 22.15 
   Akşama Doğru TRT 2 23.05 
   
   
</TEXT>
</DOC>
