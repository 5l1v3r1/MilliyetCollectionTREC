<DOC>
<DOCNO> 158353 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/23/guncel/gun05.html </URL>
<DATE> 2003/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransızların yeni ilahesi Sagnier 
</HEADLINE>
<TEXT>

Cannes'da iki filmle birden yarışan Fransız oyuncu Ludivine Sagnier'yi Fransızlar yeni seks sembolü olarak benimsemiş 
     ALİN TAŞÇIYAN 

     Cannes'da yarışan iki filmde birden rol alan genç Fransız oyuncu Ludivine Sagnier'nin geleceği çok parlak görünüyor. 
     Fransız sinemasının genç aktrisi Ludivine Sagnier, artık parlak bir yıldız. Fransızlar da onu bir seks sembolü olarak benimsemiş durumdalar. Karşımıza ilk kez Fransız sinemasının yaramaz çocuğu Françoise Ozon'un filmlerinde çıkan, geçen yıl gösterime giren "Sekiz Kadın"da evin küçük kızını, Yvan Attal'ın "Benim Karım Artist"inde genç oyuncu adayını canlandıran Ludivine Sagnier, artık başrollere güreşiyor. 
     Cannes'da iki filmde birden yarışan Sagnier'nin geleceği parlak kuşkusuz. Françoise Ozon imzalı "Yüzme Havuzu" ve Claude Miller imzalı "Küçük Lilly", Sagnier'nin oyunculuğu kadar seksapelini de sergilediği iki film. Ufak tefek, iri mavi gözlü son derece hoş ve seksi bir genç kadın olan Sagnier'yi her iki yönetmeni de bir arzu nesnesi olarak ele almış. Sagnier, filmlerde hem iyi birer performans veriyor hem de çıplaklığını son derece doğal bir biçimde kullanıyor. 
     Genç oyuncunun şimdiye kadar gösterilen filmlerdeki kadın oyuncular göz önüne alındığında ödüle yakın olduğu da rahatlıkla söylenebilir. 
     

</TEXT>
</DOC>
