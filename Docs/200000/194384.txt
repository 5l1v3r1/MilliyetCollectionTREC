<DOC>
<DOCNO> 194384 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/09/son/sondun23.html </URL>
<DATE> 2003/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağdat'da şiddetli patlamalar... 
</HEADLINE>
<TEXT>

     Irak'ın başkenti Bağdat'ın merkezinde duyulan şiddetli patlama seslerinin ardından, ABD karargahından helikopterlerin havalandığının görüldüğü bildirildi. 
     Görgü tanıkları, kent merkezinden birkaç şiddetli patlama sesi duyulduğunu kaydederken, patlamaların nedeni ve ölen ya da yaralanan olup olmadığı henüz bilinmiyor. 
     Bölgeden gelen haberlerde, patlamaların ardından ABD karargahından bir helikopterin havalandığı, daha sonra da kent üzerinde başka helikopterlerin görüldüğü kaydedildi. 
     Bağdat'ta geçen hafta, Dicle Nehri'nin Batı yakasındaki ABD öncülüğündeki koalisyon yönetimi karargahları havan topu saldırılarına hedef olmuştu. 
     
</TEXT>
</DOC>
