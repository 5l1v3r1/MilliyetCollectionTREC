<DOC>
<DOCNO> 167476 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/05/yazar/sazak.html </URL>
<DATE> 2003/07/05/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
SİT yağmasına dur 
</HEADLINE>
<TEXT>

     Tasarıda öngörülen yüzde 6 yapılaşma oranı yüzde 3'e düşürüldükten sonra TBMM Bütçe Komisyonu'nda CHP'li üyelerin önergesine AKP'nin de katılımıyla metinden çıkartıldı. 
     Gelinen aşama, çevreci örgütlerle Meclis'te SİT yağmasına ısrarla karşı çıkan CHP'nin zaferidir. 
     'Dini imanı para' olan iktidara Türkiye'de her şeyin 'satılık' olmadığı gösterildi. Bu arada Hazine'ye ait taşınmaz malların değerlendirilmesine ilişkin yasa tasarısının tartışılması sırasında bir başka 'etik' sorun ortaya çıktı. 
     Maliye Bakanı Unakıtan'a - pardon arazikapatan - ait Beykoz Çavuşbaşı'ndaki 52 dönüm orman arazisi de 'yağmacı barışı'na giriyormuş 
     CHP İzmir milletvekili Kemal Anadol isyan ediyor 
     "Bir bakan tapusuz Hazine arazisi satın alamaz. Unakıtan daha önce de kendi hazırladığı vergi affından yararlanmıştı. Bu Meclis Unakıtan'ı kurtarma Meclis'i değil." 
     AKP'nin 'işbitirici' kadroları baltayı taşa değil, ormana vurdular 
     Cumhurbaşkanı Sezer, orman vasfını kaybetmiş arazilerin satışıyla ilgili Anayasa değişikliğini veto edince bu defa yasa tasarısıyla Hazine arazilerindeki kaçak yapılaşmayı legalize etmeye çalıştılar. 
     SİT alanlarının imara açılması ise 'yağmacı barışı'nın son aşamasıydı. 
     AKP'nin bu girişimden şimdilik vazgeçmesinin taktik bir geri çekilme olup olmadığı yakında anlaşılır. 
     Ege Üniversitesi Ziraat Fakültesi Peyzaj Mimarlığı Bölümü öğretin üyeleri Prof. İlçin Aslanboğa, Prof. Bülent Özkan, Prof. Erhan Küçükerbaş, Doç. Bahar Türkyılmaz, Doç. Adnan Kaplan, Yrd. Doç Şerif Ercan'ın Radikal'de yayımlanan ortak incelemesinde doğal SİT'lerin korunmasına ilişkin uyarılar vardı 
     "D 1'lerde yapılaşma oranından söz edilmesi bile doğal SİT'in ruhuna aykırıdır. Çünkü önemli olan ilan edilen doğal SİT'in ne şekilde korunacağı ve geliştirileceğidir. 
     Bu suretle doğal SİT sınırları içindeki canlı yaşam ortamlarında doğal süreçlerin ve ilişkili olarak ekolojik döngülerin planlama aracı marifetiyle korunarak geliştirilmesi ve yönetimi söz konusu olmalıdır. Nasıl bir yapılaşma öngörüleceği değil 
     Doğal SİT'lerin belirlenmesi, korunması, geliştirilmesi ve yönetimine yasal bir çerçeve kazandırılmalıdır. Bilimsel çalışma temelli kararlar üzerinde oynamalar söz konusu olmayacağı için doğal SİT'lere yönelik verilecek kararların ciddiyeti, kamunun korumacılık ve SİT'ler konusundaki duyarlılığı artarak yapılaşmanın ya da yatırımların önünde bir engel olarak görülme düşüncesi yerini doğal ve kültürel varlıkların korunmasına bırakacaktır." 
     SİT yağmasına şimdilik dur denildi. 
     Kelebekler eski gibi özgür uçabilecek. 
     
     

</TEXT>
</DOC>
