<DOC>
<DOCNO> 186125 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/03/siyaset/siy06.html </URL>
<DATE> 2003/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Patrik Mesrob II THY'ye isyan etti 
</HEADLINE>
<TEXT>

      İSTANBUL Milliyet 

   
   Eski Surp Haç Kilisesi'ne düzenlenen ziyaret için Van'a gitmek üzere dün sabah saatlerinde Atatürk Havalimanı'na gelen Türkiye Ermenileri Patriği Mesrob II, daha önceden rezervasyonu olmasına rağmen "yer kalmadığı" gerekçesiyle uçağa binemediği bildirerek, THY'ye tepki gösterdi. 
   Yapılan yazılı açıklamada, Mesrob II'nin, 2-5 Ekim tarihleri arasında Van'ın Akdamar Adası'ndaki eski Surp Haç Kilisesi'ne düzenlenen inanç ziyaretine katılmayı planladığı kaydedildi. Açıklamada şöyle denildi "Saat 07.30'da Atatürk Havalimanı VIP Salonu'na intikal ettiğinde, Patrik'e, 'uçakta yer olmadığı' söylendi. Saat 07.50'de ise refakatindeki din görevlisinden ayrı 27. sırada oturabileceği söylendi. Patriklere özel yasal dini kisvesiyle seyahat eden Patrik, öneriyi kabul etmedi." 
   
   'Ziyaretim rahatsız mı ediyor ' 
   Mesrob II, THY'yi anlamakta güçlük çektiğini kaydederek şöyle dedi "Acaba birileri dini cemaatlerden birinin ruhani reisini, Türkiye Cumhuriyeti vatandaşı bir Patrik'in, kutsal bir mekanı ziyaretinden rahatsızlık mı duyuyor Sayın Diyanet İşleri Başkanı'na da aynı muamele yapılır mıydı " 
   Açıklamada, Patrik'in iki yıl önce de aynı kiliseyi ziyaretinin engellendiği öne sürüldü. THY Basın Sözcüsü Recep Güvelioğlu ise, Mesrob II'nin maksadı aşan görüşlerde bulunduğunu savundu. 
   Van Valisi Hikmet Tan, Mesrob II ile yapacağı görüşmenin inanç turizmi açısından önemli bir görüşme olacağını belirtti. 
   
   
</TEXT>
</DOC>
