<DOC>
<DOCNO> 198057 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/26/son/sontur33.html </URL>
<DATE> 2003/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayramda trafik canavarı yollarda 16 ölü, 44 yaralı 
</HEADLINE>
<TEXT>

     Bayramın iki gününde yurdun çeşitli yerlerinde meydana gelen trafik kazalarında 16 kişi öldü, 44 kişi yaralandı. 
     Alınan bilgiye göre, İzmir'in Kemalpaşa İlçesi'ne bağlı Cumalı Köy'de Halil Barut'un 54 kullandığı 35 PVC 34 plakalı otomobil, sürücüsünün direksiyon hakimiyetini kaybetmesi sonucu, meydandaki kahvehanede oturan Nasuh Barut 24 ile Engin Dündar'a 26 çarptı. Kazada ağır yaralanan Nasuh Barut 24 , kaldırıldığı Ege Üniversitesi Tıp Fakültesi Hastanesi'nde hayatını kaybetti. Engin Dündar ise aynı hastanede tedavi altına alındı. 
     Antalya'da Korkuteli yolu 21. kilometrede, Hasan Ünal'ın kullandığı 01 RK 465 plakalı otomobil devrildi. Otomobilde sıkışan Murat Karabacak 20 , Antalya Büyükşehir Belediyesi itfaiye ekipleri tarafından kurtarıldı. Kazada, İsmail İşbecer 18 , Salih Tingi 20 ve Muammer Akın 17 da yaralandı. 
     Bilecik'te 19. Dönem ANAP Bilecik Milletvekili ve eski belediye başkanı Mehmet Seven'in oğlu Cenk Seven 27 yönetimindeki 34 UH 2435 plakalı otomobil, Bilecik-Eskişehir karayolunun geçtiği İstasyon Mahallesi'nde, karşı yönden gelen Eşref Özmutlu 47 idaresindeki 15 ES 975 plakalı TIR ile çarpıştı. Kazada ağır yaralanan Cenk Seven, kaldırıldığı Bilecik Devlet Hastanesi'nde öldü yaralanan arkadaşı Aytuç Aydeşen 28 ise Eskişehir Devlet Hastanesi'nde tedavi altına alındı. 
     Samsun'da 100. Yıl Bulvarı'nda Cemal Keskin'in kullandığı 34 UG 3387 plakalı otomobil, Hasan Şahin'in kullandığı 55 KF 133 plakalı minibüsle çarpıştı. Kazada, yaralanan araç sürücüleri ile Güner ve Emrah Keskin, Samsun Devlet Hastanesi'ne kaldırıldı. 
     Samsun'un Yakakent İlçesi'nde Sinop yönüne giden sürücüsü ve plakası henüz belirlenemeyen otomobil, Kupluağzı Köyü'nde yolun karşısına geçmek isteyen Büşra Özdemir'e 14 çarptı. Kazada, Özdemir olay yerinde öldü, kaçan sürücünün yakalanmasına çalışılıyor. 
     Afyon'dan Ankara yönüne giden Hüseyin Büyükçolak yönetimindeki 03 AL 069 plakalı otomobil, Akçin Köyü mevkiinde şarampole yuvarlandı. Kazada, İsmail Altun 39 öldü, Hüseyin Büyükçolak 46 yaralandı. 
     Sivas'ın Ulaş İlçesi'nde, Balo Çınar'ın 46 kullandığı 01 TN 355 plakalı araç, Kangal-Ulaş karayolunun 45. kilometresinde devrildi. Kazada, araçta bulunan Mehmet Ali Yılmaz 52 , Erkan Kılıç 18 , Zeynep Yılmaz ile aynı aileden Zöhre 50 , Nazife ve Selçuk Boyraz 27 yaralandı. Cumhuriyet Üniversitesi Tıp Fakültesi Araştırma Hastanesi'ne kaldırılan yaralıların, sağlık durumlarının iyi olduğu öğrenildi. 
     Akçakoca İlçesi'nden Düzce yönüne giden Fikri Namaz 39 yönetimindeki yolcu minibüsü, Şifalı Su mevkiinde karşı yönden gelen 06 RY 762 plakalı Osman Cesur 39 idaresindeki otomobile çarparak şarampole yuvarlandı. Kimlikleri henüz tespit edilemeyen minibüs içindeki 4 kişi, Akçakoca Devlet Hastanesi'ne, 1 kişi de Düzce SSK Hastanesi'ne kaldırıldı. 
     Bayramın ilk gününde de İstanbul, Ordu, İzmir, Samsun, Gaziantep, Adana, Hatay, Antalya, Şanlıurfa, Kocaeli'nde meydana gelen trafik kazalarında 12 kişi ölmüş, 22 kişi yaralanmıştı. 
     
</TEXT>
</DOC>
