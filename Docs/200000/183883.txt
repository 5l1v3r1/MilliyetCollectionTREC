<DOC>
<DOCNO> 183883 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/22/son/sondun17.html </URL>
<DATE> 2003/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
El Halil'de öldürülen Filistinli Hamas lideri çıktı 
</HEADLINE>
<TEXT>

     Batı Şeria'da bu sabah öldürülen silahlı Filistinlinin aşırı dinci Hamas örgütünün yerel lideri olduğu bildirildi. 
     İsrailli askeri kaynaklar, askerlerin kuşatıp yıktığı evde öldürülen Filistinlinin Hamas lideri olduğunu, söz konusu kişinin kendisini yakalamak isteyen askerlere ateş açtığını belirtti. 
     Daha önce adı ve hangi örgüte bağlı bulunduğu açıklanmayan Filistinlinin cesedi, tüfeğiyle birlikte evin enkazında bulunmuştu. 
     Bu arada, İsrail askerlerinin dün gece aranan 2 Hamas militanını yakaladığı bildirildi. 
     Askeri kaynaklar, Hamas militanlarının Batı Şeria'daki Ramallah kenti yakınlarındaki Rantis köyünde yakalandığını açıkladı. 
     Ordunun Batı Şeria'daki operasyonlarının sürdüğü belirtiliyor. 
     
</TEXT>
</DOC>
