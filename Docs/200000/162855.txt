<DOC>
<DOCNO> 162855 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/13/spor/spo01.html </URL>
<DATE> 2003/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
OTURMAYA MI GELDİK 
</HEADLINE>
<TEXT>

Beşiktaş'ın yeni transferi Sinan, Siyah-Beyazlı formayı mutlaka giyeceğini iddia etti, "Çok çalışacağım. Kariyerimde daha önce hiç yedek kalmadım, yine kalmayacağım" dedi 
     GÖKAY AKIN 

     'Kendime güveniyorum' 
     ALTAYLI Sinan, Beşiktaş'a transfer olarak en büyük hayallerinden birini gerçekleştirdiğini söyledi. Beşiktaş'a yedek kalmaya gitmediğini belirten yıldız futbolcu, "Büyük bir camianın içine giriyorum, kendime güveniyorum. Daha önce yedek kalmadım, Beşiktaş'ta da kalmayacağım" dedi. Sinan, Altay'ın kendisini son anda Galatasaray'a vermekten vazgeçtiğini vurguladı. 
     
     Anlayış göstersinler 
     ALTAY'A para kazandıramadığı için anlayış beklediğini açıklayan Sinan, sezon başında mukavele uzatmak istediğini hatırlattı. Başarılı oyuncu, "80 milyara oynuyordum, rakamı yükseltmelerini istedim. Kabul etmediler. Üç büyük kulüp isteyince önüme boş mukavele koydular. Onu da ben imzalamadım. İki yıl içinde borcumu ödediğimi düşünüyorum" ifadelerini kullandı. 
     
Transfere ek bütçe      DIŞ transferde Ahmet Hassan, Sinan, Okan ve Emre'yi renklerine bağlayan Beşiktaş, Lucescu'nun yolunu açtı. Transfer Komitesi ile buluşan Rumen hocaya ek bütçe müjdesi verildi. Dış transfer için daha önce ayrılan 3 milyon doları ikiye katlayan Siyah - Beyazlı yöneticilerin, 2 milyon dolarlık bir artış yapmayı daha planlandığı öğrenildi. Gelişme Luce'nin yüzünü güldürdü. 
     
İbrahim Toraman ısrarı      TRANSFERDEKİ gelişmeleri yorumlayan Beşiktaş Asbaşkanı Kıvanç Oktay, İbrahim Toraman konusunda Gaziantepspor ile görüşmelerinin sürdüğünü açıkladı. Oktay, "Daha önce de görüşmüştük, halen temaslarımız sürüyor. Cordoba konusunda da önemli adımlar attık. Anlaşma noktasına geldik. Ahmet Dursun'un gitmesi ise gündemde değil. Beşiktaş'ın Ahmet'e ihtiyacı var" dedi. 
     
     

</TEXT>
</DOC>
