<DOC>
<DOCNO> 183194 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/18/son/sonspo17.html </URL>
<DATE> 2003/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Derbide "tampon öğrenci" organizasyonundan vazgeçildi.. 
</HEADLINE>
<TEXT>

     Galatasaray ile Fenerbahçe arasında pazar günü oynanacak derbi maç için İstanbul Emniyet Müdürlüğü'nün planladığı 100 öğrencinin tampon bölge içinde maç seyretmesiyle ilgili organizasyondan vazgeçildi. 
     İstanbul Valiliği'nden yapılan açıklamada, öğrencilerin Galatasaray ve Fenerbahçe formaları giyerek iki takım taraftarları arasında oluşturulacak tampon bölgede maç seyretmeleri konusunun, gerçek amacından farklı yorumlandığı, bu nedenle de organizasyondan vazgeçildiği bildirildi. 
     Valilikten yapılan açıklamada şu ifadelere yer verildi 
     ''Galatasaray-Fenerbahçe karşılaşmasında 100 öğrencinin Galatasaray ve Fenerbahçe formalarını giyerek tampon bölge içinde birlikte maç seyretmeleri İstanbul Emniyet Müdürlüğü'nce planlanmıştır. Ancak organizasyonun spor kamuoyunda gerçek amacından farklı yorumlanarak olumsuz değerlendirmelere yol açtığı görülmüştür. Bu nedenle söz konusu organizasyonun uygulanmamasına karar verilmiştir.'' 
     
</TEXT>
</DOC>
