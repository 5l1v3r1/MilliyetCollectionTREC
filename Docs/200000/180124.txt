<DOC>
<DOCNO> 180124 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/03/son/sontur60.html </URL>
<DATE> 2003/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Yazıcıoğlunun sağlık durumu dünden daha iyi... 
</HEADLINE>
<TEXT>

     Devlet Bakanı Mehmet Aydın, geçirdiği trafik kazasının ardından İbni Sina Hastanesi'nde tedavi altına alınan Denizli Valisi Recep Yazıcıoğlu'nun sağlık durumunun düne göre biraz daha iyi olduğunu söyledi. 
     Ankara Üniversitesi Tıp Fakültesi İbni Sina Hastanesi'nde yoğun bakımda bulunan Vali Yazıcıoğlu'nu, Bakan Aydın ve İçişleri Bakanı Abdülkadir Aksu ziyaret etti. 
     Bakan Aydın, hastaneden ayrılırken gazetecilere yaptığı açıklamada, Yazıcıoğlu'nun sağlık durumunun düne göre biraz daha iyi olduğunu kaydetti. Aydın, ''Ancak, durumu ciddiyetini koruyor. İnşallah yarın daha iyi olacak'' dedi. 
     Bakan Aksu da Yazıcıoğlu'nun sağlık durumunun ciddiyetini koruduğunu ifade etti. 
     Bir gazetecinin, ''Kazanın suikast olabileceği söyleniyor'' demesi üzerine Aksu, ''Hayır'' yanıtı verdi. 
     
</TEXT>
</DOC>
