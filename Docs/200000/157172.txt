<DOC>
<DOCNO> 157172 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/17/ekonomi/eko01.html </URL>
<DATE> 2003/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Krizde 10 il küme düştü 
</HEADLINE>
<TEXT>

2000 yılında 4 ilin kişi başına geliri bin doların altındaydı. 2001 yılında kriz ekonomiyi küçülttü, kişi başına geliri bir doların altına olan il sayısı 14'e çıktı 
     Ekonomik kriz sonucu ekonomi küçüldü, kişi başına gelir 2001 yılında 2 bin 941 dolardan 2 bin 146 dolara düştü. 10 il daha kişi başına gelirde bin doların altına geriledi. Böylece bin doların altında geliri olan il sayısı 14'e yükseldi. 
     Devlet İstatistik Enstitüsü DİE , 2001 yılı istatistiki bölgeler ve iller itibarıyla GSYİH sonuçlarını açıkladı. 2000 yılında ilk sırada yer alan Kocaeli, 2001 yılında da birinci oldu ancak kişi başına geliri 7 bin 556 dolardan 6 bin 165 dolara indi. Türkiye'de 2000 yılında en fakir il 725 dolarla Muş'tu. Muş 2001 yılında 578 dolarla sondan ikinci sırada yer aldı. En fakir il ise 568 dolarla Ağrı oldu. 
     2000 yılında Bitlis, Şırnak, Ağrı ve Muş, bin doların altında kalan iller olmuştu. 2001 yılında, bu illere Adıyaman, Bingöl, Hakkari, Kars, Mardin, Van, Yozgat, Aksaray, Ardahan ve Iğdır eklendi. 
     
     6 dolarla teşviği kaçırdılar 
     Başbakan Tayyip Erdoğan'ın, 'vergi ve sigorta muafiyeti uygulanacağını' açıkladığı, kişi başına 1500 doların altında geliri olan il sayısı ise 2000 -2001 döneminde 21'den 36'ya çıktı. Trabzon 6 dolarla, Isparta 10 dolarla 1500 doların üzerinde kalarak, bu muafiyetten yararlanacak iller arasına giremedi. 
     
En zengin bölgede 4 bin 109 dolar      En zengin bölge 4 bin 109 dolarla Bolu, Düzce, Kocaeli, Sakarya ve Yalova'nın yer aldığı bölge oldu. İkinci sırayı 3 bin 215 dolarla İzmir, üçüncülüğü 3 bin 63 dolarla İstanbul, dördüncülüğü 2 bin 752 dolarla Ankara, beşinciliği 2 bin 733 dolarla Edirne, Kırklareli, Tekirdağ alırken Bilecik, Bursa, Eskişehir 2 bin 513 dolarla 6'ıncı, Aydın, Denizli, Muğla 2 bin 427 dolarla 7'inci sırada yer aldı. Ağrı, Ardahan, Iğdır ve Kars'ın yer aldığı bölge ise Türkiye'nin en yoksul bölgesi olarak 730 dolarla 26'ıncı sırada yer aldı. 
     
Teşvikten 36 il yararlanacak İller Kişi başı milli gelir dolar Kocaeli 6.165 Bolu 4.216 Kırklareli 3.590 Yalova 3.463 Muğla 3.308 İzmir 3.215 İstanbul 3.063 Zonguldak 2.969 Ankara 2.752 Kırıkkale 2.725 Bilecik 2.584 Eskişehir 2.513 Bursa 2.507 Tekirdağ 2.498 Manisa 2.459 Mersin 2.452 Edirne 2.403 Adana 2.339 Çanakkale 2.335 Antalya 2.193 Artvin 2.137 Denizli 2.133 Nevşehir 2.117 Sakarya 2.108 Aydın 2.017 Karaman 2.012 Balıkesir 2.005 Burdur 1.951 Rize 1.897 Kilis 1.817 Kayseri 1.806 Kütahya 1.805 Kastamonu 1.781 Niğde 1.781 Hatay 1.757 Elazığ 1.704 Samsun 1.680 Çorum 1.654 Gaziantep 1.593 Karabük 1.587 Kahramanmaraş 1.584 Tunceli 1.584 Konya 1.554 Isparta 1.510 Trabzon 1.506 Kırşehir 1.488 Sinop 1.459 Giresun 1.443 Amasya 1.439 Uşak 1.436 Malatya 1.417 Sivas 1.399 Tokat 1.370 Diyarbakır 1.313 Afyon 1.263 Batman 1.216 Erzincan 1.158 Osmaniye 1.157 Düzce 1.142 Çankırı 1.136 Siirt 1.111 Gümüşhane 1.075 Ordu 1.064 Bartın 1.061 Erzurum 1.061 Bayburt 1.017 Şanlıurfa 1.008 Mardin 983 Aksaray 966 Adıyaman 918 Kars 886 Van 859 Iğdır 855 Yozgat 852 Ardahan 842 Hakkari 836 Bing"l 795 Bitlis 646 Şırnak 638 Muş 578 Ağrı 568      
     Başbakan Erdoğan kişi başı milli geliri bin 500 doların altındaki illerin SSK primi ve vergi teşviğinden yararlanacağını açıklamıştı. Son rakamlara g"re bu düzeydeki illerin sayısı 21'den 36'ya yükseldi. 

</TEXT>
</DOC>
