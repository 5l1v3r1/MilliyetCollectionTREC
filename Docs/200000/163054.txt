<DOC>
<DOCNO> 163054 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/13/son/sontur61.html </URL>
<DATE> 2003/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Karnesini babasına gösteremedi... 
</HEADLINE>
<TEXT>

     Samsun'da önlük alamadığı için babası intihar eden Ömür Can, karnesini aldı ama mutlu anını babası göremedi. 
     Kazım Karabekir Pansiyonlu İlköğretim Okulu'nda okurken 2. sınıfa geçen oğluna önlük alamadığı için evinin bodrumunda iple intihar eden Cemal Can'ın oğlu Ömür, okul yönetiminin desteğiyle okuluna devam etti ve bu yıl 3. sınıfa geçti. 
     Diğer arkadaşları gibi öğretmeni Nurdane Uslu'nun elini öperek karnesini alan Ömür Can, bir taraftan karne sevinci yaşarken, diğer yandan da önlük alamadığı için intihar eden babasına karnesini gösteremediği için buruk mutluluk yaşadı. 
     Karnesini aldıktan sonra bir süre sınıfta sessizce oturan oğlunun bu durumu anne Şerife Can'ı 34 da duygulanırken, genç kadın gözyaşlarına hakim olamadı. 
     Evlere temizliğe giderek oğluna baktığını belirten Şerife Can, ''Oğlumu okutmak istiyorum ama okutacak gücüm kalmadı, hayırseverlerin bize sahip çıkmasını bekliyoruz'' dedi. 
     Öğretmen Nurdane Uslu ise Ömer'in yaşadığı üzücü olaydan sonra içine kapandığını belirterek, gösterdikleri ilgi ile yaşadıklarını unutturmaya çalıştıklarını söyledi. 
     
</TEXT>
</DOC>
