<DOC>
<DOCNO> 177235 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/21/son/sonspo04.html </URL>
<DATE> 2003/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Ağrı Dağı'ndan iniş başladı... 
</HEADLINE>
<TEXT>

     Ağrı Dağı'na dün zirve yapan Akut Başkanı Nasuh Mahruki ve beraberindeki 14 kişilik ekip, 3350 metredeki diğer dağcılarla birlikte dönüşe geçtiler. 
     Akut Başkanı Nasuh Mahruki, dün zirve yapan 14 kişilik ekibin geceyi geçirdikleri 4200 metreden erken saatlerde inişe başlayarak, 3350 metredeki diğer ekibin bulunduğu kamp yerine geldiklerini söyledi. 
     Buradan da ekiple birlikte Doğubayazıt'a dönüşe başladıklarını anlatan Mahruki, daha önce by-pass ameliyatı geçirmiş Selim Sitar, Ayhan Çakar ve İsmail Bölükbaşı ile birlikte 23 kişilik ekipte her hangi bir sorunun yaşanmadığını bildirdi. 
     Bu arada, tırmanışa katılan işadamı İhsan Kalkavan'ın 4200 metredeki iniş esnasında ayak bağlarından 3'ünün koptuğu ve Kalkavan'ın zirve yapamadan iki dağcıyla birlikte Doğubayazıt'a indiği öğrenildi. 
     Sağlık durumunun iyi olduğu öğrenilen Kalkavan'ın, Doğubayazıt'ta yapılan müdahalenin ardından İstanbul'a götürülerek, tedavisine burada devam edileceği bildirildi. 
     
</TEXT>
</DOC>
