<DOC>
<DOCNO> 150071 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/16/ekonomi/eko08.html </URL>
<DATE> 2003/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Roaming'te son randevu 
</HEADLINE>
<TEXT>

     ŞÜKRÜ ANDAÇ 

     Telekomünikasyon Kurumu Başkanı Ömer Arasıl, Aria'nin tahkime gitmesi ile yeniden gündeme gelen roaming ulusal dolaşım konusunda devreye girdiklerini, bir hafta içinde tarafları buluşturup, aradan çekileceklerini söyledi. Arasıl, "Üç operatörün ortak veya genel müdürleriyle görüşeceğim. Oturup yeniden konuşmalarını sağlayacağız. Ama bizim hiçbir yaptırım gücümüz olmadığı da bilinmeli. Ortak bir tarih alır almaz, bir saat içinde yer ayarlayacağım. Operatörler de benden bunu bekliyor. Biz diyoruz ki, önce buluşturalım, sonra biz çekilip ticari boyutu onlar halletsin. Ama ilk izlenimim Aria'nın tahkim başvurusunu geri çekebileceği yönünde" diye konuştu. 
     Turkcell yetkilileri, roaming konusunda Aria ile görüşmeye açık olduklarını açıkladı. Aria'nın tahkim başvurusundan önceden haberdar olduklarını belirten Arasıl, "Aria yetkilileri çok özür diyerek böyle bir niyetleri olduğunu söylediler. 'Başka yapacağımız birşey yok' dediler. Tahkim'den aleyhimize karar çıkacağını düşünmüyorum" dedi. 
     
     


SİYASET 



















</TEXT>
</DOC>
