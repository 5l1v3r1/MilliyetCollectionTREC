<DOC>
<DOCNO> 158611 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/24/spor/aspo.html </URL>
<DATE> 2003/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
MİLLİYET'in dev yazar kadrosu, maksimum risk taşıyan derbiyi mercek altına aldı 
</HEADLINE>
<TEXT>
HASSAS DENGELER 
Beşiktaş ile Galatasaray arasında yarın oynanacak YILIN DERBİSİ, 7'den 77'ye, dilden dile dolaşıyor. Acaba kim kazanacak İki büyüğün zaafları, silahları ne Lucescu ile Terim'in artıları, eksileri ne Uzmanlarımız tüm bu soruların yanıtlarını verdi 
     ATTİLA GÖKÇE 
     Ali Aydın gördüğünü çalan, gerektiğinde her türlü kartı-saymadan-gösteren, bir hakem. Temiz, dürüst ve ilkeli. Düdüğünün efendisi. 
     
     BİLAL MEŞE 
     İki takımın savunması da maçın kilidi olacak. İlhan patlamaya hazır dinamit gibi. Sergen faktörü de bu derbide mutlaka ön plana çıkacak. 
     
     ERDOĞAN ŞENAY 
     Beşiktaş da, Galatasaray da ligde en üst sıralara gelmiş olmalarına rağmen, akıl almaz goller kaçırıyorlar. Bu zaaftan sıyrılan maçı götürür. 
     
     RIDVAN DİLMEN 
     Beşiktaş tipik İnönü futbolunun yerine, bir puanın garantiye alınacağı tedbirli bir oyun sistemini uygulayacak. Normali de bu zaten. 
     
     MEHMET DEMİRKOL 
     Beşiktaş yenilse de şampiyonluğun güçlü adayıdır. Türkiye'de şampiyonluğu son hafta-rakibi dışında bir takımla oynayıp-kaybeden yok. 
     
     HALİL ÖZER 
     Beşiktaş'ı kamp tuzağı değil, Fatih Terim'in oyun içinde yapacağı ince tuzaklar düşündürmelidir. Zira Galatasaray riske girmek zorunda. 
     
Beşiktaş kazanmak için mi yoksa puan için mi oynamalı Lucescu'nun yerinde olsaydınız, hangi oyun anlayışını seçerdiniz 
     A.G Derbilerin vazgeçilemez temel geleneği, kazanmak için oynamaktır. Ancak burada bir lig finali söz konusu. Beşiktaş, berabere kalsa da büyük hedefine ulaşacak. O nedenle, sahadaki gerçeği ve Lucescu'nun oyun felsefesini değerlendirecek olursak, Rumen hocanın bir puanı güvence altına alacak kontrollü oyunu tercih edeceğini düşünüyorum. 
     E.Ş Beşiktaş, bildiği ve sezon boyu titizlikle oynadığı "kontrollü futbol"dan hiç taviz vermeden oynamalıdır. Çünkü rakibi orta alanda, kademe kademe presle eriterek bitirmek, Siyah - Beyazlı kadronun bu yıl ki, en bilinen özelliği zaten... Her takıma oynadığı gibi, rakip golcüleri kendi defans derinliğinin içine alır ve de onları yorarak tesirsiz hale getiren bir planla oynardım. 
     R.D Beşiktaş'ın Gençlerbirliği maçındaki on bir ile sahaya çıkacağını düşünüyorum. Kontrollü oyuna öncelik verecekler. Kazanmaktan başka çaresi olmayan Galatasaray'ın hücumlarını etkili kontrataklara çevirmeye çalışacaklar. Beşiktaş tipik İnönü futbolunun yerine, bir puanın garanti altına alınacağı tedbirli bir oyun sistemini uygulayacak. Normali de bu zaten. 
     B.M Bir puan Beşiktaş'a yeter de, artar. Galatasaray, Beşiktaş'a oranla daha rahat ve kaybedeceği hiçbir şey yok. Bu nedenle varını yoğunu ortaya koyacak, kazanmak için oynayacak. Doksan dakika süreyle saldıracak olan Galatasaray'ı orta alanda durdurmak şart. 
     H.Ö Beşiktaş'ın bu maçta prestije değil, puana ihtiyacı var. Lucescu gibi bir hocanın galibiyet için büyük risklere gireceğini düşünmüyorum. O yüzden Beşiktaş kontrollü bir futbolu tercih edecektir. Sağlam bir savunması ile bu futbol anlayışında fazla zorluk çekmeyecektir. 
     M.D Lucescu'nun son üç senede oyun planında önemli bir değişiklik yaptığı tek karşılaşma İstanbul'da oynanan Lazio maçı. Onun temel silahı oyuncularına ezberlettiği bir oyun planını sürekli olarak uygulatmak. Bu açıdan istediği sonucu almak için değişiklik yapmayacaktır. Ben, tüm tersi iddialara rağmen, Lucescu'nun her maçı kazanmak için takımını sahaya sürdüğünü düşünüyorum. 
     
Fatih Terim, tansiyonu düşürmeye çalışarak, Beşiktaş'a tuzak mı kuruyor Terim, nasıl bir oyun taktiğiyle oynamalı 
     A.G Fatih Terim'in gerek rakibine gerekse futbolcularına yönelik söylemleri sportmence mesajlarla dolu. Bunun iki anlamı var. Birincisi rakibi gereğinden fazla hırslandırmamak, tahrik etmemek... İkincisi olası bir kayıp durumunda kendi kamuoyuna uygun, anlaşılabilir bir zemin oluşması için gerekli mesajları vermek. Terim, kazanmak için her türlü riski göze alabilir. Tempoyu yükseltebilir, umulmadık oyuncularla Beşiktaş savunmasını gafil avlamanın yollarını arayacaktır. 
     E.Ş Terim hoca bu hafta "büyük bir kumar oynayacak" İnönü'de. Yani bütün oyun planları "kazanmak" üstüne olacak... Kazanmanın dışındaki bir sonuç Fatih hocanın ve Galatasaray'ın ne işine yarar ki 
     R.D Terim'in bu davranışı rakibe değil, tamamen kendi oyuncularına yönelik. Bence aldığı şok kararla futbolcularını motive etmek istedi. Zaman zaman teknik adamlar böyle yollara başvurabilirler. Fatih Terim takıma daha fazla sorumluluk yüklüyor. Maça daha iyi hazırlanmaları için yol gösteriyor. 
     B.M Bazı söylemler, işin psikolojik yanıdır. Bilgi ve birikimi üst düzeyde olan Terim'in takımı kampa almaması ilginç Bana göre Terim, gergin havayı yumuşatıyor, Beşiktaş'ı rehavete itiyor. Terim, öncelikle savunmasını sağlama almak zorunda. 
     H.Ö Beşiktaş'ı kamp tuzağı değil, oyun içinde Fatih Terim'in yapacağı ince tuzaklar düşündürmelidir. Galatasaray, Beşiktaş'ın aksine bu maçta riske girmek zorunda. Ronaldo ve Zago arasında Lukunku'yu iyi kullanmalı. 
     M.D Lucescu'nun tersine Fatih Terim bu yıl her maç için başka planlar üreten bir teknik adam olarak göründü. Terim, büyük olasılıkla Beşiktaş'a çok erken basarak savunmacılarının oyun kurmasını engelleme çabasına girecektir. 
     
     
     Bu maçta hangi futbolcular kilit adam rolü üstlenebilir 
     A.G Yedekler dahil hepsi. Öncelikle kaleciler, sonra da Galatasaray'da Ümit Karan, Revivo, Volkan, Ergün ve Bülent. Beşiktaş'ta Zago, Ronaldo, Sergen, İbrahim ve Ahmet Dursun ile İlhan Mansız. 
     E.Ş Galatasaray'da Mondragon, Volkan, Ergün, Cihan, Bülent ve Ümit Karan. Beşiktaş'ta ise başta büyük usta Sergen olmak üzere İbrahim, Kaan Dobra, Pancu, İlhan Mansız, Tümer ve özellikle Ronaldo. 
     R.D Beşiktaş'ta İlhan Mansız, Galatasaray'da ise Ümit Karan'a büyük iş düşecek. Galatasaray'da Ümit'ten başka savunmayı ileride yıpratacak başka bir isim görünmüyor. Beşiktaş'ın kilidini o çözmeye çalışacak. 
     B.M İki takımın savunması. Beşiktaş cephesinde haftalardır eleştirilerin odak noktasını oluşturan İlhan Mansız patlamaya hazır dinamit gibi. Sergen Yalçın faktörü yine bu derbide ön plana çıkacak. 
     H.Ö Beşiktaş'ta Sergen ve İbrahim, Galatasaray'da Volkan ve Ergün. 
     M.D Beşiktaş'tan Zago, Ronaldo, İlhan, Galatasaray'dan Ümit Karan, Cihan, Volkan, Ergün 
     
     İki hocanın zaafları neler 
     A.G Fatih Terim hakem kararlarına karşı çok duyarlı. Çabuk öfkeleniyor. Takımı yenik duruma düştüğü zaman futbolcularını eskisi gibi ateşleyemiyor. Oyuncu değişikliklerinden umduğu verimi alamıyor. Lucescu çok sakin. Zaman zaman oyunun akışına kendini kaptırıyor. Onun da her değişikliği isabetli yaptığı söylenemez. 
     E.Ş Terim hırçın olmamalı... Lucescu ise bu sezonun en hareketli 90 dakikasını yaşamalıdır teknik kulübede. Çünkü onun sesini duyabilen futbolcu, Lucescu'dan çok etkilenmektedir. 
     R.D Derbide iki hocanın zaaflarından çok oyunun gidişatı büyük rol oynayacak. Bir taraf yüzde yüz kazanmaya mecbur. O yüzden Fatih hoca oyunu riske edecektir. Eğer Galatasaray öne geçerse, gerçek derbi işte o zaman başlayacaktır. 
     B.M Lucescu sakin, Terim sürekli gergin. Lucescu'nun takım içinde en büyük zaafı, forvette devamlılık ve üretkenlik sağlayamaması. Terim'in en büyük handikapı ise takım içindeki taşlarla sık sık oynaması. 
     H.Ö Fatih Terim, savunma kurgusundaki düzeni sağlayamadı. Bu sezonki kendi agresif yapısını, futbolculara olumsuz yansıttı. Anlamsız şekilde kafasını Lucescu'ya taktı. Takımla çok oynadı. Lucescu, forvetteki oyuncuları bir türlü forma sokamadı. 
     M.D Terim'in 6 - 0'lık Fenerbahçe maçında yaptığı hataların güne özgü olduğunu kabul edersek, iki hocanın da belirgin bir zaafı olduğunu düşünmüyorum. 
     
     İki takımın zaafları neler 
     A.G Beşiktaş, ileri uçta oynayan golcülerinden beklediği verimi alamıyor. Sağ kanadı zayıf. Oyun zaman zaman tüm ağırlığıyla savunmanın üzerine çöküyor. Galatasaray eski yılların yüksek tempolu oyununu sürdüremiyor. Onların da sağ kanadı zayıf. Savunma üstüne gelen her takımdan gol yiyor. 
     E.Ş Beşiktaş da, Galatasaray da ligde en üst sıralara gelmiş olmalarına rağmen akıl almaz goller kaçırıyorlar. Zaten bu maçta bu zaaflardan sıyrılabilen taraf maçı da, sonucu da alır götürür. 
     R.D Beşiktaş orta sahasında savaşçı sadece Giunti ve Tayfur var. Bu yüzden Pancu ve Sergen'in mutlaka bu bölgeye yardım etmesi gerekir. Yoksa savunmadan dönen tüm topları rakip alabilir. Galatasaray ise savunmasında zaaflar verebilir. 
     B.M Beşiktaş sezon başından bu yana gol yollarında sıkıntılı. Kartal'ın diğer bir handikapı, İnönü'deki seyirci baskısı. Galatasaray'ın ise savunmasıyla başı belada. Bu alanda fazla güven vermiyor. 
     H.Ö Beşiktaş'ın orta alanda savaşçı adamı az. Forveti ise sıkı markajda büyük sıkıntı çekiyor. Galatasaray'ın savunmasında kurgu bozukluğu var. Lukunku'ya endeksli oynuyorlar. Lider futbolcuları yok. Ümit Davala ve Hasan Şaş katkı sağlamıyor. 
     M.D Beşiktaş Türkiye standartlarının üzerinde olgun bir takım görüntüsü veriyor, bugüne kadar yaşanmış bariz bir zaafları yok. Galatasaray ise bu olgunluğa henüz ulaşamadı. Tek fark bu. İki takım da kendi vasatında olursa denge Beşiktaş lehine bozulur. 
     
     Beşiktaş yenilirse, son hafta şampiyonluk düğümü nasıl çözülür 
     A.G Pazar akşamından itibaren Samsunspor - Beşiktaş maçının istedikleri gibi bitmesi için şampiyon adayı kulüpler her türlü çabayı sarf edecekler, her olanağı kullanmaya çalışacaklardır. Medyayı da stratejik hesaplarına alet ederek kullanmak, ilk başvuracakları yöntem olacaktır. Dileyelim, herşey spor ahlakı, spor kuralları çerçevesinde olup bitsin. 
     E.Ş Beşiktaş yenilirse, aklı başına gelir ve Samsunspor önünde yine düşlediği şampiyonluğu yakalar bence. Çünkü bu sezon birçok Beşiktaşlı'nın çok korktuğu maçları kolayca kazanan Siyah - Beyazlılar, son iki haftada stres çukurlarına düşerek bu şampiyonluğu asla başkasına kaptırmazlar. 
     R.D Skora bağlı. Beşiktaş 1 - 0 yenilirse Samsun'da beraberlik kendisine yetebilir. Ama iki farklı yenilirse ligde herşey olabilir. 
     B.M Sabaha kadar oynansa maç en kötü olasılıkla berabere biter. Son haftaya kalırsa bile Beşiktaş yine şampiyonluk ipini göğüsler. 
     H.Ö Beşiktaş yenilirse bir şey değişmez. Samsun önünde mutlaka kazanır. 
     M.D Beşiktaş yenilirse dahi şampiyonluğun güçlü adayıdır. Bildiğim kadarıyla Türkiye'de şampiyonluğu, son hafta - rakibi dışında bir takımla oynayıp - kaybeden yok. 
     
     Hakem Ali Aydın'ın yönetimi oyunu nasıl etkiler 
     A.G Ali Aydın son haftalarda sıkça eleştirdiğimiz hakemlerden biri değil. Gördüğünü çalan, gerektiğinde her türlü kartı - saymadan - gösteren bir hakem. Temiz, dürüst ve ilkeli. Düdüğünün efendisi. Tribünden korkmaz. Kurallar neyi gerektiriyorsa onu yapar. Herhalde Fatih Terim ve Lucescu ile her iki takımın futbolcuları, bu gerçekleri biliyor. 
     E.Ş Ali Aydın bu maça yüksek gözlemler getirebilmeli ve elinden geldiğince kartların bulunduğu cebine uzak kalmalıdır. Oyunun stresli geçmesi doğaldır. Aşırı kötü niyet olmadıkça kart kullanmamaya dikkat etmelidir. Futbolculara gelince, Ali Aydın'a veya bir başka hakeme itiraz kime, nerede ve ne kazandırmıştır ki 
     R.D Ali Aydın, Türkiye'nin en iyi hakemi. Zaten favoriydi ve onu atadılar. Ama ev sahibi için avantaj değil dezavantaj. Binlerce seyircinin tepkisinden çekinmiyor. Bu yüzden Galatasaray için iyi bir hakem. 
     B.M Bu maçta hakemin ön plana çıkacağını sanmıyorum. Hata payı en az olan hakemlerimizden. Ona güvenin, vereceği her karara saygı duyun, art niyet aramayın, futbolu güzelleştirin. 
     H.Ö Ali Aydın, Kadıköy'de Galatasaray'a gösterdiği kırmızı kartların etkisinden uzun süre kurtulamadı. Ancak bu maç onun için büyük bir sınav. Özellikle İlhan Mansız, Zago ile Ümit Karan ve Bülent kendilerine çok dikkat etmeli. 
     M.D Bence Ali Aydın, Serdar Tatlı ile birlikte Türkiye'nin en iyi iki hakeminden biri. Bir hakem oyunun kaderini olumsuz etkilemiyorsa iyidir. Bu açıdan oyunu etkilemeyeceği kanaatindeyim. 
     
BEŞİKTAŞ En fazla oynayanlar İSİM DAKİKA 1. Ronaldo 2745 2. Cordoba 2700      
     
Gol krallığı İSİM GOL 1. Sergen 10 2. Ahmet Dursun 8      
     
Asist krallığı İSİM ASİST 1. Sergen 6 2. Tümer, Pancu, Zago, A. Yıldırım, Nouma, Kaan Dobra 4      
     
En çok sarı kart görenler İSİM KART 1. Zago 11 2. İlhan 9      
     
En çok kırmızı kart görenler İSİM KART Yasin, Sergen, Tümer, Nouma 1      
     
Penaltı krallığı İSİM PENALTI 1. Sergen 4 2. İlhan, Nouma 2      
     
Kendi kalesine gol 1. Kaan Dobra 1      
     
TOPLAMDA Attığı 58 Yediği 18 Asist 45 Sarı kart 70 Kırmızı kart 4 Penaltı 9 4      
     
GALATASARAY En fazla oynayanlar İSİM DAKİKA 1. Mondragon 2790 2. Bülent 2497      
     
Gol krallığı İSİM GOL 1. Ümit Karan 16 2. Arif 11      
     
Asist krallığı İSİM ASİST 1. Baliç 7 2. Ergün, Lukunku 5      
     
En çok sarı kart görenler İSİM KART 1. Hasan 6 2. Mondragon, Vedat, Batista, Arif Erdem 5      
     
En çok kırmızı kart görenler İSİM KART 1. Emre 2 2. Hasan 1      
     
Penaltı krallığı İSİM PENALTI Ümit Davala, Berkant, Arif, Felipe, Christian 1      
     
TOPLAMDA Attığı 59 Yediği 25 Asist 46 Sarı kart 64 Kırmızı kart 3 Penaltı 5 4      
     

</TEXT>
</DOC>
