<DOC>
<DOCNO> 155194 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/07/son/sontur30.html </URL>
<DATE> 2003/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Evli kadını takip edip evinde tecavüze kalkıştı... 
</HEADLINE>
<TEXT>

     Samsun'da takip ettiği 21 yaşındaki evli Hatime Koç'a pencesinden girdiği evinde tecavüze kalkışan 21 yaşındaki Şakir Öztürk, 1 yıl 11 ay 10 gün hapse mahkum oldu. 
     Devlet Hastanesi'ne hasta ziyaretine giden Şakir Öztürk, burada gördüğü Hatime Koç'u evine kadar takip etti. 7 aylık evli olan kadının evine pencereden giren sanık banyodan çıkan Hatime Koç'a tecavüze kalkıştı. Koç, sanığın yüzünü tırmalayarak elinden kurtulup sesine koşan komşularına sığındı. Tutuklu olarak Samsun 1'inci Ağır Ceza Mahkemesi'nde yargılanan Şakir Öztürk suçsuz olduğunu ileri sürerek, "Hastanede tanıştık. Beni evine davet etti. Ben de teklifini kabul ettim. Kendisiyle cinsel ilişkiye girmek istediğimi söyledim. Ancak kabul etmedi. Ona saldırmadım'' dedi. 
     Hatime Koç ise "Hastanede yanıma gelerek, benimle konuşmaya çalıştı. Kendisini kovdum. Ancak daha sonra beni takip etmiş olacak ki, evime geldi. Camdan içeriye girmiş. Ben de banyodan yeni çıkmıştım ve üzerimi giyiyordum. Bana saldırdı. Yüzünü tırmalayarak kaçtım. Sonra da bağırarak komşulardan yardım istedim. Söylediklerinin hepsi yalan Hakim bey. Ben onu evime çağırmadım'' diye konuştu. 
     Yargılama sonunda mahkeme sanık Şakir Öztürk'ü tecavüze kalkışmak'tan suçlu bularak 1 yıl 11 ay 10 gün hapse çarptırdı. 
     
</TEXT>
</DOC>
