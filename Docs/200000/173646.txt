<DOC>
<DOCNO> 173646 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/05/yasam/yas14.html </URL>
<DATE> 2003/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kendimi korumak için bıçakladım...' 
</HEADLINE>
<TEXT>

      GÜRKAN AKGÜNEŞ İstanbul 
   
   Eminönü'nde, top oynarken evinin camını kıran çocuklardan birini bıçakla öldürdüğü, diğerini de yaraladığı öne sürülen Fesih Sincar gözaltına alındı. Önceki gün meydana gelen olayla ilgili aranan Sincar, dün Küçükpazar'da yakalandı. Eminönü İlçe Emniyet Müdürlüğü'nde tutulan Sincar, daha sonra İstanbul Adalet Sarayı'na getirilerek Savcı Abdurrahman Yılancı'ya ifade verdi. Yılancı, Sincar'ı, evrakında eksiklik bulunduğu ve gözaltı süresi dolmadığı gerekçesiyle emniyete geri gönderdi. 
   
   'Saldırıya uğradım' 
   Sincar'ın, savcılık ifadesinde, "Oğlunun, aldığı topu kendisine gösterirken yandaki seyyar satıcının tezg hına çarptığını, bunun üzerine tezg h sahibiyle aralarında tartışma çıktığını, olayın büyümemesi için evine gidince arkasından gelen bazı kişilerin saldırısına uğradığını ve bunun üzerine kendisini korumak amacıyla evden aldığı bıçağı kullandığını" söylediği öne sürüldü. 
   Öte yandan olay sırasında hayatını kaybeden Süleyman Aydoğan'ın cenazesi dün toprağa verilirken, tedavisi süren kuzeni Mehmet Aydoğan'ın sağlık durumunun ise iyi olduğu öğrenildi. 
   
   
   
</TEXT>
</DOC>
