<DOC>
<DOCNO> 196434 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/18/son/sontur33.html </URL>
<DATE> 2003/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Vakıflara gözaltı 5 yılda 1 katrilyon geliri olan vakıflar var... 
</HEADLINE>
<TEXT>

     Kamudaki vakıf ve derneklerin vatandaşlardan zorla bağış alma uygulamasını sona erdirecek yasa tasarısında bazı bakanların itirazları doğrultusunda son dakika değişiklik yapıldı. İçişleri ve Adalet bakanlıklarının itirazları doğrultusunda tasarıya, "Bakanlar Kurulu'nun belirleyeceği vakıfların yasa kapsamı dışında tutulacağı" ifadesi eklendi. Tasarıyı hazırlayan Başbakan Yardımcısı Mehmet Ali Şahin, "Şahsi kanaatim kimseye ayrıcalık yapılmamasıdır" dedi. 
     Şahin, önceki gün TBMM'ye sevk edilen "Dernek ve Vakıfların Kamu kurum ve Kuruluşları ile ilişkilerine Yasa tasarısına" ile ilgili basın toplantısı düzenledi. Kamuda bulunan 608 kamu vakfının olduğunu belirten Şahin, "Vatandaştan ikinci bir vergi verir gibi bağış isteniyor. Bu bağış yapılmadan hizmet verilmiyor" diye konuştu. 
     Yasayla kurulan Türk Silahlı Kuvvetleri Güçlendirme vakfı, Sosyal Yardımlaşma ve Dayanışma Vakfı ile vakıf üniversitelerinin kapsam dışında tutulduğunu vurgulayan Şahin, "Bakanlar Kurulu kararı ile belirlenecek vakıfların kapsam dışında tutulacak" dedi. İçişleri ve Adalet bakanlıklarının söz konusu bu yasaya itiraz ettiklerinin hatırlatılması üzerine Şahin, "Bakanlar Kurulu'nda konuyu tartıştık. Benim şahsi kanaatim kimseye ayrıcalık yapılmamasıdır. Ama Bakanlar Kurulu'nun genelinden böyle bir sonuç çıktı" yorumunu yaptı. 
     
     MERKEZ BANKASI DUDAK UÇUKLATTI 

     Kamu vakıflarının mal varlıklarına ilişkin bilgi istendiğini ancak sadece 70 vakfın bilgi verdiğini ifade eden Şahin, "Kaynak aktarımı tespit edilen 15 vakfa ilişkin soruşturma açıldı. 14 yönetici görevden alındı. 1995 yılına kadar 552 trilyon kaynak aktarıldı" dedi. 
     "Trilyonun altında geliri olan yok" diyen Şahin, Vakıflar genel Müdürlüğü'nün yıllık gelirinin 44 trilyon olduğunu belirterek, bazı kamu vakıflarına ilişkin şu bilgileri verdi 
     Merkez Bankası Sosyal Yardımlaşma ve Dayanışma Vakfı 1. 5 katrilyon Türk lira TEK Vakfı yaklaşık 11 trilyon lira Gümrük Vakfı 4 trilyon lira. 
     
</TEXT>
</DOC>
