<DOC>
<DOCNO> 186174 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/03/yazar/pulur.html </URL>
<DATE> 2003/10/03/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
İnanmadan inanmış görünmek... 
</HEADLINE>
<TEXT>

   
   SEÇİM iptal edilirmiş, ya da edilmezmiş, DEHAP'ın oyları silinir, DYP Meclis'e girer, hem AKP'den, hem CHP'den bazı milletvekilleri Meclis dışında kalırmış... 
   Bunlara DEHAP'ın bazı yöneticilerinin sahtekarlık yaptığı, örgütlenmedikleri illeri örgütlenmiş gibi göstererek seçime girmeleri sebep olmuş, erken seçime gidilmeliymiş... 
   Bütün bunlar bizi hiç ilgilendirmiyor... 
   Hiç önemli değil 
   
   SİYASET, hemen ikiye ayrıldı, birinciler demokrasinin dehşetengiz savunucuları, ikinciler hukukun yenilmez mücahitleri... 
   Birileri "Demokraside oy esastır" diyor, diğerleri "Hayır demokrasinin temeli hukuktur " diyor. 
   Sanırsınız ki, bu memlekette, demokrasi hiç ödün vermeden uygulandı, ya da bu memlekette her şey, hukuka uygun yürüdü... 
   İsmet Paşa'nın ünlü lafı 
   "Hadi canım sende " 
   
   YILLAR önce söylemiştik 
   "Biz, demokrasiyi çok severiz, bizim parti kazanırsa... 
   Biz, hukuka çok bağlıyız, eğer beraat edersek..." 
   Eğer biz demokrasiye inansaydık, eğer biz hukuka inansaydık, çıkarlarımız için inanır görünmeseydik, bunlar başımıza gelir miydi 
   Hukuka ve demokrasiye inanan, sahte belgelerle seçime liste hazırlar mı 
   Ya da, bu belgelerle hazırlanan bir listeyi kabul edip, o partiyi seçime sokar mı 
   Her olayın temelinde ya inanç vardır, ya da inançsızlık... 
   
   HÜSEYİN Cahit Yalçın, siyasi hatıralarında anlatır... 
   İttihat ve Terakki Partisi ileri gelenleri, partinin gelecekteki programını hazırlamak için toplanmışlardır. Programın ilk maddelerinden biri "Parti, vicdan özgürlüğünden yanadır" diye okunur "Hayhay " diye kabul edilir. 
   Hüseyin Cahit Yalçın sinirlenir 
   "İkiyüzlülük etmeyelim... Vicdan özgürlüğü ilkesini bu memlekette uygulayabilir misiniz " 
   Arkadaşları kızarlar 
   "Neden, biz bu kadar dar düşünceli miyiz " 
   "Peki, ben yarın, başıma şapka geçirip sokağa çıkabilir miyim " 
   Ziya Gökalp atılır 
   "Kamu vicdanının kabul etmediğini, parti de kabul etmez " 
   "Ya ben, kızımı bir yabancıya vermek istesem " 
   Ziya Gökalp yine aynı karşılığı verir 
   "Kamu vicdanı, böyle bir şeye izin vermez " 
   
   HÜSEYİN Cahit Yalçın, üstlerine gider 
   "Kamu vicdanı izin versin, vermesin, ben bu dediklerimi yaparsam, hükümetin tutumu ne olacaktır Bana saldıranlar çıkabilir, bunu olağan bulurum, ama saldıranların cezalandırılacaklarını siz açıklayabilir misiniz 
   Kamu vicdanı sorunu, siz toplum içinde yaşayan insanlara bırakınız, bu gibi ilkeleri sizin aklınız almıyor, ruhunuz kabul etmiyor, suçu halka yüklüyorsunuz..." 
   
   İTTİHATÇILAR "vicdan özgürlüğünü" ağızlarında dolaştırıyor fakat inanmıyorlardı... 
   Bugün de "demokrasi" ve "hukuk" dilden dile, ağızdan ağıza dolaşıyor, lakin kaç kişi inanıyor 
   Onun için günlerdir, memleketin birinci sorunu olarak görülen, gösterilen bu sorun bizi ilgilendirmiyor. 
   Bakalım "demokrasiciler" mi kazanacak, "hukukçular" mı 
   Seyredeceğiz 
   
      
   
</TEXT>
</DOC>
