<DOC>
<DOCNO> 162983 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/13/son/sonspo17.html </URL>
<DATE> 2003/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor'un yeni kalecisi Van De Paar İstanbul'da... 
</HEADLINE>
<TEXT>

     Trabzonspor'un prensipte anlaştığı Belçikalı kaleci Van De Paar, İstanbul'a geldi. 
     Atatürk Havalimanı'nda Trabzonspor forması giyen Van De Paar, Trabzonspor'a ve Trabzonsporlulara mahcup olmayacağını ifade etti. 
     İki hafta önce Trabzon'a gittiğini hatırlatan Van De Paar, ''Çok güzel bir şehir. Eşim ile ilgili sorunlarım çözüldü. Bu süre zarfında düşündüm ve imza atmaya karar verdim. Trabzonspor'da başarılı olacağıma inanıyorum, bana güvenenleri de mahcup etmeyeceğim'' dedi. 
     Hollanda'nın Twente takımından transfer edilen Belçikalı kaleci, taraftarlara kendini kanıtlayacağını sözlerine ekledi. 
     Trabzonspor Yönetim Kurulu Üyesi Hüseyin Tütüncü ile bugün uçakla Trabzon'a gidecek olan Van De Paar, ayağının tozuyla sözleşme imzalayacak. 
     
</TEXT>
</DOC>
