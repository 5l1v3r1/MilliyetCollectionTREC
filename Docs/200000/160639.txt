<DOC>
<DOCNO> 160639 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/03/dunya/dun05.html </URL>
<DATE> 2003/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de medyaya esneklik getirildi 
</HEADLINE>
<TEXT>

     YASEMİN ÇONGAR Washington 

     ABD kamuoyunda uzun süredir tartışılan "medya sahipliğindeki kısıtlamaların gevşetilmesi" kararı dün alındı. Karar, aynı şirketin aynı piyasada hem gazete hem televizyon sahibi olması önündeki 28 yıllık engeli kaldırıyor. Amerikan Federal İletişim Komisyonu'nun FCC kararı, beş üyeli komisyonun başkanı Michael K. Powell dahil üç Cumhuriyetçi Partili üyesi tarafından desteklendi iki Demokratik Partili üye ise karşı oy kullandı. 
     
     Yoğun tartışma 
     ABD Dışişleri Bakanı Colin Powell'ın oğlu olan FCC Başkanı Michael Powell, kararı "Bu popüler bir karar değil, ancak günün gerçeklerinin gerektirdiği doğru bir karar" diye savundu. Yeni kurallar özetle şöyle 
     1. Aynı kurumun aynı kentte hem gazete hem televizyon ve veya radyo istasyonu sahibi olabilmesi, artık serbest. Bu esneklik, küçük kentlerde uygulanmayacak. 
     2. Bir TV şirketinin ülke çapında izleyicilerin yüzde 35'inden fazlasına ulaşmasını sağlayacak sayıda yerel istasyona sahip olması yasaktı. Bu sınır yüzde 45'e çıkarıldı. 
     3. Bir şirket büyük kentlerde 3 TV istasyonuna sahip olabilecek. 

</TEXT>
</DOC>
