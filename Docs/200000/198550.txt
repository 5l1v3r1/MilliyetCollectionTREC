<DOC>
<DOCNO> 198550 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/29/siyaset/siy02.html </URL>
<DATE> 2003/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Alacağımla evimi restore edeceğim 
</HEADLINE>
<TEXT>

      SEFA KARAHASAN Lefkoşa 

   
   Türkiye'nin Avrupa İnsan Hakları Mahkemesi'nin AİHM aldığı karar doğrultusunda 1 milyon 100 bin dolar tazminatı ödeyip ödemeyeceği tartışılan Rum Titiana Loizidu, parayı alırsa ilk iş olarak Girne'deki evini restore ettireceğini söyledi. 
   Rum Kesimi'nde Lefkoşa'daki evinde Milliyet'e konuşan Loizidu, "Türkiye Başbakanı Recep Tayyip Erdoğan bu konuyu çözecektir, buna inanıyorum" dedi. "Türkiye AİHM'in kararına uymak zorundadır" diyen Loizidu, "Herkes bana parayı alırsam ne yapacağımı soruyor, Girne'de mülkiyetim var. Gelecekte bu parayı bu mülkiyetimi restore etmek için kullanacağım" diye konuştu. İki taraf arasında kapılar açıldıktan sonra Girne'de hiç bulunmadığını ifade eden Loizidu "Gelecekte yeniden Birleşik bir Kıbrıs görmek istiyorum " dedi. 
   
   Denktaş Türkiye üzerine baskı...    KKTC Cumhurbaşkanı Rauf Denktaş, AİHM'nin Louzidu kararının, Türkiye üzerinde baskı aracı olarak kullanıldığını söyledi. Denktaş, değeri 100 bin dolar olmayan bir emlak için Türkiye'yi 1 milyon dolar kullanım parası ödemeye mahk m etmenin ve böyle bir kararı diğer talepler için ileride örnek olarak kabul etmenin, "Kıbrıs meselesinin hallini istememek" anlamına geldiğini belirtti. 
   
   
   
</TEXT>
</DOC>
