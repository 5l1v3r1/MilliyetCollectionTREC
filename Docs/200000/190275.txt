<DOC>
<DOCNO> 190275 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/22/ekonomi/eko03.html </URL>
<DATE> 2003/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Enerjide 32 milyar dolarlık fazla ödeme 
</HEADLINE>
<TEXT>

   Hazine, 2003-2019 arasında özel sektöre devredilen santrallar ve doğalgaz ithalatı nedeniyle şirketlere 32 milyar 169 milyon dolar fazla ödeme yapılacağını bildirdi 
   TARIK YILMAZ 
      
   Hazine, özel sektöre devredilen santrallar ve yurtdışından alınan doğalgaz fazlası nedeniyle enerji şirketlerine 2003 - 2019 yılları arasında 32.2 milyar dolar fazladan ödeme yapacağını belirtti. Hazine raporunda, Yap - İşlet - Devret YİD ve Yap - İşlet Yİ ile ilgili tarife yapılarının ilgili şirketlerin yüksek k r etmeleri üzerine kurgulandığı kaydediliyor. 
   Hazine'nin Nisan 2003 tarihli "Enerji Fiyatlarının Dünya Seviyesine İndirilmesi ve Kamu Yükümlülüklerini Asgari Düzeye Düşürülmesi İçin Temel Strateji" başlıklı raporda, enerjide uğranılacak zararın boyutu hakkında ilginç rakamlar yer alıyor. 
   Mayısta hükümete de sunulan raporda, Yİ, YİD, işletme hakkı devirleri İHD ve mobil santral uygulamaları nedeniyle özel şirketlere 2020'ye kadar kümülatif olarak 70 ila 100 milyar dolar ödeme yapılacağı, bunun önemli risklere yol açacağı kaydediliyor. Rakama doğalgazda "al ya da öde" şartı dolayısıyla yapmak zorunda olduğu 90 milyar dolarlık ödeme eklendiğinde faturanın 160 milyar dolara çıkacağına dikkat çeken Hazine, 2003 - 2019 arasında özel şirketlere fazladan 32 milyar 169 milyon dolar ödeyeceği kaydediliyor. Hazine, bu ek yükün 18 milyar 553 milyon dolarının yüksek fiyat garantili elektrik alımlarından, 13 milyar 616 milyon dolarının ise "al ya da öde" sisteminden kaynaklanacağını belirtiyor. 
   Raporunda, faturanın 32.2 milyar dolarla sınırlı kalmayacağını kaydeden Hazine, garantili elektrik alımları nedeniyle 8 - 10 yıllık dönemde Elektrik Üretim AŞ'nin EÜAŞ kapasitesinin yüzde 40'ının atıl kalacağını kaydederek, "Uygulamanın Hazine'ye maliyeti, TETAŞ'ın satamayacağı elektriğin miktarına bağlı olarak, 2020'ye kadarki dönemde toplam 70 milyar dolara kadar ulaşabilecektir" deniliyor. 
   
   'Kamu tekrar satın alsın' 
   Raporda, Yİ ve YİD termik santrallarının tarife yapılarının ilgili şirketlerin yüksek k r etmeleri üzerine kurgulandığını ifade ederek bu durumun sözleşmelerin revizyonu için hükümete önemli bir potansiyel yarattığı kaydediliyor. 
   Çözümü sözleşmelerin kamu tarafından satın alınması olarak sunan Hazine, Trakya, Doğa ve Uni - Mar adlı üç YİD santralının 2003 satış fiyatlarıyla 1.8 - 2.3 milyar dolar arasındaki bir bedelle alınabileceğine dikkat çekiyor. 
   
   'Yüksek k r ettikleri aşik r'    Hazine, YİD ve Yİ santralları için yapılan toplam 5 milyar 650 milyon dolar yatırım karşılığında anılan şirketlerin yaklaşık 22.1 milyar dolar gelir elde edeceğini tahmin etti. Aradaki 16 milyar 450 milyon dolarlık farkla personel, bakım - onarım gibi değişken giderlerin karşılanmasının öngörüldüğünü belirten Hazine, bu gelirin aşırı yüksek olduğunu, şirketlerin yüksek k r ettiklerinin aşikar olduğunu ifade etti. Mc Kinsey'in hazırladığı bir raporda enerji şirketlerinin dolar bazında yüzde 60'lara varan k rlar ettiğinden bahsedilen Hazine raporunda, Mc Kinsey'in analizinin sadece fizibilite raporlarına dayandığı, 16.5 milyar dolarlık analize göre k r marjının çok daha yüksek olacağının altı çizildi. 
   
   
</TEXT>
</DOC>
