<DOC>
<DOCNO> 184931 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/27/yasam/yas08.html </URL>
<DATE> 2003/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Vahşette yeni ipuçları 
</HEADLINE>
<TEXT>

   YÜKSEL EKER, FATİH KARAÇALI Adana DHA 
   
   Adana'da 5 kişinin hayatını kaybettiği vahşetle ilgili soruşturmayı sürdüren jandarma, önemli ipuçları ele geçirdi. Olayda ölen Cennet Kayan'ın eşi Muharrem Kayan'ın evinde ve işyerinde arama yapan jandarma, Kayan'ın eşiyle çektirdiği yırtılmış fotoğrafları ve cinayetlerde kullanılan ipin bir benzerini ele geçirdi. Yasak aşk yaşadıkları öne sürülen Hasan Ak ve Cennet Kayan'la, bu ilişkiyi bildiği öne sürülen Serpil Serttaş'ın elleri arkadan bağlanmış ve kafalarına ateş edilmiş cesetleriyle, Kayan'la Serttaş'ın annelerinin cesetleri başında iki gün bekledikten açlıktan ölen çocuklarının cesetleri bir piknik alanında bulunmuştu. 
   Cinayetin ortaya çıkmasından önceki 3 gün yerini kanıtlayamayan Kayan, dün çapraz sorguya alındı. Kayan ve diğer zanlılar suçlamaları kabul etmedi. 
   
   
</TEXT>
</DOC>
