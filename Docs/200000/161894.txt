<DOC>
<DOCNO> 161894 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/09/ekonomi/eko11.html </URL>
<DATE> 2003/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Köprüden artık kartla geçilecek 
</HEADLINE>
<TEXT>

     Otoyol ve boğaz köprülerinde 1999'da uygulamaya başlanılan "Otomatik Geçiş Sistemi"ne ek olarak Kartlı Geçiş Sistemi de KGS uygulamaya alınacak. Kullanıcılara sunulan geçiş ücreti ödeme yöntemlerindeki çeşitliliği arttırmak için KGS de devreye girecek. Karayolları Genel Müdürlüğü'nce yapılan çalışmaya göre KGS ile geçiş işlemlerinde araç sahipleri, idare veya anlaşmalı bir bankadan temin edecekleri kredi kartı büyüklüğündeki "akıllı kartı" gişelerde kurulacak elektronik geçiş turnikelerine temas ettirmek sureti ile geçiş işlemi yapabilecekler. 
     Karayolları Genel Müdürlüğünün bu yıl devreye sokacağı "KGS" sistemleri, ilk olarak İstanbul Birinci Boğaziçi köprüsünün bazı güzergahlarına koyulacak. İkinci aşamada Fatih Sultan Mehmet köprüsüne daha sonra ise diğer paralı otoyollara yaygınlaştırılacak sistemle, Boğaziçi köprü trafiği büyük ölçüde rahatlamış olacak. 
     

</TEXT>
</DOC>
