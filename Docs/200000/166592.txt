<DOC>
<DOCNO> 166592 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/01/son/sondun26.html </URL>
<DATE> 2003/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Rumen polislerin fahişelerle birlikteliği TV'de yayınlanınca... 
</HEADLINE>
<TEXT>

     Romanya'da, 3 polis görevlisinin fahişelerle birlikteyken gizlice çekilen görüntülerinin bir televizyonda yayınlanmasının ardından soruşturma başlatıldı. 
     Antena 1 televizyonu, polis memurlarının cumartesi günü bir apartmanda 3 fahişeyle birlikteyken gizli çekilen görüntülerini dün gece gösterdi. 
     Komiser Ion Vasilescu, başkent Bükreş'te meydana gelen olayla ilgili açıklamasında, memurların olay esnasında görev başında olmadıklarını, ancak fuhuşla mücadele çerçevesinde bu kadınları daha önce sorguladıklarını söyledi. 
     Bazı fahişelerin, gözaltına alınmaları sırasında kayıtlara geçirmeme karşılığında polislerin kendilerinden para aldıkları iddiaları da soruşturuluyor. 
     
</TEXT>
</DOC>
