<DOC>
<DOCNO> 174560 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/09/astro/index.html </URL>
<DATE> 2003/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Ay burcunuzu tanıyın 
</HEADLINE>
<TEXT>

   
   Ay'ın burçlardaki konumuna göre ne tür kişilik özelliklerini ortaya koyduğunu biliyor musunuz 
   
   Burcumuz doğum tarihimize göre içinde Güneş'in yer aldığı burçtur. Hepimiz burcumuzu biliriz ama pek azımız Ay burcunun farkındayız. Oysa astrolojide Ay da Güneş kadar önemli bir rol oynar. Güneş irade, yaratıcılık ve kararlılıktır. Ay ise duygusal ihtiyaçlara, çocukluk koşullarına, anneye ve bizi huzurlu kılan arayışlarımıza işaret eder. Ay burcunuzu www.astro.com sitesinde, doğum haritanızı çıkartarak bulabilirsiniz. Kısaca Ay'ın burçlardaki durumuna bakalım. 
      Koç burcundaki Ay Çocuksu, sıcakkanlı ve sabırsız özellikler ortaya koyacaktır. Cesurdur genelde anne, çocuğu cesaretlendirici yöndedir. Başladıkları işi bitirmeleri pek kolay olmayabilir. Yaptıkları işlerde fiziksel aktivite ve hızlı karar verme söz konusu olmalıdır. Örnekler Antonio Banderas, Bill Gates, Martina Navratilova.Boğa burcundaki Ay Bu konumda Ay çoğunlukla huzurlu, sakin ve pratik bir görünüm sergiler. Duygusal yaşam daha dengelidir. Anne de güçlü ve destekleyici bir kişidir. Kolay sinirlenmez ve her şeyi yavaş yavaş yapmayı severler. Para ve güven önemlidir. Örnekler Bill Clinton, Elton John, Meryl Streep. İkizler burcundaki Ay İkizler burcunda Ay'ı olanlar çocukken sürekli hareket eden, ansiklopedi ve kitap karıştırmaya meraklı ve oldukça huzursuz tipler olurlar. Anne eğitici tabiatlı birisi olabilir. Bu kişiler zihinsel konularda son derece kıvrak ve parlak olacaklardır. Ama konsantre olmaları epey zordur. Maymun iştahlı da olabilirler. Örnekler Goldie Hawn, Doris Day, Tina Turner.Yengeç burcundaki Ay Hassas, kolay ürken ama duygusal anlamda derin yapıları vardır. Duygusal açıdan kolay etkilenirler. Bu kişilerin hayatında anne çok güçlü bir yer tutar. Anneye yakın olmak isteyeceklerdir. İş zekaları ve sezgileri güçlüdür. Bu yüzden parasal açıdan yetenekli olabilirler. Örnekler Paul Simon, Liza Minnelli, Christian Dior.Aslan burcundaki Ay Çocukluklarında dikkat çekmeyi seven, cömert ve sıcakkanlı tiplerdir. İlgi görmeyi, lider olmayı ve cesaretlerini ortaya koymayı severler. Hatta aşırı gurur ya da pohpohlanma isteği de görülebilir. Eğlence dünyasında, sahnede ve yaratıcılıklarını ifade edecekleri tüm alanlarda mutlu olabilirler. Örnekler Barbra Streisand, George Michael, Jane Fonda.Başak burcundaki Ay Bu konum zeki, pratik, olaylara analitik biçimde yaklaşan ve daha tedbirli bir karakter yaratır. Sürekli iş yapma halindedirler. Annenin karakteri de çok huzurlu olmayacaktır. Bu konum maddi konularda becerikli ve titizdir. Bu kişiler matematik, bilim ve tıp alanında başarılı olabilirler. Örnekler Jodie Foster, Alexander Graham Bell, Dustin Hoffman.Terazi burcundaki Ay Ay'ın bu konumu kibar, sevilen, arkadaş canlısı ve güzelliklerin farkında bir doğa verecektir. Sanat ve sözel alanda başarıya ulaşabilirler. Anne de hareketli, çocuğu sosyal ortamlara sokan birisi olabilir. Bu konumda kararsızlık ve aşırı zevklere düşkünlük de görülebilir. Örnekler Henry Kissinger, Leonardo DiCaprio, Rudolph Valentino.Akrep burcundaki Ay Bu pek rahat bir konum değildir. Bu kişiler son derece hassastır ve duygusal hayatlarını kolay dışarı vurmazlar. Şüphecidirler. Anne de güçlü ya da çocuğunu hırpalamış bir kişi olabilir. Bu kişiler gizli şeyleri ortaya çıkarmakta, sezgilerle hareket etmekte beceriklidirler. Örnekler Steven Spielberg, Phil Collins, James Dean.Yay burcundaki Ay Bu konumda öğrenme isteği ve özgür kalma arzusu ağır basar. İyimser, neşeli ve sportif karakterde kişiler olabilirler. Anne de hareketli, iyimser bir karakter olabilir. Sürekli hareket ve arayış içinde olmaları bir yere bağlanmalarını zorlaştırabilir. Örnekler Christopher Reeve, Bob Geldof, Larry King.Oğlak burcundaki Ay Bu rahat bir konum değildir. Endişe ve güvensizlik hakim olabilir. Bunlar sorumluluk duygusu aşırı gelişmiş, hırslı kişilerdir. Bu yüzden daha sert karakterli ve kötümser bir mizaç ortaya çıkabilir. Anne de çok beklenti içinde ya da kısıtlı kalmış bir kişi olabilir. Örnekler Indra Gandhi, Ernest Hemingway, Adolf Hitler.Kova burcundaki Ay Bu kişiler sosyal, duygusal konularda çok rahat olmamakla birlikte arkadaş canlısı ve idealisttirler. Olaylara daha mantıklı ve bilimsel yaklaşmayı tercih ederler. Kolay bağlanamazlar. Entelektüeldirler. Yüksek teknolojiden yararlanmayı severler. Örneğin bilgisayar ya da teknik uğraşlara çekilebilirler. Örnekler David Copperfield, George Lucas, John Lennon.Balık burcundaki Ay Bu konumda Ay kolay etkilenen, yumuşak ama akıcı ve kolay ele geçirilemeyen bir karakter ortaya koyar. Düşüncelerini sert biçimde ifade etmektense içlerinde tutabilirler. Anne de fedakar ve acı çekmiş bir karakter olabilir. Bu kişiler romantik, verici ve aşırı idealist olabilirler. Sezgileri gelişmiştir. Sosyal yardımlaşma ve tıp gibi insana doğrudan yarar sağlayan konulara çekilebilirler. Örnekler Paul Newman, Toni Morrison, Grace Kelly. 
   
   
</TEXT>
</DOC>
