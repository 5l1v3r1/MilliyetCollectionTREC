<DOC>
<DOCNO> 198544 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/29/magazin/mag02.html </URL>
<DATE> 2003/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Hem seviyorlar hem güveniyorlar 
</HEADLINE>
<TEXT>

      İLKNUR GÜLMEZ 
   
   'Büyümüş de Küçülmüş' dizisinde Mehmet Ali Erbil'in sevgilisini oynayan Melisa Sözen, iki aydır Kanal D'nin sevilen dizisi 'Serseri'nin başrol oyuncusu Okan Yalabık'la aşk yaşıyor. 
   Sevgilisiyle ortak bir arkadaşları aracılığıyla tanıştıklarını söyleyen Sözen, ilişkilerinin birkaç kaç hafta içinde de aşka dönüştüğünü söylüyor. "Nazar değmesin" deyip aşklarının çok iyi gittiğini de sözlerine ekleyen Sözen şunları söylüyor "İşlerimiz çok yoğunken bile birbirimiz için vakit yaratıyoruz. İlişkimizde hiç kıskançlık yaşamıyoruz. Birbirimize güvenimiz sonsuz". 
   
   'Okan süper oyuncu' 
   Bayramdan sonra çekimleri yeniden başlayacak 'Büyümüş de Küçülmüş' için kamera karşısına geçeceğini belirten Sözen, meslekleriyle ilgili de şöyle konuşuyor 
   "Okan da oyuncu olduğu için birbirimize çok yardımcı oluyoruz. Gerektiği zaman birbirimizi eleştiriyoruz. Ama ben bugüne kadar onun eleştirilecek bir şeyini görmedim. Okan'ın oyunculuğunu çok beğeniyorum." 
   
   
</TEXT>
</DOC>
