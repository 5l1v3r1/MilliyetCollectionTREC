<DOC>
<DOCNO> 166435 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/30/son/sonspo31.html </URL>
<DATE> 2003/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray yarın topbaşı yapıyor... 
</HEADLINE>
<TEXT>

     Galatasaray, 2003-2004 futbol sezonu için yarın ''topbaşı'' yapacak. 
     Sarı-kırmızılılar, yarın sabah Florya Metin Oktay Tesisleri'nde toplanarak ilk antrenmanlarını yapacaklar. Yapılacak çift antrenmana, yeni transferlerin de katılacağı bildirildi. Antrenmanlar, sabah 09.30 ve 18.30'da gerçekleştirilecek. 
     Kaleci Mondragon'un öğle saatlerinde İstanbul'a gelip, öğleden sonraki antrenmana katılacağı bildirildi. 
     
     ERGÜN VE BÜLENT'E İZİN 

     Teknik direktör Fatih Terim'in, A Milli takım ile 6. FIFA Konfederasyon Kupası'na katılan futbolculardan Ergün ve Bülent'e izin verdiği kaydedildi. 
     Bu futbolcuların yanısıra Hasan Şaş'a evlilik izni verilirken, Batista'nın da 1 gün sonra antrenmanlara katılacağı açıklandı. 
     Milli futbolculardan Volkan'a izin verilip verilmeyeceği ise henüz kesinlik kazanmadı. 
     
     SAĞLIK KONTROLLERİ 2 TEMMUZ'DA 

     Galatasaray'da sezon öncesi yapılan sağlık kontrollerinin, 2 Temmuz Çarşamba günü başlayabileceği öğrenildi. 
     Kulüp doktoru Serhan Kurtulmuş, futbolcuları çarşamba veya perşembe gününden itibaren sağlık kontrollerinden geçireceklerini açıkladı. 
     
</TEXT>
</DOC>
