<DOC>
<DOCNO> 179856 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/02/son/sontur32.html </URL>
<DATE> 2003/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
2 çocuğunu öldüren baba tutuklandı... 
</HEADLINE>
<TEXT>

     Antalya'nın Finike İlçesi'nde iki çocuğunu bıçaklayarak öldürdükten sonra intihar etmek isteyen baba tutuklandı. 
     Finike'nin Sahilkent Beldesi Orta Mahalle'deki evinde, önceki gün, çocukları 6 yaşındaki Musa Yener ile 8 yaşındaki Yunus Yener'i bıçaklayarak öldüren ve ardından da kendisini bıçaklayıp, tüp gazı açarak intihar girişiminde bulunan Halil Yener, sorgusunun tamamlanmasının ardından adliyeye sevk edildi. 
     Nöbetçi savcı tarafından ifadesi alınan Halil Yener, tutuklanması talebiyle mahkemeye sevk edildi. Yener, daha sonra tutuklanarak, Kumluca Kapalı Cezaevi'ne gönderildi. 
     Elmalı Ağır Ceza Mahkemesi'nde yargılanacak Halil Yener'in, mahkemede, ekonomik sıkıntılar yüzünden bunalıma girdiğini ve olay anında yaptıklarını hatırlamadığını söylediği öğrenildi. 
     
</TEXT>
</DOC>
