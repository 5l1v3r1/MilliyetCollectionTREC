<DOC>
<DOCNO> 195754 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/15/son/sonspo14.html </URL>
<DATE> 2003/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazırlık maçları... Galatasaray 3 - İstanbulspor 5 
</HEADLINE>
<TEXT>

     İstanbulspor, hazırlık maçında Galatasaray'ı 5-3 yendi. 
     Milli maçlar nedeniyle lige verilen arayı hazırlık maçı yaparak değerlendiren iki ekip, Galatasaray'ın Florya Metin Oktay Tesisleri'nde karşı karşıya geldi. 
     Sarı-kırmızılı ekibin antrenörü Ahmet Ceyhan'ın yönettiği karşılaşmada İstanbulspor'un gollerini Balili 3 , Mehmet ve Ferdi atarken, Galatasaray'ın golleri Lukunku, Cihan ve Arif'ten geldi. 
     Uzun bir sakatlık döneminin ardından bugün ilk kez bir maçta sahaya çıkan Galatasaraylı futbolcu Ümit'in etkisiz kaldığı gözlendi. 
     Çok sayıda Galatasaraylı taraftar maçı izlemek için tesislere gelmesine rağmen içeriye alınmadı. Taraftarlar, tesislerin yanındaki inşaat halinde binaya çıkarak karşılaşmayı izledi. 
     Yarın izin yapacak Galatasaraylı futbolcular, Birinci Süper Lig'in 13. haftasındaki yapacakları Denizlispor maçının hazırlıklarına 17 Kasım Pazartesi'den itibaren devam edecek. 
     
</TEXT>
</DOC>
