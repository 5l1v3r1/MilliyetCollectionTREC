<DOC>
<DOCNO> 179518 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/01/son/sondun34.html </URL>
<DATE> 2003/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam "Hangi ülkeden olursa olsun tüm işgalcileri vurun" 
</HEADLINE>
<TEXT>

     Devrik Irak lideri Saddam Hüseyin, ''bütün işgalcilerin vurulması'' için Irak halkına çağrıda bulundu. 
     Fransız haber ajansı AFP, Saddam'a mal edilen mesajın El Cezire TV tarafından yayınlandığını bildirdiği haberini daha sonra düzelterek, mesajın El Cezire değil, Lübnan TV'si LBC tarafından yayınlandığını belirtti. 
     Habere göre, Saddam, Irak halkına seslendiği mesajda, ''Nereden gelmiş olurlarsa olsunlar, Irak'ta bulunan bütün işgalcilerle mücadele edilmesini'' istedi. 
     Saddam, ''Ey kahramanlar, yabancı işgalcilere büyük bir cesaretle indirdiğiniz acı verici darbeleri artırınız. Yabancı caniler ve kafirlerle işbirliği içindeki suçluları kuşatma altına alınız. Kendinizi korumak için Allah'a da hoş gelecek önlemler alınız'' ifadesini kullandı. 
     
</TEXT>
</DOC>
