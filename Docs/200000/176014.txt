<DOC>
<DOCNO> 176014 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/15/son/sontur39.html </URL>
<DATE> 2003/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
70'lik koca, 20'lik eşini dayaktan hastanelik etti 
</HEADLINE>
<TEXT>

     Van'ın Çaldıran İlçesi'nde 70 yaşındaki bir kişi, resmi nikahsız 20 yaşındaki eşini döverek hastanelik etti. 
     Alınan bilgiye göre, Çaldıran merkezde oturan Timur K. 70 , sabah saatlerinde henüz belirlenemeyen bir nedenden dolayı resmi nikahsız eşi Şaziye Öner 20 ile tartıştı. Tartışmanın kavgaya dönüşmesi sonucu, 70 yaşındaki Timur K, eline geçirdiği sopayla Şaziye Öner'i dövdü. 
     Eşinin bir anlık dalgınlığından yararlanarak evden kaçmayı başaran Şaziye Öner, Çaldıran Emniyet Amirliği'ne sığınarak, polislerden yardım istedi. 
     Emniyet Amirliği'nde görevli polisler, yüzünde morluklar oluşan ve kanlar içinde kalan Öner'i, İlçe Sağlık Ocağı'na götürdü. 
     Sağlık durumu ağır olan Şaziye Öner, sağlık ocağında yapılan ilk müdahalenin ardından Van Devlet Hastanesi'ne getirilerek, yoğun bakıma alındı. 
     Olaydan sonra kaçan Timur K'nin yakalanması için çalışmaların devam ettiği bildirildi. 
     
</TEXT>
</DOC>
