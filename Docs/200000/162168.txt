<DOC>
<DOCNO> 162168 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/10/yasam/ayas.html </URL>
<DATE> 2003/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Adliye’ye motorlu testereyle daldı’ 
</HEADLINE>
<TEXT>

Ehliyetsiz motosiklet kullandığı için kesilen cezaya sinirlenen Ahmet Gül, Sungurlu Adliyesi’ne kapıları keserek’ girdi savcının ayağı kaçarken kırıldı 
     ŞEVKET ERZEN DHA 

     Çorum’un Sungurlu ilçesinde hakkında akli dengesi yerinde olmadığına dair rapor bulunan Ahmet Gül 22 , ehliyetsiz motosiklet kullandığı gerekçesiyle para cezasına çarptırıldığı Sungurlu Adliyesi’ne motorlu testereyle saldırdı. Gül, testereyle adliyenin kapılarını keserken pencereden atlayan Savcı İbrahim Ay’ın ayağı kırıldı. 
     
     Korkup atladılar 
     305 milyon lira para cezasına çarptırılan Gül, dün 9.30’da motorlu testereyle Adliye binasına girdi. Girişteki santral, polis kulübesi, nöbetçi savcı odası, ağır ceza mahkemesi üye odası, savcılık kalemi ve duruşma salonu kapılarında büyük delikler açan Gül’ü, Emniyet güçleri silahla durdurdu. Gül, duruşma salonu kapısını kesmeye başlayınca Asliye Ceza H kimi Selçuk Özben, Savcı Ay, Avukat Sevim Tütüncüoğlu ile Zabıt K tibi Salim Kayalı duruşma salonunun penceresinden atladı. Ay’ın ayağı kırıldı Kayalı’nın ayak bileği incindi. 
     
     Vukuatı çok 
     H kim Özben, "Sanırım hedef bizdik. Duruşma salonunun kapısını kilitleyince kesmeye başladı. Panik olan personel dışarı kaçarken, biz de camdan atladık. Bugüne kadar silah taşımadım. Bizi kimse etkileyemez" dedi. 
     Daha önce de adliye binası bahçesindeki ağaçları kesmek, Sungurlu Meslek Yüksek-okulu’ndan bir kız öğrenciye saldırmak, bir okuldaki Atatürk büstünü çalmaya teşebbüs etmek ve Atatürk’e küfretmek suçlarından yargılanan Gül, emniyet güçlerince nezarette tutuluyor. 
     

</TEXT>
</DOC>
