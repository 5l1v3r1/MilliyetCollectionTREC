<DOC>
<DOCNO> 180235 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/04/son/sondun16.html </URL>
<DATE> 2003/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Ünlü yıldızlar zayıflık uğruna ''aç'' geziyor... 
</HEADLINE>
<TEXT>

     Pop müziğin iki ünlü ismi Britney Spears ile Beyonce Knowles'ın zayıflık uğruna sağlıksız diyetler yaptığı ortaya çıktı. 
     Internetteki ''peoplenews'' sitesinin haberine göre, MTV Video Müzik Ödülleri töreninde Madonna ile yaptığı ilginç şov kadar verdiği kilolarla da dikkatleri üzerinde toplayan Britney Spears kalori kontrollü diyet yapıyor ve zayıflama hapları kullanıyor. 
     Londra Heathrow Havaalanı'nda ABD'ye dönmek üzere uçağa binmeye hazırlanan Spears, bu sırada kullandığı zayıflama haplarının kutusunu atarken ''Daily Star'' gazetesinin objektiflerine yakalandı. Kalori kontrollü diyet uğruna hemen hiçbir şey yemeden hayatını sürdüren Spears'ın gençler arasında popüler zayıflama haplarını kullandığını fark eden paparazzi, güzel yıldızın fotoğrafını çektiğini de anlamadığını söyledi. 
     Pop müziğin 22 yaşındaki yıldızı Britney Spears, şarkıcı Justin Timberlake ile ayrıldıktan sonra kendini gece hayatına vermiş ve aşırı derecede kilo almıştı. Şişmanladığı için çok sıkı bir diyete başlayan Spears, ABD'de verdiği bir konserde bu rejim yüzünden sahnede bayılmıştı. 
     Bu arada, şarkıcı Beyonce Knowles'ın da çok sağlıksız bir diyetle zayıflamaya çalıştığı ifade edildi. Şarkıcının öğle yemeğinde sadece 6 dilim domates ve bir salatalık yediği, ''Crazy in Love'' adlı yeni video klibindeki formda görüntüsünü de bu ''ölüm diyetine'' borçlu olduğu belirtildi. 

     
</TEXT>
</DOC>
