<DOC>
<DOCNO> 187380 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/09/guncel/agun.html </URL>
<DATE> 2003/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
TÜBİTAK araştırdı, sonuçlar Amerika'da onaylandı 
</HEADLINE>
<TEXT>
   Japonlar akrabamız 
   16 ilde yaklaşık 900 bin kişiden alınan kan örneklerinin incelenmesi sonucu, Ege ve Trakya'da yaşayan Türklerle Japonların aynı kökten geldiği anlaşıldı 
      ÖNER ŞAN, ALİ KÖSE Antalya DHA 

   
   Türk insanının genetik yapısını ve kan haritasını belirlemek için yapılan araştırma, Türkiye'nin bazı bölgelerinde yaşayan insanların farklı ırklarla benzer özellikler taşıdığını ortaya koydu. TÜBİTAK'ın "Tıp Araştırma ve Geliştirme Projesi" kapsamında bugüne kadar 16 ilde yaklaşık 900 bin kişiden kan örneği alındı. İncelenme sonucunda Ege ve Trakya'da yaşayanlar ile Japonların aynı kan özeliklerini taşıdığı ortaya çıktı. Ulusal Talasemi Konseyi Başkanı Prof. Dr. Duran Canatan, yaptıkları son çalışmalarda ilk defa Türkler'de bulunan Hemoglobin - Ankara'ya Japonlarda da rastlandığını belirterek, "Japonya'da tanısı konulan HemoglobinUB2'yi Trakya ve Ege'de yaşayan Türkler'de bulduk. Bu verilere göre Japonlarla kökümüzün aynı olduğu anlaşılıyor. Zaten Japonlar yıllardır, Alacahöyük'te kendi köklerini iğneyle toprağı kazarak bulmaya çalışıyor" dedi. 
   
   "AFRO TÜRKLER" 
   Anadolu'nun değişik bölgelerinde daha önce yapılan araştırmalarda da, Türkler'in Pencaplılar ve Afrikalılar'la akraba olduğu sonucuna ulaşıldığını hatırlatan Canatan şöyle devam etti 
   "Yıllar önce Elbistan ve köylerindeki anormal hemoglobin sıklığının sebebini bulmak için dar kapsamlı araştırma başlatmıştık. Araştırmada bazı kişilerde HemoglobinD bulundu. Bu, Hindistan'ın Pencap Eyaleti'nde yaşayanlarla ortak özelliktir. Sonuçları ABD'ye gönderdik, orada da onaylandı." TÜBİTAK'ın desteğiyle 1986'da kan haritası belirleme araştırması başlattıklarını da anlatan Canatan, "İlk sonuçlarda Antakya, Hatay, Mersin ve Antalya'nın doğusunda yaşayan insanlarda Afrika özelliği taşıyan HemoglobinC'ye rastlandı. Bu, Çukurova ve Doğu Akdenizliler'le Afrikalılar arasında akrabalık bulunduğunu gösteriyor" dedi. 
   
   Samuraylarla aynı soydanız... 
   Japonlar her yıl düzenledikleri festivallerle samuray savaşçılarına saygısını gösteriyor üstte . Prof. Dr. Duran Canatan "Japonlar yıllardır, Alacahöyük'te kendi köklerini iğneyle toprağı kazarak bulmaya çalışıyor" derken, Japon Prens Tomahito Mikasa 35 kişilik heyetiyle Anadolu kazılarında inceleme yapıyor sağda . 
   
   
</TEXT>
</DOC>
