<DOC>
<DOCNO> 194220 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/08/son/soneko03.html </URL>
<DATE> 2003/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Dün kalp krizi geçiren ASO Başkanı Çağlayan'ın durumu iyi... 
</HEADLINE>
<TEXT>

     Ankara Giyim Sanayicileri Derneği AGSD Başkanı Canip Karakuş, dün kalp krizi geçiren Ankara Sanayi Odası ASO Başkanı Zafer Çağlayan'ın sağlık durumunun iyi olduğunu belirterek, ''gazete okuyor'' dedi. 
     Karakuş ve bir grup işadamı Başkent Üniversitesi Hastanesi'nde tedavi gören Çağlayan'ı ziyaret etti. 
     Canip Karakuş, hasteden çıkarken Çağlayan'nın durumunun iyi olduğunu, gazete okuduğunu, kendisini iyi gördüğünü söyledi. 
     Çağlayan, dün Başbakan Tayyip Erdoğan başkanlığında yapılan Ekonomik ve Sosyal Konsey toplantısında rahatsızlanmış, Başbakanlık'ta görev yapan doktor tarafından muayene edilmişti. Dün akşam saatlerinde kalp krizi geçiren ve Başkent Üniversitesi Hastanesi'ne kaldırılan Çağlayan, koroner yoğun bakıma alınmıştı. Hastanede, sağ koroner damarı tıkalı olan Çağlayan'ın, anjiyo ve koroner stent uygulamasıyla tıkalı damarı açılmıştı. 
     Edinilen bilgiye göre, Zafer Çağlayan'ın bir süre önce check-up yaptırdığı ancak rahatsızlığının tespit edilemediği öğrenildi. 
     
</TEXT>
</DOC>
