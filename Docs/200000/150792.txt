<DOC>
<DOCNO> 150792 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/18/son/sonspo32.html </URL>
<DATE> 2003/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
'Altın Kız' Aysel Dünya şampiyonu olacağım... 
</HEADLINE>
<TEXT>

     16. Avrupa Bayanlar Halter Şampiyonası'nda 75 kilo koparmada altın madalya kazanan Aysel Özgür, bundan sonraki hedefinin Kanada'da yapılacak Dünya Şampiyonası'nda madalya sayısını artırmak olduğunu söyledi. 
     Aysel Özgür, A.A muhabirine yaptığı açıklamada, haltere 10 yaşında başladığını belirterek, şöyle konuştu 
     ''Sıkletimde altın madalya almayı bekliyordum. Bu kiloda iddialıydım. Ancak sadece koparmada altın geldi. Dünya Şampiyonası'nda bu sıklette tüm madalyaları alacağımı iddia ediyorum. Başarılarımı daha da arttırarak Olimpiyatlar'da ülkemi en iyi şekilde temsil etmek ve tüm altınlara sahip olmak istiyorum.'' Öte yandan basın mensuplarına fotoğraf çektirmek için otelin lobisine gelen aynı kilodaki diğer Türk sporcusu Şule Şahbaz ise Aysel Özgür ile Antalya'da geçen yılki şampiyonadan aralarında bir sorun olduğunu ve onunla aynı fotoğrafta yanyana yer almak istemediğini söyledi. 
     





</TEXT>
</DOC>
