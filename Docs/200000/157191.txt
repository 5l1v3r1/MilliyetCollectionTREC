<DOC>
<DOCNO> 157191 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/17/guncel/gun03.html </URL>
<DATE> 2003/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Uçağının it dalaşında düştüğü iddia edilen pilotun annesi 
</HEADLINE>
<TEXT>
Mezarı yok, büstünü ziyaret ediyoruz 
Yunan dergisinde çıkan haber üzerine acıları tazelenen yüzbaşı Nail Erdoğan'ın annesi, "Şehit oğlumun mezarı bile yok" dedi 
     DEMET ÖZTÜRK, CAFER ZENGİN Kayseri DHA 

     Ege Denizi'ne 8 Ekim 1996'da düşen F - 16 savaş uçağını Yunanistan uçaklarının it dalaşı sırasında düşürdüğü iddiası, şehit Pilot Yüzbaşı Nail Erdoğan'ın yakınlarının acısını tazeledi. Anne Selvi Erdoğan, çok üzülen eşini olaydan kısa süre sonra kaybettiğini belirterek, "En çok şehit oğlumun ziyaretine gideceğim bir mezarı bile olmamasına üzülüyorum" dedi. 
     
     Yedi yıl önceydi 
     Yunan Dergisi Karma'nın "Ege semalarında it dalaşı sırasında Türk F - 16 uçağı düşürdük" iddiası, Yüzbaşı Erdoğan'ın Kayseri Karaözü beldesinde oturan annesi Selvi Erdoğan ve kardeşi Önder Erdoğan'ı yeniden yedi yıl öncesine götürdü. 
     Pilot Yarbay Osman Çiçekli'nin atlayarak kurtulduğu olayda şehit düşen Yüzbaşı Erdoğan'ın annesi Selvi Erdoğan, şunları söyledi 
     
     'Yetkililer açıklasın' 
     "Yetkililer, oğlumun eğitim uçuşu yaparken Yunanlılarla karşılaştıklarını söyledi. Ama nasıl şehit olduğunu, uçağın neden düştüğünü söylemedi. Olayı komşumuzdan duyduk. Neye uğradığımızı şaşırdık. Oğlumun mezarı yok. Burada oğlumun adını taşıyan lisede büstü var, onu ziyarete gidiyorum." 
     Önder Erdoğan 28 ise, "Eğitim uçuşunda şehit düştü ve cesedi bulunamadı diye biliyoruz. Gerekli açıklamayı yetkililer yapsın" diye konuştu. 
     

</TEXT>
</DOC>
