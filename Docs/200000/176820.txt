<DOC>
<DOCNO> 176820 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/19/son/sontur25.html </URL>
<DATE> 2003/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Sebze arabasında kaleşnikof... 
</HEADLINE>
<TEXT>

     Van'da İl Jandarma Komutanlığı ekiplerinin gerçekleştirdiği operasyonda, sebze arabasına gizlenmiş 12 adet Kaleşnikof marka otomatik silah ile çok sayıda mermi ele geçirildi. 
     Alınan bilgiye göre, İl Jandarma Komutanlığı ekipleri, silah kaçakçılığı yaptığı belirlenen Rıfkı A'yı, takibe aldı. 
     Seyyar satıcıların kullandığı sebze arabasına yaptığı özel bölmeye 12 adet Kaleşnikof marka otomatik silahı gizleyen Rıfkı A, sabah saatlerinde, Hacıbekir Mahallesi'ndeki Jandarma Asayiş Komutanlığı yakınlarında durduruldu. 
     Aramada, arabanın alt kısmına yapılmış özel bölmede, 12 adet Kaleşnikof marka uzun namlulu silah ile çok sayıda mermi ele geçirildi. 
     Silahlar, PKK KADEK terör örgütü tarafından faili meçhul olaylarda kullanılıp kullanılmadığının tespiti için Jandarma Kriminal Laboratuarı'nda incelemeye alındı. 
     Rıfkı A, gözaltına alınırken soruşturmanın sürdürüldüğü bildirildi. 
     
</TEXT>
</DOC>
