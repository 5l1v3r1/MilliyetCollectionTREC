<DOC>
<DOCNO> 168697 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/11/son/sondun04.html </URL>
<DATE> 2003/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Oğlunu 500 dolara satmak isteyen anne tutuklandı 
</HEADLINE>
<TEXT>

     Bağımlısı olduğu ''OxyContin'' adlı ilacı satın alabilmek için 5 yaşındaki oğlunu 500 dolara satmaya kalkan Amerikalı anne tutuklandı. Brianna Marie Burns adlı 23 yaşındaki kadın suçlu bulunduğu takdirde 5 yıl hapis cezasina çarptırılacak. 
     Kadının büyükannesi, torununun, 2 yaşındaki oğlunu 500 dolar karşılığında kendisine satmak istediğini öne sürerrek resmi makamlara başvurdu. Buyukannenin telefonunu dinlemeye alan ve ona cocuğu satın alması için 500 dolar veren polis, anne Burns'u, parayı aldıktan sonra cocuğun bakımını büyükannesine devreden belgeyi imzalarken tutukladı. Mahkemeye sevkedilen genç kadın için yargıç 102 bin 500 dolar kefalete hükmetti. Anneden alınan cocuğun ise koruyucu aile yanına verildiği belirtiliyor. 
     Genelde kanser hastalarının ağrısını dindirmede kullanılan OxyContin adlı ilaç ciğnendiği ya da damara enjekte edildiği zaman uyuşturucu etkisi yapıyor. Uzmanlar şimdiye kadar ilacı bilinçsizce kullanan 100 kişi hayatını kaybettiğine işaret ediyorlar. 
     
</TEXT>
</DOC>
