<DOC>
<DOCNO> 199854 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/04/son/sontur27.html </URL>
<DATE> 2003/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Avukatlık asgari ücret tarifesi açıklandı...Sözlü danışma 90 milyon 
</HEADLINE>
<TEXT>

     Avukatlık Asgari Ücret Tarifesi, yeniden belirlendi. Türkiye Barolar Birliği Başkanlığı'nın konuya ilişkin kararı, Resmi Gazete'nin bugünkü sayısında yayımlanarak yürürlüğe girdi. 
     Tarifeye göre, bazı konulardaki asgari avukatlık ücretleri şöyle 
     -Büroda sözlü danışma İlk bir saate kadar 90 milyon, takip eden her saat için 40 milyon lira. 
     -Çağrı üzerine gidilen yerde sözlü danışma İlk bir saate kadar 175 milyon, takip eden her saat için 90 milyon lira. 
     -Yazılı danışma için 150 milyon lira. 
     -Dilekçe yazımı, ihbarname, ihtarname, protesto düzenlenmesi 90 milyon lira. 
     -Kira sözleşmesi ve benzeri belgelerin hazırlanması 150 milyon lira. 
     -Tüzük, yönetmelik, miras sözleşmesi, vasiyetname, vakıf senedi ve benzeri belgelerin düzenlenmesi, şirket ana sözleşmesi, şirketlerin devir ve birleşmesi gibi ticari işlerle ilgili sözleşmeler 550 milyon lira. -Tüzel kişi tacirlerinin ana sözleşmelerinin onanması, bu tacirlerin çalışma konuları ile ilgili ruhsat ve imtiyazların alınması, devri ve Türk vatandaşlığına kabul edilme gibi işlerin takibi için 1 milyar lira, -Vergi uzlaşma komisyonlarında takip edilen işler için 400 milyon lira, -Yapı kooperatiflerinde zorunlu sözleşmeli avukatlara aylık 275 milyon, anonim şirketlerde ise 425 milyon lira, kamu kurum ve kuruluşları ile özel ve tüzel kişilerin sözleşmeli avukatlarına ödeyecekleri aylık avukatlık ücretleri 450 milyon lira, Takip edilen dava, takip ve işlerde tarifeye göre hesaplanacak vekalet ücreti yıllık avukatlık ücretinin üzerinde olduğu takdirde aradaki miktar avukata ödenecek 
     -Uluslararası yargı yerlerinde takip edilen işler duruşmasız ise 1 milyar 750 milyon, duruşmalı ise 3 milyar 500 milyon lira. 
     -İcra dairelerinde yapılan takipler için 90 milyon, hazırlık aşamasında takip edilen işler için 150 milyon, sulh mahkemelerinde takip edilen davalar için 150, asliye mahkemelerinde takip edilen davalar için 300 milyon, tüketici mahkemelerinde takip edilen davalar için 120 milyon, fikri ve sınai haklar mahkemelerinde takip edilen davalar için 1 milyar 100 milyon lira. 
     -Ağır ceza ve DGM'lerde takip edilen davalar için 700 milyon, askeri mahkemelerinde takip edilen davalar için 400 milyon lira, -İdare ve vergi mahkemelerinde takip edilen davalar duruşmasız ise 200 milyon, duruşmalı ise 325 milyon lira. 
     -Yargıtay'da ilk derece görülen davalar için 700 milyon lira, Danıştay ve Yüksek Askeri İdare Mahkemesi'nde ilk derece görülen davalar duruşmasız ise 300 milyon, duruşmalı ise 700 milyon lira, -Yargıtay, Danıştay, Askeri Yargıtay ve Sayıştay'da temyiz yoluyla görülen işlerin duruşması için 375 milyon, Uyuşmazlık Mahkemesi'ndeki davalar için 375 milyon, -Anayasa Mahkemesi'nde Yüce Divan sıfatıyla bakılan davalar için 1 milyar 400 milyon, diğer dava ve işler için 700 milyon lira. 
     -Hakem Kurulu'nda görülecek tüm dava ve işler 300 milyon lira. 
     -Yargı yerleri ile icra iflas dairelerinde yapılan ve konusu para olan veya para ile değerlendirilebilen hukuki yardımlara ödenecek ücret miktarı ilk 5 milyar lira için yüzde 12'den başlayacak ve 1.5 trilyon liradan yukarısı için ise binde 1 oranına kadar düşecek. 
     
     CMUK'A GÖRE HUKUKİ YARDIMLAR 

     Türkiye Barolar Birliği, Ceza Muhakemeleri Usulü Kanunu CMUK gereğince baro tarafından müdafi olarak tayin edilen avukatlara yapacakları hukuki yardımlar için de ödenecek yeni tarife de Resmi Gazete'nin bugünkü sayısında yayımlanarak, yürürlüğe girdi. 
     Tarifeye göre, hazırlık aşamasında takip edilen işler için 50 milyon, sulh ceza mahkemelerinde takip edilen davalar için 75 milyon, asliye ve çocuk mahkemelerinde takip edilen davalar için 90 milyon, ağır ceza mahkemelerinde takip edilen davalar için 160 milyon lira ücret alınacak. 
     
</TEXT>
</DOC>
