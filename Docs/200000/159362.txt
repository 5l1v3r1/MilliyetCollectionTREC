<DOC>
<DOCNO> 159362 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/28/magazin/amag.html </URL>
<DATE> 2003/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
'Şöhretim çünkü yetenekliyim' 
</HEADLINE>
<TEXT>

Bugün geldiği noktayı yeteneğine bağlayan ve 'Biz popüler kültürün simgesiyiz' diyen Nurgül Yeşilçay'ın tek amacı var Kalıcı olmak... 
     İLKNUR GÜLMEZ 

     İlk TV dizisi 'İkinci Bahar'dı... Ona oyunculuktaki ilk baharını yaşatan dizi ise 'Bahar'ı oynadığı 'Asmalı Konak' oldu. Dizinin yapımcısı Abdullah Oğuz, Nurgül Yeşilçay'ın bir söyleşisini okuyunca, 'Bu kızda hayat var' deyip, ona yatırım yaptı. Dizideki performansıyla yapımcısı Oğuz'u yanıltmayan Yeşilçay'la, başarısı, amaçları ve hayatını konuştuk 
     
Nurgül Yeşilçay şöhretini neye ve kime borçlu 
     Önce kendime, sonra yeteneğime ve biraz da şansıma borçluyum. Bu şöhret ne kadar sürer bilmiyorum. Biz popüler kültürün bir simgesiyiz. Yaptığımız dizi popülerdi ve işimizi iyi yaptık. Seneye belki bu popülerliğim bitebilir. Bu işte kalıcı olmak çok önemli. Madonna da, Hülya Avşar da popüler kültürün bir simgesi ama kalıcı olmayı başardılar. Onlar gibi kalıcı olmak isterim. 
     
     'Artık çok seçiciyim' 
'Asmalı Konak'ın filminden sonraki projeleriniz neler 
     Bir süre dizi yapmayı düşünmüyorum. Ajans'la yeni projeleri inceliyoruz. Netleşen bir şey yok ama bir sinema filmi düşünüyorum. 'Asmalı Konak' olmasaydı belki istemediğim halde para için oynayabilirdim. Şimdi seçici olabiliyorum. 
     
Aynı başarıyı yakalayamamak gibi bir korkunuz var mı 
     Biraz korkum var tabii. Bu bireysel değil, kolektif yapılan bir iş. Böyle iyi ve başarılı bir ekiple çalışabilir miyim diye korku yaşıyorum. 
     
     'Evimde televizyon yoktu' 
Herkes sizi izliyor, siz TV'de hangi yapımları seyrediyorsunuz 
     'İkinci Bahar'da oynarken konservatuvar öğrencisiydim. Evimde televizyon yoktu. Diziyi evimin yakınındaki Vestel bayiinde izliyordum. Şimdi evimde sinevizyon var ama bu kez de işlerden dolayı pek izleyemiyorum. Maddi olarak hayatımda çok şey değişti. Mesela geçenlerde bir sergiye gittim ve beğendiğim bir resmi aldım. Öğrenciyken sergilere gider, bakar bakar alamazdım. 
     
     'Boyun fetişistiyim' 
Bir erkeğin ilk bakışta neresine bakarsınız 
     İnce boyunlu erkekleri severim. Erkeğin yan boyun bölgesi çok hoşuma gider. Sonra görünüşüne, yakışıklılığına bakarım. Sabah yakışıklı birinin yanında uyanmak isterim. Ama tabii zevklerimizin, gitmek istediğimiz yerlerin, sohbetimizin, aynı olması gerekir. Dertleşebilmeliyim. 
     
Selim Kemahlı ile ilişkinizde 'İstenmeyen gelin' olarak anılıyorsunuz. 
     Selim'le ilişkimiz bir yıl oldu. Beni 'İkinci Bahar'da beğenmiş. Bir arkadaşımız aracılığıyla tanıştık. Selim'i görünce, 'Sen ne kadar gençmişsin' dedim ve sevgili olduk. Çok güzel ve yolunda giden bir ilişkimiz var ama 'Sosyeteye gelin gidiyor', 'Sosyetik sevgili buldu', 'Sosyeteye girdi' lafları beni deli ediyor. Sosyeteye girme gibi bir derdim yok.' 
     

</TEXT>
</DOC>
