<DOC>
<DOCNO> 196253 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/18/siyaset/siy10.html </URL>
<DATE> 2003/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Mahmur Kampı boşaltılıyor 
</HEADLINE>
<TEXT>

   UTKU ÇAKIRÖZER Ankara 

   
   Türkiye ve BM Mülteciler Yüksek Komiserliği UNHCR , Kuzey Irak'taki Mahmur Kampı'nda bulunan Türklerin Türkiye'ye geri dönmesi konusunda uzlaşmaya vardı. 1993'te Güneydoğu'daki çatışmalar nedeniyle Irak'a geçen Türkler, 1998'e kadar Atruş Kampı'nda kalmış, daha sonra da Mahmur Kampı'na nakledilmişti. Kampın PKK KADEK'in denetiminde olduğunu savunan Türkiye, kampın boşaltılması çabalarında başarılı olamadı. Irak'taki rejim değişikliğinin ardından PKK KADEK'in tasfiyesi yönünde Türkiye ile AB arasında yapılan görüşmelerde, Ankara örgütün etkinliğinin kırılması için kampın boşaltılması koşulunu masaya getirdi. Bu şarta ABD'nin sıcak bakması üzerine UNHCR'ın ikinci adamı Kamel Morjane Ankara'da yetkililerle görüştü. Vali Nusret Miroğlu'na Mahmur konusunda koordinatörlük görevi verildi. 
   
   
   
</TEXT>
</DOC>
