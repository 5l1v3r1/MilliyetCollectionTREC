<DOC>
<DOCNO> 179363 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/31/son/sontur05.html </URL>
<DATE> 2003/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
CHP Lideri Baykal, Sürreyya Ayhan'ı izlemek için Paris'e gitti... 
</HEADLINE>
<TEXT>

     CHP Genel Başkanı Deniz Baykal, 9. Dünya Atletizm Şampiyonası'nda 1500 metre finalinde Türkiye'yi temsil edecek milli atlet Süreyya Ayhan'ı izlemek üzere Paris'e gitti. 
     Atatürk Havalimanı VIP Salonu'nda hareketinden önce gazetecilerin sorularını yanıtlayan Baykal, Ayhan'ın kısıtlı imkanlarla kendisini yetiştirip, aynı zamanda toplumsal baskılara da göğüs gererek, Dünya çapında bir başarıya ulaşmış olmasının heyecan verici olduğunu kaydetti. 
     Bu başarısı karşısında Ayhan'ı yalnız bırakmak istemediklerini kaydeden Baykal, ''O'nun başarısına tanık olmak, onu desteklemek, inşallah gerçekleştireceği dünya şampiyonluğu mutluluğunu paylaşmak için Paris'e gidiyorum. İnşallah müjdeli haberlerle döneriz'' dedi. 
     Baykal daha sonra, spordan sorumlu eski Devlet Bakanı Fikret Ünlü ile beraber THY'nin tarifeli uçağıyla Paris'e hareket etti. 
     
</TEXT>
</DOC>
