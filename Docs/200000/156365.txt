<DOC>
<DOCNO> 156365 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/13/son/sondun32.html </URL>
<DATE> 2003/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Playboy'a soyunan Rus güzeli Miss Universe'den çıkarıldı 
</HEADLINE>
<TEXT>

     Bu yılki kainat güzeli Miss Univers yarışmasında Rusya'yı temsil edecek Maria Smirnova, Rus Playboy'una çıplak poz verdiğinin ortaya çıkması üzerine yarışmadan diskalifiye edildi. 
     Karar, başkanlığını New York'lu emlak kralı Donald Trump'ın yaptığı yarışma kurulu tarafından alındı. 
     Amerikan basınında yer alan haberlere göre, diğer yarışmacılar 3 Haziran'da yapılacak yarışma finaline katılmak üzere Panama'ya hareket ettiler. Miss Univers yarışmasının finalleri, Amerikan NBC televizyonu tarafından canlı olarak yayınlanacak. 
     Geçen yıl kainat güzeli seçilen Rus Oxana Fedorova'nın tacı da, özellikle seyahat ve reklam programlarıyla ilgili kraliçelik görevlerini yerine getirmeyi reddettiği gerekçesiyle yarışmadan 4 ay sonra geri alınmıştı. 
     
</TEXT>
</DOC>
