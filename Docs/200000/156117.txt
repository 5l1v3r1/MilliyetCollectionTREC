<DOC>
<DOCNO> 156117 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/12/yazar/ulagay.html </URL>
<DATE> 2003/05/12/ </DATE>
<TIME>  </TIME>
<AUTHOR> Osman ULAGAY  </AUTHOR>
<HEADLINE>
Krueger Anayasa değişikliği istemiş 
</HEADLINE>
<TEXT>

     
Türkiye çapayı AB'ye atabilir mi IMF de AB çapasını önerdi 
Forum İstanbul'da konuşan IMF İcra Direktörü Willy Kiekens, Türkiye'nin IMF desteğiyle uyguladığı programla AB ile bütünleşme çabalarının aynı hedeflere yöneldiğini belirterek, Türkiye'nin yapması gereken kurumsal reformları gerçekleştirerek her iki hedefe de yaklaşabileceğini söyledi. AB müktesebatına uyum çabasının Türkiye'nin kurumsal reform programı için sağlam bir çapa oluşturacağını kaydeden Kiekens, IMF'nin bu yöndeki çabalara güçlü destek vereceğini vurguladı. 

     Forum İstanbul çerçevesinde düzenlenen yemekli toplantıda, Dünya Bankası'nın Türkiye ile yakından ilgili iki görevlisiyle sohbet ediyoruz. Bunlardan biri Banka'nın Türkiye temsilcisi Ajay Chibber, diğeri ise Türkiye'yi de içeren bölgeden sorumlu başkan yardımcısı olarak görev yapmaya hazırlanan Shigeo Katso. Türkiye'nin ağır borç yükü nedeniyle sürdürmek zorunda olduğu faiz dışı fazla düzeyinin yüksekliği bizi ettiği kadar Dünya Bankası görevlilerini de rahatsız ediyor, anladığım kadarıyla. Devletin bütçesinde yatırımlara ve sosyal harcamalara çok az pay kalmasından onlar da şik yetçi. Ancak borç GSMH oranını zaman içinde düşürmek için yüksek bir faiz dışı fazla oranını sürdürmekten başka çare olmadığını da itiraf ediyorlar. 
     
     ÇIKIŞ YOLU AB Mİ 
     Borç ve faiz çıkmazının Türkiye'de de pek çok kimsenin kafasını kurcaladığını ve kestirme yoldan borçtan kurtulma özlemlerinin sıkça dile getirildiğini hatırlatarak "pekiyi sizce çıkış yolu ne olabilir ", diye soruyorum. Aldığım cevap hayli ilginç. Türkiye'nin bugün izlemekte olduğu ekonomik programı başarıyla sürdürmesi ve 2004 yılında Avrupa Birliği AB ile tam üyelik müzakereleri yolunun açılması halinde Türkiye'nin uluslararası risk profilinin olumlu yönde değişeceğini ve o zaman faiz dışı fazlayı düşürmenin de sorun olmayacağını söylüyor muhataplarım. Kimi Doğu Avrupa ülkelerinin AB ile bütünleşme sürecini yakından izlemiş olan Shigeo Katso, tam üyeliğe giden süreçte doğrudan yatırım sermayesi girişlerinin de ekonomik büyümeyi destekleyen önemli bir unsur olabileceğini vurguluyor. 
     Bu sözler Forum İstanbul'da konuşulanları dinlerken kafamda oluşmaya başlayan zincire yeni bir halka daha ekliyor, "Türkiye AB ile bütünleşme hedefine odaklanarak kendisi için bir çıkış yolu bulabilir" görüşünün bu yılki Forum'da ne kadar çok vurgulandığını düşünüyorum. 
     Avrupa Birliği ile bütünleşmenin Türkiye'nin öncelikli hedefi haline getirilmesi yeni bir fikir değil aslında. İlki geçen yıl yapılan Forum - İstanbul Hedef 2023 toplantılarının temel hedeflerini açıklayan bildiride yer alan üç çapanın ya da hedefin birincisi AB tam üyeliği idi. Ancak bizim hiç de yabancısı olmadığımız gündem kaymaları ve 2002 yılının bir erken seçim yılına dönüşmesi, AB ile bütünleşme konusunun yıl sonundaki Kopenhag Zirvesi'ne kadar gündemden düşmesine yol açtı. Seçim sonrasında kurulan AKP hükümetinin tam da umduğunu bulamadığı Kopenhag Zirvesi sonrasında ise bu kez Irak savaşı ve ABD ile pazarlık süreci nedeniyle AB süreci gene gündemden düşer gibi oldu. 
     ABD'nin Fransa ve Almanya'nın karşı çıkmasına aldırmadan Irak savaşını başlatması ve savaşı Türkiye'den de umduğu desteği alamadan sonuçlandırması ise bir dizi ilginç gelişmeyi tetikledi ve AB ile bütünleşme hedefinin yeniden gündeme oturmasını sağladı. 
     
     ABD'DEN AB'YE 
     Türkiye'yi AB'ye yaklaştıran gelişmeleri hatırlayacak olursak. 

</TEXT>
</DOC>
