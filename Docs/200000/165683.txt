<DOC>
<DOCNO> 165683 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/26/son/sontur17.html </URL>
<DATE> 2003/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Trende ilaçlı poğaçayla uyuturalarak soyuldu... 
</HEADLINE>
<TEXT>

     Mersin'den Kütahya'ya trenle yolculuk yapan bir genç, ilaçlı gazoz ve poğaçayla uyutularak soyuldu. 
     Tatil için gittiği Mersin'den Kütahya'ya dönmek için Toros Ekspresi'ne binen Mehmet Adıgüzel 23 , Konya'dan trene binen bir yolcunun ikram ettiği ilaçlı gazoz ve poğaçayı yiyince, hastanede kendine gelebildi. 
     Afyon yakınlarında güçlükle gözünü açan ve çantalarının karıştırıldığını fark eden Adıgüzel, Kütahya'ya geldiğinde durumu güvenlik görevlilerine bildirdi. 
     Kütahya SSK Hastanesi'ne kaldırılan Mehmet Adıgüzel, ifadesinde olayı şöyle anlattı 
     ''Konya'dan trene binen bir kişi, gayet samimi davranarak gazoz ve poğaça ikram etti. Bulunduğum kompartımanda, emekli emniyet müdürü olduğunu söyleyen bir kişi daha vardı. Bir süre sonra uykuya dalmışım. Afyon yakınlarında biraz kendime geldim. Çantalarımız karıştırılmıştı. İki cep telefonumun ve paraların çalındığını fark ettim. Kütahya'da güçlükle trenden indim ve güvenlik görevlilerine durumu anlattım. Beni hemen ambulansla hastaneye getirdiler.'' Kütahya Emniyet Müdürlüğü'ne bağlı ekiplerin, zanlının yakalanması için çalışma başlattığı bildirildi. 
     
</TEXT>
</DOC>
