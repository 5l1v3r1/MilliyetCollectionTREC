<DOC>
<DOCNO> 196740 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/20/yasam/yas02.html </URL>
<DATE> 2003/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Zek t mitingi 'dağıtıldı ..' 
</HEADLINE>
<TEXT>

   Mersinli işadamının zek t dağıtımının üçüncü gününde polis bu kez 4 bin kadına müdahale etti 
      MUSTAFA İNSAN Mersin DHA 
   
   Mersin'de bakliyat ihracatçısı işadamı Mehmet Bayam'ın ayrı ayrı günlerde kadınlara 25 milyon lira, erkeklere de 30 milyon lira olarak yaptığı zek t yardımının 3. gününde de izdiham yaşandı. Polis, yardım verilmeyeceğini açıklamasına rağmen beklemeyi sürdüren yaklaşık 4 bin kadını dağıttı. 
   Bayam'ın Cami Şerif Mahallesi'ndeki işyerinin önünde dün yeniden kadınlar toplandı. Sabahın erken saatlerinde sıraya giren kadınlar arasında zaman zaman tartışmalar çıkarken, işyerinin önü miting alanına döndü. 
   İzdihamın çevre güvenliği açısından sorun yaratması üzerine Emniyet Müdür Yardımcısı Ali Yıldırım, Bayam'la bir görüşme yaptı. Görüşmede, yardımın daha sonra belirlenecek başka bir usulle yapılması kararlaştırıldı. Yıldırım'ın megafonla yaptığı anonsa rağmen beklemeyi sürdüren kadınlar, güvenlik önlemi alan Çevik Kuvvet tarafından dağıtıldı. 
   Bayam'ın bugüne kadar kaç kişiye toplam ne kadar para verdiği açıklanmazken, tartışma yaratan yardımın bundan sonra devam edip etmeyeceği belirtilmedi. Bayam da konuyla ilgili bir açıklama yapmadı. 
   
   
</TEXT>
</DOC>
