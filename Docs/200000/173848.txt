<DOC>
<DOCNO> 173848 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/06/siyaset/asiy.html </URL>
<DATE> 2003/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
YAŞ'ta komutanlarla Başbakan arasında gergin diyaloglar 
</HEADLINE>
<TEXT>

   



      ANKARA Milliyet 

   
   Genelkurmay Başkanı Orgeneral Hilmi Özkök'ün Yüksek Askeri Ş ra YAŞ toplantılarında Başbakan Recep Tayyip Erdoğan ile komutanlar arasında gerçekleşen gergin diyaloglarda "makamının sorumluluğu" gereği taraf olmadığı, ancak komutanların sözlerini kesmeyerek sessiz kaldığı belirtildi. 
   YAŞ toplantısında komutanlar AKP iktidarının uyguladığı politikalardan ve Türk Silahlı Kuvvetleri'ne TSK karşı tutumundan duyulan rahatsızlığı dile getirdi. Başta 30 Ağustos'ta emekliye ayrılacak olan 1. Ordu Komutanı Orgeneral Çetin Doğan olmak üzere orgenerallerin sert eleştirileriyle karşılaşan Erdoğan, TSK'ya karşı politikalar izlemediklerini söyledi. Bu tartışmalar yaşanırken sessiz kalan Özkök ise, eleştirilerde bulunan komutanların sözlerini kesmedi. Tartışmanın alevlenmesi üzerine çay molası veren Özkök'ün bu tavrının makamının sorumluluğu gereği ortaya çıktığı bildirildi. 
   
   
</TEXT>
</DOC>
