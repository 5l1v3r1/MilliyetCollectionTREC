<DOC>
<DOCNO> 185292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/29/son/sondun26.html </URL>
<DATE> 2003/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD askerleri 10 yaşındaki Iraklı çocuğu vurdu 
</HEADLINE>
<TEXT>

     Amerikan askerlerinin Irak'ın kuzeyindeki Kerkük'te 10 yaşındaki Iraklı çocuğu öldürdüğü bildirildi. 
     Hastane müdürü, Kerkük'ün batısındaki Haviye'de kendilerine taş atan yüzlerce göstericinin bulunduğu yönde ateş açan Amerikan askerlerinin 10 yaşındaki çocuğu öldürmenin yanı sıra 25 yaşındaki bir başka Iraklıyı yaraladığını belirtti. 
     Öte yandan, Amerikan askerlerinin yerel saatle 13.30 sularında başkent Bağdat'ın batısındaki Halidiye yakınlarında belirlenemeyen hedeflere roketli saldırı düzenlediği belirtildi. 
     Görgü tanıkları, helikopterlerin saldırısının, bölgede bugün bir Amerikan konvoyuna yönelik saldırıdan sonra düzenlendiğine dikkati çekti. Söz konusu saldırıda birçok askerin yaralandığı bildirilmiş, ancak haber Amerikan ordusu tarafından doğrulanmamıştı. 
     
</TEXT>
</DOC>
