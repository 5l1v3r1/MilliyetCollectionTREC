<DOC>
<DOCNO> 165556 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/26/son/sondun07.html </URL>
<DATE> 2003/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Spielberg hayatını filmlerden kazanmıyor... 
</HEADLINE>
<TEXT>

     ''Jaws'', ''E.T.'', ''Jurassic Park'' gibi filmlere imza atan Hollywood'un ünlü yönetmeni Steven Spielberg 56 , kazancının büyük kısmını filmlerinden değil, ortağı olduğu eğlence parklarından sağlıyor. 
     Los Angeles Times gazetesi, Universal stüdyolarının Florida'nın Orlando ve Japonya'nın Osaka kentlerindeki eğlence parklarının yüzde 2 hissesine sahip olan Spielberg'in malvarlığının 2.2 milyar dolar, yıllık gelirinin 300 milyon dolar civarında olduğunu yazdı. 
     Universal'in hisseleri hayatı boyunca 3 milyar dolar daha kazanacağı tahmin edilen Spielberg'e başarılı filmleriyle kuruluşa kazandırdığı büyük cirolara teşekkür amacıyla verdiği kaydedildi. 
     Gazete, eğlence parklarındaki karakterlerin çoğunun Spielberg'in film kahramanlarından esinlenerek yapıldığını bildirdi. 
     Girişi ücreti 55 dolar olan Orlando'daki eğlence parkına gelen meraklıların yüzde 10'undan azının bu parayı ödediği, diğerlerinin çeşitli indirimlerden yararlandığı, ziyaretçilerin parkta günde kişi başına yaklaşık 35 doları alışveriş için harcadığı belirtildi. 
     Gazete, geçen yıl Osaka'daki parkı 8 milyon, Orlando'dakini 6.8 milyon, macera adasını ise 6 milyon kişinin ziyaret ettiğini yazdı. 
     
</TEXT>
</DOC>
