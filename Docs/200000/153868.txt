<DOC>
<DOCNO> 153868 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/02/ekonomi/eko02.html </URL>
<DATE> 2003/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Koç inşaatla, Eczacıbaşı ilaçla Irak'a girecek 
</HEADLINE>
<TEXT>

İnşaatta ortakları Balfour'un İngiltere hükümetinin Irak için tayin ettiği firmalardan biri olduğunu belirten Rahmi Koç, "Irak'ta iş alacağız. Eczacıbaşı da ilaçta iyidir" dedi 
     BARIŞ ERGİN 

     Koç Holding Şeref Başkanı Rahmi Koç, "Irak'ta ABD'li ve İngiliz şirketler Türk firmalara iş verecekler. Koç Topluluğu olarak Garanti, İngiliz Balfour Beatty ile ortaktır. Onlar İngiliz hükümetinin tayin ettiği üç firmadan biridir. Eczacıbaşı da ilaç konusunda iyidir" dedi. 
     Sabancı Üniversitesi'nde, Kanal D'de yayımlanan, Milliyet Yazarı Abbas Güçlü'nün sunduğu 'Genç Bakış' programına konuk olan Rahmi Koç, Irak'ın yeniden imarında Türk şirketlerinin durumunu değerlendirdi. 
     "Bu konuyu çok ciddi olarak düşünüyoruz. İkinci tezkere maalesef geçmedi. Türkiye o bakımdan ABD'yi müşkül durumda bıraktı. ABD gemilerde beklettiği askerlerini güneyden soktu. Bu nedenle bize kırıldı" diyen Rahmi Koç, Türkiye'nin savaş sonrası bu nedenle masaya oturamadığını belirtti. Koç, daha sonra şöyle dedi 
     "Büyük bir fırsat kaçtı. Bu parlementonun hatası. Bizim avantajlarımız Irak ile hududuz. Sanayimiz var. Irak'ta ABD'li ve İngiliz şirketler büyük işlerde Türk firmalarına iş verecekler. Mesala Koç Topluluğu olarak bizim Garanti Koza, Balfour Beatty ile ortaktır. Onlar İngiliz hükümetinin tayin ettiği üç firmadan biridir. Eczacıbaşı da ilaçta iyidir. Bizim ilaçlar daha ucuzdur." 
     
     'Bu giydikleriniz pijama mı ' 
     Programda öğrencilerin rahat kıyafetler giydiğini gören Koç, gençlere 'Bu giydikleriniz pijama mı ' diye takıldı. Birçok konuda gençlerle sohbet eden Koç, Sabancı Üniversitesi'nden bir yetkilinin 'Sizi sıkıştıracaklar' dediğini hatırlattı. Koç, program sırasında ayağa kalkarak soru sormamaları üzerine öğrencileri iki kez uyardı. 
     
'Çok şükür kaybetmişiz'      Rahmi Koç, GSM ihaleleri konusundaki soruları şöyle yanıtladı 
     "Telsim'e Siemens vasıtasıyla ilk bize geldiler. Özelleştirilirse, ertesi gün 500 milyon dolar ödenecekti. Babamız Vehbi Koç, 500 milyonu yarın ödeyemem dedi, girmedik. Bize verilen projeksiyonlar çok düşüktü. Gördük ki hata yapmışız. Ama girenler bizim tahmin ettiğimiz abone sayısının çok üstünde abone sağladılar. Bu 500 milyon doları ödemekte geciktiler, öyle avantaj sağladılar. Üçüncü GSM ihalesine girdik. Amerikan ortağımız 'azami 850 milyon dolar eder' dedi. İhalede 1 milyar 150 milyona kadar çıktık. Allaha çok şükür ki kaybetmişiz. Çünkü alanların ne hale geldiğini görüyoruz." 
     
Sekreter kitabını uçurdu      Koç, öğrencilerin, "Kitap yazacak mısınız ' sorusunu şöyle cevapladı "Atlantik kitabım vardı, dört-beş sene önce Atlantik'i geçtim. İkinci kitabımı yazdım. Maalesef sekreter kompitürde nasıl yaptıysa yarısını kaybetti. Dolayısıyla bu yolculuğu üç sene evvel bir daha yaptım, aynı şeyleri oradan yazdık. Yakında neşr olacak. Tecrübelerimi yazayım derseniz daha o safhaya gelemedik." 
     
'Garson, Fenerli yaptı'      Koç, futbol ile ilgili sorulara da şu yanıtı verdi "Beşiktaş'ın 100'üncü yılında şampiyon olmasını istiyorum. 1958 - 1960 arasında Beşiktaş'ta görev aldım. Başkanlık teklifi almadım ama arkadaşlar sağolusunlar fikirlerimi alıyorlar. Mustafa Koç'a gelince bizim bir garson 'çocuklar maça gitmek istiyor' diyordu. Götür dedik. Bir baktık Fenerbahçeli olmuş. Ondan sonra ben de Ömer Koç'u Beşiktaş üyesi yaptım. Maç meselesi oldu mu çok dikkatliyiz. Birimiz birinin ayağına basmamaya çalışırız." 
     


EKONOMİ 


















</TEXT>
</DOC>
