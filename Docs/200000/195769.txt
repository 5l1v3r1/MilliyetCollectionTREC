<DOC>
<DOCNO> 195769 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/15/son/sontur09.html </URL>
<DATE> 2003/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Polise göre patlamalara bomba yüklü araçlar yolaçtı.. 
</HEADLINE>
<TEXT>

     İstanbul'daki patlamalara, bomba yüklü araçların yol açtığı sanılıyor. 
     A.A muhabirine bilgi veren üst düzey bir emniyet yetkilisi, ''Kuledibi ve Şişli'de bulunan 2 sinagogun yakınlarında meydana gelen patlamalara, bomba yüklü araçların yol açtığını sandıklarını'' bildirdi. 
     Aynı yetkili, uzman ekiplerin incelemesinin sürdüğünü ve yoğun amonyak kokulu patlayıcı türünün belirlenmesine çalışıldığını söyledi. 
     Bu arada, Anadolu Ajansı İstanbul Bölge Müdürlüğü'nü telefonla arayan bir kişi, bombalı eylemi terör örgütü İBDA C adına üstlendiklerini belirtti. ''Eylemlerinin ileriki tarihlerde devam edeceğini'' söyleyen aynı kişi, ''gerekçe ise Müslümanlar'a yapılan baskıyı önlemek içindir'' dedi. 
     Ancak bu çapta bir saldırıyı İBDA C'nin yapmasının mümkün olmadığı ve olayı üstlenmenin reklam amaçlı fırsatçılık olabileceğini belirtiyorlar. 
     İsrail yetkilileri, saldırı sonrasında El Kaide bağlantısına dikkat çektiler. İstanbul polisi ilk incelemede patlamaya neden olan bombaların C-4 değil, TNT tipi daha güçlü patlayıcı olduğunu saptadı. 
     
</TEXT>
</DOC>
