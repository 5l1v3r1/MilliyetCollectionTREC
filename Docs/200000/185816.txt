<DOC>
<DOCNO> 185816 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/01/son/sonspo16.html </URL>
<DATE> 2003/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya basını Kovaçeviç Terim'i yendi 
</HEADLINE>
<TEXT>

     İtalyan basını, Avrupa Şampiyonlar Ligi D Grubu'nda dün akşam Galatasaray'ın Real Sociedad'a İstanbul'da 2-1 yenilmesi sonrasında, grupta halen ilk sırada yer alan Juventus'un yanı sıra İspanyolların da tur atlamayı neredeyse garantiledikleri görüşünde birleşti. 
     La Gazzetta dello Sport, sarı-kırmızılıların yenilgisini, ''Galatasaray savunmasında kargaşa. Real Sociedad'dan İstanbul'da galibiyet'' başlığıyla duyurdu. Dello Sport maçı, ''Maç başında Tamas'tan inanılmaz hata. Eski Juveli Kovaçeviç hemen gol buldu. Hasan Şaş kırmızı kart gördü'' şeklinde okurlarına aktardı. 
     Corriere dello Sport gazetesi ise ''Kovaçeviç Terim'i yendi'' şeklinde bir başlık kullandı. ''Hakan Şükür'ün golü işe yaramadı'' yorumunu yapan gazete, ''İspanyollar, Juve ile birlikte turu geçme yolunda ilerliyor'' dedi. 

     
</TEXT>
</DOC>
