<DOC>
<DOCNO> 158849 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/25/son/sondun34.html </URL>
<DATE> 2003/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Kızıl Meydan'da, McCartney konseri... 
</HEADLINE>
<TEXT>

     Beatles grubunun eski üyesi ve efsane ismi Paul McCartney, dün gece Kızıl Meydanı dolduran yaklaşık 25 bin kişiye 2 saat süren bir konser verdi. 
     Moskova'da, 40 yıllık sanat kariyerinde ilk kez konser veren McCartney, eski ve yeni 40 parçayı seslendirdi. Bilet alamayan yaklaşık 5 bin kişi, şarkıları meydanın dışında kalan alanda dinledi. 
     Konsere bir saat geç gelen Devlet Başkanı Vladimir Putin, ön sıraya geçerek McCartney'i dinledi. Putin, konserden sonra görüştüğü sanatçıya Rus halkının kendisini çok sevdiğini söyledi. McCartney de burada olmaktan ve Putin ile tanışmaktan mutluluk duyduğunu ifade etti. 
     Putin, daha sonra McCartney ve eşine tarihi Kremlin Sarayı'nı gezdirdi. 
     McCartney, gazetecilere yaptığı açıklamada, Moskova'yı ilk kez ziyaret ettiğini belirtti ve eşiyle birlikte Putin ile görüşmekten duyduğu memnuniyeti dile getirdi. 
     
</TEXT>
</DOC>
