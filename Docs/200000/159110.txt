<DOC>
<DOCNO> 159110 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/26/son/sontur24.html </URL>
<DATE> 2003/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Genelkurmay Başkanı Özkök ''Rahatsız olduğumuz şeyler var '' 
</HEADLINE>
<TEXT>

     Genelkurmay Başkanı Orgeneral Hilmi Özkök bugün saat 14 00'de Genelkurmay Karagı'nda gazetecilerle biraraya gelip "Genç Subaylar Endişeli" haberlerine açıklık getirdi. 
     Genelkurmay Başkanı Orgeneral Hilmi Özkök, son günlerde tartışma konusu olan haberlerle ilgili olarak genç subaylar tedirgin şeklinde bir durum olmadığını, bir tedirginlik sözkonusu ile Genelkurmayın bütün olarak rahatsızlık duyduğu konular olduğunu ancak bunun çözümünün demoktarik zeminler olduğunu söyledi. 
     Org. Özkök rahatsızlık duydukları konuları kamuoyuna açıkladılarını, kaygılarını arttıran şeylerden birinin irticai faaliyetleri şaibeli kişilerin kamu görevlerine atanması olduğunu söyledi. 
     Yabancı basın organlarında yeralan Türkiye'de darbe olabilir mi şeklindeki yayınlar hakkında ne düşündüğü sorulunca Org. Özkök. "darbe sözcüğünün bu odada konuşlamasını bile reddediyorum. Onlar Türk Silahlı Kuvvetleri'ni tanımıyorlar" dedi. 
     Org. Hilmi Özkök, bedelli askerlik konusunun gündemde tutulmasının yanlış olduğunu ve gençlerin askerlik hizmetinde isteksiz hale geldiğini, askerlik çağına gelenleri bakaya duruma düşürdüğünü söyledi. 
     AB konusunda Türk silahlı Kuvvetleri'nin batı yanlısı olduğunu söyleyen Genelkurmay Başkanı, Atatürk'ün de batıyı gösterdiğini TSK'nın AB'ye girişe engel olarak gösterilmesinin doğru olmadığını söyledi. 
     Genelkurmay Başkanı bir başka konuya da özenle vurgu yaparak, Komutanlar arasında görüş ayrılığı varmış gibi gösterilmesinin yanlış olduğunu söyledi. 
     Org. Özkök, "Hassasiyetlerinizi iletiyorsunuz. Birşey yapılmazsa ne olacak sorusuna" "bu soruya cevap vermek istemiyorum" diye yanıt verdi. 
     "28 Şubat devam ediyor mu" sorusunu ise şöyle yanıtladı 
     "28 Şubat sebep sonuç ilişkisidir. Sebep ortadan kalmadıktan sonra sonuç da devam eder". 
     Genelkurmay Başkanlığı Karargahı'ndaki Omurtak Salonu'nda gerçekleşen toplantı, 1 saat 15 dakika sürdü. 
     Toplantıya, Genelkurmay İkinci Başkanı Orgeneral Yaşar Büyükanıt, Genelkurmay Genel Sekreteri Tümgeneral Arslan Güner ile 14 gazetenin Ankara temsilcileri katıldı. 

     
</TEXT>
</DOC>
