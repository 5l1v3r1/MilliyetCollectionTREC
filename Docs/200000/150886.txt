<DOC>
<DOCNO> 150886 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/19/guncel/gun20.html </URL>
<DATE> 2003/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
kısa kısa.. 
</HEADLINE>
<TEXT>

Tek hayali Türk vatandaşı olmak      Bağdat’taki Türk Büyükelçiliği’ni akrabaları ve arkadaşlarıyla yağmacılardan koruyan Filistinli Süheyb Hasan, bu hizmetinin karşılığında tek isteğinin ailesi ile Türk vatandaşlığına geçmek olduğunu söyledi. Elçiliğin çevresinde oturanları silahlandırıp kendisine destek vermelerini isteyen Hasan, bunun karşılığında elçilik jeneratörüyle tüm mahalleye akşam saatlerinde elektrik veriyor. Hasan, binada arama yapmak isteyen ABD’lileri de, "Burası Türkiye Cumhuriyeti toprağı, siz Irak’a karşı savaşıyorsunuz" diyerek engellemiş. 
     
Çelebi Yönetimde yer almayacağım      Bağdat’a üç gün önce gelen ve dün bir basın toplantısı düzenleyen Irak Ulusal Kongresi lideri Ahmed Çelebi, geçici yönetimin birkaç hafta içinde kurulabileceğini iddia ederken, ancak kendisinin bu yönetimde yer almayı düşünmediğini söyledi. Emekli Amerikalı General Jay Garner başkanlığındaki askeri yönetimin ilk olarak, temel kurum ve hizmetleri tesis etmesi gerektiğini söyleyen Çelebi, bu sürecin birkaç hafta alacağını tahmin ettiğini bildirdi. Askeri yönetimden sonra Iraklıların kendi geçici yönetimlerini seçeceklerini belirten Çelebi, bundan sonra ise taslak anayasanın referanduma götürüleceğini ve anayasanın genel seçimlere temel oluşturacağını söyledi. 
     
Savaş ganimetleri 45 dolardan başlıyor      NAMIK DURUKAN Kerkük 

     Kürtler, Kerkük ve Musul’daki askeri kışlalardan topladıkları silahları Erbil’deki pazarda 45 dolardan başlayan fiyatlarla satıyor. 200 - 250 dolara satılan kalaşnikovu da şimdi 50 - 100 dolara almak mümkün. Kalabalık tezg hlarda torbalarca mermi de bulunuyor. Silah satıcısı Muhammed Emin, "Bu gidişle kalaşnikovun fiyatı 20 dolara kadar iner" diyor. 
     


GÜNCEL 
























</TEXT>
</DOC>
