<DOC>
<DOCNO> 182456 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/15/son/soneko27.html </URL>
<DATE> 2003/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa günü 53 puanlık kayıpla tamamladı... 
</HEADLINE>
<TEXT>

     İMKB Bileşik Endeksi 2. seansta 76.64 puan düşüşle, 12,662.47 puandan kapandı. 
     Hisse senetleri 2. seansta ortalama yüzde 0.60 oranında değer yitirdi. 
     İlk seanstaki 23.93 puanlık artış dikkate alındığında, Borsa endeksi günün tamamında 52.71 puan geriledi. 
     Hisse senetlerindeki günlük değer kaybı ise yüzde 0.41 oldu. 
     Endeks, 2. seansa 1.27 puanlık düşüşle 12,737.84 puan seviyesinde başladı. İlk yarıyı 12,662.47 puandan geçen endeks, seans içinde en düşük 12,604.20 puana kadar gerilerken, en yüksek olarak 12,746.62 puana ulaştı. 
     Kapanışta mali endeks 131.86 puan düşüşle 15,907.06 puana, sanayi endeksi sadece 39.71 puan düşüşle 12,303.10 puana, hizmetler endeksi 41.55 puan düşüşle 7,484.60 puana indi. 
     Böylece ilk seansa göre mali grup hisseler ortalama yüzde 0.82, sanayi grubu hisseler ortalama yüzde 0.32 ve hizmetler grubu hisseler de ortalama yüzde 0.55 oranında değer yitirdi. 
     2. seansta işlem gören toplam 291 hisse senedinden 75'i değer kazandı, 149'u değer kaybetti, 67'sinin fiyatında değişiklik olmadı. 
     Seansta, 242 trilyon 912 milyar 875 milyon liralık işlem hacmi kaydedildi. İki seans toplamında ise 545 trilyon 44 milyar 941 milyon liralık işlem hacmi oluştu. 
     2. seansta Dogan Holding, Sabancı Holding, Koç Holding, Turkcell ve İş Bankası C en yoğun işlem gören hisse senetleri olarak belirlendi. 
     
</TEXT>
</DOC>
