<DOC>
<DOCNO> 155431 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/08/son/sontur05.html </URL>
<DATE> 2003/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Erenköy'de temizliğe gittiği dairede tecavüze uğradı... 
</HEADLINE>
<TEXT>

     Kadıköy'de, temizliğe geldiği dairede kimliği belirsiz kişi veya kişilerce tecavüz edilen bir kadın, bıçakla boğazı kesilerek ağır yaralandı. 
     Erenköy Mahallesi Ethemefendi Caddesi'ndeki bir apartman dairesinde temizlik yapan F.Y. 36 , yalnız olduğu sırada eve giren kimliği belirsiz kişi ya da kişilerin saldırısına uğradı. 
     Saldırgan veya saldırganlar, tecavüz ettikleri F.Y'nin bıçakla boğazını kestikten sonra olay yerinden kaçtı. 
     Komşuların ihbarı üzerine daireye gelen polis ekipleri, F.Y'yi yatak odasında kanlar içinde buldu. Ambulansla Haydarpaşa Numune Hastanesi'ne kaldırılan temizlikçi kadının sağlık durumunun ciddi olduğu belirtildi. 
     Evli ve 2 çocuk annesi olan F.Y'nin, saldırıya uğradığı daireye 10 yıldır her hafta aynı gün düzenli şekilde temizlik yapmaya geldiği öğrenildi. 
     Polis yetkilileri, evden hırsızlık yapılmadığının tespit edildiğini belirterek, saldırganların yakalanmasına çalışıldığını kaydettiler. 
     
</TEXT>
</DOC>
