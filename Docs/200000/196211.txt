<DOC>
<DOCNO> 196211 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/18/dunya/dun01.html </URL>
<DATE> 2003/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Londra böyle alarm görmedi 
</HEADLINE>
<TEXT>

   İngiliz başkenti, Bush'un bu akşam başlayacak olan tarihi ziyareti nedeniyle diken üstünde 
      DIŞ HABERLER SERVİSİ 

   
   ABD Başkanı George W. Bush'un bu akşam başlayacak Londra ziyareti, İngiltere başkentinde bugüne dek görülmedik bir hareketliliğe neden oluyor. Bush'un cuma günü İngiltere Başbakanı Tony Blair ile görüşmesinin ardından sona erecek olan ziyareti sırasında İngiliz polis teşkilatı Scotland Yard, Londra'da gelmiş geçmiş en büyük anti terörist operasyonunu gerçekleştirecek. 
   Amerikan yönetiminin Londra merkezindeki bazı bölgelerin araç ve yaya trafiğine tümüyle kapatılması, Amerikan gizli servis elemanlarına silah kullanma hakkı tanınması, Amerikan helikopterlerinin Londra üzerinde uçması gibi taleplerini reddeden İngilizler, buna karşılık Metropolitan polis teşkilatındaki bütün izinleri kaldırdı. Alınan önlemlerin bazıları şunlar 
   Ziyarete 24 saat kala Londra'da görev yapacak polis sayısı 5 binden 14 bine çıkarıldı.Sadece 2 bin silahlı polis Bush'un kullanacağı güzerg hta önlem alacak. Ziyaret boyunca Amerikan gizli servisinden de 750'ye yakın eleman görev yapacak.Kraliyet Hava Kuvvetleri, havadan yapılacak muhtemel bir saldırıya karşı alarmda olacak. 
   Bush, 3 günlük Londra ziyaretinde tümüyle zırhlı Lincoln Cadillac DeVille marka otomobile binecek. 
   1918'den bu yana Buckingham Sarayı'nda ağırlanan ilk ABD Başkanı olacak olan ABD Başkanı, Blair ile Kyoto Çevre Anlaşması'ndan, Guantanamo'daki esirlerin durumu, Irak'taki gelişmelerden ticaret savaşlarına kadar pek çok konuyu ele alacak. 
   
   
</TEXT>
</DOC>
