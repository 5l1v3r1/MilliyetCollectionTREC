<DOC>
<DOCNO> 165133 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/24/son/sondun19.html </URL>
<DATE> 2003/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Kokoreç, New York Times'a konu oldu.. 
</HEADLINE>
<TEXT>

     ABD'nin önde gelen gazetelerinden New York Times, Türkiye'nin AB üyeliği aşamasında, gıda standardı açısından gündeme gelen kokoreçe geniş yer ayırdı. 
     Kokoreçin Türkiye'de, hamburgerin ABD'de olduğu kadar popüler olduğunu, hatta adına şarkılar bestelendiğini belirten Amerikan gazetesi, kuzu barsağından yapılan yiyeceğin adeta ''ulusal övünç sembolü'' haline geldiğini yazdı. 
     ''AB'nin barsak dahil bazı hayvan iç organlarının satış ve tüketimini yasakladığı yolundaki söylentiler üzerine, Türklerin haksız yere suçlanan bir aile ferdinin etrafında kenetlenir gibi kokoreçin çevresinde kenetlendikleri'' ifadesine yer veren gazeteye açıklamada bulunan ''Şampiyon Kokoreç'' lokantaları sahibi Galip Toköz, ''Kokoreç Türkler için morfin gibidir. Avrupalılar ne derse desin, Türkler kokoreç yemeğe devam edecekler'' diye konuştu. 
     
</TEXT>
</DOC>
