<DOC>
<DOCNO> 181572 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/11/guncel/agun.html </URL>
<DATE> 2003/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Kasedi ilk kez Emniyet'te izledim 
</HEADLINE>
<TEXT>

   Ergen, Atak'ın yaptığı gizli kayıt için, "Bir erkeğin birlikte olduğu kadına yapabileceği en büyük şerefsizlik" dedi 
      Ali EYÜBOĞLU 

   
   Gülben Ergen, Milliyet'in "Uzanlar'da Gülben Kasedi" başlığıyla manşete taşıdığı olaydan sonra çok sevdiği kamera ve objektiflerden kaçarak kendi dünyasına kapandı. Önceki günü, uzunca bir süredir gittiği psikoloğunun gözetiminde evinde geçiren Ergen, dün ilk kez evinden dışarı çıkıp ofisine gitti. Ergen, gününün büyük bir bölümünü avukatlarıyla toplantı yaparak geçirdi. Kaset olayından sonra yaşadığı şokun etkisinden kurtulamadığı için dün yapmayı planladığı basın toplantısını bugüne bırakan Ergen, Milliyet'e konuştu. 
   Ergen, avukatlarıyla yaptığı toplantıda İlyas Atak'la ilgili başlatacakları hukuki işlemleri değerlendirdiklerini söyledi. Bir gece önce, "Hayatımın en kötü gününü yaşıyorum, konuşacak gücü bile kendimde bulamıyorum" diyen Ergen'le avukatlarıyla yaptığı toplantıya verdiği arada konuştuk. Ergen, 1992'de Atak'ın yaptığı gizli kayıt için, "Bir erkeğin birlikte olduğu kadına yapabileceği en büyük şerefsizlik budur" dedi. Ergen, şunları söyledi 
   
   BU NASIL SAPIKLIKTIR 
   "Bu nasıl sapıklıktır ki, bir insan, birlikte olduğu bir kadınla yatak odasında yaptıklarını gizlice kaydeder de, sonra arkadaşlarına seyrettirir. Bununla yetinmeyip, bu kayıtları kopye edip, elden ele dolaştırır... Bu ne düşmanlıktır Bu ne art niyettir Bunu kopyalayıp, elde ele dolaştırmak hangi çıkarın, amacın karşılığıdır Gün, düşmanın yüzünün güldüğü, sevindiği gündür. 'Gülben'e porno kasedini sorun' diyenler kına yaksın." 
   "Böyle bir şeyi hak etmedim" diyen Ergen, 10 yıldır k busu olan kasedi ilk kez ifade vermek için gittiği Emniyet'te gördüğünü söyledi. Zorba Taverna'nın eski ortağı Atak'la ilişkisinin 1992'de başladığını ve 1993'te bittiğini kaydeden Ergen, ağlayarak şunları anlattı "Yıllardır böyle bir kasedin varlığını herkes konuştu ama ben inanmadım. Belki de inanmak istemedim. Kasedi ve kasetteki görüntüleri ilk kez ifade vermek için Emniyet'e gittiğimde gördüm. Allah hiç kimseyi bu acizliğe düşürmesin." 
   
   Erdoğan'ın kasetten haberi varmış    ABDULLAH KARAKUŞ Ankara 

   Başbakan Recep Tayyip Erdoğan'ın Uzan operasyonunda ele geçirilen Gülben Ergen kasedinden haberdar olduğu ortaya çıktı. Erdoğan, kurmaylarıyla operasyonu değerlendirirken "Kasetler ele geçti" dedi. Erdoğan'ın birden fazla kasetten söz etmesi Uzanlar'ın elinde bazı siyasiler ve bürokratlarla ilgili kasetlerin de olabileceği yorumlarına yol açtı. AKP kulislerine yansıyan bilgilere göre Erdoğan, Ergen'le ilgili kaset basına yansımadan önce, partisinin MYK toplantısında, Uzan operasyonu hakkında kurmaylarına bilgi verdi. Uzan'ın kasasından kasetler ve bilgisayar kayıtları çıktığını belirten Erdoğan, "Kasetler inceleniyor. Soruşturma devam edecek" dedi. Yolsuzluğun peşinin bırakılmayacağını vurgulayan Erdoğan, "Vatandaşın hakkını yiyenleri affetmeyeceğiz" diye konuştu. 
   Erdoğan'ın verdiği bilgileri değerlendiren AKP kurmayları, "Uzan operasyonunda önümüzdeki günlerde başka şantaj kasetleri de çıkabilir" yorumunda bulundu. AKP kulislerinde, bazı siyasilerle ilgili şantaj kasetlerinin olabileceği konuşuluyor. 
   
   
</TEXT>
</DOC>
