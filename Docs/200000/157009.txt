<DOC>
<DOCNO> 157009 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/16/yasam/ayas.html </URL>
<DATE> 2003/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Matrix geldi şimdi rekor bekleniyor 
</HEADLINE>
<TEXT>

Dört yıldır heyecanla beklenen gerçekleşti ve Matrix Reloaded gösterime girdi. Talebin büyüklüğü, filmi Amerika’da bir gün önceden izleyicilerle buluşturdu 
     DIŞ HABERLER SERVİSİ 

     The Matrix’in devamı Matrix Reloaded’ Türkiye’de bugün gösterime girdi... Ancak Amerika’da talebin büyüklüğü beklenmeyen bir şeyi gerçekleştirdi ve film, önceki gece 22.00 yerine bir gün önce 2 bin sinemada gösterime girdi. Matrix Reloaded’, dünden itibaren ABD’deki 8 bin 400 salonda gösterime girerek de rekor kırdı. 
     
     ÜÇÜNCÜSÜ KASIMDA 
     Pazar gecesi sinemalar kapanıncaya kadar 150 milyon dolar hasılat toplayarak "box - office" rekoru kırması beklenen filmin önceden çekilen devamı The Matrix Revolutions’ ise kasımda sinemaseverlerle buluşacak. 
     Sinema çevreleri, filmin büyük ilgi görmesinin beklendiğini belirterek, 10 yaşındaki erkek çocuğundan 54 yaşındaki kadına kadar tüm sinemaseverlerin "The Matrix"i merakla beklediğini kaydetti. 
     
     VİDEO OYUNU’ GİBİ 
     Sinema eleştirmenleriyse, "Matrix Reloaded" filminin nefes kesecek kadar müthiş görsel efektlerle dolu, ancak boş’ bir film olduğu yorumunu yaptı. Filmin bir video oyunu’ndan ibaret olduğu değerlendirmesinde bulunan eleştirmenler, filmin başyapıt olamayacağını savundu. 
     Türkiye de ise Matrix fırtınası’, film gösterime girmeden koptu. Sinemalarda bugün izleyiciyle buluşacak filmin iki hafta önce satışa çıkan biletleri birçok yerde tükendi. 
     

</TEXT>
</DOC>
