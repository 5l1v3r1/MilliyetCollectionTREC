<DOC>
<DOCNO> 162882 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/13/yazar/pulur.html </URL>
<DATE> 2003/06/13/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
CHP muhalefeti... 
</HEADLINE>
<TEXT>

     Lakin, CHP Grup Başkanvekili Prof. Dr. Haluk Koç'la konuşurken "Acaba CHP'ye haksızlık mı yapılıyor " diye içinize bir kuşku düşüyor. 
     Sayın Koç "Anayasa ve İçtüzük hükümleri uyarınca TBMM aritmetiğinin izin verdiği, yasama faaliyetleri için de CHP üzerine düşen görevi yerine getirmiştir" diyor. 
     
     NEDİR bu yerine getirilen görevler 
     Anlatıyor 
     - CHP, Türkiye'nin, ahlaki temeli olmayan Irak savaşına karışmasına AKP'nin getirdiği hükümet tezkeresinin, Meclis kararına dönüşmesine izin vermemiştir. 
     - CHP, ormanların satılmasını ve yabancı, Türk girişimcilerle işletmesini öngören Anayasa değişikliklerinin hayata geçirilmesine engel olmuştur. 
     
     YA kadrolaşma, devlet kademelerinin AKP yandaşlarıyla doldurulması karşısında CHP ne yapmıştır 
     Haluk Koç, kesin konuşuyor 
     "Bu konuda, basında yer alan listelerin büyük çoğunluğu CHP tarafından üretilen bilgilere dayanıyor. CHP milletvekilleri kadrolaşma için onlarca soru önergesi vermişlerdir, CHP'nin genel görüşme önergesi de AKP'liler tarafından reddedilmiştir. 
     Gerçek amacı, kadrolaşma olan 61 yaşta emeklilik, Kültür, Turizm, Orman ve Çevre bakanlıklarının birleştirilmesi, Milli Eğitim Bakanlığı atamalarında Cumhurbaşkanı'nı devreden çıkaran yasaların görüşülmesinde CHP etkin muhalefet yapmıştır. 61 yaş için Anayasa Mahkemesi'ne başvurulmuş ve yasa iptal edilmiştir." 
     
     ANLAŞILAN Sayın Koç çok dolu, CHP'nin haksız yere "Allahlık " diye eleştirilmesini kabul edemiyor, sıralıyor 
     "Türban konusunda, özellikle 23 Nisan resepsiyonunda gösterilen tavır, herhalde bu konuda CHP'nin tavrını göstermesi açısından yeterlidir." 
     
     KOÇ, en çok İş Yasası'nın kabulünün onları üzdüğünü, kabul edilmemesi için ellerinden gelen her şeyi İçtüzük'ün kendilerine tanıdığı bütün olanaklarını kullandıklarını, 13 Mart'ta başlayan görüşmelerinin ancak 22 Mayıs'ta bitirilebildiğini söylüyor. 
     
     PEKİ, bu "CHP muhalefet yapamıyor " lafı neden çıktı 
     Haluk Koç'un buna da cevabı şu 
     "CHP muhalefet yapamıyor genel kanısı, kimlerin halkın ezberine yerleştirme gayreti içinde olduğunu çok iyi tahlil etmemiz gerekiyor. Türkiye'de hep, yağmurdan kaçarken, doluya tutulma kuralını bu sefer de gerçekleştirmek için çalışanları, çok iyi tanımamız gerekiyor " 
     Sayın Koç, kusura bakmasın ama burasını, pek iyi anlayamadık, kim bunlar 
     
     LAKİN, Sayın Koç'a, "Peki, CHP'nin bu muhalefet etkinliğini kamuoyu neden bilmiyor " diye sorunca, aldığımız cevabın kimleri, neleri hedeflediğini çok iyi anladık... 
     Koç'un bu soruya cevabı şuydu 
     "Bunun cevabını siz verin " 
     Anlaşılan "Aynaya bakın " diyordu. 
     Aynada neyi görecektik 
     Gazeteleri, televizyonları... 
     Herhalde, bunu doğru anladık. 
     
     

</TEXT>
</DOC>
