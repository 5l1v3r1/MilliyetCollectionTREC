<DOC>
<DOCNO> 158064 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/21/son/sonspo21.html </URL>
<DATE> 2003/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe istasyon çalıştı.. 
</HEADLINE>
<TEXT>

     UEFA Kupası'na katılabilme şansını ligin son iki haftasına bırakan Fenerbahçe, Diyarbakırspor ile hafta sonu oynayacağı maçın hazırlıklarını bugün yaptığı tek antrenmanla sürdürdü. 
     Teknik Koordinatör Tamer Güney yönetiminde Samandıra Tesisleri'nde gerçekleştirilen ve yaklaşık 1 saat 15 dakika süren antrenmanda kondisyona yönelik istasyon çalışması yapan sarı-lacivertli futbolcular, daha sonra 4 takıma ayrılarak dar alanda çabukluğa dayalı çift kale maçlar oynadılar. Antrenman, tam sahada yapılan çift kale maçla sona erdi. 
     Sakatlıkları nedeniyle tedavileri süren Rüştü, Ceyhun, Kemal ve Mustafa antrenmana katılmazken, Hakan ve Bilal takımdan ayrı koşu yaptı. 
     İdmanın son bölümünde gerçekleştirilen çift kale maçta Can ile girdiği ikili mücadelede sağ ayağından hafif sakatlık geçiren Ali Güneş, kısa bir süre buz tedavisi yapıldıktan sonra maça devam etti. 
     Sarı-lacivertliler, Diyarbakırspor maçının hazırlıklarını yarın taktik ağırlıklı çift kale maç yaparak sürdürecek. 
     
</TEXT>
</DOC>
