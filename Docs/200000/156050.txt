<DOC>
<DOCNO> 156050 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/12/guncel/agun.html </URL>
<DATE> 2003/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
KKTC'den yeni adım 
</HEADLINE>
<TEXT>

KKTC Cumhurbaşkanı, "Rumların mal ve mülk meseleleri için KKTC mahkemelerine başvurup dava açabilmelerini sağlayacak yasal düzenlemenin yapılacağını" bildirdi 
     Antalya'da bir konferansa katılan KKTC Cumhurbaşkanı Rauf Denktaş, kuzeyde yaşayan Kıbrıs Rum Kesimi vatandaşlarının eskiden kuzeye geçemediklerini, KKTC mahkemelerine müracaat edemediklerini ve bu nedenle KKTC'deki adalet kuruluşlarını atlayarak Avrupa İnsan Hakları Mahkemesi'ne AİHM Türkiye aleyhine dava açtıklarını söyledi. AİHM'nin, kuzeye geçemediği için Rumlar'a hak verdiğini kaydeden Denktaş şöyle konuştu 
     "Şimdi madem ki serbest geçiş var, mahkemelerimize de gelebilirler. Bizde yaşayan Rumlar vardı eskiden. Onlar zaten gidiyorlar. Dolayısıyla bu kolaylığı yapmak lazım. Rumlara kolaylık sağlayarak, eğer AİHM'e gideceklerse, gitmelerini sağlamak için girişim yapıyoruz. Yasalarımıza ona göre bir tadilat getireceğiz. Böylelikle işler daha adil olur diye düşünüyoruz." 
     
     KavgasIz Şekİl İstİyoruz 
     Rumların "mal, mülk meselesinde" dava açabileceklerini kaydeden Denktaş, "Kendi göçmenimize, güneyden gelen göçmenimize tapu vermişiz. Bizim tapumuz kuzeyde geçerli, ama Alvaro De Soto h kimmiş gibi 'Rum'un tapusu geçerli, sizinki geçersiz' diyerek adaletsizlik yapmıştır. Biz onu düzeltmeye çalışıyoruz" dedi. Rumların kaç dava açacağı sorusuna "herhalde binlerce" yanıtını veren Denktaş, KKTC'nin bu kararının dünya kamuoyunca olumlu karşılanması gerektiğini vurguladı. Denktaş, "Çünkü iki tarafı birbirine vurdurtacak, tekrar kavga çıkaracak meseledir mal, mülk meselesi. Kavgasız kanamasız bir şekil istiyoruz" dedi. Denktaş, Türkler'in de Rum idaresi aleyhine dava açabileceklerini belirtti. 
     
     

</TEXT>
</DOC>
