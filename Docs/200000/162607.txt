<DOC>
<DOCNO> 162607 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/12/spor/spo15.html </URL>
<DATE> 2003/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

Kötü start      1. Boris Yeltsin Turnuvası'na katılan Bayan Milli Takımımız, Olimpiyat Şampiyonu Rusya karşısında sahadan 3 - 0 yenik ayrıldı. Ev sahibi setleri 26 - 24, 25 - 22 ve 25 - 19'la geçti. Millilerimiz bugün 14.00'te ABD ile karşılaşacak. n RAGIP TEKİN 
     
Dopinge onay      TÜRKİYE Doping Kontrol Merkezi'nin çalışma belgesi, Uluslararası Olimpiyat Komitesi IOC ve Dünya Anti - Doping Ajansı WADA tarafından sonunda onaylandı. Merkezin ilk müşterisi ise numune yollayan İran oldu. 
     
Bursa'da şok      BAŞKAN olduğu takdirde Bursa'nın başına Hagi'yi getireceğini açıklayan Fikret Üstenci adaylıktan çekildi. Üstenci, geri adım atmasına gerekçe olarak eski yöneticilerin alacaklarını bir yıl geciktirmemelerini gösterdi. 
     
Konya'da imza      SÜPER Lig'in yeni takımı Konyaspor, ilk transferlerini yaptı. Yeşil-Beyazlı takım Hasan ile bir yıllık sözleşme yenilerken, Göztepe'nin tecrübeli futbolcusu Şenol'u da renklerine kattı. 
     
Ercan tamam      ADANASPOR bir yıl daha sözleşmesi olan Ercan Ünal'ın anlaşmasını üç yıla çıkarttı. Turuncu - Beyazlılar, bonservisi Sadettin Saran'da olan Ümit için de pazarlıklara başladı. 
     
Serdal kaldı      DENİZLİSPOR iç transferde Serdal ile yeniden anlaştı. Tecrübeli futbolcu, Yeşil-Siyahlı kulüple 2 yıllık imza attı. Başkan Mustafa Baysal yeniden aday olup olmama konusunda net bir karar vermediğini açıkladı. 
     
Manisa şovu      MUSTAFA Denizli'yi takımın başına getiren Vestel Manisaspor, transfere hızlı başladı. İkinci lig ekibi, Göztepe'nin kalecisi Bülent, Denizlisporlu Hakan Çimen ve gurbetçiler Mahmut Yılmaz ile Özkan Gümüş'e imza attırdı. 
     
Finli takibi      TRANSFERDE arayışlarını sürdüren Akçaabat Sebat, rotayı Finlandiya'ya çevirdi. Karadeniz ekibinin Tampera'dan Jari Niami, MYPA'dan Antti Okkonen ve Helsinki'de top koşturan Kallio ile Kottila'yı izlediği açıklandı. 
     
Iencsi atağı      YENİ sezonda yoluna Gigi Multezcu ile devam edecek olan Samsunspor, Beşiktaş'ın transferinden vazgeçtiği Rumen İencsi'yi gündemine aldı. Menajer Süleyman Hurma, Rapid Bükreşli oyuncu ile görüşmek için Romanya'ya gitti. 
     
Yatlar startta      TÜRKİYE Açıkdeniz Yarış Kulübü ile Batı Sigorta'nın ortak düzenledikleri Batı Rüzgarı Yat Yarışları cumartesi günü Ataköy - Ahırkapı - Yeşilköy parkurunda yapılacak. 
     
Üçüncü baskı      SPOR yazarı Eyüp Karadayı'nın büyük ilgi gören "Ayıptır söylemesi" isimli kitabı yoğun istek üzerine üçüncü baskısını yapıyor. Remzi Kitapevi tarafından hazırlanan kitap yakın bir zamanda piyasaya çıkacak. 
     

</TEXT>
</DOC>
