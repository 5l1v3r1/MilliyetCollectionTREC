<DOC>
<DOCNO> 169726 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/16/yazar/temelkuran.html </URL>
<DATE> 2003/07/16/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Cola Turka Başardık abi 
</HEADLINE>
<TEXT>

     "Nasıl Tuttu mu " 
     Tezg htar yıllar yılı beklediği soruyu duymanın sevinciyle cevaplıyordu 
     "Çok tuttu abla Yok satıyor. Geçti yani Cola'yı, öyle söyleyeyim." 
     Sonra gitgide cevaplardaki coşkunun aynılığı, yüz ifadelerinin birbirinin tıpkısı olması olayı ister istemez ufak çaplı bir "Kıllanan Adam Alan Araştırması"na dönüştürdü. Soruyorum cevap aynı. Ama mühim olan bakkalların, marketçilerin, büfecilerin, cafe'deki genç barmenin, yani havalısının da havasızının da yüz ifadesinin aynı olması. Bir sevinçtir gidiyor Meğer memleketim insanı nicedir, gizliden gizliye antiemperyalist hissiyatlar beslermiş içinde, Coca Cola'ya "dişli" rakip gelince bir manevi destektir sormayın yani. 
     
Dene. Bence      Muhabbetler de genellikle şöyle gelişiyor 
     - Geçti diyo'sun yani Cola'yı. 
     - Geçti valla abla. Tenekede geçti mesela. Tadı da iyi yani. 
     - İyi diyo'sun. 
     - Cola'dan daha iyi. Bence iyi. 
     - Fiyatı aynıymış. 
     - Aynı olacak tabii abla. Niye düşük olsun ki 
     - Hani Türk kolası filan, tanıtım için falan... 
     Dükk ncılar, mek ncılar tam burada tamamen bir pazar araştırmacısı kimliğine bürünüp, olaylara h kim bir tarzda konuşmaya başlıyor 
     - Şimdi abla bunlar tanıtımı reklamla yaptılar. Merak ettirdiler, an'nıyo' musun Bence iyi taktik oldu, aynı fiyat yani. 'Mal iyi, alırsan alırsın' gibisinden. Bir tane koyuyor abla naylona, bence dene. Bence yani 
     Böyle bir cansiperane Cola Turka savunma halleri. Bir "yerli malı Türk'ün malı" kararlılığına geri dönüşler, bir tür "Nihayet başardık " serinlemesi... Velhasıl etrafta Cola Turca ile ilgili bir duygu birliği hali, enteresandır. 
     
Cola Naçar      Gizliden gizliye gelişen toplumsal direnişler, sosyolojinin yeni konularından biri. "Sosyal rezistans" deniyor efendim, öyle sokaklara çıkmadan, bağırıp çağırmadan, adını koymadan, iktidar alanlarından fırtlama, sapma şeklinde görülüyor. Böyle bir durum var burada da galiba. Nicedir zulada büyütülmüş "antiemperyalist hissiyatlar" bu Cola Turca'da bayrak açtı sanki. Adını da koyuyor değiller, ama bu sevinç, bu coşku, bu birbirine müjdeleme halleri... Kola üretmekte naçar kalmış bir milletin yıllar yılı büyük bir metanetle beklenen zaferi buymuş meğer 
     Bir de tam o sırada Süleymaniye'de askerlerimizi ABD'liler gözaltına almasın mı 
     Coca Cola'ya karşı dayan Cola Turka'ya Başka diyecek bir şeyin yoksa, ne yapacaksın 
     Açacaksın bir Cola Turka Amerika'ya ses çıkaramıyorsun ya, kendi kendine öfkeleniyorsun ya, aç bir Cola Turka Ne diyeyim Coca Cola "hayatın tadı" ise bu da "direnişin yeni adı" Cola Turka 
     
     

</TEXT>
</DOC>
