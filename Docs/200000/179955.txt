<DOC>
<DOCNO> 179955 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/03/yasam/yas08.html </URL>
<DATE> 2003/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Bombalı kuryenin 'son ' fotoğrafı 
</HEADLINE>
<TEXT>

      
   Amerika'nın Erie kentinde, geçtiğimiz günlerde, üzerine bomba bağlanan pizza kuryesi Brian Douglas Wells 46 , bir bankayı soymaya gönderilmişti. 
   Wells'in boynuna bağlanan bomba patlamış ve pizza kuryesi korkunç şekilde can vermişti. Amerikan Federal Araştırma Bürosu FBI, bomba imha ekiplerinin fiziksel müdahalesini gerektirdiği için bu bomba türünün 'en tehlikeli bomba tipi' olduğunu açıkladı. FBI yetkilileri, bombanın türü netlik kazandıktan sonra geri çekilen polislerin doğruyu yaptığını söylerken, talihsiz Wells'in de bomba patlamadan önceki son fotoğrafları ortaya çıktı. Üstteki fotoğrafta, zaman ayarlı olduğunu söylediği bomba patlamadan saniyeler önce görülen Wells, yere oturmuş, 'Niçin kimse beni kurtarmaya çalışmıyor Fazla vaktim kalmadı' diyordu. Sonunda Wells haklı çıktı ve zaman ayarlı bomba patlayarak pizza kuryesinin canını aldı. 
   
   
</TEXT>
</DOC>
