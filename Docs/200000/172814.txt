<DOC>
<DOCNO> 172814 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/31/son/sonspo05.html </URL>
<DATE> 2003/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
FIFA'dan Avrupa kulüplerine eleştiri bombardımanı... 
</HEADLINE>
<TEXT>

     FIFA Asbaşkanı Jack Warner, Avrupa'daki kulüpleri, futbolcularını, ''Altın Kupa'' gibi FIFA tarafından onaylanan turnuvalar yerine, yeni sezon hazırlıkları çerçevesinde özel turnuvalara göndermelerini eleştirdi. 
     FIFA'nın turnuvalarını organize etmekle görevli olan Jack Warner, ABD'deki turnuvalara katılan Manchester United, Barcelona, AC Milan ve diğer takımların yanlış yaptıklarını söyledi. 
     Warner, Avrupa'nın önde gelen takımlarının, kadrolarında yer alan yıldız oyuncuları, FIFA'nın organizasyonlarında görmek istediklerini söyledi. 
     Warner'ın daha çok önem verilmesini istediği turnuvalardan biri de geçen hafta sonunda sona eren Kuzey ve Orta Amerika Futbol Şampiyonası. ''Altın Kupa'' olarak da anılan ve Meksika'nın şampiyonluğuyla sona eren bu turnuvada Brezilya ve Meksika, ümit milli takımlarıyla mücadele etmişti. 
     Warner'ın ülkesi Trinidad-Tobago ise bu yılki turnuvaya gitmemişti. 
     Altın Kupa'ya Karaipler, Kuzey ve Orta Amerika'daki ülkeler katılıyor. 
     
</TEXT>
</DOC>
