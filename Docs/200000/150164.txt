<DOC>
<DOCNO> 150164 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/16/son/sondun25.html </URL>
<DATE> 2003/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD özel birlikleri "Doktor mikrop"un evine baskın düzenledi 
</HEADLINE>
<TEXT>

     Amerikan özel birliklerinin, ''Doktor Mikrop'' olarak bilinen mikrobiyolog Rihab Taha'nın evine baskın düzenlediği bildirildi. 
     Özel birliklerin, makineli silahlı 40 kadar Amerikan deniz piyadesiyle birlikte, Irak'ın şarbon silahı programını yürüttüğü sanılan Dr. Mikrop'un Bağdat'taki evinde kutular dolusu belge ele geçirdiği, Taha'nın evinde bulunan 3 kişinin de askerlere teslim olduğu belirtildi. 
     Taha'nın nerede olduğu bilinmiyor, ancak Suriye'ye kaçmış olabileceği belirtiliyor. 
     
     YAĞMA SÜRÜYOR 
     Bu arada, ABD-Irak güvenlik görevlileri devriyeye başlamasına rağmen, kalabalık bir grubun Bağdat'taki gıda depolarını yağmaladığı bildirildi. 
     Yüzlerce kişinin, Uluslararası Bağdat Panayıryeri'ndeki depolara savaştan önce stoklanan şeker, çay, un gibi gıdaları yağmaladığı belirtildi. 
     





</TEXT>
</DOC>
