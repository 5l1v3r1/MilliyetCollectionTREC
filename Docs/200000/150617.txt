<DOC>
<DOCNO> 150617 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/18/spor/aspo.html </URL>
<DATE> 2003/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
DERTLİ AMA ÜMİTLİ 
</HEADLINE>
<TEXT>

Lucescu, Diyarbakır yenilgisi sonrası hızını alamadı, çok sert açıklamalar yaptı 
     ATTİLA GÖKÇE 

     Diyarbakırspor'un bu kadar enerjik mücadele edeceğini beklemiyordum. Herhalde geçerli bir nedeni vardır 
     Takımdaki eski oyuncuları anlamıyorum. Şampiyonluk mücadelesi verdiklerinin h l farkında bile değiller 
     Gençlerbirliği maçı daha kolay olacak. Bu oyun tarzlarıyla Avrupa'da her takımdan 6-8 gol yerler 
     
     Herkesi eleştirdi 
     BEŞİKTAŞ Teknik Direktörü Lucescu, Diyarbakır'da takımının yenilgisi ile sonuçlanan maçtan sonra önce hakemleri, sonra medyayı eleştirdi. Rumen teknik adam bununla da hızını alamadı ve sözü eski futbolculara kadar getirdi "Beşiktaş'ın eski yerli futbolcularını anlayamıyorum. Onlar şampiyonluk mücadelesi verdiklerinin farkında bile değiller. Aralarında işbirliği yok, dayanışma yok. Oyunu kontrol etmek, topa sahip olmak gibi bir alışkanlıkları yok." 
     
     Lider sıkıntısı 
     SERGEN dışında takımda lider bulunmadığını belirten Lucescu, "Kimse sizi lider tayin etmez. Lider kendiliğinden çıkar. Biri çıksın diye bekliyorum ama olmuyor" diye konuştu. Diyarbakır maçının kendisi için acı bir sürpriz olduğunu sözlerine ekleyen tecrübeli çalıştırıcı, "Lig sonuna kadar yenilebilirdik ama Diyarbakır'da değil. Doğrusu rakibimizin böylesine enerjik mücadele edeceğini de hiç beklemiyordum. Herhalde bir nedeni vardır" ifadesini kullandı. 
     
     'Aşırı duyarlılar' 
     ŞAMPİYONLUK yarışındaki rakiplerini de değerlendiren Lucescu, "Gençlerbirliği maçının Diyarbakır maçından daha kolay olacağını söyleyebilirim. Çünkü geride iki kişi bırakarak sekiz kişiyle hücuma çıkıyorlar. Bu futbollarıyla UEFA ya da Şampiyonlar Ligi'nde her maçta 6-8 gol yerler" dedi. Hiçbir takımdan korkmadığını da söyleyen Rumen hoca, "Benim sıkıntım hakemlerin Beşiktaşlı futbolculara karşı aşırı duyarlılıkları. Aynı duyarlılığı başka maçlarda göremiyorum" yorumunu yaptı. 
     
     'Ders çıkaracağız' 
     DİYARBAKIR yenilgisinin bir uyarı niteliği taşıdığını kaydeden Lucescu, "Bu mağlubiyet diğer bir anlamda hepimize ders olacak niteliktedir. Herkes aklını başına toplamak zorundadır. Bu mağlubiyetten dersler çıkarmalıyız. Bu yenilgi bizi bir anlamda şampiyon yapacaktır" diye konuştu. Ümraniye Tesisleri'nde dün futbolcularıyla kısa bir toplantıda yapan Rumen hoca, hataları tek tek gösterdi ve kalan haftalar için sert uyarılarda bulundu. 
     


SPOR 



























</TEXT>
</DOC>
