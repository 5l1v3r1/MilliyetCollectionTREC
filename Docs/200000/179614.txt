<DOC>
<DOCNO> 179614 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/01/son/sontur26.html </URL>
<DATE> 2003/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Babasının katil zanlısını karakol önünde bıçakladı... 
</HEADLINE>
<TEXT>

     İzmir'in Narlıdere İlçesi'nde bir genç, babasını bıçakladığı için gözaltına alınan zanlıyı, adliyeye götürülürken karakolun önünde bıçakla yaraladı. 
     Narlıdere İlçesi Ilıca Mahallesi'nde 2 grup arasında çıkan kavgada, Hasan Yılmaz 65 bıçakla yaralandı. Yılmaz'ı bıçaklayan Rıfat Köstekçi 40 ile kavgaya karışan Ayar K., Alim K. ve Tarık D. gözaltına alındı. Yaralı Yılmaz, Dokuz Eylül Üniversitesi Hastanesi'nde tedavi altına alındı. 
     Narlıdere Şehit Ayhan Tanrıverdi Karakolu'nda işlemleri tamamlanan 4 zanlı adliyeye götürülmek istenirken, karakol önünde bekleyen bir grubun saldırısına uğradı. Polislerin arasında bulunan zanlılardan Rıfat Köstekçi, 1 gün önce bıçakla yaraladığı Hasan Yılmaz'ın oğlu Mehmet Yılmaz tarafından karnından ve elinden bıçakla yaralandı. 
     Karakola çağrılan takviye polis ekipleriyle kavga bastırılırken, bıçakla yaralanan Köstekçi, Dokuz Eylül Üniversitesi Hastanesi'ne kaldırıldı. Köstekçi'yi bıçaklarken elinden hafif şekilde yaralanan Mehmet Yılmaz da Atatürk Eğitim ve Araştırma Hastanesi'nde tedavi altına alındı. 
     Karakol önündeki kavgaya karışan 3 kişi daha gözaltına alındı. 
     
</TEXT>
</DOC>
