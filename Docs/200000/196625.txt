<DOC>
<DOCNO> 196625 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/19/son/sonspo10.html </URL>
<DATE> 2003/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Mehmet Okur 23 dakikada 13, Hido ise 28 dakikada 11 sayı attı 
</HEADLINE>
<TEXT>

     ABD Profesyonel Basketbol Ligi'nde NBA 4. hafta mücadelesine, bu sabaha karşı yapılan 8 maçla devam edildi. 
     Günün en önemli maçında, ligde bu sezon şampiyonluğun en büyük adayı olarak gösterilen Pasifik Grubu lideri Los Angeles Lakers, deplasmanda Detroit Pistons'a yenilerek 3 maç sonra ilk yenilgisini alırken, bu maçta Pistons'da 23 dakika forma giyen Mehmet Okur, 13 sayı, 7 ribaunt 2 hücum-5 savunma ve 1 asistle oynadı. 
     Okur, serbest atışlarda 4'de 3, 2 sayılık atışlarda 8'de 5 isabet buldu. 
     Karşılaşmada Detroit Pistons'ı galibiyete taşıyan isimler olarak 24 sayı, 4 ribaunt ve 8 asistle Chauncey Billups, 14 sayı ve 7 ribauntla Corliss Williamson, 14 sayıyla Richard Hamilton ve 12 sayı ve 15 ribauntla da Ben Wallace göze çarptı. 
     11. maçında 3. yenilgisini alan Lakers'da ise Shaquille O'Neal, 20 sayı, 10 ribaunt ve 5 asist, ''postacı'' lakaplı Karl Malone, 20 sayı, 5 ribaunt ve 5 asist, Kobe Bryant 19 sayı, Gary Payton da 15 sayı ve 5 asistle oynamalarına karşın yenilgiyi önleyemedi. 
     Geçen sezonun şampiyonu San Antonio Spurs, sahasında Golden State Warriors önünde farklı skorla galip gelerek 7. galibiyetini aldı ve Ortabatı Grubu'nda 3. sıraya çıktı. 
     Maçta Spurs'da 28 dakika şans verilen Hidayet Türkoğlu, bu sürede 11 sayı, 2 savunma ribaundu, 3 asist ve 2 blokluk performans gösterdi. Türkoğlu, 2 sayılık atışlarda 5'de 4, serbest atışlarda da 3'de 3 isabet kaydetti. 
     Evsahibi ekipte Tim Duncan, 21 sayı ve 10 ribaunt, Fransız oyun kurucu Tony Parker, 19 sayı, 6 ribaunt ve 6 asist, Arjantinli forvet Emanuel Ginobili de 19 sayıyla galibiyetin mimarları oldu. 
     Konuk ekipte ise Erick Danpier, 17 sayı ve 11 ribaunt, Clifford Robinson, 14 sayı ve 4 ribaunt, Jason Richardson, 13 sayı ve 6 ribaunt, Nick Van Exel da 12 sayı, 4 ribaunt ve 4 asistle oynadı. 
     Lige, yarın sabaha karşı yapılacak 10 maçla devam edilecek. 
     NBA'de, günün maçlarında alınan sonuçlar şöyle 
     Cleveland Cavaliers-Los Angeles Clippers 103-95 . 
     New Jersey Nets-New Orleans Hornets 85-88 . 
     Detroit Pistons-Los Angeles Lakers 106-96 . 
     Milwaukee Bucks-Atlanta Hawks 93-101 . 
     Minnesota Timberwolves-Denver Nuggets 89-76 . 
     San Antonio Spurs-Golden State Warriors 94-81 . 
     Phoenix Suns-Chicago Bulls 95-82 . 
     Seattle Supersonics-Miami Heat 98-105 . 
     
</TEXT>
</DOC>
