<DOC>
<DOCNO> 160179 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/31/son/sondun35.html </URL>
<DATE> 2003/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Suriye ABD şirketleriyle petrol ve gaz anlaşması imzaladı... 
</HEADLINE>
<TEXT>

     Suriye bugün 2 Amerikan şirketi ile 9 yıllık petrol ve doğalgaz arama anlaşması imzaladı. 
     Anlaşmayı Suriye Petrol Bakanı İbrahim Haddad ile merkezi Oklahoma'da bulunan ''Devon Energy Company'' Genel Müdürü John Dorell ile merkezi Texas'da bulunan ''Gulfsand Petroleum Company'' müdürü James Lackep imzaladı. 
     İki şirketin, Suriye'nin kuzeydoğusunda yeni petrol alanları aramak ve mevcut olan petrol kuyularını geliştirmek için 29 milyon dolarlık yatırım yapmaları bekleniyor. 
     Suriye'nin günlük petrol üretim kapasitesi 600 bin varil düzeyinde. 
     Suriye, ABD'nin teröristleri destekleyen ülkeler listesindeki 7 ülkeden biri olduğu için, Amerikan şirketlerinin bu ülkeye gelişmiş teknoloji transferi yasak. 
     Ancak bugünkü anlaşmayı imzalayan iki Amerikan şirketinin yetkilileri, imzaladıkları anlaşmanın bu yasağı ihlal etmediğini savundular. 
     Suriye son 15 yılda ilk kez böyle bir anlaşma imzalıyor. 
     
</TEXT>
</DOC>
