<DOC>
<DOCNO> 178195 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/26/son/sondun23.html </URL>
<DATE> 2003/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Kerbela'da Polonya üssüne havan topu saldırısı.. 
</HEADLINE>
<TEXT>

     Irak'ın güneyindeki Kerbela kentinde, Polonya üssüne dün akşam havan topu saldırısı düzenlendiği bildirildi. 
     Polonya Savunma Bakanı Jerzy Szmajdzinski, saldırının, Irak'ın devrik Devlet Başkanı Saddam Hüseyin yandaşları tarafından düzenlendiğini söyledi. 
     Szmajdzinski, saldırıda ölen veya yaralanan olmadığını belirtirken, Polonya basınında çıkan haberlerde, üsse 7 kadar havan topu atıldığı yazdı. 
     Szmajdzinski, saldırının, bir uyarı anlamı taşıdığını ve Saddam Hüseyin için savaşmaya hazır olanlar bulunduğunu gösterdiğini belirtti. 
     Kerbela, kontrolü Amerikan ordusundan alınan ve Polonya'nın öncülük ettiği çok uluslu kuvvete devredilen ilk bölge özelliği taşıyor. 
     Irak'a 2 bin 400 barış gücü askeri gönderen Polonya, bu ülkedeki 9 bin 500 kişilik kuvvete komuta edecek. 
     Szmajdzinski'nin 3 Eylül'de Irak'a gitmesi ve barış gücü kuvvetinin komutasını resmen devralması bekleniyor. 
     
</TEXT>
</DOC>
