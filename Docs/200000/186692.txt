<DOC>
<DOCNO> 186692 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/06/siyaset/siy03.html </URL>
<DATE> 2003/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir baba gider, bir baba gelir 
</HEADLINE>
<TEXT>

      Serpil ÇEVİKCAN 

   
   Türk siyasi tarihine hafızalardan silinmeyecek yüzlerce cümle hediye eden 9. Cumhurbaşkanı Süleyman Demirel'in 40 yıllık lakabı olan "Baba", Çankaya'dan inmesinin ardından duyulmaz hale gelmişti. Bu rakipsiz lakaba zaten bugüne kadar kimse sahip çıkamıyordu. Ancak, 30 Ağustos'ta komuta kademesinde yapılan değişikliğin ardından bir başka "baba" Ankara kulislerinde sık sık konuşulur oldu. Şu sıralar kulisler komuta heyetinde alışık olduğumuz "asık suratlı" komutan profiline uymayan Hava Kuvvetleri Komutanı Orgeneral İbrahim Fırtına'nın "babalığını" konuşuyor. Anlatılanlara göre Fırtına hem Genelkurmay'da hem de Hava Kuvvetleri kararg hında "Baba İbrahim" lakabıyla anılıyor. Fısıltı gazetesi, Fırtına'nın bu lakabını hangi özellikleriyle kazandığını şöyle aktarıyor "Komutan tam bir asker babası. Personelinin özel sorunlarıyla yakından ilgileniyor ve mutlaka çözüyor. Çok mütevazı, babacan tavırlı ve informel ilişkiler kurmayı başarabilen bir komutan. Bu yüzden kararg hta en düşük rütbelisinden en tepeye kadar Fırtına'dan hep 'baba' diye söz ediyorlar." 
   
</TEXT>
</DOC>
