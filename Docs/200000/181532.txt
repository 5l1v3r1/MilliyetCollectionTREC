<DOC>
<DOCNO> 181532 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/10/son/sontur04.html </URL>
<DATE> 2003/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Kara delik mırıldanıyor si bemolden söylüyor.. 
</HEADLINE>
<TEXT>

     Uluslararası astronomlar, devasa bir kara deliğin yaydığı ses dalgalarını ilk kez gözlemlemeyi başardılar. 
     Washington'da açıklama yapan uzmanlar, Dünya'ya 250 milyon ışık-yılı mesafedeki Perseus galaksisinin içinde bulunduğu kümenin merkezindeki kara delikten gelen ses dalgalarını, Amerikan uzay teleskopu Chandra'yla tesbit ettiklerini bildirdiler. 
     Uzmanlar, kara delikten yayılan sesin, insan kulağının duyabileceğinden bir milyon kere milyar kat daha pes olduğunu belirttiler. 
     Astronom Bruce Margon'un, NASA'da düzenlenen basın toplantısında verdiği bilgiye göre, x ışınıyla çalışan Chandra teleskopu sayesinde saptanan ses dalgaları, astronomların yıllardır kendilerine sordukları sorunun yanıtlanmasını sağlayabilecek Bu kümenin göbeğindeki sıcak gazlar, aradan 10 milyar yıl geçtiği halde nasıl olup da soğumadı Astrofizikçi Kim Weaver, konuyu açıklarken şunu söyledi ''Ses dalgaları gazların içinden geçerken absorbe ediliyor, enerjileri hararete dönüşüyor... Bu da, gazların niçin soğumadığını gösteriyor...'' Ses dalgaları, özel bir görüntüleme tekniği sayesinde görselleştirildi. Uzmanların hesabına göre, kara delik piyonun ortasındaki do'nun 57 oktav altındaki si bemole denk düşebilecek bir ses yayıyor. Kıyaslama yapılacak olursa, piyano 7 oktavdan oluşuyor. 
     İngiliz astronom Steve Allen da, ses konusuna değinirken, ''Perseus'un ses dalgaları, sadece akustik bir konu olarak geçiştirilemez. Bunlar, galaksi yığınlarının nasıl olup da şiştiklerini anlamanın anahtarı olabilir'' diye konuştu. 
     Uzmanlar, ses dalgalarının taşıdığı enerjinin, 100 milyon süpernovanın kombine enerjisine denk olduğunu hesapladıklarını belirttiler. 
     
</TEXT>
</DOC>
