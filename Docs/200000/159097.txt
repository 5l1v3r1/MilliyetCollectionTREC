<DOC>
<DOCNO> 159097 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/26/son/sontur11.html </URL>
<DATE> 2003/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
MFÖ'den Sertab Erener'e kıskançlık itirafı 
</HEADLINE>
<TEXT>

     Eda BERKBAYRAK İZMİR DHA 
     Eurovision Şarkı Yarışması'nda Türkiye'nin Sertab Erener'in seslendirdiği İngilizce şarkıyla tarihinde aldığı ilk birincilik Türkiye genelinde sevinçle kutlanırken, iki kez yarışmaya katılıp başarılı olamayan MFÖ kıskınçlık itirafında bulundu. 
     Mazhar Alanson, Eurovision Şarkı Yarışması'nda Türkiye'ye birincilik kazandıran Sertab Erener'i kutlamakla birlikte, "Biz de 1985'de katıldık. Bilmiyorum Sertab'ın söylediği İngilizce parça yıllar sonra hatırlanır mı ama, biz 18 yıl sonra da büyük bir keyifle bu parçayı söyleyebiliyoruz'' diyerek, 1985 yılında Eurovisin'da söyledikleri "Diday diday day'' parçasını anons etti. Mazhar sonra, "Allah herkese böyle güzel parçalar nasib etsin. Ne yapalım biz de kıskançlığımızı böyle dile getiriyoruz'' dedi. 
     Yılların eskitemediği üçlü turnelerinin son gününde İzmir Fuar Açıkhava Tiyatrosu'nda sahne aldı. Serin havaya karşın yaklaşık 2 bin kişinin izlediği konserde, Özkan Uğur'un sakallı hali dikkat çekti. Mazhar Alanson'un laf atması üzerine Özkan, "Rol icabı'' dedi. 
     Özkan Uğur, Cem Yılmaz'la başrollerini paylaştıkları filmin çekimleri için sakal bıraktığı belirterek, çekimlerin iki gün içinde Antalya'da başlayacağını söyledi. 
     Konser süresince seyirciler şarkılara eşlik etti. "Benim Hala Umudum Var'' şarkısını söylerlerken, mikrofonunda çıkan arıza üzerine sahnede teknik kriz yaşandı. Mazhar bir anda sahne görevlilerini azarlamaya başladı. Seyirciden özür dileyip parçayı yarıda kesen Özkan, sahne görevlilerine dönerek, "Bu nedir kardeşim. Sigara içmeyeceksin orada işini yapacaksın. Biraz keyifli vakit geçiriyoruz diye işi bir tarafa bırakıyorlar'' dedi. Arızanın tekrarlaması üzerine ise sorunun giderilmesi için konsere 10 dakika ara verildi. 
     MFÖ konserin ikinci bölümüne "Mazeretim Var, Asabiyim Ben'' parçasıyla başladı. Mazhar parçayı söylerken önde oturan dinleyicilerin üzerine su serpti. Daha sonra Mazhar, Eurovision Şarkı Yarışması'nda Türkiye'ye birincilik kazandaran Sertab Erener'i kutlamakla birlikte, "Biz de 1985'de katıldık. Bilmiyorum Sertab'ın söylediği İngilizce parça yıllar sonra hatırlanır mı ama, biz 18 yıl sonra da büyük bir keyifle bu parçayı söyleyebiliyoruz'' diyerek, 1985 yılında Eurovisin'da söyledikleri "Diday diday day'' parçasını anons etti. Mazhar sonra, "Allah herkese böyle güzel parçalar nasib etsin. Ne yapalım biz de kıskançlığımızı böyle dile getiriyoruz'' dedi. 
     MFÖ, Türkiye adına katıldıkları Eurovision şarkı yarışmasında 1985 yılında "Diday Diday Day''parçalarıyla 14'ncü, 1988'de de "Sufi''yle 15'nci olmuşlardı. İki saat süren konserin ardından, Ege Çölyakla Yaşam Derneği üyeleri sanatçıları kuliste ziyaret etti. Sanatçılarda hastalığın duyurulması konusunda destek isteyen üyelere Özkan, her türlü desteğe hazır olduklarını söyledi. 

     
</TEXT>
</DOC>
