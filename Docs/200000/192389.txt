<DOC>
<DOCNO> 192389 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/31/yasam/yas03.html </URL>
<DATE> 2003/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyabette can kurtaran test 
</HEADLINE>
<TEXT>

   Kan şekeri düzeyinin geriye dönük üç aylık ortalama düzeyini yansıtan A1C kan değeri testi, ölümcül komplikasyonları önlüyor 
   Şükran Pakkan 
   
   DÜNYA genelinde 177 milyon kişinin yakalandığı diyabet, ölüm nedenleri arasında dördüncü sırada yer alıyor ve 'koroner kalp hastalığı risk eşdeğeri' olarak tanımlanıyor. Aventis Pharma'nın Frankfurt'ta düzenlediği "Diyabet Bilgilendirme Toplantısı"nda, hasta sayısının 2025'te 350 milyona çıkacağı tahmin edilen diyabete karşı alınan önlemler tartışıldı. 
   
   Gelişmiş ülkelerde yaygın 
   DİYABETLE mücadele yöntemlerini anlatan Wales Üniversitesi Tıp Fakültesi araştırmacılarından Prof. David Owens, gelişmiş ülkelerde yaygın olarak kullanılan, ancak Türkiye'de uygulanmayan A1C adlı kan değeri testinin hayat kurtardığını söyledi. A1C testi, diyabetin takibi, uzun vadeli komplikasyonların önlenmesi, kan şekeri düzeyinin sürekli ve düzenli kontrol altında tutulması yüzde 7'nin altında olarak tanımlanıyor. 
   
   2.6 milyon    A1C, kan şekeri düzeyinin, geriye dönük üç aylık ortalama düzeyini yansıtıyor. A1C kontrolü Türkiye'de yaygın değil. Oysa, Türkiye'de 2.6 milyon diyabet hastası ve ayrıca klinik semptomlar göstermeden yaşayan 2.4 milyon gizli diyabetli bulunuyor. A1C'de yüzde 1 oranında azalma dahi mikrovasküler hastalık riskinde yüzde 37, diyabete bağlı ölümlerde yüzde 21 azalma sağlıyor. 
   
   
</TEXT>
</DOC>
