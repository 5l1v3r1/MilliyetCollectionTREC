<DOC>
<DOCNO> 154033 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/02/son/soneko52.html </URL>
<DATE> 2003/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Para piyasalarında bugün... 
</HEADLINE>
<TEXT>

     Borsa'da işlem gören hisse senetleri haftanın son işlem gününde ortalama yüzde 1.46 değer kaybetti. 
     İstanbul Menkul Kıymetler Borsası İMKB Ulusal 100 Endeksi, yukarı yönlü hareket getirecek beklentilerin ve para girişinin olmaması nedeniyle, düşük hacimli bir seyir izledi. 
     Endeks, 1. seansta 84.60 puan gerilerken, hisse senetleri ortalama yüzde 0.74 değer yitirdi. 2. seansta da 82.30 puan kayba uğrayan endeks, günü 11,300.73 puandan tamamladı. Endeksin günlük kaybı ise 166.90 puan olarak hesaplandı. 
     Hisse senetleri piyasasında günlük işlem hacmi, 382 trilyon 919 milyar 1 milyon lira oldu. 
     
     DOLARDAKİ GERİLEME SÜRDÜ 
     Kapalıçarşı'da dün 1 milyon 552 bin liradan kapanan dolar, güne 1 milyon 550 bin lira, 1 milyon 737 bin liradan kapanan Euro ise 1 milyon 738 bin liradan başladı. 
     Gün içinde 1 milyon 7 bin liraya kadar gerileyen dolar, piyasa kapanışında 1 milyon 544 bin liradan işlem gördü. Euro'nun satış fiyatı ise 1 milyon 740 bin liraya yükseldi. 
     Merkez Bankası, doların bugünkü efektif kurunu alışta 1 milyon 2 bin 95 lira, satışta ise 1 milyon 542 bin 874 lira olarak açıkladı. Böylece, dolar, Merkez Bankası'nın dünkü kurlarına göre, alışta 15 bin 642 lira, satışta ise 15 bin 751 lira geriledi. 
     
     TAHVİL-REPO 
     İMKB Tahvil ve Bono Piyasası Kesin Alım Satım Pazarı'nda işlem gören 28 Nisan 2004 vadeli bugün valörlü tahvilin bileşik faizi 0.20 puan yükseldi. 
     Basit getirisi yüzde 52.62, bileşik getirisi yüzde 52.72'den kapanan bu kağıdın aynı gün valörlü işlemlerinde, dünkü bileşik getiri yüzde 52.52 olmuştu. 
     İstanbul Menkul Kıymetler Borsası İMKB Tahvil ve Bono Piyasası Repo Pazarı'nda üç günlük faiz ortalama yüzde 41.00 olarak belirlendi. 
     Bankalararası TL interbankında da gecelik faiz oranı, ortalama yüzde 41.00 oldu. 
     




</TEXT>
</DOC>
