<DOC>
<DOCNO> 162901 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/13/son/sondun14.html </URL>
<DATE> 2003/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Le Figaro ''ABD, Ankara'yı Kürtler için taviz vermeye zorluyor'' 
</HEADLINE>
<TEXT>

     Fransa'da yayımlanan Le Figaro gazetesi, ''Washington'un, Iraklı Kürtler konusunda taviz vermesi için Ankara'yı zorladığını'' iddia etti. 
     Le Figaro'nun haberinde, ABD yönetiminin Türkiye'ye, ''Irak'ın kuzeyine yönelik müdahalelerine son vermesi uyarısında bulunduğu'' öne sürüldü. 
     ''Washington yönetiminin, Irak savaşında ABD ordusunun geçişine izin vermediği için Türkiye'ye karşı hayal kırıklığı içinde olduğu'' kaydedilen haberde, ABD'yi ziyaret edecek olan Dışişleri Bakanlığı Müsteşarı Büyükelçi Uğur Ziyal'i ''zor temasların beklediği'' belirtildi. 
     Ziyaret sırasında İran ve Suriye ile ilişkilerin de gündeme gelebileceği ifade edilen haberde, ''ABD yönetiminin Kıbrıs konusunda Türkiye'nin ileri adım atmasını da isteyeceği'' iddia edildi. 

     
</TEXT>
</DOC>
