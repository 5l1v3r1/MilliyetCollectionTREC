<DOC>
<DOCNO> 167057 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/03/son/sondun16.html </URL>
<DATE> 2003/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Hindistan'ta büyücülükle suçlanan 2 kadın diri diriyakıldı... 
</HEADLINE>
<TEXT>

     Hindistan'ın Carkhand eyaletinde, Godda kabilesinin çoğunlukta olduğu bir köyde, büyücülükle suçlanan iki kadın, köylüler tarafından diri diri yakıldı. 
     Polis sözcüsünün açıklamasına göre, bir grup köylü, ''içlerinden birinin hastalanmasına neden olmakla'' suçladıkları 35 yaşındaki Bahamay Kisku ve 50 yaşındaki Nanka Hembrom'u evlerinden alarak meydana getirdi ve burada üzerlerine benzin dökerek yaktı. 
     Kadın haklarını koruma dernekleri, büyücülüğün kabileler arasında yaygın bir gelenek haline geldiği Hindistan'ın ücra kasabalarındaki ''zayıf kadınları hedef alan vahşi saldırıları'' kınayan kampanyalar başlattı. 
     Hindistan'ın bazı bölgelerinde, batıl inançların, kara büyünün ve şeytani inançların kabile geleneklerinin bir parçası olduğu ve meydana gelen benzer olayların çoğunda kurbanların aileleriyle köylülerin polisi durumdan haberdar etmediği, kabile büyüklerinin ise olaylara kayıtsız kaldığı biliniyor. 
     
</TEXT>
</DOC>
