<DOC>
<DOCNO> 193427 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/05/yazar/akyol.html </URL>
<DATE> 2003/11/05/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
'Özgürlük' tartışması 
</HEADLINE>
<TEXT>

   
   CUMHURBAŞKANI Sayın Sezer'in "kamusal alan" gibi siyaset bilimine ilişkin kavramları iyi incelemediğini belirten bir yazımda, bazı bayan akademisyenlerden bahisle, siyaset bilimi alanında Cumhurbaşkanımızın bunları okuyabileceğini belirtmiştim. Milliyet, 22 Ekim 2003 
   Bu değerli akademisyenlerden Sayın Nurşen Mazıcı, 'türban yasağının kalkmasını savunuyormuş gibi bir izlenim doğabileceği için' uzun bir açıklama gönderdi. 
   Diyor ki 
   "Özgürlük serbestlik değildir. Çünkü özgürlük, bir sorumluluk ve karşılıklı kurallar bütününü gerektiren bir kavram olduğu halde, serbestlik, serseri mayın gibi başı boş ortalıkta dolaşma anlamına gelen bir sözcüktür, özgürlüğe çok zarar veren bir davranış biçimidir.... Cumhurbaşkanı'nın verdiği resepsiyona başörtüsüyle gitme bir özgürlük değil bir serbestlik olarak nitelenmelidir. Nasıl ki, bikiniyle resepsiyona giden bir milletvekili ya da eşinin Köşk'e gitmesine izin verilemeyeceği gibi, başörtüsüyle bu mekana girmek de özgürlüğün getirdiği asgari kural ve sorumluluklara aykırıdır..." 
   
   
   SAYIN Mazıcı, özgürlüğün "belirli bir cinsiyete, etnik gruba, ulusa, dine, belirli bir yaş grubu veya coğrafyaya ait değil, tüm insanlığa özgü" olduğunu söylüyor "Tıpkı insan hakları evrensel bildirisinde olduğu gibi..." 
   Yani başörtülülere özgü bir özgürlük olamaz. Peki onlara özgü yasak nasıl oluyor İşte burada "kamusal alan" tartışması çıkıyor. Benim yazımın odağı da "kamusal alan" meselesiydi. Sayın Mazıcı "kamusal alan" konusuna değinmiyor. Kendi "kanısını" belirtiyor 
   "Başörtüsü serbestliğinin savunulmasını hem İslam dinine, hem cinsel nesne durumuna getirilen kadına, hem düğmelerine basılınca şehvet duyguları kabaran bir robotmuş gibi algılanan erkeklere hakaret olduğu kanısındayım." 
   Mazıcı'nın görüşleri böyle... 
   
   
   BEN böyle değil, modern özgürlük fikrinin filozofları Mill, Locke ve Isiah Berlin gibi düşünüyorum. Onlar "özgürlük - serbesti" ayırımı yapmıyorlar. 
   Berlin'in başka bir tasnifi var "Negatif özgürlük" free from , kamu otoritelerinin ve başkalarının müdahalesinden masun özgür olmaktır ifade ve girişim hürriyeti gibi. 
   "Pozitif özgürlük" free to anlayışı ise, genelde 'rasyonel otorite'yi yüceltir. Norman Baryy'ye göre, demokrasiden despotizme kayabilecek bir anlayıştır. 
   İfade ve girişim gibi kıyafet de "negatif" liberal bir özgürlüktür "kamusal alan" gerekçesiyle yasak konulamaz. 
   Çünkü, anayasacı ve siyaset bilimci Prof. Ergun Özbudun, Prof. Mustafa Erdoğan, Prof. Zafer Üskül, Doç. Ayşe Kadıoğlu gibi birçok bilimci belirtiyor ki "kamusal alan" hukuka değil siyaset bilimine ait bir kavramdır. Mahkeme salonu da kamusal alandır Yasak koyabilir misiniz 
   Peki hiç mi kural yok "Kamu hizmeti yapanlar"a kıyafet yasakları konulabilir. Ama "kamu hizmetini alanlara", mesela öğrencilere, hele de protokoldeki bayanlara başörtülerinden dolayı "özgü yasak" konulması hukuka da, uluslaşmanın temeli olan "sosyal entegrasyon"a da aykırıdır. 
   Bu da benim görüşüm. 
   
      
   
   
   
</TEXT>
</DOC>
