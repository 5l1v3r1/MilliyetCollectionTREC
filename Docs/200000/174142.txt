<DOC>
<DOCNO> 174142 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/07/spor/bbas.html </URL>
<DATE> 2003/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Ve Devler uyandı 79-75 
</HEADLINE>
<TEXT>

   İtalya'daki ilk sınavında Litvanya'dan fark yiyen Basketbol Milli Takımımız Avrupa Şampiyonası'nda ev sahipliği yapacak olan İsveç'e şans tanımadı, zor da olsa galibiyete uzanıp moral buldu 
      İSMET BADEM 

   
   İlk yarı aksadık 
   AVRUPA Basketbol Şampiyonası finallerine İtalya'da hazırlanan milli takımımız Bormio'da yapılan özel turnuvanın ikinci maçında İsveç'i zor da olsa devirdi, farklı Litvanya yenilgisinin yaralarını sardı. Ay - Yıldızlı ekibimiz ilk periyodu Mehmet ve Kaya'nın pota altındaki etkili oyunuyla 20 - 18 önde bitirdi. İkinci periyodda savunmayı oturtamayan ve hücumlardan boş dönen 12 Dev Adam önünde İsveç üstünlüğü ele aldı ve devreyi 40 - 35 önde kapadı. 
   
   İtalya'yla oynuyoruz 
   İKİNCİ devrede savunmada organize, hücumda da daha etkili olan millilerimiz skora dengeyi getirdi ve üçüncü periyot 56 - 56 geçildi. Son çeyrekte başarılı oyununu sürdüren milli takım İsveç'e şans tanımadı ve galibiyete ulaşan taraf oldu. İsveç karşısında Mirsad'ın yanısıra sakatlıkları süren Hüseyin ve Alper forma giymedi. Basketbol Milli Takımımız turnuvadaki son maçını bugün TSİ 17.00'de ev sahibi İtalya ile oynayacak. 
   
   İstatistik    TÜRKİYE OYUNCU TS 2S 3S SA R Kerem 12 5 7 2 3 0 2 4 Hidayet 14 2 13 1 3 9 12 6 Kerem G. 4 2 3 0 1 - 5 İbrahim 15 5 11 3 6 2 2 - Kaya 7 2 3 1 1 2 2 5 Mehmet 19 5 8 1 2 8 11 5 Haluk 3 1 3 1 3 - - Ömer - - - - - Serkan 1 0 3 - 1 2 2 Rasim 4 2 3 0 1 - 2 TOPLAM 79 24 54 9 20 22 31 29 
   
   İSVEÇ OYUNCU TS 2S 3S SA R Dajic 4 2 5 0 1 - - H. Larsson 2 1 5 0 1 - 5 Levin 7 3 7 1 2 - 1 Nnamaka 4 1 2 1 2 1 4 3 J. Larsson 24 8 14 5 9 3 5 3 Myrthill 7 2 3 - 3 4 5 Blom 6 2 8 - 2 2 4 Maraker 9 4 7 1 3 - 5 Rimgstrom - 0 1 - 0 1 1 Palm 9 4 5 0 1 1 2 1 Sahlstrom 3 1 3 0 1 1 3 1 TOPLAM 75 28 60 8 21 11 20 31 
   
   1.PERİYOT 20 - 18 Türkiye , 2.PERİYOT 40 - 35 isveç , 3.PERİYOT 56 - 56, MAÇ SKORU 79 - 75 Türkiye 
   HAKEMLER Facchini, Borroni İtalya 
   
   Rentzias, Ülker'de    ÜLKERSPOR, NBA'de Philadelphia 76'ers takımının formasını giyen Yunanlı milli oyuncu Efthimios Rentzias'ı transfer etti. Turuncu - Yeşilliler, İbrahim Kutluay ve Pero Dujmoviç'den sonra 27 yaşında ve 2.12 boyundaki Rentzias'ı renklerine bağlayarak kadrosunu daha da güçlendirdi. 
   
   Mirsad'dan iyi haber    RUSYA'DA yapılan kontrollerinde karaciğer enzimleri GPT değerleri normal düzeyinin üstünde çıkması nedeniyle dinlendirilen ve tedavisine başlanan Mirsad Türcan'ın durumunun normale döndüğü açıklandı. Prof. Dr. Burhan Uslu, uygulanan tedavi sonrasında değerlerin normal oranlarına gerilediğini söyledi. 
   
   'Finale gideceğiz'    İSVEÇ'TE 5 - 14 Eylül'de yapılacak 33. Avrupa Şampiyonası finallerine hazırlanan Basketbol Milli Takımımız'ın NBA'deki iki yıldızı Hidayet Türkoğlu ve Mehmet Okur, "Türkiye'yi finale götüreceğiz" dedi. Hidayet, "İkimiz de sorumluluklarımızın farkındayız" diye konuşurken Mehmet Okur, "NBA oyuncusu olduğumuzu saha içinde hissettirmeye çalışıyoruz" ifadesini kullandı. 
   
   Harun imza atıyor    ERKEKLER Basketbol Ligi takımlarından Aras İTÜ, Harun Erdenay ile bugün resmi sözleşme imzalayacak. İTÜ Maslak Kampüsü'ndeki Ayazağa Spor Salonu'nda gerçekleştirilecek imza töreni saat 10.30'da başlayacak. 
   
   Gençler galip    21. Avrupa Genç Bayanlar Basketbol Şampiyonası Eleme Grubu maçında Türkiye, Yunanistan'ı 69 - 51 yendi. Ay - Yıldızlı ekibimiz, Sırbistan - Karadağ'ın Kopaonik kentinde yapılan karşılaşmanın ilk yarısını ise 44 - 25 geride tamamladı. 
   
   
</TEXT>
</DOC>
