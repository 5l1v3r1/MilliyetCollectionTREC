<DOC>
<DOCNO> 182227 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/14/yasam/yas03.html </URL>
<DATE> 2003/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu kursta ilk ders Baş döndüren flört 
</HEADLINE>
<TEXT>

   New York'taki Seks Müzesi, tutkulu ilişkiler arayan şehirli kadınlara, seminerlerle 'heyecanlı flört' taktikleri veriyor 
      DIŞ HABERLER 
   
   AMERİKA'NIN New York kentinde yaşayan pek çok kadın, şu günlerde Seks Müzesi'nde verilen ve farklı flört taktikleri içeren seminerlere yoğun ilgi gösteriyor. Çarşamba günkü ilk derse katılan kadınlara verilen tavsiyelerden biri şöyle "Şık bir restorana gidin. Siparişinizi verdikten sonra iç çamaşırınızı çıkarıp sevgilinizin tabağına koyun " 
   
   'Cesaret şart' 
   ESKİ striptizci Ducky Doolittle, "Cesaret gerektiren taktiklerin sonuçlarının iyi olacağından eminim" diyor. Flörtte başarısız kadınlara egzersizle iyi bir görünüşe sahip olmaları ve seks sırasında partnerleriyle göz teması kurmaları öneriliyor. 
   
   'Biraz iddialı' 
   İYİ bir seks hayatının kendine güvenle başlayacağı belirtilen seminerlerde, kadınlara vücutlarına ve duruşlarına dikkat etmeleri gerektiği söyleniyor. Seminerlere katılan New Yorklu kadınlar, öğrendikleri yeni seks tekniklerinin seks hayatlarını canlandıracağından emin olduklarını ancak bazı taktikler fazla iddialı olduğu için uygulamada zorlanabileceklerini söylüyorlar. 
   
   
</TEXT>
</DOC>
