<DOC>
<DOCNO> 191743 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/28/tv/ekran.html </URL>
<DATE> 2003/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Aşkın kanunu yok 
</HEADLINE>
<TEXT>

   Behzat Uygur ve Zeynep Tokuş'un bir davada karşı karşıya gelen iki avukatı oynadıkları dizi, bugün izleyiciyle tanışıyor 
      Kanal D'nin iddialı yerli dizilerine bugün bir yenisi daha ekleniyor "Hırçın Menekşe"... Yönetmenliğini Veli Çelik'in üstlendiği dizinin başrollerini Behzat Uygur ve Zeynep Tokuş paylaşıyor. Küçük bir kasabada geçen olayları anlatan dizinin konusu genel olarak şöyle 
   
   Huzur arayan kadın 
   Deniz, kocasının trajik ölümünden sonra altı yaşındaki kızı Buse ve görümcesi Nazlı'yla birlikte bir kasabaya yerleşir. Küçük bir büroda avukatlık yapmaya başlar. Tek isteği huzurlu bir yaşam sürmektir. Ancak aldığı bir arsa davası genç kadının hayatını tekrar alt üst eder. Deniz'in dava açtığı kişi, kasabanın karanlık isimlerinden Ökkeş'tir. Deniz'in hafife alınmayacağını anlayan Ökkeş, davayı İstanbul'un ünlü avukatlarından arkadaşı Yağız'a verir. 
   Deniz ve Aras'ı bu karşılaşma şaşırtır. Çünkü yıllar önce ikisi büyük bir aşk yaşamıştır. Dava sürerken, bu aşk yeniden alevlenir... 
   KANAL D 21.20 
   
   
   Son kurban Şenay    Mehmet Ali Erbil'in başrol oynadığı "Büyümüş de Küçülmüş"de Tarcan, çırağı Maksut gittiği için üzgündür. Bu yetmezmiş gibi Afacan'ın öğretmeni Şenay iksir yüzünden kafayı ona takmıştır. Şenay ile Tarcan'ın sık sık birlikte görünmesi ise Şebnem'i kıskandırır. 
   KANAL D 19.50 
   
   
   Eva nasıl Evita oldu    TÜRKİYE'de yaşanan aşk öykülerinin BBC'nin dünyadan verdiği örneklerle dönüşümlü yayınlandığı "Yüzyılın Aşkları"nda bu hafta Peron'ların aşkı var. Can Dündar'ın seslendirdiği BBC imzalı bu bölümde, Eva Peron, nam-ı diğer Evita'nın, fakirlikten "first lady"liğe yükselişi anlatılıyor. 
   CNN TÜRK 22.00 
   
   

   KISA... KISA...    Rodos Şövalyelerinden Kanuni'nin Torunlarına "Perspektif" kuşağında Nur Batur imzalı bir Rodos belgeseli var. UNESCO'nun insanlığın ortak kültür mirası kabul ettiği bu ortaçağ şehrinde, Rumlarla Türklerin ortak yaşamı hakkında ayrıntılar verilecek. CNN TÜRK 22.35 
   Barlaslar'la Günlerin Getirdiği ATV'den yeni bir sohbet programı... Mehmet Barlas'la kızı Ela Barlas Anter'in hazırlayıp sunacağı yapımın ilk bölümüne Çetin Altan, Mehmet Altan, Reha Muhtar ve Levent Kırca konuk oluyor. ATV 22.50 
   Günün yerli dizi haritası Zerda ATV 19.50 , Çocuklar Duymasın STAR 20.15 , Gurbet Kadını SHOW TV 20.30 , Ölümsüz Aşk ATV 21.20 , Serseri şıklar SHOW TV 22.00 , Dumanlı Yol KANAL 7 22.30 , Şarkılar Seni Söyler SHOW 23.15 
   
   
</TEXT>
</DOC>
