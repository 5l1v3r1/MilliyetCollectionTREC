<DOC>
<DOCNO> 173987 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/06/son/soneko46.html </URL>
<DATE> 2003/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Para piyasalarında bugün... 
</HEADLINE>
<TEXT>

     Borsa'da işlem gören hisseler bugün ortalama yüzde 1.64 değer yitirdi. 
     İstanbul Menkul Kıymetler Borsası İMKB Ulusal 100 endeksi, 1. seansta 136.08 puan düşüşle 11,363.81 puandan kapandı. 
     2. seansta da endeks 52.69 puan düşüşle 11,311.12 puandan günü tamamladı. Endeks, günlük bazda 188.77 puan ve yüzde 1.64 geriledi. 
     Hisse senetleri piyasasında günlük işlem hacmi 6 trilyon 431 milyar 521 milyon lira oldu. 
     Merkez Bankası'nın faiz indiriminin piyasaya olumlu yansımalarının olduğunu belirten, borsa uzmanları, bugün işlem hacminin daraldığını ve kar satışlarının etkili olduğunu, yarın 11,300-11,400 aralığında tutunma çabası gözlenebileceğini ifade ediyor. 
     Bugünkü talep ve satışların sağlıklı bir gelişme olarak değerlendirilmesi gerektiğini savunan uzmanlar, piyasanın daha sonra tekrar toparlanarak 11,600 direncini kırma yönünde hareket edebileceğini kaydediyorlar. 
     
     DOLAR 
     Merkez Bankası, doların bugünkü efektif kurunu alışta 1 milyon 394 bin 26 lira, satışta ise 1 milyon 403 bin 834 lira olarak açıkladı. 
     Böylece dolar, Merkez Bankası'nın dünkü kurlarına göre, alışta 4 bin 695 lira, satışta ise 4 bin 728 lira düştü. 
     Serbest piyasada dün 1 milyon 403 bin liradan kapanan Dolar, güne 1 milyon 396 bin liradan, 1 milyon 588 bin liradan kapanan Euro da 1 milyon 587 bin liradan başladı. 
     Piyasa kapanışında doların satış fiyatı 1 milyon 407 bin liraya, Euro'nun satış fiyatı 1 milyon 600 bin liraya yükseldi. 
     
     TAHVİL VE BONO PİYASASI 
     İMKB Tahvil ve Bono Piyasası Kesin Alım Satım Pazarı'nda işlem gören 18 Ağustos 2004 vadeli bugün valörlü tahvilin bileşik getirisi 1.12 puan düştü. 
     Bu kağıdın aynı gün valörlü işlemlerinin basit getirisi yüzde 42.81, bileşik getirisi yüzde 42.52'den kapandı. 
     Dünkü piyasa kapanışında bu kağıdın basit getirisi yüzde 43.96, bileşik getirisi yüzde 43.64 olmuştu. 
     İMKB Tahvil ve Bono Piyasası Repo Pazarı'nda, gecelik faiz de ortalama yüzde 31.99 olarak belirlendi. 
     
</TEXT>
</DOC>
