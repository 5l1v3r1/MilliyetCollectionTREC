<DOC>
<DOCNO> 151564 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/22/son/sondun14.html </URL>
<DATE> 2003/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Guardian "Blair, yerel seçim öncesinde halk desteğini artırdı" 
</HEADLINE>
<TEXT>

     İngiltere'de yayımlanan The Guardian gazetesi, İngiltere Başbakanı Tony Blair'in gelecek hafta yapılacak yerel seçim öncesinde oy oranını yeniden artırmayı ve yüzde 42 oranına çıkarmayı başardığını yazdı. 
     Gazete haberinde, geçen ay başında oy oranı yüzde 38 olan Blair'in Irak savaşına rağmen oylarını yüzde 7 oranında artırması, büyük başarı olarak nitelendirildi. 
     Haberde, İngilizlerin yüzde 49'unun, Blair'in, Irak savaşının yarattığı kriz sırasında çok iyi, yüzde 42'sinin ise kötü performans gösterdiğine inandığı kaydedildi. 
     Blair'in, seçmenlerinin yüzde 80'inin onayını aldığı belirtilen haberde, ''İşçi Partisi seçmeninin yalnızca yüzde 14'ü, Blair'in yaptığı işten memnun değil'' denildi. 
     İşçi Partisi'nin en büyük takipçisi olan Muhafazakar Parti'nin oy oranının yüzde 30 olduğu belirtilen haberde, iki parti arasında geçen ay başında 6 puan olan farkın da ikiye katlandığı bildirildi. 
     





</TEXT>
</DOC>
