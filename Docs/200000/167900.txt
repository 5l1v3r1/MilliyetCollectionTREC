<DOC>
<DOCNO> 167900 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/08/ekonomi/eko02.html </URL>
<DATE> 2003/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Yabancılarda ABD endişesi 
</HEADLINE>
<TEXT>

Garanti Bankası Genel Müdür Yardımcısı Egemen Yabancılar ABD -Türkiye ilişkilerinden endişeli. Ancak bağımsız kurulları övüyorlar 
     KADİFE ŞAHİN Londra 

     Garanti Bankası Genel Müdür Yardımcısı Tolga Egemen, yabancı yatırımcıların Türkiye’ye yönelik iki önemli kaygısı olduğunu belirterek bunların ordu - hükümet gerginliği ile Türk - Amerikan ilişkilerindeki bozulma olduğunu söyledi. 
     Egemen, Garanti Bankası’nın yurtdışı piyasalardan sağladığı 400 milyon euroluk sendikasyon kredisinin Londra’daki imza töreni öncesinde gazetecilerin sorularını yanıtladı. Egemen, yabancıların kaygılarına karşın Türkiye’deki politik istikrarı takdir ettiklerini belirterek, "Yabancılar Türkiye’de artık birçok şeyin değiştiğini düşünüyor. Eskiden politikacılar istikrarsız davranarak ekonomiye olumsuz etki yapıyorlardı. Ama artık bunun ortadan kalktığını düşünüyorlar" dedi. 
     Yabancıların Türkiye’deki bağımsız otoriteleri çok önemsediğini ifade eden Egemen, bağımsız Merkez Bankası ve bağımsız BDDK’yı Türkiye için büyük kazanım olarak gördüklerini söyledi. Egemen yabancı yatırımcıların değerlendirmelerine ilişkin şunları söyledi "Artık Türkiye’de problemlerin ortadan kalktığını ve herkes için eşit şartlarda bir piyasa oluştuğunu düşünüyorlar. Bunun için BDDK ve Merkez Bankası’nın ayakta alkışlanması gerektiğine inanıyorlar." 
     
     AKP tecrübesiz’ 
     Egemen, AKP’nin yabancılar tarafından dinci parti olarak değerlendirilmediğini belirterek, "Böyle bir endişeleri yok. Ancak yeni hükümetin tecrübesizliği onlar için bir soru işareti oluşturuyor" dedi. 
     
BDDK’nın kararı doğru zamanda’      Türkiye’de artık bir dönemin kapandığını hatırlatan Tolga Egemen, bankacılık sektöründeki son gelişmelere ilişkin şu değerlendirmede bulundu 
     "Devletin ve bağımsız kurumların koyduğu kurallara uymayan herhangi bir başka güç kendi kuralları ile artık devam edemiyor. Bunu takdir ediyoruz. BDDK’nın İmar Bankası’na ilişkin kararının zamanlaması doğru. ÇEAŞ ve Kepez’den sonra İmar Bankası’nın durumuna göre hareket edildi. Yabancılara şunu söylüyoruz Türkiye’deki bağımsız kurumlar artık karşısındakinin kim olduğuna bakmadan işliyor." 
     
400 milyon dolarlık sendikasyon      Garanti Bankası dün Londra’da imzalanan anlaşmayla 400 milyon euroluk sendikasyon kredisi aldı. Irak Savaşı sırasında başlatılan sendikasyon kredisi çalışmasında ilk tutarın 240 milyon euro olduğunu belirten Tolga Egemen, yabancı bankalardan gelen yoğun talep üzerine kredi miktarını 400 milyon euroda kestiklerini söyledi. 23 ülkeden 48 bankanın katılımı ile alınan kredinin faizi LİBOR 0.75 komisyonlar dahil toplam maliyetinin yüzde 1.80 olduğunu bildirdi. 
     

</TEXT>
</DOC>
