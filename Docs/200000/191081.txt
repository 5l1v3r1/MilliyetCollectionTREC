<DOC>
<DOCNO> 191081 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/24/son/sontur28.html </URL>
<DATE> 2003/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
TBMM kapısına çelenk bırakmak isteyen DEHAP'lı kadınlara gözaltı 
</HEADLINE>
<TEXT>

     TBMM Dikmen kapısına siyah çelenk bırakıp, oturma eylemi yapmak isteyen 11 DEHAP'lı kadın gözaltına alındı. 
     DEHAP Ankara İl Başkanlığı tarafından, ''Barış İçin Demokratik Çözüm'' kampanyası adı altında DEHAP'lı bir gurup kadın TBMM'ye yürüdü. Genelkurmay Başkanlığı Kavşağı'nda polis tarafından izinsiz gösteri ve yürüyüş yaptıkları gerekçesiyle ikaz edilen gruba dağılmaları söylendi. 
     Meclis kapısı önüne siyah çelenk bırakacaklarını ve oturma eylemi yapacaklarını belirten grup çevik kuvvet ekipleri tarafından gözaltına alındı. 
     Güvenlik Şube Müdürlüğü'nde sorguları tamamlanan DEHAP'lı kadınlar Adli Tıp Kurumu'nda sağlık kontrolünden geçirildikten sonra savcılığa sevk edilecek. 
     
</TEXT>
</DOC>
