<DOC>
<DOCNO> 197877 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/26/guncel/gun08.html </URL>
<DATE> 2003/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'den terör uyarısı 
</HEADLINE>
<TEXT>

   
   İngiltere, Türkiye'nin büyük kentlerinde her an yeni saldırılar olabileceği yolunda uyarıda bulundu. Türkiye'ye gidecek vatandaşlarına yönelik kısıtlama tavsiyelerini daha da sıkılaştıran İngiliz Dışişleri Bakanlığı, ellerinde İstanbul ve Ankara'da yeni saldırıların her an beklenebileceğine dair istihbarat bilgileri bulunduğunu kaydetti. Bakanlık İngiliz vatandaşlarına, "çok gerekmedikçe" İstanbul ve öteki büyük kentlere gidilmemesi yönündeki tavsiyesinin değiştirilmediğini bildirdi. Ancak son uyarıda bu tavsiyenin daha da güçlendirildiğini vurgulayan Reuters, daha önce "başka saldırılar olabilir" diyen Dışişleri'nin şimdi saldırıların her an olabileceğine dikkat çektiğini belirtti. Ne gibi yeni istihbarat bilgilerine ulaşıldığı konusunda açıklama yapılmazken, uyarı Dişişleri'nin internet sitesinde de yer aldı. 
   
   
</TEXT>
</DOC>
