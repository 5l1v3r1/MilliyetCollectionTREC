<DOC>
<DOCNO> 174654 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/09/son/sondun01.html </URL>
<DATE> 2003/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Demi Moore, 25'lik aktörle evlilik yolunda... 
</HEADLINE>
<TEXT>

     Sinemanın eskimeyen yıldızı Demi Moore, üçüncü kez nikah masasına oturmaya hazırlanıyor. 
     Internetteki ''imdb'' ve ''dailysport'' sitelerinde yer alan habere göre, 40 yaşındaki güzel yıldız ile 25 yaşındaki aktör Ashton Kutcher'ın beraberlikleri evliliğe gidiyor. 
     Moore ile Kutcher'ın yakınları düğün çanlarının yakında çalacağını ifade ederek, sadece birkaç aydır görüşen çiftin ciddi bir ilişki içinde olduklarını ve yakında herkesi şaşırtacaklarını belirttiler. 
     Demi Moore, ilk evliliğini Freddy Moore ile yapmış, daha sonra hayatını ünlü aktör Bruce Willis ile birleştirmişti. Rumer 15 , Scout 12 ve Tallulah 9 adlı üç çocukları bulunan çift, 2000 yılında yollarını ayırmıştı. 
     ''Yeni Evli'' filmiyle tanınan genç aktör Ashton Kutcher ise ilk kez nikah masasına oturacak. 
     
</TEXT>
</DOC>
