<DOC>
<DOCNO> 172334 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/29/son/soneko15.html </URL>
<DATE> 2003/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'den Afganistan'a 1 milyar dolar... 
</HEADLINE>
<TEXT>

     ABD Başkanı George Bush yönetimi, Afganistan'ın yeniden inşasının hızlandırılması için yaklaşık 1 milyar dolar yardıma hazırlanıyor. 
     ABD yönetimi yetkililerinin verdiği bilgiye göre, bu para okullar ve karayolları yapımı dahil, geniş yelpazedeki projelerde kullanılabilecek. 
     Amerikan yönetimi, Afgan halkına yaşamlarnı iyileştirici somut, gözle görünür programlar sunucu nitelikte yeniden inşa projelerine özel önem veriyor. 
     Afganistan için bir zamanlar Marshall Planı vaad etmiş olan Bush yönetimi, bu ülkedeki askeri güçleri için ayda yaklaşık 900 milyon dolar harcıyor. 
     Fakat, Irak'ta daha büyük çatışmaya sürükleniş, iç ekonominin durumu ile devlet başkanlığı seçimleri sezonunun yaklaşması, ABD yönetiminin dikkatini Afganistan'daki hükümetin sorunlarından uzaklaştırdı. 
     Yabancı ülkeler ve uluslararası kreditörler Kabil yönetimine 4.5 milyar dolar yardım vaadinde bulunsa da, bu paranın büyük kısmı henüz teslim edilmedi ya da yeniden inşadan ziyade insani yardım amaçlı kullandırıldı. 
     
</TEXT>
</DOC>
