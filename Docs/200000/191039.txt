<DOC>
<DOCNO> 191039 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/24/son/sonspo18.html </URL>
<DATE> 2003/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor'da 5 eksik, yönetimin son maçı 
</HEADLINE>
<TEXT>

     Birinci Süper Futbol Ligi'nde yarın sahasında Malatyaspor ile karşılaşacak Trabzonspor'da, 5 futbolcu maç kadrosunda yer alınmadı. 
     Teknik Direktör Samet Aybaba, savunmada kart cezalısı Hüseyin, sakatlığı bulunan Mustafa Yalçınkaya ve Erdinç'in yanı sıra Oumar'ı maç kadrosuna almadı. Forvette de Augustine de sakatlığı nedeniyle maç kadrosunda bulunmuyor. 
     Karadeniz ekibinde, kart cezalısı Hüseyin'in yerine genç oyuncu Tayfun'un ilk 11'de forma giymesi, Aybaba'nın savunmayı geçen haftaki Denizlispor maçındaki gibi Emrah, Recep ve D'Haene'den oluşturması bekleniyor. 
     Forvette ise Augustine'nin yokluğunda Mehmet Yılmaz ve Fatih ikilisi forma giyecek. 
     Bordo-mavililerin yarınki karşılaşmaya, Petkoviç, Emrah, Recep, D'Haene, Somers, Tayfun, İbrahim Ege, Gökdeniz, Romaschenko, Fatih ve Mehmet Yılmaz 11'i ile çıkması bekleniyor. 
     
     YÖNETİMİN SON MAÇI 
     Bordo-mavili kulübün yönetim kurulu da yarınki karşılaşmayla son maçına çıkacak. 
     Kulüp Genel Koordinatörü İsmail Yavuz, Malatyaspor ile yapacakları karşılaşmanın kendileri açısından duygusal bir maç olacağını ifade ederek, ''Bu, mevcut yönetimin son karşılaşması olacak. Yönetimi galibiyetle devretmek istiyoruz'' dedi. 
     
</TEXT>
</DOC>
