<DOC>
<DOCNO> 182629 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/16/son/sondun10.html </URL>
<DATE> 2003/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Jessica Lynch ile ilk ropörtajı ABC yapacak... 
</HEADLINE>
<TEXT>

     Irak savaşı sırasında esir düşen, daha sonra Amerikan özel timleri tarafından kurtarılan Amerikalı kadın asker Jessica Lynch ile ilk televizyon röportajını yapma hakkını, diğer kanalları atlatan ABC elde etti. 
     Ekranda Lynch ile Diane Sawyer'in konuşacağı bildiriliyor. 
     Jessica Lynch'in ABC'ye vereceği mülakat, malul gaziler günü olan 11 Kasım gecesi televizyonun en çok izlendiği saatte yayımlanacak. Jessica Lynch'in 1 milyon dolar alarak yazmaya karar verdiği kitabın da aynı tarihte piyasaya çıkacağı belirtildi. 
     Jessica Lynch ile mülakat yapmak için, ABC'de çalışan Sawyer'in rakibi Barbara Walters, NBC'den Katie Couric ve diğer bazı ünlü televizyoncular sıraya girmişti. Jessica Lynch röportajının, ABC'nin izlenme oranını, dolayısıyla reklam gelirlerini artıracağına kesin gözüyle bakılıyor. 
     Sawyer'in televizyonda yaptığı atlatma röportajlar arasında senatör Hillary Clinton, Michael Fox ve aktör Christopher Reeve bulunuyor. 
     Jessica Lynch'in Sawyer'den sonra 12 Kasım'da ''Bugün'' programı için Katie Couric'e, 14 Kasım'da ''Late Show'' programı için David Letterman'a, 17 Kasım'da da CNN'den Larry King'e mülakat vereceği açıklandı. 
     
</TEXT>
</DOC>
