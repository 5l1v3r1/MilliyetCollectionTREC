<DOC>
<DOCNO> 180806 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/07/siyaset/siy01.html </URL>
<DATE> 2003/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk okullarının 'beyni'ne yasak 
</HEADLINE>
<TEXT>

   Maliye Bakanı Kemal Unakıtan, Moskova'daki Türk Büyükelçiliği'nde nisanda düzenlenen resepsiyonda Tolerans Vakfı Başkanı Şirin'le sohbet etmişti. 
      CENK BAŞLAMIŞ Moskova 

   
   Rusya'da Fethullah Gülen ile bağlantılı olduğu öne sürülen Türk okullarının temsilcisi konumundaki Tolerans Vakfı Başkanı Mustafa Kemal Şirin, hafta içinde Rus havayolları Aeroflot'a ait bir uçakla geldiği Şeremetyova - 2 Havaalanı'ndan giriş yapmak istedi, ancak pasaport kontrolü sırasında 'Rusya'ya girişi yasak olduğu' gerekçesiyle ülkeye girişine izin verilmedi. Yasaları çiğnediği gerekçesiyle Rusya'ya girişi 5 yıl yasaklanan Şirin, geceyi havaalanında geçirip, ertesi gün Türkiye'ye gönderildi. Tolerans Vakfı Başkanı Şirin, Rusya'nın Türk okullarıyla bağlantılı olarak şimdiye kadar sınırdışı ettiği en üst düzeydeki temsilci. 
   
   50 kİŞİye sInIrdIŞI 
   Rusya Federal Güvenlik Servisi FSB - eski KGB Başkanı Nikolay Patruşev'in, ülkedeki Türk okullarının yöneticilerini Pantürkizm - Panislamizm propagandası yapmak, ayrıca Türk gizli servisiyle bağlantılı olmakla suçlaması ardından Rusya Eğitim Bakanlığı kapsamlı bir soruşturma başlattı. Bu çerçevede Rusya'nın değişik bölgelerinde 10'a yakın Türk okulu kapatılırken, 50'den fazla Türk vatandaşı sınırdışı edildi. FSB Başkanı, açıklamasında okulların sahibi konumundaki Tolerans, Serhat ve Ufuk vakıflarının isimlerini vermişti. 
   
   
</TEXT>
</DOC>
