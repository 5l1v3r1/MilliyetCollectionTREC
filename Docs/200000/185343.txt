<DOC>
<DOCNO> 185343 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/29/son/sonspo05.html </URL>
<DATE> 2003/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Süper Lig ''kıpkırmızı'' oldu... 
</HEADLINE>
<TEXT>

     Birinci Süper Lig, 7. haftada adeta ''kırmızıya büründü.'' Ligin 7. haftasında kartlar adeta havada uçuşurken, 5 hakem kırmızı kartını tam 8 kez kullandı. Hakemlerin geçen sezon kartlarını en çok kullandıkları haftalar 7. ve 26. haftalar olmuş, hakemler kırmızı kartlarını 7'şer kez çıkarmışlardı. 
     Birinci Süper Lig'de 7. hafta maçlarında hakemler tam 8 oyuncuyu saha dışına gönderirken, Bursaspor-Konyaspor karşılaşmasının hakemi Çetin Sarıgül, Konyaspor'dan Cem Karaca ile ve Bursaspor'dan Junior ve Ganea'ya kırmızı kartını gösterdi. 
     Ligin genç hakemlerinden Cüneyt Çakır da, kırmızı kartını esirgemedi. Samsunspor-Elazığspor maçının hakemi Çakır, Elazığsporlu Bekir ve Czinege'yi oyun dışında bıraktı. 
     Ankaragücü-İstanbulspor maçının hakemi Kuddusi Müftüoğlu da, İstanbulsporlu Musa Kuş'a kırmızı kart gösterdi. 
     Beşiktaş-Trabzonspor karşılaşmasının hakemi Serdar Tatlı, Trabzonsporlu Fatih Tekke'ye ve Akçaabat Sebatspor-Gaziantepspor maçını yöneten Bülent Uzun da Gaziantepsporlu Jaziri'ye kırmızı kart gösterdi. 
     
     CÜNEYT ÇAKIR AFFETMİYOR 

     2003-2004 sezonunda hakemler şu ana kadar kırmızı kartlarına tam 30 kez başvurdular. 
     İlk 7 haftalık dönemde kartını en çok kullanan hakem ise 4 kırmızı kartla Cüneyt Çakır oldu. 
     Özellikle genç hakemlerin kırmızı kartlarını sıkça kullandıkları gözlenirken, ligin 7 haftalık döneminde kırmızı kart gösteren ve kaç kez kartlarını kullandıkları şöyle 
     Cüneyt Çakır 4 , Yılnur Önen 3 , Çetin Sarıgül 3 , Selçuk Dereli 3 , Muhittin Boşat 2 , Kuddusi Müftüoğlu 2 , Bülent Uzun 2 , Oktay Demiray 2 , Vedat Tan 2 , Serdar Tatlı 1 , Aytekin Durmaz 1 , Metin Tokat 1 , Mustafa Çulcu 1 , Erol Ersoy 1 , Sabit Hacıömeroğlu 1 , Ünsal Çimen 1 . 

     
</TEXT>
</DOC>
