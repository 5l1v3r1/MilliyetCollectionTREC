<DOC>
<DOCNO> 176846 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/20/ekonomi/eko09.html </URL>
<DATE> 2003/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Hamoğlu, Fransız Naf Naf'ı getirecek 
</HEADLINE>
<TEXT>

   Naf Naf'ın Fransız koleksiyonunu satacak olan Hamoğlu, Mudo'ya da 'Size danışma ihtiyacımız yok' dediHamoğlu, Fransız Naf Naf'ı getirecek 
   EKONOMİ SERVİSİ 
   
   Fransız giyim markası Naf Naf'ın Türkiye distribütörlüğünü üstlenen Hamoğlu Holding'in İcra Kurulu Üyesi Dr. Necip Uludağ, Naf Naf markasıyla yıl sonuna kadar dört mağaza açarak 1 milyon euro, 2004 sonuna kadar mağaza sayısını 10'a çıkartarak 9 milyon euro ciro hedeflediklerini söyledi. Uludağ, 50 franchise işletmeyi bünyesine katacağını kaydetti. 
   Fransız markası bünyesinde bulunan Chevignon'un da 1 Ocak itibariyle Hamoğlu Holding çatısı altında faaliyetlerini sürdüreceğini anlatan Uludağ, "Daha önceleri Naf Naf markası Türkiye'de üretiliyor ve satışa sunuluyordu. Biz, Fransa'da üretilen tamamen orijinal Naf Naf koleksiyonlarını getireceğiz" dedi. 
   Naf Naf'ın alınmasıyla ilgili olarak markanın eski temsilcisi Mudo'nun 'Sıradan bir markaya dönüştü. İyi düşünsünler' açıklamasına yanıt niteliğinde, holding başkanı Ahmet Hamoğlu'nun şu açıklamasını iletti 
   "Çok güçlü ve profesyonel bir ekibiz. Tüm kararlarımızı kimseye danışmadan kendimiz alıyoruz. Başarılarımız da bu kararların ne kadar doğru olduğunu gösteriyor." 
   
   
</TEXT>
</DOC>
