<DOC>
<DOCNO> 177523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/22/son/sontur32.html </URL>
<DATE> 2003/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
9 aylık hamile eşini öldürdü... 
</HEADLINE>
<TEXT>

     Kırıkkale'de bir kişi, 2 çocuk annesi 9 aylık hamile eşini öldürdü. 
     Edinilen bilgiye göre, Tepebaşı Mahallesi Şehit Erhan Tolun Sokak'ta oturan ve Ankara Türk Telekom'da işçi olarak çalışan Adem K. 33 , kızları Maide 9 ve Elif'in 6 uyuduğu sırada, 9 aylık hamile eşi Hatice K'yi 30 , tabancayla öldürdü. 
     Silah sesini duyan çevre sakinlerinin ihbarı üzerine olay yerine gelen polis, evde talihsiz kadının cesediyle karşılaştı. Kadının hamile olduğunu fark eden polisler, anne karnındaki çocuğun yaşıyor olması ihtimali üzerine nöbetçi Cumhuriyet Savcısı'nın talimatıyla Hatice K'nin cesedini hastaneye kaldırıldı. Hastanede yapılan müdahalede, bebeğin de öldüğü tespit edildi. 
     Bu arada, 10 yıldır evli olduğu hamile eşini öldürdüğü belirtilen Adem K'nin aramalara rağmen izine rastlanılmadı. Cinayetin niçin işlendiği ise henüz bilinmiyor. 
     Emniyet yetkilileri, iki çocuğun yakınlarına teslim edildiğini, 7.65'lik tabancayla işlenen cinayetle ilgili soruşturmanın sürdürüldüğü bildirdiler. 
     
</TEXT>
</DOC>
