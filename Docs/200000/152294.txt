<DOC>
<DOCNO> 152294 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/25/son/sondun13.html </URL>
<DATE> 2003/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikalı turist bu yıl evinde oturacak... 
</HEADLINE>
<TEXT>

     Amerikalı turistlerin, ekonomik durgunluk, euronun aşırı değer kazanması, terör endişesi ve SARS korkusu yüzünden, bu yıl Avrupa ülkelerine gitmek yerine kendi topraklarında kalmayı tercih edeceği bildirildi. 
     Amerikan Forbes dergisi, ülkenin turistik açıdan en fazla görülmeye değer 10 bölgesini belirledi. 
     Dünyada hemen hemen hiçbir ülkenin ABD'nin sahip olduğu doğa zenginliğine sahip olmadığı belirtilen dergide, ''ABD'de, dağdan ormana, plajdan tabiat harikalarına, sanat festivallerinden su sporlarına kadar ne ararsan bulunuyor'' ifadesi kullanıldı. 
     ABD'nin ilgi çeken turistik yerlerinin başında Niagara Şelaleleri, Grand Canyon, kumarhaneleriyle ünlü Atlantic City, Disneyland gibi eğlence parkları, Catskills veya Yellowstone gibi doğa parkları geliyor. 
     Bu arada Forbes, ABD'nin keşfedilmeye değer 10 bölgesini şöyle sıraladı 
     1-Adirondack Ayna gölü. Bu kesimdeki otellerin gecelik fiyatları 
     250 dolar. 
     2-Grand Canyon. Burada otel fiyatları 195 dolardan başlıyor. 
     3-Ülkenin kuzeydoğusunda ve deniz kıyısında bulunan Maine 
     eyaletinde otel fiyatları 155 dolar. 
     4-Minnesota eyaleti. Oteller 175 dolar. 
     5-Montana eyaletindeki otellerin geceliği ise 302 dolar. 
     6-Şaraplarıyla ünlü Napa vadisindeki lüks otellerin geceliği 550 
     dolar. 
     7-Doğu yakasındaki sahil kasabası Newport. Bu kentteki Castle 
     Hill Inn otelinde fiyatlar 395 dolar civarında. 
     8-San Juan adasında ise otel fiyatları 225 dolar. 
     9-Wisconsin eyaletinde oteller 290 dolar. 
     10-Dağlık Wyoming eyaletine giderseniz, 250 dolara otel 
     bulabilirsiniz. 
     





</TEXT>
</DOC>
