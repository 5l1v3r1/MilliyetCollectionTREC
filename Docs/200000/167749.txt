<DOC>
<DOCNO> 167749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/07/spor/spo01.html </URL>
<DATE> 2003/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
CORDOBA KRİZİ BİTTİ 
</HEADLINE>
<TEXT>

Arsenal'a transfer olamayan Kolombiyalı kaleci, yönetimi arayarak dönmek istediğini söyledi ve vizeyi aldı. Milli file bekçisi direkt Kore kampına katılacak 
     ORHAN YILDIRIM 

     Arsenal vazgeçmişti 
     BEŞİKTAŞ'TA, Konfederasyon Kupası sırasında yaşanan Cordoba krizi tatlı sonla noktalandı. Arsenal'le protokol imzalayan ve İngiltere'ye gitmek için ısrar eden Kolombiyalı file bekçisi, Siyah - Beyazlı yönetimin kararlı tutumu sayesinde vize alamamıştı. Arsenal'in de vazgeçmesiyle zor durumda kalan Cordoba, yönetimi arayarak dönmek istediğini bildirdi. Yönetim Kurulu da, yıldız kaleciye olumlu yanıt verdi. 
     
     Lucescu da konuştu 
     CORDOBA'NIN, "Profesyonel bir oyuncuyum. Başka bir kulübe gitmek istemem doğaldır. Yanlış anlaşılmak istemem. Beşiktaş'ta devam edeceğim" dediği öğrenildi. Bu arada Lucescu'nun da, Cordoba ile telefonda konuştuğu ve Seni bekliyoruz" dediği ifade edildi. Kolombiyalı file bekçisinin, Konfederasyon Kupası yüzünden izinli sayılacağı, ancak Kore kampına katılarak, turnuvada oynayacağı bildirildi. 
     
Yeni goller Napoli'den      İtalya'dan transfer 
     BEŞİKTAŞ, geçen sezon İtalya 2. Ligi'nden Palermo'da forma giyen Arturo Di Napoli ile anlaştı. Giunti ile bir dönem oynayan 29 yaşındaki İtalyan golcü, Siyah - Beyazlı ekibin İsviçre kampına dün katıldı. Di Napoli ile her konuda anlaşma sağlandığı, kulübü Palermo ile küçük pürüzler kaldığı bildirildi. Lucescu, daha önce de tanıdığı Di Napoli'yi dün idmana çıkardı. 
     
     Kimdir 
     Arturo Di Napoli 
     Doğum tarihi 18-04-1974, Ülkesi İtalya, Boy 1.77, Kilo 74, Mevkii Forvet 
     
Sezon Oynadığı takım Maç Gol 1995-96 Napoli 27 5 1996-97 Inter 6 0 1997-98 Vicenza 24 6 1998-99 Vicenza 1 0 1998-99 Empoli 25 11 1999-00 Piacenza 18 4 2000-01 Venezia 34 17 2001-02 Venezia 23 1 2002-03 Palermo 26 8      
     
OKAN Beşiktaş tam bana göreGençlerbirliği'nden transfer edilen genç futbolcu, yükü kaldırmaya hazır olduğunu söyledi 
     ORHAN YILDIRIM 

     '43 maç oynadım' 
     BEŞİKTAŞ'A transferi gündeme bomba gibi düşen Okan Koç, büyük hedefleri olan bir takıma geldiğini, ancak yükü kaldırmaya hazır olduğunu söyledi. Okan Koç, geçen sezon 43 maç oynadığı, vücut ve kafa olarak bittiğini de belirtti, "Ama şimdi daha güçlüyüm. Sergen, Tayfur, Pancu gibi isimlerle oynamak en büyük şansım. Buradaki sistem de tam benim yapıma uygun" dedi. 
     
     'Hedefim Avrupa' 
     ŞAMPİYONLAR Ligi vitrinini, görev alırsa en iyi şekilde değerlendireceğini söyleyen Okan, Avrupa'yı hedeflediğini açıkladı. Beşiktaşlı futbolcu, "En geç iki sene içinde Avrupa'ya gitmek istiyorum. İspanya, İngiltere veya İtalya'da oynayabilirim" diye konuştu. Beşiktaş'ta yabancılık çekmediğini belirten Okan, herkesin kendisine çok yardımcı olduğunu da ifade etti. 
     
     'Oynamaya geldim' 
     OKAN Koç, takım içinde rekabet yaşanacağını, fakat çok maç olduğu için Kaan Dobra ile görevi paylaşacaklarını da ekledi. Milli oyuncu, "Ancak ben buraya oynamak için geldim. Yoksa Galatasaray ve Fener'e de gidebilirdim" dedi. Okan, "Lucescu ile sorun yaşayacağımı sanmıyorum. Ama lisan öğrenmem lazım. Zira hocam da mutlaka öğren dedi" açıklamasını yaptı. 
     
     Beşiktaş günlüğü 
     Sergen öfkelendi 
     KARTAL'IN yıldız oyuncusu, kulübüyle hiçbir parasal sorun yaşamadığını söyledi. Sergen, sözleşmesinin önümüzdeki sezon sonu bittiğini hatırlattı, "Maç başı alacağım, bu ay başından itibaren arttı. Zaten, Beşiktaş'ta para yüzünden sorun yaşayacak en son oyuncu benim" dedi. ll. Başkan Hüsnü Güreli de, Sergen'e 750 milyarlık bir ev aldıklarını, ayrıca para da verdiklerini söyledi. 
     
     Zagrep sınavı 
     BEŞİKTAŞ, İsviçre'deki ilk ciddi sınavını bugün Dinamo Zagrep'e karşı verecek. Siyah - Beyazlı ekip, Basel'deki dörtlü turnuva çerçevesinde bugün alacağı sonuca göre yarın Basel ya da Hannover ile oynayacak. İstanbul'a çarşamba dönecek Kartal, cuma günü Kore'ye gidecek. Bu arada Beşiktaş'ın Kore'den sonra Avusturya'da Arsenal, Roma ve R.Wien'in katılacağı bir turnuvaya katılacağı öğrenildi. 
     
     Şehir turu 
     SİYAH - Beyazlı futbolcular dün sabahki krosun ardından öğleden sonra izin yaptılar ve şehri dolaştılar. Akşam ise kampa yeni katılan Zago ve Ronaldo ile Tayfur, Di Napoli ve Yasin kros çalışması yaptı. Bu arada İlhan, Ahmet Dursun, Tümer, Okan, Sinan, Serdar, Pancu, Tunç ve Sergen'in sakatlık sorunu sıkıntı yarattı. Ayrıca Almanya'da top koşturan Hasan bugünkü maçta forma giyerek denenecek. 
     

</TEXT>
</DOC>
