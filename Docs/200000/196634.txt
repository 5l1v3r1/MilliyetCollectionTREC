<DOC>
<DOCNO> 196634 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/19/son/sonspo19.html </URL>
<DATE> 2003/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş, PAF takımını 8-3 yendi... 
</HEADLINE>
<TEXT>

     Konyaspor ile yapacağı lig maçının hazırlıklarını sürdüren Beşiktaş, antrenman maçında PAF takımını 8-3 yendi. 
     BJK Nevzat Demir Tesisleri'nde basına kapalı gerçekleştirilen maçta siyah-beyazlılar, PAF takımı karşısında farklı kazandı. 
     Bu arada, karşılaşma sırasında gözüne darbe alan Ahmet Yıldırım'ın, maçı yarıda bıraktığı bildirildi. Kulüp doktoru Ayhan Optur, Ahmet Yıldırım'ın gözünün üstünde bir şişlik oluştuğunu, ancak bu sakatlığın önemli olmadığını ve Ahmet'in Konyaspor karşısında forma giyebileceğini söyledi. 
     Siyah-beyazlılar, yarın basına kapalı yapacakları antrenmanla Konyaspor maçının hazırlıklarını sürdürecek. 
     
</TEXT>
</DOC>
