<DOC>
<DOCNO> 162225 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/10/son/sondun27.html </URL>
<DATE> 2003/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğrenciler lisenin gaz muslukranı açtılar.. 
</HEADLINE>
<TEXT>

     Belçika'nın Konokke kentinde, bir lisenin gaz musluklarını açarak kaçtıkları belirlenen 6 öğrenci gözaltına alındı. 
     Savcılığın açıklamasına göre, Sint-Jozef lisesinin bazı öğrencileri, geçen Perşembe gecesi okula girerek duvarlara yazı yazdılar ve malzemeye zarar verdiler. Bu öğrenciler, okuldan ayrılmadan önce gaz musluklarını da açtılar. 
     Çevre sakinlerinin, okulda gece yaşanan alışılmamış hareketi polise bildirmeleri ve itfaiyenin erken müdahelesi sayesinde, gaz muslukları herhangi bir facia yaşanmadan kapatıldı. 
     Yapılan soruşturma sonucu, 4'ü 18 yaşından küçük olan 6 öğrenci gözaltına alındı. Öğrencilerin Gençlik ve Ceza mahkemelerinde yargılanacakları, okul ile ilişkilerinin kesildiği bildirildi. 
     
</TEXT>
</DOC>
