<DOC>
<DOCNO> 199178 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/02/tv/ekran.html </URL>
<DATE> 2003/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Maça direnecek film 
</HEADLINE>
<TEXT>

   G.Saray-Juventus maçı nedeniyle dizilerin tekrarı yayınlanıyor. Geriye bir tek, ünlü oyuncuları buluşturan "Evden Çok Uzakta" filmi kalıyor 
      
   Evden Çok Uzakta "3000 Miles to Graceland" 2001    Kevin Costner, Kurt Russell, Courteney Cox , Christian Slater, Kevin Pollak, David Arquette, Jon Lovitz ve Ice - T... Daha ne olsun. Ama işte olmuyor. Böyle bir kadronun oynadığı film, pek ses getirmediği gibi bizde vizyona dahi girmedi. Konu şöyle 
   Elvis Presley'i anma haftasında bir kumarhaneyi soymaya karar veren ve kendilerine müzisyen süsü veren beş kişinin macerası. Para çalınacak ama sonra işler karışacaktır. Kurt Russell yine "kültleşmeye uygun" bir karakteri canlandırıyor ve bunda başarılı. Kevin Costner için söylenebilecek tek şey, bu filmindeki oyunculuğu ile "2001 Yılı En Kötü Erkek Oyuncusu" unvanına Oscar töreninden bir gün önce verilen Razzie ödülü aday olması Ayrıca bizzat film de Razzie'ye aday gösterilmişti. Neyse ki seçilmediler 
   TRT 1 20.30 

   
   Kolaja devam    Bayramda diziler "kolaj" ya da "özel bölüm" adı altında yayınlandı. Galatasaray'ın Juventus ile yapacağı maç, bu yöntemi devam ettiriyor. "Hırçın Menekşe" KANAL D 22.20 , "Zerda" ATV 19.50 , "Gurbet Kadını" SHOW 20.30 ve "Hayat Bilgisi" SHOW 22.00 tekrarlanıyor. 
   Bu akşam kuşkusuz izleyici G.Saray-Juventus maçına kilitlenecek. UEFA'nın tarafsız sahaya aldığı maç aslında pek de yabancı olmayan bir sahada oynanacak Dortmund Westfalen Stadı STAR 21.30 ... Bu akşam R. Sociedad, Valencia'yla karşılaşıyor. Ama ilk devre G.Saray maçına denk geliyor. CINE 5 22.30 . 
</TEXT>
</DOC>
