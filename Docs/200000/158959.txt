<DOC>
<DOCNO> 158959 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/26/yasam/yas01.html </URL>
<DATE> 2003/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüm zamanların en 'Baba' filmi 
</HEADLINE>
<TEXT>

Beyazperdenin ölümsüz yapıtı 'Baba - The Godfather' üçlemesi, tüm zamanların en iyi gangster filmi seçildi 
     İnternetteki 'askmen' sitesi, okur anketiyle 'tüm zamanların en iyi 12 gangster filmini' seçti. 
     Ankette ipi, 1972 - 1974 ve 1990 yıllarında filme alınan 'Baba' üçlemesi göğüsledi. Suç dünyasına hükmeden Corleone ailesinin hik yesini anlatan filmde, Marlon Brando, Al Pacino, Diane Keaton, Robert De Niro, James Caan, John Cazale, Talia Shire, Andy Garcia gibi dev oyuncular rol aldı. 
     "Babam bana çok şey öğretti. Dostlarına yakın ol, ama düşmanlarına daha da yakın ol" repliğiyle özdeşleşen film, müziğiyle de hafızalara kazındı. Mario Puzo'nun ölümsüz eserinden beyazperdeye uyarlanan filmlerin yönetmeni, Francis Ford Coppola. 
     
     İkinci 'Sıkı Dostlar' 
     Ankette ikinciliği ise 1990 yapımı 'Goodfellas Sıkı Dostlar ' aldı. 
     Eski mafya üyesi Henry Hill'in hayatını kaleme aldığı kitabından beyazperdeye uyarlanan filmde Robert De Niro, Ray Liotta, Joe Pesci, Lorraine Bracco, Paul Sorvino ve Frank Sivero rol aldı. Gabriel Byrne ile Marcia Harden'ın rol aldığı 1990 yapımı "Miller's Crossing" üçüncü sırayı alırken, Al Pacino'nun güçlü bir oyunculuk sergilediği 1983 yapımı 'Yaralı Yüz - Scarface' dördüncü oldu. Listede yer alan diğer filmler, yönetmenleri ve başrol oyuncuları şöyle 
     5 - 'White Heat' 1949 Başrol James Cagney, Virginia Mayo. 
     6 - 'A Bronx Tale' 1993 Başrol ve yönetmen Robert De Niro. 
     7 - 'Public Enemy' 1931 Başrol James Cagney, yönetmen William A. Wellman. 
     8 - 'Donnie Brasco' 1997 Başrol Al Pacino, yönetmen Mike Newell. 
     9 - 'Bugsy' 1991 Başrol Warren Beatty, yönetmen Barry Levinson. 
     10 - 'Casino' 1995 Başrol Robert De Niro, Sharon Stone yönetmen Martin Scorsese. 
     

</TEXT>
</DOC>
