<DOC>
<DOCNO> 174916 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/11/guncel/gun04.html </URL>
<DATE> 2003/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Taksim'de kız kavgası 4 yaralı 
</HEADLINE>
<TEXT>

      GÜRKAN AKGÜNEŞ İstanbul 

   
   Taksim Meydanı'nda iki grup arasındaki silahlı kavgada biri ağır 4 kişi yaralandı. Kız meselesi yüzünden meydana geldiği öne sürülen kavgada, Okan Kılıçoğlu'nun rasgele ateş açması sonucu yoldan geçen Emre Hacı da yaralandı. Dün öğle saatlerinde meydana gelen olayda, Kılıçoğlu'nun 24 da aralarında bulunduğu bir grupla başka bir grup genç tartışmaya başladı. Tabancasıyla rasgele ateş açan Kılıçoğlu'nun silahından çıkan 9 kurşun, meydanı kana buladı. Nuri Gül 23 başından, Aziz Sevgin 24 ve Hekim Kılıç ise bacak ve ayak bölgelerinden yaralandı. İstiklal Caddesi'nde dolaşan Emre Hacı 26 da kurşunlara hedef oldu. Bacağından ve sırtından yaralandığı öğrenilen Hacı'nın KKTC vatandaşı olduğu ve Türkiye'de tatil yaptığı öğrenildi. Yaralılar, Taksim Eğitim ve Araştırma Hastanesi'ne kaldırıldı. Yakalanan Kılıçoğlu, Beyoğlu İlçe Emniyet Müdürlüğü'nde sorguya alındı. 
   
   
   
</TEXT>
</DOC>
