<DOC>
<DOCNO> 175421 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/13/yazar/pulur.html </URL>
<DATE> 2003/08/13/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Fenerbahçe'de ya bir şey var, ya bir şey yok 
</HEADLINE>
<TEXT>

   
   GELİNLERİNDEN şikayet eden kaynanalara döndük onlar da lafa "Ben söylemiştim ama..." diye başlarlar. 
   Biz de öyle yapacağız, 1 Ağustos 2003 tarihli yazımızdan bir bölümle başlayacağız 
   "Yine ağustos şampiyonluğuna gider gibi bir halimiz var. Baksanıza Daum neler söylüyor, NASA'dan, roketten filan söz ediyor. 
   NASA Amerika'nın uzay merkezi, bu tarife göre Fenerbahçe NASA, takım da roket... 
   Ehhh, Daum böyle derse, diğerleri ne demez 
   Yakında rüya takım, ya da hülya takım palavraları gelir ve lige başlamadan Fenerbahçe'nin şampiyonluğu ilan edilir." 
   
   İSTANBULSPOR hezimetinden sonra, 3 - 0 "Biz bunu on gün önce görüp yazmıştık" dersek ayıp olur mu 
   Fenerbahçe'de "ya bir şey var, ya da bir şey yok " 
   Daum'un futbol hocalığını herkes kabul ediyor, alınan oyuncular ona danışılarak alınıyor, para var, tesis var, hatta oyuncuları hırslandırmak için soyunma odalarında pankartlar bile var "Kadıköy'den çıkış yok " diye, sonuç ortada... 
   "İstanbulspor takımı ise, yedekleriyle, Fenerbahçe'nin Hooijdonk'a verdiği paradan daha az parayla sahaya çıkıyor." 
   
   KİMLER oynuyor İstanbulspor'da 
   Fenerbahçe'nin beğenmeyip sattığı, ya da attığı kaleci Oğuz, unutulmaz Uche, Saffet ve de Boliç, takımın başında da yine Fenerbahçe'nin gol kralı Aykut Kocaman... 
   Bakın bakalım Aykut, kaç yıldır İstanbulspor'u çalıştırıyor 
   Yine bakın bakalım, Aykut'un İstanbulspor'u çalıştırdığı sürede Fenerbahçe'ye kaç hoca gelip, gitmiş 
   Biz dördünü sayalım Mustafa Denizli, Lorant, Oğuz ve Tamer Güney... 
   Bu işte kaç yanlış var acaba 
   
   PENALTILAR tartışılır, lakin pazar günkü maçta öyle bir penaltı vardı ki, kimse tartışmadı Erman Toroğlu bile... 
   İstanbulsporlu futbolcu, bir voleybol oyuncusu gibiydi, topu eliyle kesti ve hakem penaltıyı vermedi. 
   Diyeceksiniz ki "Verseydi ne olurdu, o Fenerbahçe takımı ne yapardı ki " 
   Yapardı, yapmazdı, bunu ancak penaltı verilip atıldıktan sonra görürdük. 
   Pozisyon televizyonda tekrar gösterildi, Rıdvan Dilmen hemen "Penaltı " dedi, maçı anlatan Ercan Taner kuşkulu 
   "Demek penaltı diyorsun " 
   "Hayır, ben demiyorum, kurallar öyle diyor " 
   Anladık, Fenerbahçe kötü, iyi oynamıyor, hepsi tamam da, bu kuşkulu tavır niye 
   
   SAĞ olsunlar, Galatasaraylı dostlar bizi böyle bir günde yalnız bırakmadılar, başta "Kürkçü Mustafa" ve Çeşme'den komşularımız Şive Hanım'la Erdal Bey... Biz de kendilerine teşekkür ettik "Dostlar böyle günde belli olur" dedik 
   "Cenaze evine baş sağlığı dilemek dostluğun gereğidir." 
   
   FENERBAHÇE taraftarı, önceki gün yine "taraftarlığını" gösterdi. 
   Ne yaptı 
   Maç bitmeden tribünleri boşalttı. 
   Bir tarihte de öyle olmuştu, kötü oynayan takımı yuhalamışlar, ama ertesi hafta, takım coşunca da hakkını vermişlerdi 
   "Geçen hafta, şaka yaptık " diye 
   Bakalım, tarih tekerrür edecek mi 
   
      
   
</TEXT>
</DOC>
