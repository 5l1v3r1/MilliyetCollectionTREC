<DOC>
<DOCNO> 187693 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/10/yasam/yas09.html </URL>
<DATE> 2003/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Beckham sevgisi izdiham dinlemedi 
</HEADLINE>
<TEXT>

      SİNAN TOROS İstanbul 
   
   Avrupa Futbol Şampiyonası'na giden yolda kader maçı oynayacağımız İngiltere Milli Takımı'nın dünyaca ünlü kaptanı David Beckham, Atatürk Havalimanı'nda ilgi odağı oldu. Beckham'ın bir minik kız hayranı ise izdiham sırasında elindeki kitabını imzalatmayı başardı. İngiliz Milli takımı için Atatürk Havalimanı'nda önlem alındı. Önleme rağmen, Gülşen Ovacık 13 , elinde "Beckham" adlı bir kitapla, ünlü futbolcuya sarılarak öpmek istedi. Görevlilerin engellemelerine karşın elindeki kitabı, Beckham'a imzalatmayı başaran Ovacık, "Beckham'ı çok seviyorum. ABD'den, hayatını anlatan kitaplarını getirtip okuyorum" diye konuştu. Beckham'ında, bu ilgiden çok duygulandığı gözlendi. 
   
   
</TEXT>
</DOC>
