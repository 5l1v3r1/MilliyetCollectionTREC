<DOC>
<DOCNO> 185010 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/27/son/sontur16.html </URL>
<DATE> 2003/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Malatya ve Adana'da savaş karşıtı gösteriler... 
</HEADLINE>
<TEXT>

     Malatya ve Adana'da Savaş Karşıtı eylemler düzenlendi. 
     Malatya'da, Posta İşletmesi Başmüdürlüğü önünde toplanan Savaş Karşıtı Platformunu oluşturan sendikalar, dernek ve bazı siyasi partiler adına basın açıklaması yapıldı. 
     Açıklamada, Filistin halkının onlarca yıldır ABD emperyalizmi ve İsrail siyonizminin zulmüne karşı bağımsızlık demokrasi ve özgürlük için savaştığı ifade edilerek, ''İnsanlığın eşitlik, özgürlük ve barış gibi yüce değerleriyle bütün bağlarını koparmış emperyalist Bush ve Şaron şimdi de Filistin halkının önderi Yaser Arafat'ı sürgüne göndermek için türlü oyunlar çeviriyor'' denildi. 
     Adana'da ise Savaş Karşıtları Platformu tarafından düzenlenen mitingde, Tertip Komitesi Başkanı Güven Boğa, yaptığı konuşmada, Türkiye'nin ABD ile işbirliği yaparak Irak'a asker göndermemesini istedi. 
     
</TEXT>
</DOC>
