<DOC>
<DOCNO> 182200 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/14/siyaset/siy20.html </URL>
<DATE> 2003/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Politika turu 
</HEADLINE>
<TEXT>

   
   İkinci gözaltı vakası doğrulanmadı    NAMIK DURUKAN 

   Süleymaniye'de 11 Türk askerini başlarına çuval geçirerek gözaltına alan ABD askerlerinin, Kerkük'ün Altınköprü Kasabası'nda bir grup Ateşkesi İzleme Gücü'ne mensup Türk askerini de gözaltına almak istediği, ancak girişimler sonucu engellendiği ileri sürüldü. Olayın kesinlikle doğru olmadığını belirten bir Türk askeri yetkilisi, "Türk ve ABD birlikleri oturup çay içmişlerdir" dedi. Dışişleri yetkilileri ise, Genelkurmay'dan "Türk ve ABD askerlerinin dostça ayrıldıkları" bilgisini aldı. 
   
   Erdoğan tansiyon yükseltti    BURSA DHA 

   Başbakan Recep Tayyip Erdoğan, Bursa'nın İnegöl ilçesinde belediyenin yaptırdığı Kültürpark'ın ve Mobilya Fuarı'nın açılış törenine katıldı. Erdoğan, fuar alanındaki stantları gezerken hemşirelerin ısrarları üzerine tansiyonunu ölçtürdü. Hemşireye "Benim tansiyonumu ölçerken senin tansiyonun yükselecek" diyen Erdoğan'ın tansiyonu 12-8 olarak ölçüldü. Başbakan, "Bir sporcunun tansiyonuna sahibim. Bu tansiyonla koşmaya, daha sağlıklı biçimde devam edeceğiz" dedi. 
   
   Şener, vetolu yasadan habersiz    ERSİN ERCAN Bolu DHA 

   Başbakan Yardımcısı Abdüllatif Şener'in, Cumhurbaşkanı Ahmet Necdet Sezer'in veto ettiği kızılağaç ve aşılı kestane ağaçlarının orman vasfı dışına çıkarılmasına ilişkin yasadan haberi olmadığı ortaya çıktı. Eşi Berrin, çocukları Bedirhan 20 , Şamil 19 ve Elif'le 7 hafta sonu tatili için Abant Palace Otel'e gelen Şener, incelemelerde bulunduğu Yedigöller'de Devrek Milli Parklar Mühendisi Ercan Yeni ve Devrek Orman İşletme Müdür Yardımcısı Kenan Akyüz'den bilgi aldı. Şener, Yeni'nin, Sezer'in veto ettiği kızılağaç ve aşılı kestane ağaçlarının orman vasfı dışına çıkarılmasını içeren yasayı eleştirmesi üzerine "Bu yasayı kim çıkarttı, biz mi çıkarttık" diye sordu. Yeni'den "Evet, sizin hükümetiniz çıkarttı, efendim" yanıtını alan Şener, bu kez, "Ne zaman çıkarttık " sorusunu yöneltti. Yeni, temmuzda Orman Kanunu'nda yapılan yeni düzenlemeyle kızılağaç ve aşılı kestane ağaçlarının orman vasfı dışına çıkarıldığını anımsatarak, "Ancak söz konusu değişiklik Çankaya'dan döndü" dedi. Yeni'den konuyla ilgili rapor hazırlayarak kendisine göndermesini isteyen Şener, "Raporu inceleyip konuyu yeniden değerlendireceğiz" diye konuştu. 
   
   Aydın, 'MHP koltuğuna' aday    ANKARA Milliyet 

   Eski Bayındırlık Bakanı Koray Aydın, 12 Ekim'de yapılacak MHP 7. Olağan Büyük Kongresi'nde genel başkanlığa adaylığını 2 bin kişinin katıldığı toplantıda gövde gösterisi yaparak açıkladı. 
   Adaylık gerekçelerini açıkladığı toplantıda "Efsane Bakan" diye takdim edilen Aydın, Türk siyasi hayatına ve MHP'ye yeni bir soluk katmak ve yeni bir sayfa açmak için yola çıktıklarını söyledi. 
   Hedeflerinin "Türk dünyası", "İslam dünyası" ve "bütün dünya" olmak üzere üç noktada toplandığını ifade eden Aydın, yeniden bütünleşme çalışmalarıyla parti disiplini ve fikir özgürlüğü dengesini kuracaklarını belirterek "Bizim yönetimimizdeki MHP, önce kendi içinde hakkaniyet, adalet, vefa ve hoşgörü duyguları ile kenetlenerek sevgisizliği tasfiye edecektir" dedi. Aydın'ı destekleyen partililer sık sık "Hareket başlıyor", "Başbuğ Türkeş", "Efsane bakan Koray Aydın" sloganları attığı toplantıya Orhan Bıçakçıoğlu, Nazif Okumuş'un da aralarında bulunduğu 25 eski vekil, bazı il ve belediye başkanlarıyla delegeler de katıldı. 
   
   20 milyon kişi rüşvet veriyor    İSTANBUL Milliyet 

   İstanbul'da iki trafik polisinin ölümüyle sonuçlanan olay, rüşvet tartışmasını yeniden gündeme getirdi. TESEV'in Ekonomik ve Sosyal Etüdler Vakfı 2002 yılında yaptığı "Türkiye'de Rüşvet ve Yolsuzluk Boyutları ve Etkileri'nin ele alındığı araştırmaya göre, ülkemizde 20 milyon kişi rüşvet veriyor. Rüşvet alanların başında ise trafik polisleri geliyor. Araştırmada rüşvet verilen kurumlar ve yüzdelik oranları şöyle trafik polisi 53 , gümrük 49 , tapu 38 , polis 33 , belediye 23 , devlet hastaneleri 16 , vergi daireleri 16 , elektrik hizmeti 14 , mahkeme 11 . "Rüşvet isteyenler" ve "istemeden rüşvet verenler"in oranları da şöyle sıralandı trafik polisi 55 - 35 , polis 62 - 34 , elektrik hizmetleri 59 - 33 , vergi daireleri 56 - 30 , belediyeler 55 - 32 , gümrükler 53 - 24 , devlet hastaneleri 52 - 41 . 
   
   Çelik İmam hatip programımız yok    GAZİANTEP DHA 

   Milli Eğitim Bakanı Hüseyin Çelik, "İmam hatip liseleri gibi bir programları bulunmadığını, her okulun önünü açmak istediklerini" söyledi. ÖSS'de meslek liselerine uygulanan katsayının haksız olduğunu belirten Çelik, şunları kaydetti "Bunu, bu sene düzelteceğiz. Başbakan'ın kastettiği bu. Yoksa 'İmam hatipin önünü aç, şu liselerin önünü kapat', böyle bir amacımız, programımız yok." Çelik, öğretmenleri geri kalmış bölgelere zorla gönderemeyeceklerini belerterek "Onları cezbetmemiz lazım" dedi. 
   
   
</TEXT>
</DOC>
