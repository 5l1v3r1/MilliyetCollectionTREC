<DOC>
<DOCNO> 179562 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/01/son/sonspo12.html </URL>
<DATE> 2003/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
"12 DEV ADAM" İsveç yolcusu... 
</HEADLINE>
<TEXT>

     A Milli Basketbol Takımı, 5-14 Eylül tarihlerinde düzenlenecek 33. Avrupa Erkekler Basketbol Şampiyonası Finalleri için yarın İsveç'e gidecek. 
     Şampiyona hazırlılarını bu sabah Abdi İpekçi Spor Salonu'nda yaptığı idmanla sürdüren milliler, bu akşam aynı salonda yapacağı antrenmanla hazırlıklarının İstanbul bölümünü tamamlayacak. 
     Ay-yıldızlı ekip yarın sabah, şampiyonanın düzenleneceği İsveç'e gidecek. 
     
     ÖRS'TEN UYARILAR 
     A Milli Takım Başantrenörü Aydın Örs, bugün gerçekleştirilen çalışma öncesi oyuncularına uyarılarda bulundu. 
     Şampiyonanın başlamasına çok kısa bir süre kala en kritik döneme girdiklerini belirten Örs, oyuncularına, ''Herkes kendine çok dikkat edecek. Bundan sonra kimsenin hasta olmaya ya da sakatlanmaya hakkı yok'' diye konuştu. 
     
</TEXT>
</DOC>
