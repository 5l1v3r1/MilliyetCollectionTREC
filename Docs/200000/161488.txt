<DOC>
<DOCNO> 161488 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/06/son/soneko37.html </URL>
<DATE> 2003/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Ziraat Bankası, tarım kredi faizini 3 puan indirdi... 
</HEADLINE>
<TEXT>

     Ziraat Bankası, tarım kredi faizini 3 puan indirerek, yüzde 'e çekti. 
     Ziraat Bankası'dan yapılan açıklamaya göre, indirim, 1 Haziran 2003'ten geçerli olacak. İndirimin, para piyasalarında ve ekonomide yaşanan olumlu gelişmeler dikkate alınarak yapıldığı belirtildi. 
     Banka, 1 Mayıs 2003 itibariyle tarım kredi faizlerini yine 3 puan indirerek, yüzde 56'ya çekmişti. 
     
     İHRACAT KREDİSİ DAHA UCUZ 
     Bu arada Türk Eximbank da, hafta başında ihracata kullandırılan kredilerin faizini 4 puan indirmişti. 
     Eximbank, sevk öncesi Türk Lirası ihracat kredileri ile ihracata hazırlık Türk Lirası kredisi faizini, 180 gün vade için yüzde 34-38, 360 gün vade için yüzde 37-41'e seviyesine çekmişti. 
     KOBİ ihracata hazırlık kredisi faizi, 360 gün için yüzde 34, dış ticaret şirketleri TL kredilerinde 180 gün vade için faiz yüzde 34 olarak belirlendi. 
     Turizm pazarlama kredisi ve ulusalararası nakliyat pazarlama kredisinde 180 gün vade için faiz yüzde 38, 360 gün vade için yüzde 41'e indirildi. 
     Yapılan yeni düzenlemeyle, Kalkınmada Öncelikli Yörelerde KÖY faaliyet gösteren firmalar 180 gün vade için yüzde 29-38, 360 gün vade için yüzde 32-41 seviyesinde faiz oranları ile kredi kullanabilecekler. Ayrıca, ihracat kredi sigortası kapsamındaki firmalar, bu faiz oranlarından 4 puan indirimli olarak yararlanabilecekler. 
     Buna göre ihracatçılar, tarım kesimine göre daha avantajlı kredi kullanıyor. 
     
</TEXT>
</DOC>
