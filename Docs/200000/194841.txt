<DOC>
<DOCNO> 194841 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/11/son/sonspo15.html </URL>
<DATE> 2003/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye Kupası heyecanı başlıyor... Yarın 16 maç var... 
</HEADLINE>
<TEXT>

     Futbolda Türkiye Kupası 1. Kademe maçları yarın yapılacak. 
     Bu yıl 42. kez düzenlenen kupanın 1. kademesinde, 2002-2003 sezonunda Birinci Süper Lig'de son 3 sırayı alan takımların yanı sıra geçen sezon İkinci Lig A Kategorisi'nde yer alan 18 takım ve aynı sezon B Kategorisi'nde 3 grupta ilk 4 sırayı alan 12 takım olmak üzere toplam 33 takım, bir üst tura çıkabilmek için mücadele edecek. Çekilen kura sonucu Gaziantep Büyükşehir Belediyesi, 1. kademeyi maç yapmadan ''bay'' geçecek. 
     Kupada 1. kademe maçları tek maçlı eleminasyon sistemine göre yapılacak. Maçların berabere bitmesi halinde ''gümüş gol'' uygulamasına gidilecek. Uzatma bölümünde de eşitlik bozulmazsa sonucu seri penaltı atışları belirleyecek. 
     Kupada şampiyonluğa ulaşacak takım, gelecek sezon Türkiye'yi UEFA Kupası'nda temsil edecek 2 ekipten birisi olma hakkını kazanacak. 
     
     PROGRAM 
     Türkiye Kupası 1. Kademe maçlarının programı şöyle 
     
     
Kocaelispor-Sarıyer İstanbul BB-Zonguldakspor Çanakkale Dardanel-Vestel Manisa Sakaryaspor-Bursa Merinosspor İzmirspor-Karşıyaka Altay-Göztepe Aydınspor-Konyaspor Antalyaspor-Marmaris Belediyesi Ankara Demirspor-Şekerspor Türk Telekomspor-BB Ankaraspor Yimpaş Yozgatspor-Kayseri Erciyes Sivasspor-Kayserispor Hatayspor-Mersin İdmanyurdu Adana Demirspor-Şanlıurfaspor Gümüşhanespor-Akçaabat Sebatspor Erzurumspor-Çaykur Rizespor 
     
</TEXT>
</DOC>
