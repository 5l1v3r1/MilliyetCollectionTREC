<DOC>
<DOCNO> 169257 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/14/yazar/akyol.html </URL>
<DATE> 2003/07/14/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Kürtler... 
</HEADLINE>
<TEXT>

     Cemal, Kürtlerin sayısı konusunda "yazarın milliyetçi duygularına göre 3 - ile 20 milyon arasında" iddialar ileri sürüldüğünü, elde veri bulunmadığı için "atışın serbest" olduğunu belirtiyor. Sf. 541 
     Sadece nüfus mu Ciddi araştırmalar olmadığı için meselenin kendisi de "atışın serbest" olduğu bir alan hem yok sayma, hem kışkırtma için 
     Dicle Üniversitesi'nden Doç. Dr. Kenan Ziya Taş'ın araştırması var elimde "Harf İnkılabı"nın yapıldığı 1928 yılından 1960 yılına kadar Türkiye'de Kürtler hakkında bir tek kitap bile basılmamış 
     1960'larda 7 tane, 70'lerde 21 tane, 80'lerde 24 tane. Sanırım çoğu 'resmi yayın' veya tercüme. 
     1990'larda ise Kürtler hakkındaki kitap sayısı 426'ya fırlıyor 
     Demek ki, Cumhuriyet, en önemli sorunu konusunda "bilgi"ye ihtiyaç duymamış Sonunda mesele gelmiş gündeme oturmuş 
     
     12 EYLÜL rejiminin Diyarbakır Hapishanesi... DP - AP geleneğine bağlı bir aileden Felat Cemiloğlu... Mehdi Zana'ya karşı AP'nin belediye başkan adayı... Ticaret Odası yöneticisi... Özal'ın yakın ilgi gösterdiği bir isim... 
     12 Eylül'de Felat Cemiloğlu'na yapılan "hakaret ve eziyetler..." Benim de Mamak Askeri Cezaevi'nde şahit olduğum olaylar Hakaretler, dayaklar... İstiklal Marşı'nın ve Atatürk'ün hitabelerinin zorla ezberlettirilmesi için inip kalkan coplar .. 
     Hatta Cemiloğlu gibi saygın bir insana, 55 yaşında, lağımdan bir avuç dışkı yedirmişler Sf. 33 
     Hasan Cemal, PKK'nın vahşi terörizmini besleyen "tepki ortamı"nı gözler önüne sermek için kitabına Cemiloğlu'na yapılan işkenceleri anlatarak başlamış. 
     İktisat Vekili Celal Bayar da 1936 sonunda bölgeyi gezerek ve Atatürk'e rapor vermişti Şeyh Sait ve Ağrı isyanlarından sonra Türk - Kürt gerilimi oluşmuştu, bölgede devlet Kürtleri dışlıyordu, bu da ileride büyük "aksülameller" tepkiler doğurabilirdi. Sf. 545 
     
     GENEL değerlendirmede Hasan Cemal, Atatürk Türkiyesinin "ulus devlet" olma kararının doğru olduğunu vurguluyor 
     "Çağı yakalamanın tek yoluydu ulus devlet... Ancak sistemde aşırılıklar yapıldı. Modelin eksikleri kapatılamadı... Cumhuriyet rejimi yeterince demokratikleştirilemedi..." Sf. 544 
     Laiklik konusunda çok mu farklı 
     1930'ların bakışı ve tavrı 'resmi ideoloji' haline geldiği için, Cumhuriyet'in ikinci yarım yüzyılında da hem bilgi yetersizliği, hem Felat Cemiloğlu olayları yaşandı... PKK KADEK bu yaralardan kan emerek semirdi. 
     Değerli meslektaşımız Kürt kökenli gazeteci Namık Durukan'ın Cemal'e anlattıkları önemli 'Türkleştirme eğitimi'ne rağmen Kürt olduğunu fark edişinin sosyolojik faktörleri... Farslarla ve Araplarla kaynaşamayan Kürtlerin Türklerle var olan kaynaşmışlığı... Sf. 555 vd. 
     Ziya Gökalp'in 1920'lerde söyleyip de dinletemediği toplumsal gerçek. 
     Camal'in kitabı bilimsel araştırma değil, ama bu tür araştırmalar için önemli veriler sunan gazeteci gözlemleriyle dolu. 
     Çözüm konusundaki önerisi de doğru Üniter devlet içinde demokrasi... 
     
     

</TEXT>
</DOC>
