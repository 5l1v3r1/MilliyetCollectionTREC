<DOC>
<DOCNO> 189978 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/20/son/sontur15.html </URL>
<DATE> 2003/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Polislerin "hızlı silah çekme" şakası ölümle sonuçlandı... 
</HEADLINE>
<TEXT>

     Heybeliada'da bir polis, kazayla meslektaşını öldürdü. 
     Büyükada İlçe Emniyet Müdürlüğü bünyesinde görevli polis memuru Yusuf Yılmaz, nişanlısını görmek için gittiği Heybeliada'da, arkadaşı olan ve evli 1 çocuk babası Nizamettin Özbek'in 31 görev yaptığı polis merkezine uğradı. 
     ''Kurtlar Vadisi'' adlı yerli diziden konuşmaya başlamalarının ardından ''hızlı silah çekme'' konusunda iddialaştıkları kaydedilen polislerden Yılmaz'ın, arkadaşına seri tabanca çekmeyi uygulamalı olarak göstermek istediği bildirildi. 
     Daha sonra seri bir şekilde belinden tabancasını çeken Yılmaz'ın, bu sırada kazayla tetiğe de basarak karşısında oturan arkadaşı Özbek'i alnından vurduğu belirtildi. 
     Dr. Lütfi Kırdar Kartal Eğitim ve Araştırma Hastanesi'ne kaldırılmak istenen Nizamettin Özbek, yolda hayatını kaybetti. 
     Meslektaşının ölümüne neden olan polis memuru Yusuf Yılmaz gözlem altına alınırken, olayla ilgili başlatılan soruşturma sürüyor. 
     
</TEXT>
</DOC>
