<DOC>
<DOCNO> 184414 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/24/son/sontur21.html </URL>
<DATE> 2003/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Kanser bulaşıcı mı 
</HEADLINE>
<TEXT>

     İngiliz bilim adamları, çocuklarda beyin ve lenf sisteminde görülen kanser hastalıklarının nedeninin enfeksiyon olabileceğini kaydettiler. 
     Kopenhag'da düzenlenen Avrupa Kanser Konferansı'nda araştırması hakkında bilgi veren Richard McNally, İngiltere'nin kuzeybatısında çocuklarda görülen kanser hastalıklarını 50 yıl süreyle incelediklerini söyledi. 
     Elde edilen sonucun tesadüfle açıklanamayacağını belirten McNally, 1954 ile 2001 yılları arasında kanser hastası olan 5 bin çocuk hakkında araştırma yaptıklarını kaydetti. 
     Özellikle lenf kanseri Hodgkin ve beyin tümörü astrositoma aynı dönem ve bölgede normalden daha çok rastlandığına dikkat çeken McNally, bu olağandışı sıklığın aynı yıl doğan ve doğumları sırasında aralarında en fazla 5 kilometre uzaklık bulunan çocuklarda görüldüğünü söyledi. 
     Elde edilen bilgilerin, bu kanser türlerinde ortak bir etkenin bulunduğuna işaret ettiğini vurgulayan McNally, nedenin düzensiz ve çevreyle bağlantılı bir etken olduğunu tahmin ettiklerini, bunun için de en yakın ihtimalin dalgalar halinde gelen ve aynı şekilde yok olan enfeksiyonlar olabileceğini kaydetti. 
     
</TEXT>
</DOC>
