<DOC>
<DOCNO> 181192 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/09/yasam/zuckan.html </URL>
<DATE> 2003/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Erkeğin hası ayakkabısından belli olur 
</HEADLINE>
<TEXT>

   Kısa burunlu ayakkabılar, pezevenk pabucu gibi uzun ve parlak olanlar, kaliteli diye alınan üstünde çiçek deseni gibi delikleri olanlar... Erkeğin hangi cinsten olduğunu ayakkabısı ele verir 
   BİLİRKİŞİ RAPORU İLHAN UÇKAN 
      
   Giydiği ayakkabı ne diyorsa odur erkeğin aslı. Erkek giydiği ayakkabıyla şıp diye ele verir kendini. Kadınlara bilahare geleceğim 
   Bir bakarsınız ki o gür sesli, burma bıyıklı adamın ayağında okul çocuğu Timberland'leri... Aman Allahım Adam öyle göründüğü-kuşandığı pozlardan apayrı, sadece ve sadece kötü bir aktör, içine kapanık bir duygu kumkumasıymış meğerse 
   Tedbirli erkekler için kısa burunlu ayakkabılar kadınlardan öğrenecek çok şeyi olan, şefkat arayan erkeklere has Timberland'ler "Aradığımı bulamadım ama aslında ben pek duygusal ve sevgiye aç bir erkeğim" yalanlarıyla parlatılmış pezevenk pabucu gibi uzun, sivri ve parlak olanlar kaliteli göründüğü düşünülerek alınan, üstünde çiçek deseni gibi delikleri olan "Ah ne çok param var ama işten başımı kaldıramıyorum, evlenip karıma harcatmak istiyorum" diyen kolay avcılar hayata teslim olmuş erkeklerin yumuk yumuk topçuk ayakkabıları... Onlar da "Hafta sonları balığa çıkmak, dağlara tırmanmak gibi illa ki ve de illa ki bir etkinliğim olsun da ne olursa olsun" diyen, fazlasıyla sıradan erkeklerin ayakkabıları değil midir 
   Ben en çok öyle yumuk ayakkabılı adamları sevmem Seven varsa keyfi bilir... 
   Erkek dediğinin ayakkabısı insanın önünde Boğaz köprüsü gibi uzayıııp gitmeli. Öyle 180 cm. boya 39 numara gibi miniminnacık topçuk ayak proporsiyonuyla utanmadan yolunuzu kesmemeli. Gerekiyorsa büyük alsın, kat kat çorap giysin Boyası tam, topuğu "usturuplu" yürüdüğünü gösterecek biçimde sadece arkadan ezik olmalı... Hele hele errkek dediğinin ayakkabısının önü asla açık olmamalı Biçimsiz ayak parmaklarına ojeyle rötuş yapacak halleri yok ya bunların O zaman göstermeyin efendim. Bütün yaz bıktık kirloş ayaklar görmekten 
   İşte Bilirkişi olarak yazıyorum Bunca lafın ardından diyecek tek sözüm var Sevgiliniz, kocacığınız ele güne karşı nasıl bir poz versin istiyorsanız, gidin ona o türden ayakkabı alın. 
   İyi oyunlar herkese... 
   
   Öptüm sizi    Selahattin Duman'ın yazılarını okumak benim son takıntım. Şimdi de "yılın ev kadını" seçilen ilk erkek olmak istiyormuş. Vallahi benim anlatıp durduğum "ideal kadın" karakterine "cuk" oturuyor. 
   O çamaşır-bulaşık makinesi kullanmadaki beceriksizliği, o pratik zekası ve buluş denemeleri hangi kadında olsa kocası tapar aşkından o kadına. Zira o kadının işvesi de o kadar bol olur. Selahattin Duman'a kocaman bir öpücük plaketi benden... 
   
   "Erkeğinize ayakkabı seçme" dersi    1- "İyi bir ilişkim var" diyen ayakkabı Bu tür ayakkabılar genellikle hafif yuvarlak burunlu, kösele ve derisi iyi görünen türdedir. Ancak hafif eskidiklerinde asıl işlevlerini yerine getirebilirler. Eskiyene kadar düzenli görüntüleri çok kadının yüreğinin çarpmasına neden olacaktır. Fırsat buldukça erkeğe yakalanmadan üstünde tepişmek iyi olur. 
   2- Rekabet yaratan ayakkabı Eğer kendine çok güvenen bir kadınsanız en eğlenceli ayakkabı türü şu uzun ve sivri olan pezevenk türüdür. Pek havalı duracağından kızlar bayılacaktır bunu giyen erkeğe. Siz de onlara bir duruş atıp, "Pardon ama onun sahibi var" pozu yaparak egonuzu biraz daha şişirebilirsiniz. Ne de olsa talep gören bir erkeğe sahipsiniz. 
   3- Dikkat Bir erkeğin ayakkabısını sizin almanız ya da ne alacağına karar vermeniz demek, o erkeğin hayatın içinde nasıl duracağına da yön vermek demektir. İpler nasıl ele geçirilir diye merak edenleriniz varsa bunu da aklının bir kenarına yazsın derim. 
   Bugünkü yazımın anafikri şu Ayaklarımın 39 numara olmasını o kadar çok isterdim ki Erkek ayakkabılarına fena halde bayılıyorum. Hele bu yılki kadın ayakkabı modellerinin tam bir fiyasko olması iyice üzüyor beni. Bazı yıllar vardır ya, ararsınız da bir tek alacak ayakkabı bulamazsınız kendinize... 
   
   ÇEKİNMEYİN, SORUN DAHA İYİSİNİ BİLENİNİZ VARSA DA ANLATSIN    "Sevgilim beni o kadar çok seviyor ki..." 
   Sevgilimin yıllarca peşinden koştum. Sonunda beraberiz ama şimdi bana nankör diyeceksiniz, sevgilim beni o kadar çok seviyor ki... Her şey tersine döndü Peşinden koştuğum bu muymuş diyorum artık. Ama ayrılmayı da istemiyorum. Çok sıkıldım, ne olur bana bir akıl verin Ona kötü davranmak istemiyorum... 
   M. A. 
   
   Belli ki sevgiliniz sizden eski gördüğü ilgiyi devam ettirmenizi istiyor. O yüzden kendi istediği ilgiyi size veriyor. Eğer gerçekten ilişkiniz sürsün istiyorsanız yapabileceğiniz iki şey var Birincisi sizi terk ettiğini ve yalnız kaldığınızı hayal edin. İkincisi de onun üzerine düşün. İkisinde de ilginizin tekrar arttığını ve onu daha çok sevdiğinizi göreceksiniz. O da sizin ilginiz yüzünden biraz sizden uzaklaşacaktır tabii. 
   
   Pratik bilgiler    Kadınlara Bir erkek saçınızı başka renge boyatmanızı istiyorsa hemen çevresinde o renk bir kadın aranmaya başlamanızda yarar vardır derim... 
   Erkeklere Aman ha sevgilinizin saçına karışayım demeyin. Saçın bir kadın için ne derece hayati bir mesele olduğuna sizin aklınız ermez. Anlatsam sayfalar yetmez. Uzak durun 
   
   AİLE SAADETİ    ÖZBİLİRKİŞİ 
   "A, Zerrin Özer'e bak " 
   
   BİLİRKİŞİ 
   "O Zerrin Özer değil, Seren Serengil akıllım." 
   
      
   
</TEXT>
</DOC>
