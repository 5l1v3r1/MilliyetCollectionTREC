<DOC>
<DOCNO> 186818 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/06/son/sonspo14.html </URL>
<DATE> 2003/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Aybaba Hiçbir hedefimizden uzaklaşmadık.. 
</HEADLINE>
<TEXT>

     Trabzonspor Teknik Direktörü Samet Aybaba, daha yolun başında olduklarını ve hiçbir hedeflerinden uzaklaşmadıklarını söyledi. 
     Aybaba, yaptığı açıklamada, Beşiktaş karşısında aldıkları mağlubiyeti Ankaragücü maçıyla telafi ettiklerini belirterek, ''Her geçen günü daha iyiye doğru gideceğimize inanıyorum. Daha yolun başındayız. Çok çalışıp hatalarımızı en aza indirgemeye çalışacağız'' dedi. 
     Trabzonspor'un ligde zirve yarışını sürdürdüğünü, UEFA Kupası'nda da rövanş maçı yapacaklarını hatırlatan Aybaba, ''Hiçbir hedefimizden uzaklaşmadık. Yolumuza devam ediyoruz'' diye konuştu. 
     Ankaragücü karşısında genç oyuncu İbrahim Ege'nin iyi mücadele ettiğini kaydeden Aybaba, bu futbolcunun ilerisi için ümit vaad eden bir futbol ortaya koyduğunu söyledi. 
     Aybaba, Romaschenko'nun da yavaş yavaş istenilen seviyeye geldiğini de sözlerin ekledi. 
     
     YAVUZ ''TAKIMIN ÖNÜ AÇIK'' 
     Trabzonspor Genel Koardinatörü İsmail Yavuz ise bordo-mavili takımın önünün açık olduğunu söyledi. 
     Yavuz, ilk haftalarda Trabzonspor'un iyi oynayamadığını ancak böyle bir dönem yaşanacağını tahmin ettiklerini belirterek, ''Ancak ilerleyen haftalarda takımın daha iyi bir futbol oynayacağını söylemiştik. Ankaragücü maçı iyi futbolun bir başlangıcı oldu'' dedi. 
     Takımda özellikle yeni transaferler Romaschenko ve Augustine'nin istenilen seviyeye gelmeye başladığını kaydeden Yavuz, ''Takımın önü açık. Artık takımın daha iyi sonuçlar alacağına ve iyi bir seri yakalayacağına inanıyoruz'' diye konuştu. 
     Öte yandan Trabzonspor'da futbolculara, salı gününe kadar izin verildi. 
     
</TEXT>
</DOC>
