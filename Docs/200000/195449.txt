<DOC>
<DOCNO> 195449 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/14/yasam/yas07.html </URL>
<DATE> 2003/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Dedenizi yediğimiz için çok üzgünüz .. 
</HEADLINE>
<TEXT>

   Fijili bir kabile, bundan 136 yıl önce 'yedikleri' İngiliz misyonerin torunlarından özür diledi 
      DIŞ HABERLER SERVİSİ 
   
   Fiji Adaları'ndaki bir kabile, atalarının bundan tam 136 yıl önce 'yediği' İngiliz misyonerin yaşayan akrabalarından özür diledi. Kabile üyeleri, böylece yıllardır peşlerini bırakmayan lanetten kurtulacaklarını umuyor. 
   Nubutautau köyünde dün düzenlenen ayinde, kabile, 21 Temmuz 1867'de şeflerine saygısızlık ettiği gerekçesiyle yedikleri Londra Misyonerler Örgütü'ne bağlı Thomas Baker adlı İngiliz misyonerin akrabalarından özür diledi. "Ai sorotabu" olarak bilinen barışma ayininde, 100 nadir balina dişi, Baker'ın incili ve tarağı, botlarının tabanıyla birlikte Avustralya'dan gelen 11 akrabasına verildi. 
   Kabile üyeleri, Baker'ın botlarını da sebzelerle birlikte pişirerek yemeye çalışmış ancak başarılı olamamıştı. 
   
   
</TEXT>
</DOC>
