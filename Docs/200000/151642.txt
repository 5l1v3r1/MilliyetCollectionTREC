<DOC>
<DOCNO> 151642 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/22/son/sonspo03.html </URL>
<DATE> 2003/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Nouma'nın hareketine Fenerbahçe'den de tepki geldi 
</HEADLINE>
<TEXT>

     Beşiktaş'ın Fransız futbolcusu Pascal Nouma'nın Fenerbahçe'ye attığı golden sonra yaptığı harekete, sarı-lacivertli kulüpten de tepki geldi. 
     İkinci Başkan Nihat Özdemir, Nouma'nın hareketini televizyondan çocuk, kadın milyonlarca kişinin izlediğini belirterek, "Bu hareket tüm tribüne yapılmıştır. Biz bu olayı Futbol Federasyonu'na havale ediyoruz" dedi. 
     Nouma'nın hareketini onaylamanın mümkün olmadığını vurgulayan Özdemir, "Biz bu olayı 'Beşiktaşlı biri yaptı' şeklinde görmüyoruz. Yarın biri çıkar başka bir şey yapar. Futbol Federasyonu gerekli müdahaleyi yapacaktır. Önlem alınması lazım. Burada Beşiktaş yönetimine de iş düşüyor. Nouma'ya gerekli ceza verilmeli" diye konuştu. 
     Nihat Özdemir, Gençlerbirliği Teknik Direktörü Ersun Yanal ile şu ana kadar hiçbir görüşme yapmadıklarını söyledi. 
     





</TEXT>
</DOC>
