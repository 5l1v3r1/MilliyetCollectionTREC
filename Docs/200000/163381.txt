<DOC>
<DOCNO> 163381 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/16/magazin/mag01.html </URL>
<DATE> 2003/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Seymen Ağa'dan son bölüm sürprizi 
</HEADLINE>
<TEXT>

Özcan Deniz 'Asmalı Konak' dizisinin son bölümü için çok özel bir şarkı besteledi... 
     İLKNUR GÜLMEZ 

     İki yıldır yayınlandığı her hafta reyting rekorlarını altüst eden Asmalı Konak'ın bugün yayınlanacak olan son bölümünde izleyiciyi bir süpriz bekliyor. Dizinin Seymen Ağa'sı Özcan Deniz, heyecanın dorukta olduğu son bölümün tamamında 'Umut' adlı şarkısını seslendirecek. Dizinin yapımcısı Abdullah Oğuz'a finale uygun duygulu bir şarkı yapmak için teklif götüren Deniz, isteği kabul edilince iki gün boyunca stüdyoda çalışarak "Umut" şarkısını hazırladı. 
     
     Filmi ekim ayında vizyonda 
     Öte yandan 54. bölümde bitirilen dizinin aynı isimli sinema filminin şu günlerde Kapadokya'da çekilen sahneleri tamamlandı. Abdullah Oğuz'un da ilk sinema filmi olan Asmalı Konak'ın çekimlerine önümüzdeki günlerde New York'ta devam edilecek. Asmalı Konak filminin Ekim ayında vizyona girmesi planlanıyor. 
     
Kanserli eşe bir 'Umut'      Deniz'in son bölümde, kanser olduğunu öğrendiği eşi için yazdığı bestenin sözleri "Bir umut beslersin Büyütürsün içinde Sonra yağmur yağar Bitirirsin her şeyi Kahrolursun, hep ağlarsın Haykırırsın ama duyuramazsın Baharım gelmezse gönlüme Açmasın çiçekleri dağlarımın" 
     

</TEXT>
</DOC>
