<DOC>
<DOCNO> 191042 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/24/son/sonspo21.html </URL>
<DATE> 2003/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray hazır, Sabri yok 
</HEADLINE>
<TEXT>

     Birinci Süper Futbol Ligi'nde yarın Samsunspor'u konuk edecek Galatasaray'da futbolcular kampa girdi. 
     Florya Metin Oktay Tesisleri'nde toplanan sarı-kırmızılılar, ligde Çaykur Rizespor, Avrupa Şampiyonlar Ligi'nde de Olympiakos galibiyetleriyle yaşanan çıkışın Samsunspor maçında da sürdürülmesini planlıyor. 
     Samsunspor maçı öncesi cezalı oyuncusu bulunmayan Galatasaray'da, sakatlıkları bulunan Ümit, Sabri, Volkan ve kaleci Mehmet forma giyemeyecek. 
     Hazırlıklarını bu akşam yapacağı antrenmanla tamamlayacak olan Galatasaray'ın, Samsunspor karşısına, Mondragon, Prates, Bülent, De Boer, Ergün, Batista, Ayhan, Cihan, Hasan, Hakan Şükür ve Bratu Arif 11'i ile çıkması bekleniyor. 
     Atatürk Olimpiyat Stadı'nda saat 19.00'da başlayacak ve hakem Metin Tokat'ın yöneteceği karşılaşma Digitürk Lig TV'den de naklen yayınlanacak. 
     
</TEXT>
</DOC>
