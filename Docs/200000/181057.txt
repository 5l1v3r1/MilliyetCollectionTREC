<DOC>
<DOCNO> 181057 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/08/son/soneko39.html </URL>
<DATE> 2003/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Para piyasalarında bugün... 
</HEADLINE>
<TEXT>

     Borsa'da işlem gören hisse senetleri bugün ortalama yüzde 0.43 değer kaybetti. 
     İstanbul Menkul Kıymetler Borsası İMKB Ulusal 100 endeksi, 1. seansta 70.40 puan gerileyerek, 11,561.38 puandan kapandı. 2. seansta ise endeks 19.96 puan ve yüzde 0.17 oranında yükseldi. 
     Endeks haftanın ilk işlem gününü 11,581.34 puandan tamamlarken, günlük kayıp 50.44 puan ve yüzde 0.43 olarak hesaplandı. 
     Hisse senetleri piyasasında günlük işlem hacmi 174 trilyon 766 milyar 601 milyon lira olarak gerçekleşti. 
     
     DOLAR 
     Merkez Bankası, doların bugünkü efektif kurunu alışta 1 milyon 375 bin 880 lira, satışta ise 1 milyon 385 bin 560 lira olarak açıkladı. 
     Böylece dolar, Merkez Bankası'nın Cuma günü açıkladığı kurlara göre, alışta 1,028 lira, satışta ise 1,036 lira geriledi. 
     Serbest piyasada Cuma günü 1 milyon 382 bin liradan kapanan dolar, güne 1 milyon 385 bin liradan, 1 milyon 524 bin liradan kapanan Euro da 1 milyon 528 bin liradan başladı. 
     Piyasa kapanışında doların satış fiyatı 1 milyon 388 bin lira, Euro'nun satış fiyatı 1 milyon 5 bin lira oldu. 
     
     TAHVİL VE BONO PİYASASI 
     İMKB Tahvil ve Bono Piyasası Kesin Alım Satım Pazarı'nda işlem gören 18 Ağustos 2004 vadeli bugün valörlü tahvilin bileşik getirisi Cuma günkü kapanışa göre değişmedi. 
     Bu kağıdın aynı gün valörlü işlemlerinin basit getirisi yüzde 37.91, bileşik getirisi yüzde 38.27 oldu. Cuma günü, bu kağıdın aynı gün valörlü işlemlerinde basit getiri yüzde 37.97'den, bileşik getiri yine yüzde 38.27'den kapanmıştı. 
     İMKB Tahvil ve Bono Piyasası Repo Pazarı'nda gecelik faiz de ortalama yüzde 31.98 olarak belirlendi. 
     
</TEXT>
</DOC>
