<DOC>
<DOCNO> 187473 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/09/son/sondun18.html </URL>
<DATE> 2003/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de telekulak skandalı .. 
</HEADLINE>
<TEXT>

     ABD'nin Philadelphia kentinin Demokrat Belediye Başkanı John Street'in bürosunda dinleme sisteminin bulunduğu bildirildi. 
     Street'in sözcüsü Barbara Grant, cihazların önceki gün sabah saatlerinde polisin büroda yaptığı rutin aramada bulunduğunu belirtti. 
     Sistemin büroda tam olarak nereye yerleştirilmiş olduğu konusunda bilgi vermeyi reddeden sözcü, cihazların Amerikan Federal Soruşturma Bürosu'na FBI teslim edildiğini, belediyenin olay hakkında soruşturma açılması talebinde bulunduğunu açıkladı. 
     FBI yetkilisi Linda Vizi, olayın, halen sürmekte olan yerel seçim kampanyasıyla ilgisinin bulunmadığını kaydetti. 
     Street, 4 Kasım'daki seçimlerde Cumhuriyetçi Sam Katz'a karşı yarışacak. 
     Bu arada, Katz ve ekibi, bu olayla hiçbir ilgilerinin olmadığını belirtti. 
     
</TEXT>
</DOC>
