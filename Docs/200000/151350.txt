<DOC>
<DOCNO> 151350 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/21/son/soneko17.html </URL>
<DATE> 2003/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa birinci seansı 259 puanlık artışla tamamladı... 
</HEADLINE>
<TEXT>

     İstanbul Menkul Kıymetler Borsası İMKB Ulusal-100 Endeksi, 1. seansı, 258.79 puan artışla 11,512.83 puandan tamamladı. Hisse senetlerinin ortalama değer kazancı yüzde 2.30 olarak gerçekleşti. 
     IMF'nin kredi dilimini serbest bırakmasının ardından haftanın ilk işlem gününde döviz kurları ve faizde gerileme yaşanırken, Borsa 1. seansta yükseldi. 
     Seansa 5.83 puan artışla 11,259.87 puan seviyesinde başlayan endeks, seansın ilk yarısını 100.35 puan artışla 11,354.39 puandan geçti. Endeks, seans içinde ulaştığı en yüksek seviye olan 11,512.83 puandan kapandı. 
     Seans kapanışında mali endeks 322.45 puan artışla 13,528.64 puana, sanayi endeksi 278.54 puan artışla 11,986.52 puana, hizmetler endeksi 112.66 puan artışla 7,513.32 puana yükseldi. 
     Böylece, önceki kapanışa göre mali grup hisseler ortalama yüzde 2.44, sanayi grubu hisseler ortalama yüzde 2.38, hizmetler grubu hisseler ortalama yüzde 1.52 oranında değer kazandı. 
     İşlem gören toplam 288 hissenin 234'ü değer kazandı, 31'i değer kaybetti, 23'ünün fiyatı değişmedi. 
     1. seansta, İş Bankası C , Garanti Bankası, Yapı Kredi Bankası, İhlas Holding ve Ereğli en yoğun işlem gören hisseler oldu. 
     





</TEXT>
</DOC>
