<DOC>
<DOCNO> 157916 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/21/guncel/gun04.html </URL>
<DATE> 2003/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Özel okul treni ağustosta kalkacak 
</HEADLINE>
<TEXT>

23 Ağustos'ta yapılacak sınavda başarılı olan fakir öğrenciler, devlet tarafından özel okulda okutulacak 
     ANKARA Milliyet 

     Başbakan Recep Tayyip Erdoğan, imk nsızlıklar nedeniyle özel okullarda okuyamayan dar gelirli ailelerin çocuklarının, 23 Ağustos'ta yapılacak sınavda başarılı olmaları halinde özel okullarda devlet tarafından ücretsiz olarak okutulacağını açıkladı. Erdoğan, dünkü grup toplantısında "Müjde, eğitim alanındaki dev adımları buradan açıklıyorum" diye söze girdi ve 2003 - 2004 öğretim yılında ilköğretim öğrencilerine ders kitaplarının da devlet tarafından ücretsiz verileceğini vurguladı. 
     Erdoğan, sözlerini şöyle sürdürdü "Bir başka müjde de imk nsızlıklar nedeniyle kabiliyetini ortaya koyamayan fakir çocukların özel okullarda devlet tarafından ücretsiz okutulacak olması. Fakir fukara, ihtiyaç sahibi çocuklara yeni kapılar açılacak." Bunun ilk adım olduğunu belirten Erdoğan, okuma olanağı bulamayan öğrencilere bu imk nın tanınmasının sadece eğitim açısından değil, sosyal politikalar açısından da ne anlama geldiğinin düşünülmesini istedi. 
     Müteşebbislerin eğitime yapılacak yatırımın tamamını gider gösterebileceklerini belirten Erdoğan, okul ve yurtlara yapılacak her tür ayni ve nakdi yardımın da bu kapsamda değerlendirileceğini vurguladı. 
     
Öğrenci dağılımını komisyon yapacak      23 Ağustos'ta düzenlenecek sınavda başarılı olan 10 bin öğrenci, özel orta öğretim kurumlarının hazırlık veya 9. sınıflarında öğrenim görecek. Öğrencilerin yerleştirileceği okullar il ve ilçe milli eğitim müdürlüklerinde kurulacak komisyonlarca belirlenecek. Özel okullara öğrenci başına ödenecek ücret, valiliklerde özel okul temsilcilerinin de katılımıyla oluşturulacak komisyon tarafından o ilin özellikleri göz önüne alınarak belirlenecek. 
     
Kaynak için eski okullar satılacak      Milli Eğitim Bakanlığı'na MEB tahsisli taşınmazlarla, mülkiyeti il ve köy tüzel kişiliklerine ait olan taşınmazların yeni kaynak sağlanması amacıyla satışı için kanun taslağı hazırlandı. MEB, Milli Eğitim Temel Kanunu'nda değişiklik öngören taslağı Başbakanlığa sundu. Kanunun 51. maddesinin başlığı "Okul yapıları ve taşınmazları" olarak düzenlenirken, bunların satışında Maliye Bakanlığı yetkili kılındı. 
     
Kitaplar zimmetlenecek      Erkan Mumcu'nun Milli Eğitim Bakanlığı döneminde açıklanan ücretsiz kitap projesi, 59. hükümette Milli Eğitim Bakanı olan Hüseyin Çelik'in girişimleri sonucu hayata geçti. Projeden yurt genelindeki tüm ilköğretim öğrencileri faydalanacak. Kitaplar, 2003 - 2004 öğretim yılında öğrencilere zimmetli olarak dağıtılacak. 
     

</TEXT>
</DOC>
