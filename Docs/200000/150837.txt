<DOC>
<DOCNO> 150837 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/18/son/sontur15.html </URL>
<DATE> 2003/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Milli Savunma Bakanlığı ''Bedelli gündemde değil'' 
</HEADLINE>
<TEXT>

     Milli Savunma Bakanlığı Genel Sekreterliği, bedelli askerliğin gündemde olmadığını bildirdi. 
     Oysa dün gece TBMM Milli Savunma Komisyonu'nda milletvekillerinin bedelli askerliğe ilişkin sorularını yanıtlayan Milli Savunma Bakanı Bakanı Vecdi Gönül, bedelli askerlik uygulamasını Irak'taki olaylar biraz daha durulduktan sonra gündeme getireceklerini söyledi. 
     Ancak Bakanlık bugün öğle saatlerinde yazılı bir açıklama yaptı. Bakanlık açıklaması şöyle 
     Buna göre, TBMM Milli Savunma Komisyonu'nun 17 Nisan 2003 tarihli basına kapalı bölümünde, milletvekilleri Gönül'e bedelli askerlik konusunu sordular. Gönül'ün ''konunun gündemde olmadığını'' belirtmesi üzerine, milletvekilleri, bu konuda bir teklif hazırlamayı düşündüklerini ifade ettiler. 
     Gönül ise ''Bakanlık ve Genelkurmay Başkanlığı tarafından bu konuda müşterek bir çalışma yapılmadığı sürece, milletvekillerince hazırlanacak böyle bir teklifin Milli Savunma Bakanlığı'nca desteklenmesinin mümkün olmadığını'' ifade etti. 
     





</TEXT>
</DOC>
