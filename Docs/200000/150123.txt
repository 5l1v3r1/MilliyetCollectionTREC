<DOC>
<DOCNO> 150123 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/16/yasam/yas08.html </URL>
<DATE> 2003/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Yağsız yoğurt yağları eritiyor 
</HEADLINE>
<TEXT>

12 hafta süren bir araştırmada, yağsız yoğurt yiyenlerin vücutlarındaki toplam yağın yüzde 61, göbek bölgesindeki yağların ise yüzde 81 oranında azaldığı görüldü... 
     34 denek üzerinde 
     ABD'DEKİ Tennessee Üniversitesi'nde yapılan araştırmada, yağsız yoğurt tüketiminin insan vücudundaki yağ oranını azalttığı saptandı. 12 hafta süren araştırm,a 34 denek üzerinde yapıldı. Araştırma sonucunda yağsız yoğurt yiyen deneklerin vücutlarındaki toplam yağın yüzde 61, göbek bölgesindeki yağların ise yüzde 81 oranında azaldığı saptandı. 
     
     Kas kaybı da olmuyor 
     YAĞSIZ yoğurt diyeti uygulanan deneklerde, kaslardaki yağların da azaldığı görüldü. Kasların kalori yakılmasında önemli rol oynadığına değinen beslenme uzmanları, bazı diyet programlarında kilo vermek isteyenlerde kas kaybının da meydana gelebildiğini, ancak yağsız yoğurt diyetinde bu kaybın dengelendiğini ifade ettiler. 
     
     Kemikler için de iyi 
     YETERLİ kalsiyum alınması, vücuttaki yağların çözülmesini sağlarken, yeni yağ birikimini de önlüyor. Yağsız yoğurt temelli kalsiyum diyeti uygulayanlarda kemik yoğunluğu da normal seyrini koruyabiliyor. Kilo sorunu olanlara sütlü besinlerden uzak durmalarını tavsiye eden doktorlar, yağsız yoğurdu kısıtlama dışında bıraktılar. 
     


YAŞAM 


















</TEXT>
</DOC>
