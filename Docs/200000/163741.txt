<DOC>
<DOCNO> 163741 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/17/son/sonspo21.html </URL>
<DATE> 2003/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kocaelispor Rıza Çalımbay'la görüşüyor... 
</HEADLINE>
<TEXT>

     İkinci Futbol Ligi A Kategorisi'nde mücadele edecek Kocaelispor'da teknik direktör arayışı sürüyor. 
     Basın Sözcüsü Cem Şakoğlu, yönetim kurulu toplantısında yapılan değerlendirme sonucunda, Rıza Çalımbay'ın adının ön plana çıktığını ve bu teknik adamla görüşmelerin sürdürüldüğünü söyledi. 
     Şakoğlu, Çalımbay ile birlikte Oğuz Çetin ve Rıdvan Dilmen'in gündeme geldiğini, ancak Yönetim Kurulu üyelerinin Çalımbay'dan yana tavır koyduğunu ifade etti. 
     Çalımbay ile anlaşma sağlanamayacağı olasılığının da göz önünde tutulduğunu bildiren Şakoğlu, adını vermek istemediği başka bir teknik adamla da görüşme yapıldığını açıkladı. 
     Şakoğlu, teknik direktör konusunun cuma gününe kadar sonuçlandırılacağını sözlerine ekledi. 
     
</TEXT>
</DOC>
