<DOC>
<DOCNO> 152979 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/28/son/soneko06.html </URL>
<DATE> 2003/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Uluslararası piyasalara bakış... 
</HEADLINE>
<TEXT>

     Şeker Yatırım Menkul Değerler Portföy Yönetimi Uzmanı Burcu Büyükbingöl, uluslararası piyasalardaki beklentileri şöyle açıkladı "Hafta içinde FED başkanlarının ekonomide sıkıntılar yaşandığıyla ilgili sözleri, şirketlerden gelen olumlu kar haberleriyle birleşince borsaları çok olumsuz etkilemedi. Fakat cuma günü açıklanan ve beklenenden olumsuz gelen 1. çeyrek GSYIH datası, ABD ve dünya borsalarına satış getirdi. 
     Avrupa borsaları da, OECD’nin Euro bölgesi için büyüme tahminini 1,8’den 1’e düşürmesinin ardından, ABD'den gelen GSYIH rakamının etkisiyle haftayı düşüşle tamamladı. 
     Euro dolar paritesi, geçtiğimiz hafta doların euroya karşı değer kaybetmesiyle 1,01 seviyesine kadar yükseldi. Amerikan ekonomisiyle ilgili endişeler paritede gevşeme ihtimalini azaltıyor. 
     Japonya’da ekonomi yetkililerinden gelen olumsuz açıklamalar ve SARS virüsünün Uzakdoğu ekonomileri üzerindeki etkileri, Tokyo borsasının bu hafta da düşmesine sebep oldu. Endeksteki düşüş 2,4 olarak gerçekleşti. 
     Petrol piyasasında ise geçtiğimiz hafta OPEC’in Viyana’da yaptığı toplantı önemliydi. Toplantıdan sürpriz bir şekilde kotalarda artırım kararı çıktı ki piyasalar OPEC’in kotalarda kısıntıya gidebileceğini bekliyordu. Bu gelişme üzerine hafta başında 26 dolarlardan işlem gören petrol fiyatları 24 dolara düştü. Fiyatların ilk etapta 22 dolar seviyelerine kadar düşmesi bekleniliyor. 
     Haftaya 325 dolar düzeyinden başlayan altın fiyatları da, hafta içinde 3 artarak 335 dolar seviyesine kadar yükseldi." 
     





</TEXT>
</DOC>
