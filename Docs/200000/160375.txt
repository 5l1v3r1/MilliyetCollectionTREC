<DOC>
<DOCNO> 160375 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/01/son/sonspo05.html </URL>
<DATE> 2003/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Adanaspor Ligi, hedeflediğimiz yerde tamamladık... 
</HEADLINE>
<TEXT>

     Birinci Süper Futbol Ligi'nin son maçında deplasmanda Kocaelispor'u 2-1 yenen Adanaspor'un, ligi 40 puanla 11. sırada tamamlaması sevinçle karşılandı. 
     Adanaspor Teknik Direktörü Yılmaz Vural, Kocaelispor karşısında sakat olan Güngör, Ali Asım ile kadro dışı bırakılan Cafer'in yokluğuna karşın iyi bir futbol sergilediklerini söyledi. 
     Rakipleri karşısında sergiledikleri oyunla 3 puanı hakettiklerini belirten Vural, ''Aldığımız bu galibiyetle ligi de hedeflediğimiz yerde tamamladık'' dedi. 
     Vural, yeni sezonun hazırlıklarına başladıklarını, yabancı oyuncu transferi konusunda aceleci olmayacaklarını ve akılcı davranacaklarını ifade ederek, şunları söyledi 
     ''Kocaelispor galibiyetinin hemen ardından başkanımız Çağdaş Ergin ve genel menajerimiz Şahabettin Yavuzer ile biraraya gelerek transfer çalışmasının startını verdik. Öncelikle iç transferi çözümleyeceğiz. Lalik'in dışındaki yabancı futbolcularla yeniden sözleşme yapmayı düşünmüyoruz. Yabancı kontenjanımızı kaliteli Türk sporculardan yana kullanmayı düşünüyoruz. Taraftarlarımız hiçbir endişeye kapılmasın. Takımın eksiklerini biliyoruz. Bunları gidereceğiz. Ayrıca, yeni sezonda ligi bu sezondan çok daha iyi yerde tamamlayacağız.'' 
     
</TEXT>
</DOC>
