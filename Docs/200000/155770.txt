<DOC>
<DOCNO> 155770 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/10/yasam/yas05.html </URL>
<DATE> 2003/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Mahkemede porno kaset’ savunması 
</HEADLINE>
<TEXT>

Üç kişiyi kaçırmakla suçlanan çetenin kadın üyesi, Porno kasedim yüzünden yardım etmek zorunda kaldım’ dedi 
     BERİL ÖZCAN İstanbul 

     Ray - Ban gözlüklerinin Türkiye temsilcisinin oğlu Mustafa Ümit Tekdirlik, özel hastane sahibi Dr. Fuat Çakmak ve İranlı Lezgi Adempire’yi kaçırarak fidye istemekle suçlanan sanıkların davası dün ilginç açıklamalara sahne oldu. 
     İstanbul 1 No’lu DGM’deki duruşmaya, tutuksuz yargılanan A.B. ile tutuklu yargılanan Mehmet Sedat Çabuk da dahil altı sanık katıldı. Çıkar amaçlı suç örgütü oluşturmakla yargılanan sanıklardan A.B., eski sevgilisi Mehmet Sedat Çabuk’un kendisine şantaj yaptığını öne sürdü. 
     29 yıla kadar hapsi istenen A.B, sevgilisi Çabuk’un avukatının hazırladığı savunmayı okumasını istediğini, ancak bunu reddettiğini iddia etti. Bunun üzerine Çabuk’un mahkemede kendisini suçladığını öne süren A.B., savunmasında şunları söyledi 
     "Çabuk, sevgilimdi. Beraber olduğumuz anları gizlice kasede çekmiş. Türkiye gibi namus için kan dökülen bir ülkede, bir kadın olarak bu porno kasedin yayınlanmasından ve aileme gösterilmesinden korktuğum için, bu suçlara aracı olmak zorunda kaldım." Çabuk’un avukatı Hüseyin Sümer ise, Bitgen’in olayları çarpıttığını iddia etti. Tahliye taleplerini reddeden mahkeme duruşmayı erteledi. 
     

</TEXT>
</DOC>
