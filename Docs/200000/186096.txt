<DOC>
<DOCNO> 186096 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/03/ekonomi/eko02.html </URL>
<DATE> 2003/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
'Bütçe mütçe bilmem, işçi ikramiyelerini öde' 
</HEADLINE>
<TEXT>

   Devlet Bakanı Babacan'a işçilerin ikramiye alacağının ödenmesi talimatını veren Başbakan Erdoğan, Babacan'ın itirazı üzerine, "Bul, öde" dedi 
   ABDULLAH KARAKUŞ Ankara 
   
   Başbakan Tayyip Erdoğan, Devlet Bakanı Ali Babacan'a işçilerin yaklaşık 160 trilyonluk ikramiye alacaklarının ödenmesi için talimat verdi. Babacan, bütçe imk nlarının zor olduğunu belirterek itiraz edince Erdoğan, "Söz verdik. Ramazan ortasına kadar ödememiz gerek. Bütçe mütçe bilmem, nereden bulursan bul" dedi. 
   Türk-İş Başkanı Salih Kılıç, önceki akşam TBMM'deki resepsiyonda işçilerin yaklaşık 160 trilyonluk ikramiye alacağını hükümetten kopardı. Erdoğan'la konuşan Kılıç, alacakların bayramdan önce ödenmesini istedi. Bu sırada Başbakan Yardımcısı Mehmet Ali Şahin "Yüzde 13'lük farkı bayramdan önce istiyorlar. 150 trilyonu geçiyor. Biz vereceğiz de ekonomiden sorumlu bakanımız vermiyor" dedi. Erdoğan bunun üzerine "Ramazan'ın ortasında çözelim bu işi. 150'yi geçmiyorsa tamam" diye konuştu. 
   
   Babacan'ı buldu 
   Erdoğan resepsiyon çıkışı Babacan'ı bularak paranın Ramazan'ın ortasına kadar ödenmesini isteyince Babacan "Bütçe imk nları zor" diye itiraz etti. Erdoğan'ın "Söz verdik" yanıtı üzerine de Kılıç resepsiyondan mutlu ayrıldı. Maliye Bakanı Kemal Unakıtan da dün, işçi ikramiyelerinin bayramdan önce ödenip ödenmeyeceğinin sorulması üzerine, "Başbakanımız ne derse o olur" dedi. 
   
   
</TEXT>
</DOC>
