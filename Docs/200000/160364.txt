<DOC>
<DOCNO> 160364 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/01/son/soneko17.html </URL>
<DATE> 2003/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Domates Mayıs ayının zam şampiyonu... 
</HEADLINE>
<TEXT>

     İstanbul'da geçen ayın zam rekortmeni yüzde 45.6'lık artışla domates oldu. Yıllık bazda ise fiyatı yüzde 170.3 artan erik en çok zamlanan ürün olarak kayda geçti. 
     İstanbul Ticaret Odası İTO , bir önceki ay ve yıllık bazda fiyatları en fazla artan maddeleri açıkladı. 
     Mayıs ayında en fazla artış yüzde 45,6 ile domates fiyatında gerçekleşti. 
     Domates fiyatını, yüzde 14,3'lük artışla portakal, yüzde 13,3'lük artışla ekmek, yüzde 13'lük artışla patates fiyatları izledi. 
     Bir önceki aya göre, fiyatı en az artan maddeler ise yüzde 3 ile sakatat, yüzde 3,3 ile beyaz peynir, reçel ve makarna, yüzde 3,7 ile zeytin oldu. 
     Yıllık bazda ise en fazla fiyat artışı erikte kaydedildi. Erik fiyatı yüzde 170.3 artarken, ikinci sırada yüzde 1.9 zam gören kıvırcık salata yer aldı. Limon yüzde 136.2, devlet hastanesinde ameliyat ücreti apandisit ve sezaryan yüzde 129.2 ile rekortmenler arasına girdi. 
     Fiyat artışları maç giriş ücretinde yüzde 93.3, örgü yünde yüzde 91.7, iç çamaşır takımında yüzde 87.7, bluzda yüzde 83.1, 5 ortalı defterde yüzde 76.3, pantolonda yüzde 75.3 ve süveterde yüzde 71.7 oldu. 
     En düşük artışlar, yüzde 33.3 ile şehiriçi otobüs, banliyo tren, binek otomobillerin Boğaz Köprüsü geçiş ücreti ve sinemaya giriş ücretinde kaydedildi. 
     
</TEXT>
</DOC>
