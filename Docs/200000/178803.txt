<DOC>
<DOCNO> 178803 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/28/son/sontur46.html </URL>
<DATE> 2003/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Polisten kaçarken, Tır'ın altına girdiler... 
</HEADLINE>
<TEXT>

     Erzincan'da hırsızlık yapan 3 kişi, kendilerini takip eden polisten kaçmaya çalışırken, otomobille TIR'ın altına girdi. Kazada 2 kişi öldü, 1 kişi ağır yaralandı. 
     Alınan bilgiye göre, Erzincan Hayvan Pazarı'nda bir vatandaşın cebinden 1 milyar 400 milyon lirasını çalan 3 kişi, daha sonra 34 HGP 32 plakalı otomobille olay yerinden kaçtı. Parası çalınan vatandaşın, otomobilin plakasını bildirmesi üzerine, polis kentte otomobili aramaya başladı. 
     Bir süre sonra polisin kendilerini takip ettiğini anlayan 3 kişi, otomobille şehir dışına çıkıp, Erzurum-Erzincan Karayolu üzerinde kaçmaya başladı. 
     Polisin takibi sürdürdüğü ve aşırı süratle giden araç, Erzurum- Erzincan Karayolu'nun 45. kilometresinde karşı yönden gelen İlhan Bilgin'in kullandığı 34 VV 078 plakalı TIR'ın altına girdi. 
     Kazada, otomobildeki Hakan Ören 19 ile kimliği henüz belirlenemeyen 1 kişi öldü, ağır yaralanan ve Erzincan Devlet Hastanesi'ne kaldırılan araç sürücüsü Doğan Ekin de daha sonra Erzurum Numune Hastanesi'ne sevk edildi. 
     Bu arada yetkililer, aracın kişiler tarafından birkaç gün önce İstanbul'dan çalındığını tespit ettiklerini bildirdi. 
     
</TEXT>
</DOC>
