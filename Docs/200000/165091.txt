<DOC>
<DOCNO> 165091 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/24/yasam/yas05.html </URL>
<DATE> 2003/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Oğlu Emir'in çapkınlığı baba Sarıgül'ü bıktırdı 
</HEADLINE>
<TEXT>

     DENİZ ALTUNTAŞ 

     Şişli Belediye Başkanı Mustafa Sarıgül'ün oğlu Emir ile sunucu Elif Güvendik, yaklaşık bir yıldır birlikte. Ancak baba Sarıgül, oğlunun kendisinden yaşça büyük Güvendik'le ilişkisine baştan beri karşı. Oğlu Emir'i Şişli Belediyesi'nde yanında çalıştıran Mustafa Sarıgül, yine de bu ilişkinin bitmesini sağlayamadı. 
     Elif Güvendik ile Emir Sarıgül, Etiler'deki Saraylar Beldesi Sitesi'nde altlı üstlü oturuyor. Bu durumdan rahatsız olan baba Sarıgül, yalnız yaşayan oğlunun evini Elif Güvendik'le görüşmesini engellemek için başka yere taşıyacaklarını belirterek şunları söyledi "Emir, kızla altlı üstlü oturuyor. Emir'i bu hafta oradan taşıyacağız. Bu durum daha fazla devam edemez. Böyle bir ilişki olamaz. Ben çok zengin bir ailenin çocuğu değilim. Sıfırdan geliyorum. Bu noktaya kolay gelmedim. Benim 30 yıllık emeğimi batıracak bu çocuk. Bana 'Baba ilişkim yok' diyor. Ama sonra gazetelerde fotoğraflarını görüyorum..." 
     

</TEXT>
</DOC>
