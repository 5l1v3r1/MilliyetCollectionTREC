<DOC>
<DOCNO> 150917 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/19/spor/ydilmen.html </URL>
<DATE> 2003/04/19/ </DATE>
<TIME>  </TIME>
<AUTHOR> Rıdvan DİLMEN  </AUTHOR>
<HEADLINE>
Favori Beşiktaş 
</HEADLINE>
<TEXT>

     Kötü sonuçlara rağmen, uzun süredir iyi mücadele ediyorlar. Gençlerbirliği maçının tamamında ve Denizli maçının ikinci yarısında, istekli oyunlarına iyi futbolu da eklediler. 
     Fenerbahçe’nin en önemli artısı, artık pres yapması. Johnson’un dışında, top rakipteyken pres yapan oyuncu yok denecek kadar azdı. Şimdi Kemal ve Hakan da savaşmaya başladı. Koşuyorlar, top kapıyorlar. Fenerbahçe’deki en önemli sıkıntı orta sahada tempoyu zaman zaman düşürebilecek lider oyuncusunun olmaması. Beşiktaş maçında böyle bir adam çok aranacak. 
     
     Beşiktaş’ın son durumu 
     Beşiktaş, beklenen deplasman mağlubiyetini Diyarbakır’da aldı. Beklenen diyorum, çünkü sezon başından bu yana, Beşiktaş’ın deplasmanlarda işinin zor olduğunu düşünenlerin başındaydım. Zaten dış sahada alınan sonuçlardan da belli. Kazandıkları maçlar hep terk farklıydı Kocaeli hariç . Bunun da sebepleri vardı... Kartal, ilk yarıda kendi sahasında çok maç oynayıp, puan avantajı sağladığı için, deplasmanlarda daha kontrollü mücadele ediyor. Önce bir puan, sonra "Yakalarsam üç puan" diye düşünüyor. 3 - 4 - 2 - 1 gibi oynayıp, rakibe pozisyon şansı tanımadan, ani akınlarla gol buluyorlar. 
     Rakipleri Galatasaray ve Gençlerbirliği’nin hemen hemen kayıpsız yürümesi, Gaziantep’e bırakılan 4 puan, Beşiktaş’ın bundan sonraki deplasman maçlarında ofansif oynama mecburiyetini gündeme getirdi. Yani İnönü’de oynanan 3 - 4 - 1 - 2’ye dönüş yapıldı. Bu sistemde 1’ Sergen... O olmadığı zaman ani gelişen ataklarda boş alan bırakılıyor ve rakipler pozisyon buluyor. 
     5 - 6 puan öndeki Beşiktaş, Diyarbakır’da o golü yemezdi. Çizgi halinde çıkarken yakalandılar ve golü yediler. 
     
     Derbi ne olur 
     Diyarbakır mağlubiyeti, Fenerbahçe’nin en büyük dezavantajı, Beşiktaş’ın avantajı haline geldi. 
     Beşiktaş, özellikle evinde çok yüksek tempoyla oynuyor. Siyah - Beyazlılar yarın müthiş bir tempoyla başlayıp, tek kale oynamak isteyecekler. Ve tabii erken gol arayacaklar. Hakemin başlama düdüğüyle birlikte, seyircisini arkasına alacak olan Beşiktaş, Fenerbahçe’yi mahkum oynamaya zorlayacak. 
     Fenerbahçe’nin koşan takımı var, ama oyunu frenleyecek oyuncusu yok demiştik. İşte bu da Beşiktaş için artı bir şans. 
     Hepsi alt alta eklenip çıkarıldığında, bence Beşiktaş bu derbinin favorisi. 
     
     ANILAR 
     Bugün de Coşkun Sabah’tan dinleyin. 
     
     
     


SPOR 




























</TEXT>
</DOC>
