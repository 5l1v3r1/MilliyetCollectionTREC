<DOC>
<DOCNO> 167929 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/08/siyaset/siy04.html </URL>
<DATE> 2003/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Bülent Arınç Bu iş bitmedi 
</HEADLINE>
<TEXT>

     ANKARA Milliyet 

     TBMM Başkanı Bülent Arınç, "Türk askerlerinin gözaltına alınmasının siyasi rant sağlayacak olay olmadığını, olay nedeniyle iki ülkenin birbirlerine düşman olmasının beklenmemesi gerektiğini" belirtti. Arınç, görevi iki hafta sonra sona erecek ABD Büyükelçisi Robert Pearson’a Başkanlık Konutu’nde öğle yemeği verdi. Arınç, TBMM’de genel görüşme açılıp açılmayacağına ilişkin sorular üzerine şunları söyledi "Aklı selimden uzaklaşmamak gerekir. Bu siyasi rant sağlanacak olay değildir. İstismarı hiç yapılmamalıdır. Hükümet elinden gelen çabayı göstermiştir ve sonuca ulaşmıştır. Şüphesiz bu olay bununla bitmedi. Niçin, neden oldu, sorumluları kimlerdir Ayrıca bunlar araştırılacak ve bu konu üzerinde de bir karar verilecektir. Ama böyle bir olay sebebiyle iki ülkenin birbirlerine düşman olması, herhalde beklenmemelidir." 
     

</TEXT>
</DOC>
