<DOC>
<DOCNO> 160569 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/02/son/sonspo01.html </URL>
<DATE> 2003/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor'da Paar'ın transferinde sorun çıktı... 
</HEADLINE>
<TEXT>

     Trabzonspor'un prensipte anlaştığı ve Trabzon'a getirttiği Belçikalı oyuncu Van De Paar'ın transferinde sorun çıktı. 
     Eşi Kenis Katja ile birlikte Hüseyin Avni Aker Stadı'nı, Mehmet Ali Yılmaz Tesisleri'ni ve kenti gezen Van De Paar, daha sonra bordo-mavili kulübün yönetim kurulu ile bir görüşme yaptı. 
     Görüşme sonrası bir açıklama yapan kulüp yönetim kurulu üyesi Hüseyin Tütüncü, Van De Paar'ın, Trabzonspor'da futbol oynamak istediğini, ancak hamile olan eşinin, transferine sıcak bakmadığını söyledi. 
     Tütüncü, Van De Paar'ın yarın ülkesine gideceğini ve bu futbolcuya 1 haftalık süre verdiklerini de kaydetti. 
     
</TEXT>
</DOC>
