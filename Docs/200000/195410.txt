<DOC>
<DOCNO> 195410 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/14/guncel/gun90.html </URL>
<DATE> 2003/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 
   
   Bumerang gibi...    1 Pazartesi günü, arabasını kapısının önünde çalışır halde bırakan her insanın karşılaşabileceği manzaraya bakakaldı Tiffany Johnson ABD, Billings arabası çalınmıştı. Hemen arabasındaki cep telefonunu aradı. Hırsız terbiyeli çıktı. Açtı telefonu, para istedi arabayı geri getirmek için. Tiffany'nin kocası Ryan, eğer arabayı getirirse hırsıza 5000 dolar ödemeyi teklif etti. 20 yaşındaki Jesse Hidalgo, Tiffany'lere güvendi, tıpkı bir bumerang gibi, arabayı çaldığı yere geri döndü ve parayı almayı hazırlanırken polis tarafından yakalandı... 
   2 Nahide Şengül Türkiye, Amasya , 3 yıl önce Ankara'da ameliyat oldu. O günden sonra sürekli karın bölgesindeki ağrılarla yaşadı ama durmadı. Çare aradı derdine, bulamadı. Ağrıları artınca Samsun 19 Mayıs Tıp Fakültesi Hastanesine sevk edildi. Her nedense o güne dek çekilmeyen röntgen orada çekildi ve Ankara'da yapılan ameliyat sırasında artık adetten olduğu üzere, karnında bir adet ameliyat makası unutulduğu ortaya çıktı. Nahide Hanım, tıpkı bir bumerang gibi, ameliyat olduğu yere geri döndü ve makas ağrısından kurtulmak için tekrar ameliyat oldu... 
   
   Is this the goal 
   Frank De Boer Olympiakos maçındaki hatasından sonra 
   
   Nevada araştırmaları    Nevada'da yapılan bir araştırmaya göre Galatasaray ve Fenerbahçe taraftarlarının 76,8'i ezeli rakiplerinin, Beşiktaş ile olan maçlarında sonuç ne olursa olsun, Beşiktaş'ın çok daha iyi oynadığını ve maçı farklı kazanması gerektiğini iddia ediyor. Nevadalı bilim adamlarına göre esas ilgi çekici olan ise bu 76,8'lik yüzdenin büyük bir çoğunluğunun maçı hiç izlememiş olması... 
   
   Borusal çözüm... 
   Bakü-Tiflis-Ceyhan boru hattının Türkiye'deki bölümünün inşaatı, hedeflenenden 5 ay geri kalmış, aynen olması gerektiği gibi .. İleri gitse hayra yormamak lazımdı ama bu sefer kazın ayağı öyle değil. Gecikmeyi doğrulayan Enerji Bakanı'nın açıklamasından sonra olay bitmiştir. Çünkü "Dağdaki ayıların çiftleşmesine engel olmamak için inşaat duruyormuş." Evet, 75 milyon dolara patlıyormuş bu olay ama helali hoş olsun ayıcıklara. Hiç değilse ekolojik denge korunmuş oluyor... 
   Ufak bir ricamız olacak ilgili bakanlıktan Ekolojik, sosyal ve ruhsal dengeyi alt üst eden başka türlerin hırsız, kapkaççı, otopark değnekçisi, trafik canavarı vs... çiftleşmesini önlemek için boru döşenebilir mi acaba buralara Keser belki... 
   
   Gözüne Takmalısın 
   Mehmet Ali Erbil Gördünüz mü tabelada ne yazdığını 
   Ankaralı Turgut Kulağımda kulaklık vardı göremedim... 
   
   Cümle Destekliyor Zaten 
   "Bilmemek ayıp değil, öğrenmek ayıp .." b b 
</TEXT>
</DOC>
