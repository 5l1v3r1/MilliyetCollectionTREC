<DOC>
<DOCNO> 199118 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/01/son/sontur38.html </URL>
<DATE> 2003/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Kıskançlık aile kavgasına ve evde çatışmaya dönüştü 1 ölü... 
</HEADLINE>
<TEXT>

     Osmaniye'de, kıskançlık nedeniyle Arar çifti arasında çıkan tartışma, ailelerin diğer üyelerinin de karışmasıyla kavgaya dönüştü. Tarafların karşılıklı av tüfekleriyle ateş ettiği olayda, 1 kişi öldü, 4 kişi yaralandı. 
     Emniyet Müdürlüğü yetkililerinden alınan bilgiye göre, Karaboyunlu Mahallesi'ndeki kavga, Ayhan Arar'ın eşi Nuray Arar'ın eski nişanlısı ve teyzesinin oğlu olan İsmet Y'nin evlerine sık gelmesine sinirlenmesi üzerine çıktı. Kocası tarafından dövülen Nuray Arar, yaşadıklarını ağabeyi Niyazi Arar'a anlattı. 
     Bunun üzerine eniştesi Ayhan Arar ile biraraya gelen ve alkol alan Niyazi Arar, birlikte konuşmak üzere İsmet Y'nin evine gittiler. Niyazi ve Ayhan Arar ile İsmet Y. arasında çıkan tartışma kısa sürede kavgaya dönüştü. Bu sırada Ayhan Arar eline geçirdiği kebap şişiyle İsmet Y'yi ağır yaraladı. 
     Bu sırada eve gelen ağabey İbrahim Y, kardeşini yaralayan Ayhan Arar'a av tüfeğiyle ateş açtı. Ayhan Arar da yanında getirdiği av tüfeğiyle karşılık verdi. Çıkan çatışmada vurulan Ayhan Arar olay yerinde öldü. 
     Yetkililer, evde bulunan Abruz Arar, Zeliha Arar ve Feride Korkmaz'ın da yararlandıklarını, kaldırıldıkları Devlet Hastanesi'nde tedavi altına alındıklarını bildirdiler. 
     Yetkililer, olaydan sonra kaçan İbrahim Y'nin suç aleti av tüfeğiyle saklandığı evde yakalandığını, soruşturmanın sürdürüldüğünü kaydettiler. 
     
</TEXT>
</DOC>
