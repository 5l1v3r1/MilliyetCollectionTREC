<DOC>
<DOCNO> 151996 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/24/spor/spo03.html </URL>
<DATE> 2003/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
BERKANT'IN KABUSU 
</HEADLINE>
<TEXT>

Galatasaray'ın genç yıldızı tedavi için dün Almanya'ya gitti. Berkant'ı daha önce yine Ümit Karan'ın sakatladığı, iki oyuncu arasında bu yüzden gerilim yaşandığı öğrenildi 
     ERHAN TELLİ 

     Sert tepki verdi 
     GALATASARAY'DA önceki gün yapılan antrenmanda Ümit Karan'ın darbesiyle yeniden sakatlanan Berkant'ın takım arkadaşına verdiği sert tepkinin nedeni ortaya çıktı. Çalışmadan birkaç saat önce basına "Artık iyileştim, mutluyum" diyen yıldız futbolcuyu uzun süre sahalardan uzak bırakan eski sakatlığına da yine Ümit Karan'ın neden olduğu, bu yüzden de Berkant'ın çileden çıktığı öğrenildi. 
     
     Wolfart bakacak 
     BERKANT dün sabah Teknik Direktör Fatih Terim'den izin alarak Almanya'ya gitti. Gurbetçi oyuncunun Bayern Münih doktoru Wolfart'a muayene olacağı ve durumunun yapılacak kontrollerden sonra netlik kazanacağı bildirildi. Sakatlıklardan bir türlü yakasını kurtaramayan ve bu sezon istediği çıkışı henüz yapamayan genç oyuncunun bir hayli moralsiz olduğu gözlendi. 
     
Revivo'ya özel izinİsrail'in Kıbrıs Rus Kesimi ile oynayacağı maç nedeniyle ülkesine giden yıldız oyuncu bu hafta forma giyemeyecek 
     TEKNİK Direktör Fatih Terim, önümüzdeki hafta oynanacak İsrail - Kıbrıs Rum Kesimi maçı nedeniyle Revivo'ya özel izin verdi. Çarşamba günü yapılacak karşılaşma için dört gün önceden kampa girmesi gerektiğini söyleyen İsrailli oyuncuya, Terim, "O zaman şimdiden gidebilirsin. Nasıl olsa bu şartlarda Adanaspor maçında oynayamayaksın" karşılığını verdi. Revivo da erkenden ülkesine gitti. 
     
Aslan non stop      GALATASARAY, Adanaspor maçının hazırlıklarını dün tek çalışmayla sürdürdü. Antrenmana belinden sakat olan kaptan Bülent ile ayak baş parmağı ezilen Ümit Davala katılmadı. PAF takımı ile yapılan hazırlık maçını 9-2 kazanan Cim - Bom'un gollerini Hasan 3 , Arif 2 , Ümit Karan 2 , Cihan ve Görkem kendi kalesine attı. Mehmet Polat ve Vedat sakatlanarak maçı yarıda bıraktı. 
     


SPOR 


























</TEXT>
</DOC>
