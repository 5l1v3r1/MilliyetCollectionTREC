<DOC>
<DOCNO> 194413 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/09/son/sonspo19.html </URL>
<DATE> 2003/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
MHK, UEFA'dan görüş isteyecek .. 
</HEADLINE>
<TEXT>

     Fenerbahçe ile Çaykur Rizespor arasında yapılan ve 1-1 tamamlanan, ancak hakem Ali Aydın'ın Victoria'ya 2 sarı kart gösterdiği halde oyundan ihraç etmemesi nedeniyle yaşanan tartışmaları ''Telefon trafiği'' ile görüşen Futbol Federasyonu yöneticilerin, büyük bir ihtimalle karşılaşmanın tekrarından yana karar vereceği öne sürüldü. 
     Merkez Hakem Kurulu'nun, İstanbul Fenerbahçe Şükrü Saraçoğlu Stadı'nda dün akşam yapılan karşılaşmadan hemen sonra konuyu görüşmeye başladığı ifade edilirken, yaşanan olay nedeniyle UEFA'dan da görüş istenmesinin kararlaştırıldığı kaydedildi. 
     MHK'nın, farklı ülkelerdeki farklı uygulamalar nedeniyle UEFA'dan görüş istemeyi kararlaştırmasına rağmen, 2001-2002 sezonunda yapılan Lokomotif Moskova-Tirol Avrupa Şampiyonlar Ligi 3. ön eleme maçında gelişen örnek olay nedeniyle maçın tekrarından yana tavır bildireceği öğrenildi. 
     Yetkililer, Futbol Federasyonu Hukuk Kurulu ve Merkez Hakem Kurulu üyelerinin ''Telefon trafiği'' ile konuyu görüştüğü ancak, karşılaşmanın hakemi Ali Aydın, gözlemciler Mekki Keskin ve Ahmet Akçay ile federasyon temsilcisi Abdullah Kaya'nın raporlarının federasyona ulaşmasından sonra kısa sürede yönetime ayrıntılı bir rapor verileceği kaydedildi. 
     Futbol Federasyonu yetkilileri, kısa sürede dosyanın sonuca bağlanacağını ve kararın açıklanacağını belirttiler. 
     
</TEXT>
</DOC>
