<DOC>
<DOCNO> 183442 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/19/son/sonspo29.html </URL>
<DATE> 2003/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
F.Bahçe Taraftarlar Birliği "centilmenlik" bildirisi hazırladı... 
</HEADLINE>
<TEXT>

     Fenerbahçe Taraftarlar Birligi, Galatasaray-Fenerbahçe maçını izlemeye gidecek sarı-lacivertli taraftarlara maç günü dağıtmak üzere bir bildiri hazırladı. 
     2 takım taraftarları arasında herhangi bir olayın yaşanmaması amacıyla hazırlanan bildiride, taraftarların görevinin takımını desteklemek olduğu hatırlatılarak, ''Hepimiz birbirimizden sorumluyuz. Birimizin yaptığı hatayı, ne camiamız ne takımımız ne de içimizden başkaları ödememelidir'' denildi. 
     Yanıcı ve patlayıcı maddelerin stada getirilmemesi istenen bildiride yer alan ifadelerden bazıları şöyle 
     ''Stadyum içine girene kadar dışarıda olabilecek her türlü tahrike kesinlikle cevap verilmeyecektir. Stadyuma otobüsler ile gidilecek olup, stadyum güzergahı boyunca hiçbir şekilde otobüslerden inilmeyecek ve rakibi tahrik edici davranışlarda bulunulmayacaktır. 
     Maçın başlama düdüğüne kadar, otobüslerde, stadyum dışında ve stadyum içinde kesinlikle tezahürat yapılmayacaktır. Sahaya kesinlikle yabancı madde atılmayacak, atanlar uyarılacaktır. Emniyet güçleri ile sağlıklı iletişim kurulacak ve istenmeyen gerilimlerin olmaması için herkes azami çaba sarfedecektir. Tek görevimiz takımımıza pozitif destek sağlamak olup, kesinlikle küfürlü tezahürat yapılmayacaktır.'' 
     
</TEXT>
</DOC>
