<DOC>
<DOCNO> 179737 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/02/son/sondun09.html </URL>
<DATE> 2003/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'li Senatör "Türkiye'nin Irak'a akker göndereceğini sanıyorum" 
</HEADLINE>
<TEXT>

     ABD Senatosu'nun Dış İlişkiler Komitesi Başkanı Cumhuriyetçi senatör Richard Lugar, ''Türkiye'nin ABD'ye yardım için Irak'a asker göndereceğini sandığını'' söyledi. 
     İktidardaki Cumhuriyetçilerin önde gelen siyaset adamlarından Indiana eyaleti senatörü Lugar, Fox News televizyonunda Irak'a ilişkin soruları yanıtlarken, Türkiye'nin Irak'a asker göndermesi ihtimali konusunda, ''Zannediyorum, Türkler Irak'ta bize yardım edecek'' dedi. 
     Lugar, bunun gerçekleşmesi durumunda Türk birliğinin Irak'ın kuzeyinde değil, orta kesimlerinde görev alacağını söyledi. 
     Senatör Lugar, geçen haftalarda Türkiye'de de görüşmelerde bulunmuştu. 
     
</TEXT>
</DOC>
