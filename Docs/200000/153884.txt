<DOC>
<DOCNO> 153884 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/02/guncel/gun06.html </URL>
<DATE> 2003/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Gazetecinin en acı yayını 
</HEADLINE>
<TEXT>

Gazeteci Nevzat Bingöl, depremde hayatının en acı haberini verdi. Tesadüfen geldiği çökmüş binanın önünden yayın yaparken, gözü önünde üç yeğeninin cesedi çıkarıldı 
     SERHAT OĞUZ Bingöl 

     Gazeteciler görevlerini yaparken, birçok olaya tanıklık ediyor, zaman zaman çok acı haberleri izleyicilere duyuruyor. Gazeteci Nevzat Bingöl de, depremde hayatının en acı haberini verdi. Tesadüfen geldiği çökmüş bir binanın önünden yayın yaparken, enkazdan amcasının oğlu yaralı olarak çıkarılan Bingöl, daha sonra üç yeğeninin cesediyle karşılaştı. 
     Nevzat Bingöl, önceki gece Diyarbakır'da sarsıntıyla uyanınca görev için sokağa fırladı. Hemen kameramanını çağırarak depremin merkezi Bingöl'e doğru yola çıktı. Bingöl'e ulaştığında, şehirde bir süre dolaştıktan sonra en ağır hasarın olduğu binalardan birinin önüne geldi. Saat 08.00 sıralarında gelişmeleri anlatmak için telefonla Sky Türk televizyonuna bağlandı. Bingöl konuşurken, enkazdan bir kişinin çıkarıldığını gördü. Yanlarına gittiğinde bu kişinin amcasının oğlu Şahin Bingöl 35 olduğunu gördü. Onun öldüğünü düşünen Bingöl, canlı yayında gözyaşlarına h kim olamadı, duygularını izleyiciye aktardı. Daha sonra da özür dileyerek yayını bitirdi. 
     Şahin Bingöl'ün ölü değil yaralı olduğunu öğrenince rahat bir nefes alan Bingöl, daha sonra büyük bir acıya boğuldu. Önce yengesi Zekiye Bingöl 33 ağır yaralı olarak enkazdan çıkarıldı. Ardından 1 yaşındaki yeğeni Sait, 12 yaşındaki Esra ve 16 yaşındaki Ceylan'ın cansız bedenine ulaşıldı. 
     
     'Sesim, elim titredi' 
     Yeğenlerinin defin işlerini yaptırırken telefonla ulaştığımız Bingöl, yaşadığı büyük acıyı şöyle anlattı 
     "Amcamın oğlunun oraya taşındığını bilmiyordum. Yaklaşık 15 gün önce taşınmış. Ben ise üç aydır Kuzey Irak'taydım. Bingöl'de en büyük hasarı gören evin önünden yayın yapıyordum. Biri çıkarıldı, dikkatli baktım amcamın oğlu ölü zannettim. Kesmedim yayını sesim, elim titredi, ağlamama engel olamadım. Amcamın oğlu Şahin Bingöl'ün yaşadığını öğrenince hemen hastaneye gönderdik. Ardından üç yeğenimin cenazesini çıkarttık. Amcamın oğlu ve yengem, çocuklarının öldüğünden habersiz." 
     


GÜNCEL 























</TEXT>
</DOC>
