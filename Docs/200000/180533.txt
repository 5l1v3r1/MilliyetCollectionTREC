<DOC>
<DOCNO> 180533 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/05/son/sonspo06.html </URL>
<DATE> 2003/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'de Saracoğlu sevinci... 
</HEADLINE>
<TEXT>

     Futbol Federasyonu Tahkim Kurulu'nun, Profesyonel Futbol Disiplin Kurulu'nun PFDK Fenerbahçe'ye verdiği saha kapatma cezasını kaldırması, sarı-lacivertli camiada sevinç yarattı. 
     Fenerbahçe Kulübü'nden yapılan açıklamada, Trabzonspor maçında yaşanan tribün olayları nedeniyle verilen cezanın, Tahkim Kurulu tarafından hukuka ve sağduyuya uygun olarak kaldırıldığı belirtilerek, şu ifadelere yer verildi 
     ''Cezanın kaldırılması kulübümüz ve spor camiası tarafından doğru bir yaklaşım olarak değerlendirilmiştir. Cezanın Tahkim Kurulu tarafından reddedilmesi Fenerbahçe Kulübü camiası tarafından da memnuniyetle karşılanmıştır. Olayların somut verilerle ve tarafsız olarak incelenmesi yolundaki bu önemli adım, bundan sonra sadece Fenerbahçe Kulübü için değil, diğer spor kulüpleri için de emsal teşkil edecektir. 
     Fenerbahçe Kulübü, her zaman olduğu gibi bundan sonra da iç ve dış sahalarda yapacağı spor müsabakalarında kulüp vasfını koruyacak şekilde sportmence yaklaşımını sürdürecektir.'' 

     
</TEXT>
</DOC>
