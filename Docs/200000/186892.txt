<DOC>
<DOCNO> 186892 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/07/ekonomi/eko03.html </URL>
<DATE> 2003/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğan Yayın Holding'ten en az yüzde 50 k r dağıtma sözü... 
</HEADLINE>
<TEXT>

   Doğan Yayın Holding, bu yıldan itibaren borsada işlem gören şirketleri Hürriyet, Milliyet ve Doğan Burda Rizzoli'nin dağıtılabilir k rının yüzde 50 ile 100'ü arasında nakit temettü dağıtacak 
      
   Doğan Yayın Holding AŞ DYH borsada işlem gören şirketleri Hürriyet, Milliyet, Doğan Burda Rizzoli'nin 2003 yılı dağıtılabilir k rlarından başlamak üzere, her yıl, k rın yüzde 50 ile yüzde 100'ü arasında bir tutarı nakit temettü olarak dağıtmaya karar verdi. K r dağıtımı bir tek yıl ile kısıtlı kalmayacak, düzenli olarak sürdürülecek. 
   Doğan Yayın Holding CEO'su Mehmet Ali Yalçındağ, "Bu karar Doğan Yayın Holding Yönetim Kurulu'nun şirketlerin finansal yapılarının güçlülüğüne, gelecekteki nakit yaratma ve büyüme potansiyellerine olan güvenini göstermektedir. Bu kadar k r eden ve nakit yaratan şirketlerin k rlarını ortaklarıyla paylaşmasının en uygun yol olduğu görülerek bu karar alınmıştır" dedi. 
   Mehmet Ali Yalçındağ, şöyle devam etti "K rımızı ortaklarımızla paylaşma kararımızda bize cesaret veren gelişmelerin başında ülke ekonomisinin iyileşme işaretleri gelmektedir. Bulundukları alanlarda pazar payları ve rekabetteki konumlarıyla lider durumda olan, yatırımlarını tamamlamış, güçlü sermaye ve nakit varlıklarına sahip şirketlerimiz, geçmişte olduğu gibi gelecekte de nakit yaratan şirketler olmaya devam edeceklerdir." 
   Yalçındağ, "Bilindiği üzere dünyada yatırımlarını tamamlamış istikrarlı bir şekilde yüksek katma değer yaratan ve geleceğinden emin şirketler nakit temettü dağıtmaktadır. Biz de şirketlerimizin bu konumda olmaları sebebiyle halka arzlarla hissedarlarımızdan toplamış olduğumuz fonları geri döndürmeyi hedefliyoruz" dedi. 
   
   Dünya trendi 
   Yeni dönemde uzun vadeli yatırımcıların hissedarı olacakları şirketi yarattığı ve hatta yaratabileceği nakit potansiyeli ile değerlendirdiğine dikkat çeken Mehmet Ali Yalçındağ, "Dünyada uzun vadeli yatırımcılar artık hem hisse değeri artışından gelir yaratmayı, hem de sabit getiri almayı hedeflemektedir. Temettü dağıtılan şirket hisseleri bu noktada her iki türlü getiriyi sağlayabilmek açısından ön plana çıkmaktadır" dedi. 
   
   İlklere devam... 
   Yalçındağ, "İştiraklerimizin hisselerine yatırım yapma kararımız bir ilkti. Mayısta gerçekleştirilen açıklamayla borsada işlem gören iştiraklere 2003'te yaratacakları FVAÖK'nın yüzde 10'uyla yatırım yapacağımızı açıklamıştık" dedi. "Sürekli ve kalıcı temettü politikalarımızla da bu konuda da öncülerden biriyiz" diyen Yalçındağ, hedeflerinin kurumsal yönetim ilkelerini en iyi uygulayan şirketlerden biri belki de en iyisi olmaya devam etmek olduğunu söyledi. 
   
   
</TEXT>
</DOC>
