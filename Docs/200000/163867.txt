<DOC>
<DOCNO> 163867 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/18/yazar/temelkuran.html </URL>
<DATE> 2003/06/18/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Kadınlarla bezeli adamlar 
</HEADLINE>
<TEXT>

     
Mahzun beyden farkı      Neden peki Çünkü o kadınlarla bezeli bir adam. Kadınlarla bezenince, kendini kadınların maharetli ellerine bırakınca işlerin müthiş kolaylaşacağını, kadınların kendisi için "her şeyi halledeceğini" içgüdüsel olarak veyahut da deneyimle anlamış biri. Mahzun Kırmızıgül'le "ezeli rekabetlerinde" onu hiç zahmetsiz yüz metre öne fırlatan da bu değil mi zaten Katır kutur erkekler dünyasını bırakıp kadınlar alemine esmer bir prens olarak girmek, yatırımlarını kadınlardan oluşan bir dünyaya yapmak... Sonuç Sonuç, kadınlarla çalışmayı becermiş, kendini onların kararlarının kollarına bırakmış her adamın başarısı gibi onunki de kalbin en yumuşak yerine temas eden cinsten. Sonuç, sadece iş yapmış bir dizinin başrol oyuncusu olarak kalmak değil, Türkiye'nin yeni erkek idolü olmak. Bunda Özcan Bey'in payı nedir acaba Ya da kadınlarla bezeli adam olmak nasıl bir şeydir 
     
Ressamın kocası      Özcan Bey'i "duyarlı" yapan ne Nurgül Yeşilçay'ın oynadığı hafif kırık, ressam karakterine "sevgiyle yaklaşması". Yani esasında hiçbir şey yapmasına gerek yok, susması yeterli. Annesi Selda Alkor karşısında da haşarı çocuk numaraları yapması yeterli, gerisini o hallediyor. Veyahut bir zaman yatıp kalktığı, hamile bıraktığı Dicle'ye de sadece kötü davranmaması yetiyor. Böylece Özcan Bey belirgin bir harekette bulunmadan "şahane adam" nişanını takıyor. Aslında Özcan Bey, dizinin uzantısında oluşan gerçek hayatında da aynı şeyi yapmayı öğreniyor sanki. Magazin programlarında yayınlanan partilerde kadınların himayesinde olan her erkek gibi rahatlamış bir biçimde yanlış yapınca gülüyor, kazara saçmalarsa saçmaladığını söylüyor ve pası dizideki kadınlara atıyor. Bu, erkeklerin gergin dünyasını terk edip kadınların şefkatli alemine kabul edilmiş bir adamın rahatlığı... O rahatladıkça kadınlar için sevimli ve "emniyetli" hale geliyor, o bu hale geldikçe kadınlar onu daha çok seviyor. Bir kere başladı mı çoğalan bir süreç velhasıl. 
     
"İdareci" kadınlar      Özcan Bey'in hayatında ve dizisinde bütün işi kadınlar yapıyor. Gerçek hayatta Mahinur Ergun'un senarist olmasıyla başlayan kadın egemen çizgi dizideki bütün kadınların "idareci" pozisyonunda olmasıyla tamamlanıyor. Aşağıdakiler ve yukarıdakiler, hepsi "idareciler". Erkekler ise ya körkütük şık ya da mülayim. Bir dostum "Evlilikte mutluluğun sırrı kadına teslim olmaktır" demişti. Tam öyle. 
     Erkekler kendilerini kadınlara "teslim edince" niye mutlu olurlar Kadınlar bu "idareciliği" nereden öğrenirler O da apayrı bir mesele. 
     
     

</TEXT>
</DOC>
