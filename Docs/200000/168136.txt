<DOC>
<DOCNO> 168136 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/09/astro/index.html </URL>
<DATE> 2003/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Verimli saatler 
</HEADLINE>
<TEXT>

     Gün karmaşa getiren enerjilerle açılıyor ama öğleye doğru daha rahat gelişmeler bekleyebilir. Yengeç, Akrep ve Balık özellikle bu enerjilerden çok daha fazla kazanç sağlayabilir. Koç'lar bugünlerde duygusal nedenlerden ötürü kararlılık gösteremiyor olabilir. Ortaklaşa konularda akılcı olmaya bakmalı. Boğa'lar yakın ilişkiler içinde ve yeni anlaşmalar yapabilir. Bu arada başkalarından öğrenecekleri çok şey var. Esnek olmaya çalışmalılar. İkizler ise ihmal ettiği konular, detay gerektiren işlerle ilgilenmeli. Sıkı çalışma ve yeni teknikler, yaklaşımlar sayesinde kazancını artırabilir. Yengeç'ler kişisel konularda iyimser bir gündeler. Aşırı hassas olsalar bile ufuklarını geniş tutarak hareket edebilecekler. Yenilikler, yabancılar ve yolculuklar vurgulanıyor. Aslan'lar inattan kaçınmalılar. Duygusal alanda kendilerini baskı altında hissedebilirler. Abartıya kaçmamaları gerekiyor. Evle ilgili konular da öne çıkabilir. Başak'lar verimli olabilecekleri bir gündeler. Kısa yolculuklar faydalı ve kazançlı olabilir. Bu arada düşüncelerini de olumlu biçimde aktarabilirler. 
     Terazi'ler yeni kazançlar elde edebilecekleri bir gündeler. Amaçlarına odaklanmalılar. Üstlerle ilişkilerde ilerleme ve terfi imkanı var. Kendilerini gösterebilecekleri bir gündeler. Akrep'ler fırsatlardan yararlanabilecekleri bir gündeler ama tembellik edebilirler. Böyle elverişli zamanlarda aktif olmaları gerekiyor. Yay'lar geçmişte yaptıkları işler yüzünden ödüllendirilebilirler. Bu arada bazı fedakarlıklar yapmak gerekiyorsa da bundan keyif duyacaklar. Oğlak'lar grup çalışmaları ve ortaklaşa konularda ilerleme sağlayabilirler. Şimdiye kadar engel gözüken şeyler ortadan kalkabilir. İşle ilgili tatmin edici gelişmeler de mümkün. Kova'nın sabırlı olması ve işe odaklanması gerekiyor. Bu şekilde çok ilerleme kaydedebilir. Böylece iş ortamında istediklerini elde edebilecek. Balık'lar rahat bir gündeler. Yeni kişiler, hareket ve heves göze çarpıyor. Bununla birlikte dağınık davranmamalılar. 
     

</TEXT>
</DOC>
