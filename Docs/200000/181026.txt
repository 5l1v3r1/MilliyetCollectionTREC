<DOC>
<DOCNO> 181026 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/08/son/soneko08.html </URL>
<DATE> 2003/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Sanayi üretimi Ocak'tan bu yana en yüksek artış oranını yakaladı 
</HEADLINE>
<TEXT>

     Sanayi üretimi bu yılın Temmuz ayında, geçen yılın aynı ayına göre yüzde 11.9 oranında artış gösterdi. 
     Üretim Ocak ayından Ocak'ta yüzde 15.3 arttı bu yanaki en yüksek artış oranına ulaştı. 
     Bu yılın Temmuz ayında, geçen yılın aynı ayına kıyasla imalat sanayi üretiminde yüzde 12.8, elektrik, gaz ve su sektöründe yüzde 6.4 ve madencilik sektöründe de yüzde 4.7 oranında artış yaşandı. 
     Devlet İstatistik Enstitüsü'nden DİE yapılan açıklamaya göre, Temmuz ayında imalat sanayi içinde yer alan alt sektörlerde üretim, diğer ulaşım araçları imalatında yüzde 337.5, büro, muhasebe bilgi işlem makinaları imalatında yüzde 33.7, gıda ürünleri ve içecek imalatında yüzde 34.5, basım ve yayım imalatında yüzde 41.9, taşıt araçları ve karoseri imalatı yüzde 56.6 ve makina ve teçhizat imalatı yüzde 45 oranında arttı. 
     Bu dönemde, tekstil ürünleri imalatı yüzde 10.98, giyim eşyası imalatı yüzde 1.2, derinin işlenmesi, bavul, çanta imalatı yüzde 51.2, ağaç ve mantar ürünleri imalatı yüzde 5.1, elektrikli makina cihaz imalatı yüzde 17.9 ve kağıt ve kağıt ürünleri imalatı yüzde 14 azaldı. 
     Bu yılın yedi aylık ortalamasında ise bir önceki yılın aynı dönemi ile karşılaştırıldığında üretim, toplam sanayi sektöründe yüzde 8.2, imalat sanayinde yüzde 9.2, elektrik, gaz ve su sektöründe yüzde 7.5 artış, madencilik sektöründe ise yüzde 11.8 azalma olduğu belirlendi. 
     Bir önceki yılın aynı ayına göre, 2002 yılı Ocak ayında yüzde 2, Şubat ayında yüzde 4.6 gerileyen aylık sanayi üretimi, Mart ayında yüzde 19.5, Nisan ayında yüzde 14.8, Mayıs ayında yüzde 11.2, Haziran'da yüzde 7.3, Temmuz'da yüzde 12.2, Ağustos'ta yüzde 7, Eylül'de yüzde 10.8, Ekim'de yüzde 12.1, Kasım'da yüzde 8.4, Aralık'ta yüzde 13.7 artmıştı. 
     Bu yılın Ocak ayında yüzde 15.3 ile Mart 2002'den bu yanaki en yüksek artış oranına ulaşan sanayi üretimi artışı, Şubat'ta yüzde 4.3, Mart'ta yüzde 6.1, Nisan'da yüzde 3.9, Mayıs'ta yüzde 4.9, Haziran'da yüzde 11 olmuştu. 
     
</TEXT>
</DOC>
