<DOC>
<DOCNO> 161262 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/05/son/sonspo13.html </URL>
<DATE> 2003/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Milli takımda gözler Hakan Şükür'de... 
</HEADLINE>
<TEXT>

     A Milli Futbol Takımı'nın 12. Avrupa Şampiyonası 7. Eleme Grubu'nda 7 Haziran Cumartesi günü deplasmanda yapacağı Slovakya maçında, gol yollarında en büyük kozlarının başında yine Hakan Şükür gelecek. 
     Sezonu İngiltere'nin Blackburn Rovers takımında tamamlayan ay-yıldızlı ekibin ''Gol Kralı'' oyuncusu Hakan Şükür, İlhan Mansız'ın aday kadroda sakatlığı nedeniyle yer almaması üzerine, millilerin gol yollarındaki en etkili ismi olacak. 
     Milli forma altında son golünü 17. Dünya Kupası finallerinde, 29 Haziran 2002'de Güney Kore ile yapılan üçüncülük maçında atan Hakan Şükür, oynadığı son 2 maçta gol kaydedemedi. 
     Bu arada Hakan Şükür, millilerin Slovakya ile daha önce yaptığı 3 maçın 2'sinde 1'er gol atmıştı. 
     
     A MİLLİ TAKIM'IN GOL KRALI 
     Deneyimli futbolcu, milli takımın en golcü futbolcusu olma özelliğini sürdürüyor. 
     A Milli Futbol Takımı'nın formasını giydiği 82 maçta 37 gol atan Hakan Şükür, ay-yıldızlı formayla en çok gol atan futbolcu unvanını açık ara elinde bulunduruyor. 
     Maç başına 0.45 gol ortalamasıyla oynayan Hakan Şükür'ün gol attığı 27 karşılaşmadan 22'sini kazanan ay-yıldızlılar, 4'ünde berabere kaldı, yalnızca 1 kez yenildi. 
     
     MÜTHİŞ KOLEKSİYONCU 
     Hakan Şükür, A milli forma altında 21 ayrı milli takıma gol atma başarısını gösterdi. 
     Hakan Şükür, San Marino'ya 3, İsveç, Slovakya, Azerbaycan ve Macaristan'a 2'şer maçta gol atarken, Danimarka, Bulgaristan, Polonya, İzlanda, İsviçre, Ukrayna, Hollanda, Galler, Almanya, Moldova, Finlandiya, Belçika, Norveç, Avusturya, Şili ve Güney Kore filelerini ise 1'er maçta havalandırdı. 
     Deneyimli futbolcu en çok golü 3 maçta toplam 5 kez havalandırdığı San Marino ile 1 maçta 4 kez sarstığı Galler filelerine bıraktı. 
     
     ''EN HIZLI GOLCÜ'' APOLETİ DE VAR 
     Hakan Şükür ayrıca, Dünya Kupası finalleri tarihinde atılan en hızlı golün de sahibi durumda bulunuyor. 
     Deneyimli futbolcu, 17. Dünya Kupası'nda Türkiye'nin üçüncülüğü elde ettiği Güney Kore maçında 11. saniyede attığı golle, kupanın en çabuk golünü kaydeden oyuncu olarak tarihe adını yazdırdı. 
     
     HAKAN ŞÜKÜR'ÜN MİLLİ KARNESİ 
     Hakan Şükür'ün bugüne dek oynadığı A milli maçlarda gol attığı karşılaşmalar ve sonuçları şöyle 
     
     
Tarih Rakip Türü Yer Sonuç Gol 08.04.1992 Danimarka Özel Ankara 2 - 1 1 26.08.1992 Bulgaristan Özel Trabzon 3 - 2 2 28.10.1992 San Marino Dün.Kup.Ele. Ankara 4 - 1 2 27.10.1993 Polonya Dün.Kup.Ele. İstanbul 2 - 1 1 07.09.1994 Macaristan Avr.Şam.Ele. Budapeşte 2 - 2 1 12.10.1994 İzlanda Avr.Şam.Ele. İstanbul 5 - 0 2 26.04.1995 İsviçre Avr.Şam.Ele. Bern 2 - 1 1 06.09.1995 Macaristan Avr.Şam.Ele. İstanbul 2 - 0 2 15.11.1995 İsveç Avr.Şam.Ele. Stockholm 2 - 2 1 01.05.1996 Ukrayna Özel Samsun 3 - 2 1 10.11.1996 San Marino Dün.Kup.Ele. İstanbul 7 - 0 2 02.04.1997 Hollanda Dün.Kup.Ele. Bursa 1 -0 1 20.08.1997 Galler Dün.Kup.Ele. İstanbul 6 - 4 4 10.09.1997 San Marino Dün.Kup.Ele. San Marino 5 - 0 1 10.10.1998 Almanya Avr.Şam.Ele. Bursa 1 - 0 1 27.03.1999 Moldova Avr.Şam.Ele. İstanbul 2 - 0 1 05.06.1999 Finlandiya Avr.Şam.Ele. Helsinki 4 - 2 2 19.06.2000 Belçika Avr.Şam.Fin. Brüksel 2 - 0 2 11.10.2000 Azerbaycan Dün.Kup.Ele. Bakü 1 - 0 1 24.03.2001 Slovakya Dün.Kup.Ele. İstanbul 1 - 1 1 02.06.2001 Azerbaycan Dün.Kup.Ele. İstanbul 3 - 0 1 15.08.2001 Norveç Özel Oslo 1 - 1 1 01.09.2001 Slovakya Dün.Kup.Ele. Bratislava 1 - 0 1 05.09.2001 İsveç Dün.Kup.Ele. İstanbul 1 - 2 1 14.11.2001 Avusturya Dün.Kup.Baraj İstanbul 5 - 0 1 17.04.2002 Şili Özel Kerklade 2 - 0 1 29.06.2002 Güney Kore Dün.Kup.Fin. Deagu 3 - 2 1 
     Not Maç sonuçlarında ilk takım olarak Türkiye alınmıştır 
     
</TEXT>
</DOC>
