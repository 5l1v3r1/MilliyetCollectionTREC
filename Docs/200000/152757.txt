<DOC>
<DOCNO> 152757 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/27/yazar/sazak.html </URL>
<DATE> 2003/04/27/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Haremlik selamlık 
</HEADLINE>
<TEXT>

     En çarpıcı fotoğraf dünkü Milliyet'te yer aldı. 
     Yazıişleri resmin hakkını verirken güzel de başlık atmış 
     'Fotoğraftaki Türk'ü bulun' 
     Onca kara çarşaflı arasında araki bulasın .. Okurlar gibi biz de zorlandık, kim kimdir .. diye. İran Cumhurbaşkanı Birinci Yardımcısı Rıza Arif'in eşi ve heyetteki kadınlar arasında Ali Babacan'ın eşi de varmış. Kara çarşaflılar arasında Zeynep Hanım'ı diğerlerinden 'mavi türbanı' ayırıyordu. Beyaz başörtülü bir başka hanım ise çevirmen olabilir. 
     İran heyetine Ankara'da 'haremlik - selamlık' protokol uygulanmış. 
     Davet Tahran'da veriliyor olsa mesele yok, İranlılar istedikleri gibi ev sahipliği yaparlar. Ancak başkentte daha türban krizinin üzerinden 48 saat geçmeden AKP'li bakan eşlerinin 'tesettür' konusunda İran heyetiyle yarışmalarını anlamak mümkün değil. 
     Bu görüntüler, demokrasi adına bireysel özgürlükleri savunmayı zora sokuyor. AKP kadroları bunu 'inadına' mı yapıyor 
     30 Nisan'daki MGK gündemine her gün yeni bir madde ekleniyor. 
     Irak'ta Saddam yönetiminin son bulmasıyla birlikte Türkiye, İran, Suriye ilişkilerinde gözle görünür bir yoğunlaşma var. İlk bakışta bu 'mesai' komşu Irak'ın parçalanmasından duyulan kaygıyla ilişkilendirilebilir. 
     Kürtlerin Irak'ın geleceğindeki etkinliği üç ülkeyi birlikte davranmaya yönlendiriyor. ABD'nin Suriye ve İran'a yönelik tehditleri ise Ankara açısından sıkıntı yaratıyor. 
     Güneydeki Şii'lerin Humeyni posterleriyle 'Amerika'ya hayır' gösterileri Washington'u ürkütmeye başladı. ABD Savunma Bakanı Donald Rumsfeld'in İran benzeri 'teokrasi' ihtimali karşısında verdiği tepki önemliydi 
     'Eğer bana ülkede birkaç mollanın her şeyi idare ettiği İran tipi bir yönetim hakkında ne düşündüğümü soracak olursanız, yanıtım şudur Bu olmayacak ' 
     Rumsfeld'in söylediği 'karanlıkta ıslık çalmak' gibi bir şey. Çünkü ABD Ortadoğu'yu hiçbir zaman tanıyamadı. Brzezinski, zamanında uyarmıştı 
     'ABD'nin bölgede sağladığı üstünlük Arap ülkeleriyle paylaşılabilen değerler, ortak politik kültür ve din birliği olmadığı için kolay zedelenebilir türden üstünlüktür.' 
     ABD, 11 Eylül nedeniyle Afganistan ve Irak'a müdahale ederken, siyasal İslam ve terörden arınmış demokratik bir düzen öngörüyordu. 
     Ortadoğu'da bu ne kadar mümkün Humeyni'ye 13 yıl ev sahipliği yapan Necef ve Kerbela'dan Batılı bir ittifak çıkar mı 
     ABD sözcüleri Irak'a Türkiye modeli öngörürken Ankara'daki yönetim İranlı mollalara özeniyor. Türban ve İslamcı kadrolaşma nedeniyle ordu ile iktidar arasında bir 'kırılma' yaşanırsa ABD ne yapacak 
     Irak'ı diktatörlükten kurtarırken Ortadoğu'yu 'teokratik' rejimlerin kucağına itmek ancak 'Bush doktrin'i ile açıklanabilir. 
     
     







</TEXT>
</DOC>
