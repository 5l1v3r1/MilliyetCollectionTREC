<DOC>
<DOCNO> 171663 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/25/son/sontur07.html </URL>
<DATE> 2003/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Katliam gibi cinayet 5 ölü, 1 yaralı 
</HEADLINE>
<TEXT>

     Mikail PELİT MALATYA, DHA . 
     

MALATYA'nın Hekimhan İlçesi, Kurşunlu Beldesi'ne bağlı Gelengeç Köyü Fatih Mezrası'nda, Süleyman Yılmaz, kızının intiharından sorumlu tuttuğu damadı İsmet Yılmaz 34 ile annesi Hatice Yılmaz 57 , kardeşleri Ali Yılmaz 20 , Erdal Yılmaz 22 ve Yusuf Yılmaz 12 ile akrabaları Kadir Yılmaz'a 31 , tarlada çalışırlarken av tüfeği ve tabanca ile kurşun yağdırdı. Kadir Yılmaz ağır yaralınrken, diğer 5 kişi olay yerinde can verdi. Süleyman Yılmaz, kaçmak isterken jandarma tarafından yakalanıp gözaltına alındı. Jandarma, mezraya giriş ve çıkışları durdurdu. 
     Gelengeç Köyü, Fatih Mezrası'ndaki katliam gibi cinayet olayı, dün saat 18.00 sıralarında meydana geldi. 2 ay önce, mezrada yaşayan İsmet Yılmaz'ın eşi Yeter Yılmaz, kocasının bir akrabasının cinsel tacizine uğradı. Olayı İsmet Yılmaz'a anlatan Yeter Yılmaz, kocası tarafından, yakınlarına iftira atmakla suçlandı. Suçlamayı hazmedemeyen Yeter Yılmaz, iple kendini evinin tavanına asarak intihar etti. 
     Bu olayın ardından Yeter Yılmaz'ın babası Süleyman Yılmaz, kızının ölümünden damadı İsmet Yılmaz'ı sorumlu tutarak, sürekli ölümle tehdit etmeye başladı. Süleyman Yılmaz, tarlada çalışan damadı İsmet Yılmaz, damadının annesi Hatice Yılmaz, kardeşleri Ali Yılmaz, Erdal Yılmaz ve Yusuf Yılmaz ile akrabası Kadir Yılmaz'a önce yanında getirdiği av tüfeği ile daha sonra da tabanca ile kurşun yağdırdı. 5 kişi olay yerinde can verirken, Kadir Yılmaz ağır yaralandı. Silah seslerini duyarak hemen olay yerine gelen jandarma ekipleri kaçmaya çalışan Süleyman Yılmaz'ı yakalayarak gözaltına aldı. Sorguya alınan Süleyman Yılmaz, 5 kişiyi kendisinin öldürdüğünü ve pişman olmadığını söylediğini itiraf etti. Ancak jandarma Süleyman Ateş'e başka kişilerin de yardım etmiş olabileceği üzerinde de duruyor. 
     Saldırıda ağır yaralanan Kadir Yılmaz Malatya Turgut Özal Tıp Merkezi'nde tedavi altına alınırken, silahlı saldırı sonucu öldürülen 5 kişinin cenazeleri bugün Fatih Mezrası'nda toprağa verilecek. Cenaze töreninde olay çıkmaması için, Malatya İl Jandarma Komutanlığı'ndan bölgeye takviye kuvvet gönderildi. 
     
</TEXT>
</DOC>
