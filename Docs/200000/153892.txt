<DOC>
<DOCNO> 153892 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/02/guncel/gun30.html </URL>
<DATE> 2003/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

     Yaptığı binada ailesi öldü 
     SARAY Mahallesi Düzağaç Caddesi'nde bulunan 4 katlı 16 daireli Korkmaz Apartmanı, kentte tamamen çöken birkaç bina arasındaydı. Zemin katında dükk nlar bulunan apartmana soyadını veren ve aynı binadaki bir dairede oturan müteahhit Yusuf Korkmaz'ın eşi Elif ve bir çocuğu da enkaz altında can verdi. Ankara'da olduğu sanılan Yusuf Korkmaz'ın, aynı binadaki bazı yakınlarının da enkaz altında öldüğü belirtildi. 
     
     AKUT ve AKA da oradaydı 
     İSTANBUL'DAKİ çeşitli kuruluşlara bağlı 46 kişilik arama - kurtarma ekibi de yardım çalışmalarına katılmak üzere Bingöl'e gitti. Grupta AKUT'tan 20 kişi ve iki köpek, AKA'dan 23 kişi ve bir köpek ile Mahalle Afet Yönetimi'nden 3 kişi ve bir köpek bulunuyor. Dün gece geç saatlere kadar çalışan AKUT ekibi, 14 kişiyi kurtardı. THY de deprem bölgesine yardımların ulaşması amacıyla Diyarbakır'a İstanbul ve Ankara'dan ek seferler düzenledi. 
     
     Yardım hesapları açıldı 
     İZMİR ve Sakarya valilikleri de yardım kampanyası başlattı. İzmir Ziraat Bankası Konak Şubesi'nde Türk lirası için 483 982 , ABD doları için 483 984 , euro için de 484 008 numaralı hesaplar açıldı. Sakarya Valiliği Ziraat Bankası'nda 1745362, Halk Bankası'nda 684495 ve Vakıflar Bankası'nda 71110 nolu yardım hesapları açıldı. 
     


GÜNCEL 























</TEXT>
</DOC>
