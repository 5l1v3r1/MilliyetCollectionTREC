<DOC>
<DOCNO> 186217 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/03/son/soneko12.html </URL>
<DATE> 2003/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa birinci seansta yeni zirvesini belirledi... 
</HEADLINE>
<TEXT>

     İMKB Ulusal-100 Endeksi, önceki kapanışa göre 473.72 puan artışla, 1. seansı 14,354.21 puandan tamamladı. 
     1. seansta hisse senetlerinin ortalama değer artışı yüzde 3.41 olarak gerçekleşti. 
     Dün 13,880.49 puandan kapanan endeks, ilk seansa 15.29 puan artarak 13,895.78 puan seviyesinde başladı. Kısa sürede 14,000 puan seviyesini geçen endeks, yükselişini sürdürerek 14,417.23 puana ulaştı ve bu yılın seans içi rekorunu kırdı. 
     Seansın ilk yarısını 14,292.68 puandan geçen endeks, seans içinde en yüksek 14,417.23 puana ulaşarak rekor kıran endeks, önceki seans kapanışının altına ise hiç inmedi. 
     Seans kapanışında mali endeks 725.41 puan artışla 18,624.12 puana, sanayi endeksi 374.30 puan artışla 13,509.58 puana ve hizmetler endeksi 174.20 puan artışla 8,053.53 puana yükseldi. 
     Böylece, önceki kapanışa göre mali grup hisseler ortalama yüzde 4.05, sanayi grubu hisseler ortalama yüzde 2.85 oranında ve hizmetler grubu hisseler ortalama yüzde 2.21 değer kazandı. 
     1. seansta işlem gören toplam 286 hisse senedinden 258'i değer kazanırken, 11 hisse senedi değer yitirdi. 17 hissenin fiyatında ise değişiklik olmadı. 
     Seansta, 1 katrilyon 30 trilyon 744 milyar 22 milyon liralık işlem hacmi oluştu. 
     1. seansta, Doğan Holding, İş Bankası C , Yapı ve Kredi Bankası, Garanti Bankası ve Turkcell en yoğun işlem gören hisseler oldu. 
     Borsa uzmanları, haftanın son gününde, YSK'nın alacağı karara yönelik olumlu beklentiler ve ABD ile ilişkilerde yaşanan gelişmelerin Borsada hızlı bir yukarı hareket yaşanmasına neden olduğunu ifade etti. 
     Bileşik Endeksin 14,417 puanla yılın en yüksek seviyesini gördüğünü ancak bu seviyeden bir miktar kar satışı geldiğini kaydeden uzmanlar, endeksin 14,300 civarında dengelendiğini belirtiyor. 
     Endeksin 14,200 puan desteğinde tutunacağını düşünen uzmanlar, bu yeni trendin önümüzdeki haftadan itibaren etkisini daha da kuvvetli göstereceğini, ilk hedefin 15,000 puan seviyesi olduğunu tahmin ediyor. 

     
</TEXT>
</DOC>
