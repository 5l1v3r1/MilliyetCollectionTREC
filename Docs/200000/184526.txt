<DOC>
<DOCNO> 184526 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/25/son/sondun13.html </URL>
<DATE> 2003/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya'da polis cinnet geçiren bir kişiyi öldürdü 
</HEADLINE>
<TEXT>

     Almanya'nın Hannover kenti yakınlarındaki Mellendorf kasabasında polis, cinnet geçiren bir kişiyi vurarak öldürdü. 
     Polis, 40 yaşındaki kişinin, kendi otomobilini bir ağaca çarptıktan sonra araçtan inerek, elindeki bir lamba ile çevredeki insanlara saldırdığını, araçlara hasar verdiğini ve kendisini durdurmaya çalışan bir polisin kafasına vurarak memuru yaraladığını bildirdi. 
     Yaralanan polisin tabancasını çıkartarak önce havaya bir el uyarı ateşi açtığı, sonra saldırganı bacağından yaraladığı, kendisine vurmayı sürdüren kişiyi daha sonra da karnından ağır yaraladığı, cinnet geçiren kişinin kaldırıldığı hastanede öldüğü kaydedildi. 
     
</TEXT>
</DOC>
