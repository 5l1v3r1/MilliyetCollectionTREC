<DOC>
<DOCNO> 153216 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/29/son/sondun29.html </URL>
<DATE> 2003/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Komşudan müjde... Bulgaristan'da SARS şüphesi olan hasta iyileşti 
</HEADLINE>
<TEXT>

     Bulgaristan'da geçen hafta başında Akut Solunum Yetmezliği Sendromu SARS şüphesiyle tedavi altına alınan ve ülkede büyük bir panik yaşanmasına yol açan hasta sağlığına kavuştu. 
     Sofya Bulaşıcı Hastalıklar Hastanesi yetkilileri, ismini hala gizli tuttukları 32 yaşındaki hastanın tedaviye yanıt verdiğini ve kendisinin SARS hastası olmadığını açıkladılar. 
     Hastane doktorlarından Ventsislav Kristev, daha önce tedbir amacıyla evlerinde karantina altına alınan hastanın iki akrabasının da sağlıklı olduğunu ve kendilerinde herhangi bir virüse rastlanmadığını söyledi. 
     Bulgaristan Sağlık Bakanlığı, geçen hafta başında Kanada'dan gelen bir vatandaşın SARS hastalığı şüphesiyle tedavi altına alındığını ve hastanın SARS hastalığının tüm belirtilerini gösterdiğini açıklamıştı. 
     Bu arada, hastadan alınan ve Dünya Sağlık Örgütü laboratuvarına gönderilen kültür öneklerinin analiz sonuçlarınınsa en geç yarın Bulgaristan'a ulaşacağı bildirildi. 
     




</TEXT>
</DOC>
