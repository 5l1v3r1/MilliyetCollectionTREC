<DOC>
<DOCNO> 167014 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/03/yasam/yas07.html </URL>
<DATE> 2003/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Sağlık değil 'ölüm' verdi 
</HEADLINE>
<TEXT>

Personeli olmadığından iki yıldır kapalı bulunan sağlık ocağı yüzünden hem hamile kadın hem de bebeği öldü 
     AHMET KAYA Gaziantep DHA 

     Gaziantep'in Araban ilçesi Elif beldesinde yaşayan Hatice Fıstıkçı 31 doğum sancısı tutunca, beldedeki sağlık ocağının kapalı olması nedeniyle minibüsle Yavuzeli'ne götürülmek üzere yola çıkarıldı. Ancak sancıları şiddetlenen Fıstıkçı, minibüsün içinde ölü bir kız dünyaya getirdi. Yavuzeli Sağlık Ocağı'na ulaştırılan ancak kanaması durdurulamayan Fıstıkçı, ambulansla Gaziantep Devlet Hastanesi'ne götürülürken yolda öldü. 
     Eşi Cuma Fıstıkçı, "Hamileliği sırasında hiç sorunu yoktu. Sağlık ocağı açık olsa, eşim ve bebeğim belki yaşayacaktı" diye gözyaşı döktü. Cuma Fıstıkçı'nın ağabeyi Mustafa Fıstıkçı da, modern bir sağlık ocakları olmasına karşın iki yıldır sağlık görevlisi bulamamaktan yakınarak, "Gelenler ya Araban'a alınıyor ya da torpil bulup gidiyor" dedi. 
     Fıstıkçı'nın ölümünün ardından Gaziantep İl Sağlık Müdürlüğü soruşturma başlatırken, şik yetçi olan çıkmayınca savcılık soruşturma açmadı. 
     

</TEXT>
</DOC>
