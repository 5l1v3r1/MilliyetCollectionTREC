<DOC>
<DOCNO> 190630 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/23/yazar/bila.html </URL>
<DATE> 2003/10/23/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
CHP... 
</HEADLINE>
<TEXT>

   
   Bugün CHP'nin kurultayı var. Öyle anlaşılıyor ki, bu kurultay da parti içi mücadelelere sahne olacak. CHP için alışılmış bir durum. 
   Toplumun gündeminde CHP'de parti içi mücadelenin ne kadar yeri var Halk bu mücadeleyle ne kadar ilgili 
   Gündemdeki sorunlara bakınca CHP'nin gözlerini kendi içine kilitleme lüksü olmadığı rahatlıkla söylenebilir. 
   CHP içine bakmayacak mı 
   Elbette bakacak ama parti içi egemenlik bakışıyla, küçük hesaplar yaparak değil. Örneğin, kurultayda iç mücadeleye ayıracağı kadar zaman ve emeği, kendini analiz etmeye ayırarak işe başlayabilir. 
   Sosyal demokrat bir parti olarak CHP'nin bu işlevine uygun bir oy sepeti olmadığı 2002 seçimlerinde bir kez daha ortaya çıktı. CHP'ye destek veren kesimlerin, yoksul, ezilmiş, işsiz, eğitimsiz, sömürülen kesimler değil, ekonomik - sosyal açıdan göreceli olarak iyi durumda olan, Cumhuriyet'in temel niteliklerini esas alarak oy kullanan kesimler olduğu seçim analizlerinde ortaya konuldu. Göreceli olarak varlıklı kesimin, başta laiklik olmak üzere Cumhuriyet'e ilişkin kaygıları nedeniyle CHP'ye oy kullandıkları anlaşılıyor. Oysa, CHP'nin bu desteğin yanında geniş halk kitlelerinden ekonomik - sosyal güdüler ve umutlarla oy alması gerekirdi. Anlaşıldı ki, CHP geçmişte olduğu gibi bu sosyal sınıflar için umut olarak görülmemiş. Bu kesimlerle bağlantı kuramamış. CHP bir elit partisi olmamalı. Oysa varoşlarda CHP yok... 
   CHP gibi partileri desteklemesi gereken geniş yığınların, AKP'yi destekledikleri ortada. CHP, sosyal demokrat bir parti olarak bunu tersine çevirmenin yollarını bulmak için kafa yormalı... 
   Türkiye, Cumhuriyet tarihinin en önemli süreçlerinden birini yaşıyor. Sorunlar ulusal boyutta ve ülke ve ulus geleceğini etkileyecek, hatta belirleyecek nitelikte. 
   CHP bu sorunlarla ilgili fikirleri ve çözüm önerileriyle gündemde olabilmeli. 
   Irak Savaşı, Türkiye'yi siyasal boyutta Kürt sorunu üzerinden sarsıyor. Kuzey Irak - Güneydoğu paralelliği dikkat çekici boyutlarda. CHP sorunun bu boyutuyla ilgili ne düşünüyor, ne öneriyor Türkiye Cumhuriyeti yeniden tanımlanması hatta yeniden kurulması amacıyla üniter ve laik yapısından yakalanmış, silkeleniyor. CHP'nin bakışı ve önerisi nedir 
   Avrupa Birliği sürecinde KKTC al - ver konumunda tutuluyor. CHP'nin yaklaşımı nedir 
   CHP kurultayının gündemi bunlar olmalı. Kurultaydan bu soruların yanıtları çıkmalı... 
   Liste savaşlarının bilançosu değil... 
   
      
   
   
</TEXT>
</DOC>
