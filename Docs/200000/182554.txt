<DOC>
<DOCNO> 182554 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/16/guncel/gun03.html </URL>
<DATE> 2003/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Okur hata sektirmiyor 
</HEADLINE>
<TEXT>

   Milliyet'in ev sahipliğini yaptığı Uluslararası Haber Ombudsmanları Örgütü konferansında Irak savaşında yapılan hatalar tartışıldı 
      İSTANBUL Milliyet 

   
   Uluslararası Haber Ombudsmanları Örgütü ONO , ABD, Fransa, Kanada gibi ülkelerin ardından, bu yıl Milliyet gazetesi ev sahipliğinde ilk kez İstanbul'da toplandı. Dışişleri Bakanı ve Başbakan Yardımcısı Abdullah Gül'ün de 'modern dünyada ombudsmanlığın gereğine' ilişkin bir mesaj gönderdiği konferansa 14 ülkeden 32 ombudsman katıldı. 
   Gazetemiz İcra Kurulu Başkan Yardımcısı Hanzade Doğan, konferansın açılış konuşmasında Milliyet'in etiğe verdiği öneme dikkat çekerek, okur şik yetlerine gösterilen hassasiyete değindi. Milliyet'in 54 yıldır kalitenin ve güvenin anlamı olduğunu belirten Doğan, "Kendi içimizde bir kontrol mekanizmamız var. Ancak ne yazık ki medyanın inandırıcılığı her geçen gün azalıyor" dedi. 
   
   Diyalog köprüsünü kurduk 
   Gazetemiz Okur Temsilcisi Yavuz Baydar da, şunları söyledi "Milliyet gazetesinde ombudsman sistemini kurumsallaştırdık. Okuyucu ile aramızda bir güven köprüsü oluştu. Türkiye'de çok ciddi bir okur ve izleyici kitlesi var. Hata sektirmiyor. Bu diyalog köprüsünü kurduk." Konferansın ilk gününde Irak savaşında yapılan hatalar, karşılaşılan zorluklar, Arap medyası ve Batı medyasının birbirlerini nasıl değerlendirdiği gibi konular tartışıldı. 
   
   
</TEXT>
</DOC>
