<DOC>
<DOCNO> 151876 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/23/son/sonspo08.html </URL>
<DATE> 2003/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalyanlar Devler Ligi'nde ilk kez iki takımla yarı finalde... 
</HEADLINE>
<TEXT>

     Avrupa Şampiyonlar Ligi tarihinde ilk kez 2 takımıyla yarı finale kalan İtalya, İspanyol rakiplerini eleyen FC Inter ve FC Juventus'u alkışlıyor. 
     FC Juventus'un FC Barcelona'yı, FC Inter'in de Valencia'yı elemesinin ardından yarı finalde 2 takımla temsil edilmeyi garantileyen İtalya, bu akşam AC Milan'ın kendi sahasında Holanda ekibi AFC Ajax'ı yenerek elemesi durumunda yarı finale 3 takımla çıkmış olacak. 
     Bu arada FC Inter, bir yandan 22 yıl aradan sonra Avrupa Şampiyonlar Ligi'nde yarı finale çıkma sevincini yaşarken, diğer yandan yıldız futblcusu Christian Vieri'nin sakatlanmasına üzülüyor. 
     Valencia CF maçında 5. dakikada gol atarak FC Inter'e turu getiren Vieri'nin, 32. dakikada sakatlanarak oyundan çıkmasının ardından yapılan açıklamada, sağ diz bağlarında yırtık olduğu tahmin edilen futbolcunun büyük olasılıkla sezonu kapattığı belirtildi. 
     FC Inter'in başarılarındaki en büyük isim olan Vieri, ligde 24 golle gol krallığı yarışmasında ilk sırada bulunuyor. 
     





</TEXT>
</DOC>
