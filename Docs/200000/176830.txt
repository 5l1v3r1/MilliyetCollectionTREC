<DOC>
<DOCNO> 176830 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/19/son/sontur35.html </URL>
<DATE> 2003/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan, Almanya ve İtalya'ya gidiyor... 
</HEADLINE>
<TEXT>

     Başbakan Recep Tayyip Erdoğan, bazı temaslarda bulunmak üzere 1-3 Eylül tarihlerinde Almanya, 5-7 Eylül tarihlerinde ise İtalya'yı ziyaret edecek. 
     Başbakanlık Basın Merkezi'nden yapılan açıklamaya göre, Başbakan Erdoğan, Almanya'da ikili temaslarda bulunacak ve Türkiye Sanayici ve İşadamları Derneği TÜSİAD Berlin Bürosu'nun açılışını yapacak. 
     Erdoğan, ziyareti çerçevesinde Almanya Başbakanı Gerhard Schröder ve CDU Genel Başkanı Angela Merkel ile görüşecek. Erdoğan, ayrıca Almanya'daki Türk toplumunun temsilcileri ile de biraraya gelecek. 
     5-7 Eylül 2003 tarihlerinde İtalya'ya gidecek olan Erdoğan, Como Gölü kıyısındaki Villa D'este'de düzenlenecek Ambrosetti Forumu'na katılacak. Erdoğan'ın, forumda, ''Ülke Profili Türkiye'' ve ''AB Konvansiyon ve Kurumsallaşma'' konulu oturumlarda birer konuşma yapması öngörülüyor. 
     Başbakan Erdoğan, İtalya'daki temasları çerçevesinde Başbakan Silvio Berlusconi ile görüşecek. 
     
</TEXT>
</DOC>
