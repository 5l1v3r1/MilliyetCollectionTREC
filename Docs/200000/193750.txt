<DOC>
<DOCNO> 193750 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/06/son/soneko09.html </URL>
<DATE> 2003/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
TEKEL ve AB Raporu piyasaları olumsuz etkiledi... 
</HEADLINE>
<TEXT>

     TEKEL özelleştirilmesine gelen tekliflerin beklentilerin altında kalması ve Avrupa Birliği AB İlerleme Raporu'nda yer alan Kıbrıs ile ilgili unsurlar piyasaların moralini bozdu. 
     Dün yılın en yüksek seviyesi 16,408.33 puandan kapanan İMKB Ulusal 100 Endeksi, 1. seansın 1 saat 15 dakikalık bölümünü, 511.40 puan kayıpla 15,896.93 puandan geçti. Hisse senetleri ortalama yüzde 3.12 oranında değer kaybetti. 
     Bu bölümde işlem hacmi 353.2 trilyon lira olarak gerçekleşti. 
     
     DÖVİZ YÜKSELDİ 

     Kapalıçarşı'da dün 1 milyon 487 bin liradan kapanan dolar, güne 1 milyon 495 bin liradan, 1 milyon 705 bin liradan kapanan Euro da 1 milyon 710 bin liradan başladı. 
     Saat 10.15 itibariyle, dolar alışta 1 milyon 497 bin lira, satışta 1 milyon 503 bin lira, Euro alışta 1 milyon 714 bin lira, satışta 1 milyon 720 bin liradan işlem gördü. 
     Bankalararası piyasada dolar kotasyonlarında da alışta en düşük fiyat 1 milyon 498 bin lira, en yüksek 1 milyon 501 bin lira, satışta en düşük fiyat 1 milyon 504 bin lira, en yüksek fiyat 1 milyon 510 bin lira düzeyinde bulunuyor. 
     
     FAİZDE DURUM 

     İMKB Tahvil ve Bono Piyasası Kesin Alım Satım Pazarı'nda işlem gören gösterge niteliğindeki 18 Ağustos 2004 vadeli tahvilin, bugün valörlü işlemlerinde saat 10.15 itibariyle basit getiri yüzde 30.89'a çıkarken, bileşik getiri yüzde 31.87 oldu. 
     Dünkü piyasa kapanışında bu kağıdın aynı gün valörlü işlemlerinin basit getirisi yüzde 29.39, bileşik getirisi yüzde 30.27 olmuştu. 
     
</TEXT>
</DOC>
