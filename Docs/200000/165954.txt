<DOC>
<DOCNO> 165954 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/28/guncel/gun02.html </URL>
<DATE> 2003/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Çalınanı istiyoruz eldekini atıyoruz’ 
</HEADLINE>
<TEXT>

Bergama’daki Yortanlı Barajı tamamlanınca sular altında kalacak Allianoi’yi kurtarmaya çalışan Yrd. Doç. Yaraş, yetkililere isyan ediyor 
     MERT İLKUTLUĞ DHA 

     Allianoi antik kentindeki kurtarma kazılarını sürdüren Trakya Üniversitesi Fen - Edebiyat Fakültesi Arkeoloji Bölümü Öğretim Üyesi Yrd. Doç. Dr. Ahmet Yaraş, "Bergama’dan kaçırılan Zeus Sunağı’nı geri istiyoruz ama elimizdekinin kıymetini bilmiyoruz" dedi. Birecik Barajı nedeniyle büyük kısmı su altında kalan Zeugma’nın ardından, Bergama’daki Allianoi de Yortanlı Barajı tamamlanınca su altında kalacak. Antik kenti kurtarmak için 1998’den bu yana kazılarını sürdüren Yaraş, bu yılki çalışmalarına başladıklarını belirterek, eylül sonuna kadar 150 kişilik ekiple çalışacaklarını söyledi. 
     
     YANINA SET YAPILSIN’ 
     Roma dönemine ait Ilıca yapısı üzerinde yoğunlaşacaklarını kaydeden Yaraş, kazılar için Trakya Üniversitesi, DSİ ve Philip Morris - Sabancı’nın destek verdiğini ifade etti. Özellikle üç yıl önce bir galeriden çıkardıkları 1800 yıllık Venüs heykelinin dünyada büyük ilgi gördüğünü hatırlatan Yaraş, Allianoi’nin yaklaşık 60 bin metrekarelik bir alanı kapladığını belirterek, "Çok hızlı çalışmamaza karşın kentin ancak çok az kısmını günışığına çıkartabildik. Baraj yapımından vazgeçilmeli. O da olmazsa antik kentin iki yanına set yapılarak, etrafındaki göletten korunabilir" dedi. 
     
Bu eserler su altında kalacak...      Allianoi’de baraj tamamlandığında su altında kalacak bazı eserler şunlar 

</TEXT>
</DOC>
