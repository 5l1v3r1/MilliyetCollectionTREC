<DOC>
<DOCNO> 170167 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/18/yazar/temelkuran.html </URL>
<DATE> 2003/07/18/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Aşka belediye onayı lazım mı 
</HEADLINE>
<TEXT>

     Niye Güzel soru budur Niye evleniyorlar 
     
     Bilhassa şehirde yaşayan, birlikte yaşayan, iyi para kazanan, aile ilişkilerinin beklentilerinden ferah bir mesafe ile kendini korumayı becermiş, çocuk yapmak için bile meşruiyet zeminine ihtiyacı olmayan çiftler... Neden evlenirler Bilhassa şehirlerde artık can çekişmeye başlamış bu kurumun ortadan kalkmasında sınıfsal ve bireysel özellikleri bakımından öncü olması beklenen bu insanlar neden kurumu yeniden diriltirler Kendileri evliliğin kutsal faziletlerine inanmamaktadırlar, "başkaları" mutlu olsun diye evlenmektedirler, şu kadarcık bile heyecan duymamaktadırlar, aslında karşı oldukları kuruma "nasılsa bir imza" deyip kendilerini nik h masasına gitmek için teskin etmektedirler vesaire vesaire... Niye Ve önemli bir soru daha 
     Birlikte yaşamakla evlilik arasındaki "ölümcül" fark nedir Evlilik hakikaten "teknik bir ayrıntı" olarak yaşanabilir mi Yoksa o imzada ilişkinin doğasını, iki kişinin kimyasını, bir de tabii giderek ilişkiye dahil olan insan mevcudunu değiştiren bir "numara" mı vardır 
     Vardır. Vardır. Kendini "nasılsa bir imza" diyerek rahatlatanlar varsa söyleyeyim Evlilik hepimizden daha ihtiyar bir kurumdur. Sizin yapmayı planladığınız "yeni düzenlemeler" çoktan düşünülüp icabına bakılmıştır. Kurum, kendi kendini sağlamlaştırmış, yapmayı düşündüğünüz değişiklikler için önceden önlemini almıştır. Zira kurumlar, insanlardan daha güçlüdür. Kurumları insanlar yapar, ama sonra işte kurum tek başına bir organizma gibi büyür, semirir, insanın önce önüne, sonra da üstüne geçer. Tıpkı devlet gibi, tıpkı sınırlar gibi, tıpkı şirketler gibi... 
     
     Şişli Evlendirme Dairesi’nde on beş dakikada bir nik h kıyılıyor. Bazen davetliler "seri üretim" karmaşasında birbirine karışıyor. Salon bir dolup bir boşalıyor. Nereden biliyorum Çünkü TV8’deki "Kıyıdan" programı için gittim. Kıyıdan kıyıdan baktım. Bugün 15.30’da bir bakın. Aşkınıza belediye onayı gerekiyor mu siz karar verin "Başarılı" bir evlilik nasıl olur Evlilik nasıl kurtulur Kurtulur mu Kurtarılmalı mı İyi bir evlilik için gereken araç gereçler nelerdir Bunlar işte, öyle şeyler. Zor sorular yani, imk nsız cevaplar... 
     
     

</TEXT>
</DOC>
