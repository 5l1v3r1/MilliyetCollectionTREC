<DOC>
<DOCNO> 180943 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/08/siyaset/asiy.html </URL>
<DATE> 2003/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
"Başbakan'ın tavrı demokratik değil " 
</HEADLINE>
<TEXT>

   'Demokratik haklar ve 2003 alacakları konusunda AKP ile hiçbir sonuç elde edemedik' diyen KESK Genel Başkanı, son eylemde yaşananlardan da Başbakan'ı sorumlu tutuyor 
      SOHBET ODASI 
Derya SAZAK 

   
   AKP hükümeti ile ilk kez masaya oturdunuz, sendikalar memurlar için ne istiyor 
   Biz üç gündemle gittik Demokratik haklar, 2003 alacakları ve 2004 bütçesindeki zam oranları. İlk görüşmede hükümet, 'demokratik hakları görüşmeyiz, 2003'ten de alacağınız yok. Olsa bile ödeyemeyiz' dedi. 2004 artışını da bütçe büyüklükleri çıkmadığı için ekime atmak istediler. 'Madem öyle, neyi görüşeceğiz ' diye tepki gösterip masadan kalktık. Hatta 'Dersinize çalışıp gelin' dedik... 
   Sözleşmeden yararlanacak memur sayısı nedir 
   Görüşmeler 2.4 milyon kamu çalışanını, 1 milyondan fazla emekliyi ilgilendiriyor. Hükümet somut bir teklifle gelmeyince eylem kararı aldık. 23 Ağustos'ta yürüyüş ve Kızılay'da basın açıklaması yaptık. 
   
   TARİKAT TARTIŞMASI 
   Gösteriye müdahale edildi. 
   Yasalara göre istediğim yerde basın açıklaması yaparım. Bu, halkın bilgi edinme hakkına girer. Son AB uyum yasalarıyla kolaylık sağlanması gerekiyor. Tersini yaptılar, üyelerimizin Ankara'ya girişini önlediler. 10 saat sürdü gerilim. 
   Polis niye sertleşti 
   Emniyet önce Güven Park'ta açıklama yapabileceğimizi bildirdi. İnsanlar Kızılay'a gelmeye başladı. Birden Başbakan, 'Bu eylem antidemokratiktir' dedi... Ondan sonra Emniyet'in tutumu değişti. Kızılay ablukaya alındı... Panzerler çevirdi. Problem, Başbakan'ın açıklaması. Savcılık önce işlem yapmadı, daha sonra dava zorla açıldı. Sonuçta ne oldu, demokratik süreçte, toplu görüşmeleri aşan bir faaliyet başladı. Bir başbakan, yasal bir sendikal hareketle ilgili demokratiktir, değildir tartışması açarsa onun zihniyeti ortaya çıkar. 
   Sayın Mehmet Ali Şahin'le televizyonda tartıştınız. 
   Başbakan'ın sözleri sorulunca ben hükümetin toplu görüşmelerdeki tutumunu demokratik ve hakça bulmadığımı ifade edince Sayın Şahin, 'kapatılmış partilerin kongreleri'ne gittiğim gerekçesiyle beni 'bölücülükle' suçlayınca tepki gösterdim. 
   Bakanı, 'tarikatçılıkla' suçlamışsınız. 
   Aslında böyle bir polemiğe girmek istemedim. Ama bir refleksle 'yasa dışı bir parti kongresine gitmediğimi, ancak Sayın Bakan'ın yasal tarikatlara mensup olduğunu' söyledim. Doğrudur, ben yasal olan tüm partilerin kongrelerine gidiyorum. Kastedilen DEHAP ama şunu da bilmesi lazım. Başbakan Erdoğan'ın yasaklı döneminde AKP kurulduğunda kendisini ilk ziyaret edenlerden birisi de benim. 
   Size yönelik eleştiriler de oldu, demokratikleşme iddiasındaki AKP'nin sosyal ve ekonomik haklara ilgisizliğinin vurgulanması gerekirken, tartışmanın 'şeriatçı - bölücü' kulvarına çekilmesi yadırgandı. 
   Ben din ve vicdan özgürlüğünü savunuyorum, statükoya karşıyım, KESK değişimden yana. Devlet yapısının 'bozuk düzen' olduğunu yıllarca iddia etmişiz. Ancak din ve vicdan özgürlüğünü savunurken, siyasi otoritenin bunu kullanıp kullanmaması çok önemli. Bir tarikat ilişkisi, din ilişkisi siyasi erk tarafından kullanılıyorsa ona karşı çıkarız. 
   Televizyondaki tartışmanın içeriğinde bu kaygıyı doğuracak bir konu yok herhalde, memur maaşlarını konuşmuyor muydunuz 
   Sayın Başbakan Yardımcısı bana bir suçlama getirirken hükümetin uygulamalarını da tartışmak gerekiyor. Talim Terbiye'den 160 öğretmen sürgün edildi. YÖK tartışmalarına baktığımızda bunu görüyoruz. 
   Özel okullara yoksul öğrencilerin alınmasıyla ilgili yasayı Cumhurbaşkanı veto ederken, Danıştay'daki yönetmelik ve sınavın iptaliyle ilgili girişim, Eğit - Sen'den gelmişti. 
   Evet, KESK'in üyesi. 
   
   'EĞİTİMDE TARAFIZ' 
   Acaba tepkiler biraz da eğitimdeki bu tartışmadan mı kaynaklanıyor 
   Olabilir. 10 bin çocuğun dağıtımına baktığınız zaman orada problem var. Özel okullar, daha çok cemaatlerin elinde. Devlet okulları bu şekilde kötülenmiş oluyor. 8 yıllık zorunlu eğitimi de öğretmenler kurulu üzerinden kaldırmayı denediler. Müdahale ettik. Eğitimde tarafız. 
   
   'Sendikanın yaptırımı yok'       Kamuda 2.4 milyon memuru ilgilendiren 'toplu görüşmeler'de henüz uzlaşma sağlanamadı, Kızılay'daki çadırda Kamu - Sen yöneticileri 'açlık grevi' yapıyor, KESK olarak geçen hafta yaptığınız eyleme polis müdahale etti. Memur sendikalarının hak arama çabasına hükümet niye kayıtsız 
   Önce isterseniz 'toplu görüşme' kavramını açayım. 4688 sayılı yasanın çıkışı da problemli, uygulaması da... Hükümet de bunu kabul ediyor. Sendikaların da itirazı var. Aslında sendikalar 'toplu pazarlık' yapar. Masaya taraflar eşit koşullarda oturur. Avrupa'da kabul edilen bir 'sosyal diyalog' kavramı var. Ancak 'toplu görüşme'yle eşitlik bozuluyor. 
   
   2003'Ü GÖRÜŞEMEDİK 
   Memurlara Ecevit hükümeti döneminde kısmi sendikal haklar tanındı ama grev yok. 
   Toplu pazarlık hakkı da yok. Asıl problem şu Bütün süreçler tamamlansa bile diyelim ki anlaştık ya da anlaşamadık, Uzlaştırma Kurulu'na gittik. Bütün prosedür işlese bile son sözü Bakanlar Kurulu söylüyor. Sendikaların yaptırımı yok. Diyalog tarafı önemli. 1990'lı yıllardan beri ciddi bir mücadele var, hükümetlerle masaya oturmayı hep hedefledik. 
   Görüşmeler, 2004 bütçesindeki artış oranları üzerinde yapılıyor, sendikalar 2003 kayıplarının da karşılanmasını mı istiyor Anlaşmazlık nereden doğdu 
   Yasaya göre hükümet iddia ediyor ki 2004'ün mali haklarını konuşabilirsiniz. Biz de diyoruz ki 'hayır', masaya oturunca demokratik haklar dahil birikmiş bütün sorunlarımızı görüşürüz. Geçmişteki ekonomik kayıplarımızı da konuşuruz. AKP döneminde, seçimden sonra masaya oturamadık. 2003'ü görüşemedik. Ecevit hükümetinde 100 milyon liralık artış sağladık, Bakanlar Kurulu karar aldı, kasımdan sonra yeni gelen hükümetle 2003 bütçesini görüşecektik. AKP buna uymadı. 
   
   'Memurdan esirgenen hortumcuya gidiyor'    Irak'a asker gönderilmesine karşı olduklarını belirten KESK Kamu Emekçileri Sendikaları Konfederasyonu Genel Başkanı Sami Evren, sözlerini şöyle sürdürüyor "1 Mart tezkeresinin reddinde KESK önemli rol oynadı Meclis önündeki eylemiyle. Yine karşı çıkacağız. Kamu reformu adı altında sendikal hareket ve devletin sosyal boyutu tırpanlanıyor. Biz asla bugünkü hantal yapıyı savunmuyoruz 
   ama 'esnek yönetim' gibi tasarıları kabul etmiyoruz. 2004 bütçesinde çalışanlar için insani rakamlarda anlaşamıyorsak üretimden gelen gücümüzü kullanırız. Bütçede 40 katrilyon faize gidiyor, banka batıyor hesapta görünmeyen para 9 katrilyon, Hazine bir gecede bunu buluyor, hortumcuya gidiyor para. Hükümetin bize önerdiği 160 milyonun toplamı 280 trilyon. Memurdan esirgediği hortumcuya gidiyor." 
   
   'Kadrolaşmayı en çok AKP yapıyor'    Demokratikleşme isteminize dönelim. Ne istiyorsunuz 
   Memurlara grev ve toplu pazarlık hakkı tanınmalı. Bu haklar yoksa ona sendika denmez. Sonunda yaptırımı olmayan toplu görüşmeyle ne elde edeceksiniz Yetkiniz yok. Kral çıplak Memura tanınan sosyal hakların ne ölçüde sınırlı olduğu görülüyor. Demokratik tepkileri algılayacak demokratik hükümetlere de ihtiyaç var. İkinci isteğimiz şu Kamuda görevli olmam benim siyaset yapma hakkımı önlememeli. 
   Memurlar siyasete girerse, kamuda iktidarlar tümüyle partizanlaşmaz mı 
   En fazla kadrolaşmayı AKP iktidarı yapıyor. Bunu belgeleriz. 
   
   'İmamlar da AKP'ye karşı tavır alacaktır'    Hükümetle Uzlaştırma Kurulu'ndan çıkan önerileri ne zaman görüşeceksiniz 
   11 Eylül'de masaya oturacağız. Gerileyeceğimiz son nokta en düşük ücrette 780 milyon liradır. Uzlaştırma Kurulu üst düzey bürokratlara uygulanan görev tazminatlarının kamu çalışanlarının tümü için geçerli olmasını istedi. 
   Hükümet bunu kabul etmezse ne olacak 
   Bu bir örgütlenme sorunu, imamlar dahil 11 işkolunda örgütlüyüz. 
   İmamlar da AKP'ye karşı tavır alır mı 
   Elbette, emek ve hak mücadelesi. 460 milyon maaş alıyorlar. İmamların grev yapması problem olur. Sonbaharda Türkiye'nin gündemi yoğun olacak, Irak'a asker meselesi bütçeyi etkileyecek. 
   
   Maaş önerimiz 873 milyon TL    
   Maaşlara dönersek, 2003 kayıpları için ne istiyorsunuz 
   401 milyon lira hak kaybımız var. Bunu altı aya bölersek temmuzdan geçerli olmak üzere aylık 66 milyon lira zam yapılması gerekiyor. Ancak bunun taban aylığına yansıması gerekiyor. Hükümet önce 100 milyondan 160 milyona çıktı. Bu miktar önemli değil, taban aylığa yansımazsa çerez parası kalır. Ecevit hükümetinden kalan 25 milyon lira vardı, bunu altıyla çarparak 150 milyon ödeyin dedik, hükümet bunu da kabul etmiyor, çünkü taban aylığa yansımasına karşılar. 
   Ortalama bir memur aylığı ne kadar 
   En düşüğü 428 milyon lira. Ortalama 570 milyon. 1 milyarı bulan yok. 
   
   KİRA YARDIMI 200 BİN LİRA 
   Uzlaştırma Kurulu'ndan çıkan sonuç için ne diyorsunuz 
   Hükümetin teklifinden daha iyi. 200 milyon ve 2004 için yüzde 18 artı 1 zam önerdiler. Kira bedeli 25 milyona çıkartılıyor. Önerdiğimiz 25 milyon taban aylığa yansımadıkça bunlar yetersiz. Sosyal haklarla en düşük maaş 545 milyona yükselecek ki, bu 100 milyon zam demek. 
   Sıfır zam tartışması nereden çıktı 
   Enflasyon oranı kadar zam yaparsanız bu sıfır zam demektir. Şu anda temel ücretin saptanması lazım. Yeni göreve başlayan bir kamu görevlisi için önerimiz 873 milyon liradır. Çalışmayan eş için 175 milyon lira aile yardımı. Her çocuk için 105 milyon. Bu rakamlar şimdi gülünç. Kira yardımı mesela... 200, 400, 600. 
   Şu anda 200 milyon mu 
   200 bin lira 
   Kadın çalışanlar açısından bazı iyileştirmeler sağlanıyor mu 
   Doğum izni 24 hafta olsun istiyoruz. 
   
   
</TEXT>
</DOC>
