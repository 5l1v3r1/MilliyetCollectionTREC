<DOC>
<DOCNO> 187549 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/09/son/soneko52.html </URL>
<DATE> 2003/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF Piyasalar, Türkiye'nin programına destek veriyor 
</HEADLINE>
<TEXT>

     Uluslararası Para Fonu'nun IMF Dış İlişkiler Direktörü Tom Dawson, piyasaların, Türkiye'nin programına güçlü destek verdiğini söyledi. 
     Dawson, IMF heyetinin Türkiye'deki görüşmelerinin sürmesinden dolayı, programın 6. gözden geçirme döneminin ne zaman tamamlanacağının şu anda belli olmadığını belirtti. 
     Dawson'un Washington'daki IMF merkezinde düzenlediği basın toplantısında, Türkiye de konuşuldu. 
     IMF'nin Baş sözcüsü konumundaki Dawson'a, 'Türk Lirası'nın değer kazanmasıyla' ilgili gelişmeler soruldu. 
     Dawson, Türk Lirası'ndaki durumun piyasa göstergelerinden biri olduğunu ve başka piyasa göstergelerinin de bulunduğunu kaydederek, ''piyasalar açık şekilde Türkiye'nin programına güçlü bir destek veriyor'' dedi, ancak başka yorumda bulunmadı. 
     Dawson, IMF heyetinin Türkiye'deki çalışmalarının sürdüğünü hatırlatarak, ''dolayısıyla mevcut gözden geçirme döneminin ne zaman tamamlanabileceğini şu anda söyleyebilecek durumda değilim'' diye konuştu. 
     
</TEXT>
</DOC>
