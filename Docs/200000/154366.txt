<DOC>
<DOCNO> 154366 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/04/spor/spo05.html </URL>
<DATE> 2003/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
GENÇLER'DE ÜMİT YOK 0-2 
</HEADLINE>
<TEXT>

Adanaspor'a sahasında Ümit'in iki golüyle mağlup olan Başkent ekibi, zirve yarışının çok gerisinde kaldı. Galatasaray'a darbe vuran Adanaspor ise tehlikeli bölgeden uzaklaştı 
     Veysel kaçırdı 
     KIRMIZI - Siyahlı ekip, ilk iki umutlarını Adanaspor önünde aldığı yenilgiyle büyük ölçüde tüketti. İlk yarısı zevksiz ve yavan bir mücadele ile geçen karşılaşmanın ikinci devresinde taraflar hareketlendi. Gençlerbirliği, gol için yüklendi. Veysel ile girdiği bir - iki pozisyondan sonuç alamadı. 
     
     5 dakikada iki gol 
     MAÇIN son yarım saatinde Başkent ekibinin iyice riske girmesi, Adanaspor'un işini kolaylaştırdı. Turuncu - Beyazlılar, başta Cafer olmak üzere Necati ve Volkan ile net pozisyonları harcadı. Son 5 dakikada sahneye çıkan Ümit attığı iki gol ile takımına 3 puanı getirdi. 
     
'Ersun Fener'e'      GENÇLERBİRLİĞİ taraftarları, 2 - 0'lık yenilgiden sonra, Ersun Yanal'ı, "Yanal Fener'e" tezarühatıyla protesto ettiler. Başkan İlhan Cavcav, "Futbolcularımız ve antrenörümüz hakkında çıkarılan transfer söylentileri meyvesini verdi. Takımın ahengi bozuldu " dedi. Yanal ise Kırmızı - Siyahlı ekibin lig, kupa ve milli takımın yükünü kaldıramadığını söyledi, "Matematiksel olarak Şampiyonlar Ligi şansımız var" ifadelerini kullandı. 
     

</TEXT>
</DOC>
