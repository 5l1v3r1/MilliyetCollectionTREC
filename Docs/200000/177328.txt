<DOC>
<DOCNO> 177328 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/22/guncel/gun03.html </URL>
<DATE> 2003/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Sakık'tan 'Eve Dönüş' dilekçesi 
</HEADLINE>
<TEXT>

   İdam cezasına çarptırılan, 'uyum' nedeniyle cezası ömür boyu hapse çevrilen Sakık, 'af' talebini yineledi 
      ÖZGÜR CEBE DİYARBAKIR DHA 

   
   Topluma Kazandırma Yasası'nın yürürlüğe girmesinin arından Diyarbakır DGM'nin sorumluluk alanında bulunan Bingöl, Şırnak, Siirt, Şanlıurfa, Batman ve Mardin'deki cezaevlerinden 786 başvuru yapılırken, bir dönem PKK'nın önemli isimlerinden Şemdin Sakık da yasadan yararlanabilmek için önceki gün mahkemeye dilekçe verdi. Diyarbakır 1 No'lu DGM tarafından idam cezasına çarptırılan ancak uyum yasaları nedeniyle ağırlaştırılmış ömür boyu hapse mahk m edilen Sakık, yardımlarının dikkate alınarak yasadan yararlanma isteğini yineledi. Sakık, dilekçesinde şunları kaydetti 
   "6 Ağustos 2003'te yürürlüğe giren Topluma Kazandırma Yasası'ndan faydalanmak istiyorum. Yakalandığım günden itibaren güvenlik güçlerine verdiğim bilgiler ve yardımlarım da dikkate alınarak söz konusu yasadan istifade etmek istiyorum. Bu konudaki talebim daha önce mahkemenizce reddedildiği için talebimi yineliyorum. Gereğini saygılarımla arz ederim.'' 
   
   
</TEXT>
</DOC>
