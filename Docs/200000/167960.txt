<DOC>
<DOCNO> 167960 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/08/yasam/yas06.html </URL>
<DATE> 2003/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu ilaç her derde deva 
</HEADLINE>
<TEXT>

Harika ilaç’ olarak nitelendirilen kolesterol düşürücü ilaçlar, kalp ve damar hastalıklarına iyi geliyor, kanser riskini azaltıyor 
     NEWSWEEK dergisi, Amerika’da yaklaşık 15 milyon kişi tarafından kullanılan "statin" grubu kolesterol düşürücülerin, kullananları başka hastalıklardan da koruduğunu yazdı. Dergiye açıklamada bulunan Dr. Rory Collins, "Statin grubu ilaçlar, modern aspirin gibi" diye konuşurken, statin grubu ilaçların, kalp ve damar hastalıklarıyla mücadelede de etkili olduğu belirtildi. 
     SUN Sağlık Araştırmaları Enstitüsü Başkanı Dr. Larry Sparks, bu ilaçların Alzheimer, multiple sclerosis, kemik erimesi, hatta kanser tedavisinde yararlı olduğunu söyledi. Hollanda’daki bir araştırmada ise, 4 yıldır statin grubu ilaç kullananlarda kanser riskinin yüzde 20 oranında azaldığı, ilaçların prostat ve karaciğer kanserini önlemede etkili olduğu saptandı. 
     

</TEXT>
</DOC>
