<DOC>
<DOCNO> 193484 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/05/son/sondun41.html </URL>
<DATE> 2003/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan, lüks restoranlarda ziyafet çeken bakanı azarladı .. 
</HEADLINE>
<TEXT>

     Norveç Başbakanı Kjell Magne Bondevik, lüks restoranlarda ziyafet çeken ve devlet bütçesinden kendisine piyano alan Çalışma Bakanı Victor Norman'ı azarladı. 
     Norman, Bondevic ile yaptığı görüşmeden sonra düzenlediği basın toplantısında, eğlenceye ayrılan miktarı aşan harcamaları için devlete para ödeyeceğini ve 4 bin dolara aldığı piyanoyu satın aldığı yere iade ettiğini söyledi. 
     Çalışma Bakanı Norman, göreve geldiği 2001 yılından bu yana eğlenceye 75 bin 570 dolar harcadığını belirtti ve bu konuda duyduğu üzüntüyü dile getirdi. 
     Başbakanlıktan yapılan açıklamada da, Bondevik'in görüşmede Norman'a kurallara uyulması gerektiğini hatırlattığı, Çalışma Bakanı'nın yaptığından pişman olduğu belirtildi. 
     
</TEXT>
</DOC>
