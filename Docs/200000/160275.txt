<DOC>
<DOCNO> 160275 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/01/magazin/amag.html </URL>
<DATE> 2003/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Sen neymişsin Cem Yılmaz 
</HEADLINE>
<TEXT>

Cem Yılmaz, 'prezervatif, kamyon, arı kovanı, gipür, tuvalet taşı, bigudi' gibi 28 kategoride isim hakkı almış 
     AHMET İSTEK, GAMZE ÇETİN DHA 

     BİR uzaylı ile Türk'ün karşılaşmasının işlendiği 'Gora' adlı filmin çekimlerini Antalya'da sürdüren Cem Yılmaz'ın da 'marka olduğu' anlaşıldı. Yılmaz, 2001'de başvurduğu Türk Patent Enstitüsü'ne prezervatiften tuvalet taşına, bigudiden kamyona tam 28 kategorideki ürün için adını tescil ettirdi 5 yıllık isim hakkını aldı. 
     TÜRK Patent Enstitüsü'nün Antalya Marka Vekili Ayşe Dilek Nalbantoğlu, Türkiye'de 45 kategoride ürün için tescil yaptırılabildiğini belirtti. Nalbantoğlu, "Beş yıl sonunda 'Cem Yılmaz' ismini kullanmak isteyenler, Yılmaz bir girişimde bulunmazsa davayla ismin haklarını alabilir" dedi. 
     
İşte Yılmaz adına tescilli ürünler      Cem Yılmaz'ın izni olmadan ismi kullanılamayacak ürünler şunlar Deterjan, parfüm, oje, sabunlar, sınai yağlar, sıvı gaz yakıtları, adi metaller ve alaşımları, hırdavatçı eşyası, madeni iskele babaları, bilim, laboratuvar, denizcilik, topografya, meteoroloji, elektrik, sinemacılık aletleri, doğum kontrol aletleri, prezervatif, kondom, kaput, spiraller, tuvalet taşı, amortisörler, kamyonlar, yatak şilteleri, arı kovanları, makyaj çıkarmak için kumaş bezler, saç fileleri, saç bantları, saç tokaları, danteller, nakışlar, gipürler, et kümes ve av hayvanlarının aletleri, dondurulmuş sebzeler, mantı, biralar, maden suları, küllükler." 
     

</TEXT>
</DOC>
