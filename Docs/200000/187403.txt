<DOC>
<DOCNO> 187403 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/09/siyaset/siy08.html </URL>
<DATE> 2003/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan Sigarayı BI-RA-KI-YO-RUZ 
</HEADLINE>
<TEXT>

   Sigara içen kadın milletvekilleri, TBMM'de Başbakan'a yakalandı. "Az içiyoruz" sözlerini dinlemeyen Erdoğan, "Tamamen bırakmalıyız" dedi 
      SALİHA ÇOLAK Ankara 

   
   Sigara içen kadın milletvekilleri tezkere oylaması sonrasında Başbakan Recep Tayyip Erdoğan'a yakalandı. Erdoğan, vekilleri sigara içmemeleri konusunda uyarırken "az içiyoruz" gerekçelerini dinlemeden "Onu bırakıyoruz" diyerek kesin talimat verdi. 
   TBMM'de geçen yıllarda Genel Kurul toplantılarına katılan liderlerin, kulise çıkıp çay sigara içtiği günler geride kaldı. Eski ANAP Genel Başkanı Mesut Yılmaz ve MHP Genel Başkanı Devlet Bahçeli'nin etrafını saran vekillerle sigara içtiği iktidar kulisinde artık Erdoğan havası h kim oldu. 
   
   'SADECE UYARDI' 
   Erdoğan, sigara kullanmadığı gibi kuliste sigara içerken gördüğü vekilleri de uyarıyor. Tezkere oylamasının ardından kulise çıkan milletvekilleri sigara içerek stres atmaya kalkışınca Erdoğan'a yakalandı. Afyon milletvekili Reyhan Balandı ile İstanbul milletvekili Gülseren Topuz'u sigara içerken gören Erdoğan, yanlarına gelerek "Onu bırakıyoruz" dedi. Erdoğan, kadın vekillerin "Biz zaten az içiyoruz" gerekçeleri karşısında da, "Hayır tamamen bırakmanız gerekiyor. Bırakıyoruz" diyerek kesin bir dille öneride bulundu. Balandı, "Başbakanımız sadece uyarıda bulundu. Aslında sağlımızı düşünüyor. Biz de bırakmaya çalışıyoruz" diye konuştu. 
   
   
</TEXT>
</DOC>
