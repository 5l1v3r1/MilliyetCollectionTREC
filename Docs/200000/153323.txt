<DOC>
<DOCNO> 153323 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/29/son/sontur08.html </URL>
<DATE> 2003/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaklaşık 100 Tır'a yüklenen Patriotlar geri götürülüyor 
</HEADLINE>
<TEXT>

     Diyarbakır ve Batman'da konuşlandırılan patriot hava savunma sistemleri, Hollanda'ya ulaştırılmak üzere İskenderun'a götürüldü. 
     Türkiye'nin savunmasını güçlendirmek amacıyla Hollanda'dan getirilerek mart ayının ilk haftasında 2'si Diyarbakır'da ve biri de Batman'da olmak üzere konuşlandırılan 3 patriot hava savunma sistemi, Irak savaşının sona ermesi nedeniyle Hollanda'ya geri götürülüyor. 
     Diyarbakır 2. Taktik Hava Kuvvet Komutanlığı'nda yaklaşık 100 TIR'a yüklenen patriotlar, Hollanda'ya ulaştırılmak üzere İskenderun Limanı'na doğru yola çıktı. Patriotların buradan gemiyle Hollanda'ya taşınacağı bildirildi. 
     




</TEXT>
</DOC>
