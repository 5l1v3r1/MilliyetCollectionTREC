<DOC>
<DOCNO> 177941 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/25/spor/ygokberk.html </URL>
<DATE> 2003/08/25/ </DATE>
<TIME>  </TIME>
<AUTHOR> Bilgin GÖKBERK  </AUTHOR>
<HEADLINE>
Takım değil topluluk 
</HEADLINE>
<TEXT>

   
   Rus coachuna, "İsveç'te Rus takımının coachu mu olmak istersin, Türk topluluğunun mu takım değiller " deseniz, yine de "Türkler" der... Onlarla İsveç'in sonuna kadar... Ruslar'la, Krilenko'nun istediği yere kadar... Bir "O" istedi, zaten işte yendiler bizi... Letonya'yı boşverin. Sırbistan Karadağ altı - yedi eksikle gelmiş. Hani takımın yarısı yok. Yine de maçın yarısını dört faulle 30 sayı atarak oynayan bir Stojakovic bile yeniyordu neredeyse bizi. Tamam yendik de, ne yani bu Sırbistan - Karadağ'ı da yenemeyecek miydik Maç seçiyor belli ki Türk topluluğu... Ondan Örs'ün bile belki haberi yok ki. Stojakovic ve arkadaşlarını gözlerine kestirmişler belli ki... Veya dünkü İtalya. Bir Bazile var oyuncu gibi, bir de belki Bulleri... İtalyan coachuna da sorun İsveç'e İtalyanlar'la mı gitmek istersin, ya da Türkler'le mi diye... Bakın ne diyecek deli değilse ya da aptal, "yüzde yüz Türkler" diyecek. İşte Hido'yu, İbo'yu, Mirsad'ı, işte Memo'yu, işte Kaya'yı... İşte kim takar coach İtalyan bile olsa İtalya'yı... Onlara da yenildik. Bu turnuvalar takımlar değil de, oyuncular arasında bire bir oynansa, bizimkiler belki uzak ara şampiyon olacak. 
   Ne denir, ahı gidip, vahı kalmış mı denir. Marconato o haliyle bile yendi işte bizi... Bir Kaya vardı direnen. Hani Drobnjak varken, ona su - havlu veren. Hani basketbol öğretip, NBA'ye yolladığımız. Drobnjak suyu - havluyu verse, Kaya oynasaydı, fena mı olurdu, şimdi de o onun yerine NBA'de oynasaydı... Bu turnuvada bizimkinden daha çok iyi oyuncuya sahip başka bir takım yoktu. Fakat bizim gibi tuhaf bir topluluk da yoktu. Taaa Ankara'dan beri işte ne 45 - 50 günlük kamplar işte, ne şunlar ne bunlar işte. Sorun da bir türlü takım olamamak işte. Ben'le bağlayalım, Made in Ben bağlayalım. Düşünün İtalya'nın bizden iyi olan tek tarafı tek renkli "tek tipi"ydi. Yine de yenildik. Bizimkisi de zaten turnuvanın en zevksiz, en çirkin, en sakil tek tipiydi. 
   
   
      
</TEXT>
</DOC>
