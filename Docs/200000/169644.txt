<DOC>
<DOCNO> 169644 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/16/ekonomi/eko08.html </URL>
<DATE> 2003/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
BDDK ve TMSF'nin tüm işlemlerine komisyon isteği 
</HEADLINE>
<TEXT>

Yolsuzlukları Araştırma Komisyonu, iki kurumun işlemlerinin incelenmesi için bir komisyon kurulmasını istedi 
     TBMM Yolsuzlukları Araştırma Komisyonu, Bankacılık Düzenleme ve Denetleme Kurulu BDDK ve Tasarruf Mevduatı Sigorta Fonu'nun TMSF , bugüne kadarki tüm işlemlerinin incelenmesini isteyecek. 
     Alınan bilgiye göre, komisyon bugünkü toplantısında, BDDK ve TSMF'nin yaptığı işlem ve kararların Başbakanlık Yüksek Denetleme Kurulu koordinatörlüğünde, banka murakıpları ve hesap uzmanlarının da içinde yer alacağı bir komisyon aracılığı ile inceleme yapılmasını isteme kararı aldı. 
     
     Temizel'e inceleme 
     Komisyon ayrıca BDKK'nın ilk başkanı olan Zekeriya Temizel'in imzaladığı, İktisat Bankasının şubelerinin Kıbrıs'taki off - shore şubeleri ile birleştirilmesini isteme yönündeki kararı hakkında Cumhuriyet Savcılığı'na suç duyurusunda bulunacağı öğrenildi. Komisyon konununBaşbakanlık Teftiş Kurulu tarafından da incelenmesini isteyecek. 
     
     Aydın için soruşturma 
     Edinilen bilgiye göre, TBMM Yolsuzlukları Araştırma Komisyonu'nun, Bayındırlık Bakanlığı ihaleleri ile ilgili alt komisyon raporuna dayanarak yaptığı değerlendirmede, eski Bayındırlık Bakanı Koray Aydın hakkında soruşturma komisyonu kurulmasını isteme görüşü ağırlık kazandı. Komisyonun yarın yapacağı toplantıda konuya ilişkin kararını netleştireceği bildirildi. 
     
'Harcamalar kısılmazsa problemle karşılaşılır'      ABD Merkez Bankası FED Başkanı Alan Greenspan, ABD ekonomisinin bütçe harcamalarını yeniden kontrol almazsa ileride önemli problemlerle karşı karşıya kalacağı uyarısında bulundu. 
     ABD Temsilciler Meclisi'nin Mali Hizmetler Komisyonu'na altı ayda bilgi veren Greenspan, "Uzun dönemli büyüme, iyi yapılandırılırsa vergilerin düşürülmesinin önemli bir faktör olduğuna inanıyorum. Ancak açıktır ki vergileri düşürürseniz ve uzun dönemli bütçe fazla ya da açığı politikası uygularsanızaşnı şekilde harcamaları kontrol etmeniz gerekir" dedi. Greenspan, ABD'de halen son 45 yılın en düşük düzeyinde olan faizlerin "gerektiği takdirde" daha da düşürmeye hazır olduklarını söyledi. Greenspan, Irak savaşı sonrasında ekonominin ikna edici canlanma işareti göstermediği takdirde, faiz indiriminin 12 Ağustos'ta yapılacak ilk FED toplantısında alınabileceğini belirtti. 
     Greenspan, FED olarak h l bir deflasyon tehlikesini göz önünde bulundurduklarını vurguladı. 
     

</TEXT>
</DOC>
