<DOC>
<DOCNO> 192467 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/31/son/soneko12.html </URL>
<DATE> 2003/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Turkcell'den Borsa'ya Genel Kurul açıklaması... 
</HEADLINE>
<TEXT>

     Turkcell, olağanüstü genel kurul toplantısının, iki temsilname sahibinin kendi aralarında anlaşamamaları üzerine toplantı nisap yetersizliği nedeniyle bakanlık komiserleri tarafından ertelendiğini bildirdi. 
     Turkcell İletişim Hizmetleri A.Ş.'den bugün Borsa'ya gönderilen yazıda, dün gerçekleşen olağanüstü genel kurul toplantısında şirket sermayesinin yüzde 51'ini temsil eden Turkcell Holding A.Ş.'nin, iki ayrı temsilname ile ayrı ayrı şahıslar tarafından temsil edildiği kaydedildi. 
     İki temsilname sahibinin kendi aralarında anlaşamamaları üzerine toplantının nisap yetersizliği nedeniyle bakanlık komiserleri tarafından ertelendiği belirtilen açıklamada, ''Toplantıya çağıran sıfatıyla denetçi İbrahim Alpay Demirtaş, temsilcilerden Hikmet Yasemin Çetinalp'in Turkcell Holding A.Ş. Yönetim Kurulu kararına istinaden temsilci seçilmiş olması nedeniyle vekaletinin geçerli olduğu ve diğer vekaletin geçerli olmadığı gerekçesiyle karara katılmadığını beyan etmiştir'' denildi. 
     
</TEXT>
</DOC>
