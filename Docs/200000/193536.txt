<DOC>
<DOCNO> 193536 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/05/son/soneko50.html </URL>
<DATE> 2003/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Tekel toplam 1.4 milyar dolara satılıyor... 
</HEADLINE>
<TEXT>

     Özelleştirme kapsamındaki Tekel'e bağlı Sigara Sanayii İşletmeleri ve Ticareti A.Ş için en yüksek teklifi 1 milyar 150 milyon dolarla Japon Tobacco JTI verdi. 
     Özelleştirme İdaresi Başkanlığı'nda ÖİB , bugün, Tekel'e bağlı Sigara Sanayii İşletmeleri ve Ticareti A.Ş ile Alkollü İçkiler Ticaret ve Sanayi A.Ş'nin özelleştirilmesinde nihai teklifler açıldı. 
     ÖİB Başkan Yardımcısı Hasan Köktaş'ın komisyon başkanlığını yaptığı ihalede, Tekel'e bağlı Sigara Sanayii İşletmeleri ve Ticareti A.Ş için JTI ile British American Tobacco BAT teklif verdi. 
     Komisyon Başkanı Köktaş, Sigara Şirketi için en yüksek teklifi 1 milyar 150 milyon dolar ile JTI'ın verdiğini bildirirken, BAT'ın verdiği teklif miktarını ise açıklamadı. 
     
     ALKOLLÜ İÇKİLER 

     Alkollü İçkiler Sanayi ve Ticaret A.Ş'nin özelleştirilmesine ilişkin ihaleye ise Hacı Ömer Sabancı Holding, Tahincioğlu Holding ve Nurol-Limak-Özaltın-Tekel Ürünleri Toptan Satıcıları Birliği A.Ş TÜTSAB ortak girişim grubu teklif verdi. 
     Köktaş, bu ihalede ise en yüksek teklifin 292 milyon dolar ile Nurol-Limak-Özaltın-TÜTSAB ortak girişim grubundan geldiğini açıkladı. 
     Öte yandan, her iki ihalede de Komisyon uygun bulması halinde ihale sonuçlarını ÖYK'ya sunacak. 
     
</TEXT>
</DOC>
