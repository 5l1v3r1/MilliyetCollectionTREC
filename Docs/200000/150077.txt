<DOC>
<DOCNO> 150077 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/16/guncel/gun02.html </URL>
<DATE> 2003/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Medyaya 'gözdağı' 
</HEADLINE>
<TEXT>

Gazetecilerin kaldığı Filistin Oteli'ne baskın düzenleyen ABD askerleri, herkesi tek tek aradı. Sonra otelin önündeki protestonun görüntülenmesini engelledi 
     DIŞ HABERLER SERVİSİ 

     ABD karşıtı gösterilerin giderek arttığı Bağdat'ta ABD'li askerler, dün "ilk kez" medyayı kısıtlamaya çalıştı. Uluslararası basın mensuplarının kaldığı Filistin Oteli'ne de "Iraklı milisleri arıyoruz" bahanesiyle baskın düzenledi. Yaklaşık 2 bin gazeteciyi barındıran otelin önünde kararg h kuran ABD deniz piyadeleri, 18 katlı oteldeki odaları tek tek aradı. 
     
     YERE YATIRDILAR 
     Baskının özellikle otelin 16 ve 17. katlarında yoğunlaştığını duyuran AP ajansı, bu katta bir Türk televizyonu dahil olmak üzere çok sayıda uluslararası haber kuruluşunun yer aldığını bildirdi. Baskın sırasında bazı odaların kapılarının kırıldığını belirten ajans, gazetecilerin yataklarından kaldırıldığını ve yüzlerine silah doğrulttuğunu belirtti. Odası arananlar arasında yer alan CNN yapımcısı Linda Roth, içeri giren askerlerin kendisini yere yatırdığını ve çekmecelere kadar her yeri aradığını söyledi. Roth, "Tansiyon çok yüksekti. Kesinlikle birini arıyorlardı" dedi. 
     
     'AMERİKA'YA HAYIR' 
     Yetkililer, baskın sonrasında en az dört Iraklının tutuklandığını söyledi. Bu arada Bağdat'ta üçüncü gününe giren ABD karşıtı gösteriler, özellikle Filistin Oteli'nin önünde yoğunlaşıyor. Dünkü baskından bir kaç saat sonra otelin önüne yığılan yüzlerce Bağdatlı, asayiş ve düzenin h l sağlanamamış olmasını protesto etti. 
     Göstericiler, "Kanlı kurtuluş filmi başladı. Kötü yönetmen" yazılı bir pankart taşırken, Firdevs meydanında da "ABD'ye hayır" sloganı yankılandı. AFP ajansı, ABD askerlerinin basın mensuplarını uzaklaştırdığını duyurdu. 
     
     


GÜNCEL 


















</TEXT>
</DOC>
