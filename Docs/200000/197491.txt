<DOC>
<DOCNO> 197491 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/23/son/sontur15.html </URL>
<DATE> 2003/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayramda yurdun büyük bölümü yağışsız... 
</HEADLINE>
<TEXT>

     Türkiye'nin yarın ve bayram süresince nispeten ılık havanın etkisi altında kalacağı bildirildi. Marmara Bölgesi ve yurdun iç kesimlerinde sabah saatlerinde yer yer görülecek sis nedeniyle özellikle sürücülerin dikkatli olunması istendi. 
     Devlet Meteoroloji İşleri Genel Müdürlüğü'nden yapılan ''meteorolojik değerlendirmeye'' göre, Türkiye, yarın ve bayram süresince nispeten ılık havanın etkisinde bulunacak. Hava sıcaklıkları gündüzleri yer yer normallerinin üzerinde seyredecek. Doğu ve Güneydoğu Anadolu dışında yurtta yağış beklenmiyor. 
     Marmara bölgesi ve yurdun iç kesimlerinde sabah saatlerinde yer yer sis görülecek. Meteoroloji uzmanları, sisin neden olacağı olumsuz şartlara karşı vatandaşların ve özellikle sürücülerin dikkatli olmalarını istediler. 
     Arife günü ve bayram süresince bölgelere göre hava durumu şöyle olacak 
     Marmara Bölgesi Parçalı bulutlu, sabah saatlerinde yer yer yoğun sisli, sıcaklık 16-18 derece. 
     Ege Bölgesi Yarın parçalı bulutlu, bayram süresince az bulutlu ve açık. İç Ege yer yer sisli. Hava sıcaklığı 21-23, deniz suyu sıcaklığı 18-20 derece. 
     Akdeniz Bölgesi Bölgenin büyük bir bölümünde hava parçalı ve az bulutlu. Bayramın birinci günü Doğu Akdeniz kısa süreli sağanak yağışlı. Bayramın ikinci ve üçüncü günü hava güneşli. Hava sıcaklığı 23-25, deniz suyu sıcaklığı ise 20-22 derece. 
     İç Anadolu Bölgesi Genelde parçalı ve az bulutlu. Sabah saatlerinde yer yer yoğun sisli, bayramın birinci günü bölgenin Güneydoğusu hafif sağanak yağışlı, hava sıcaklığı 13-18 derece. 
     Karadeniz Bölgesi Bayram süresince bölgede yağış yok. Hava parçalı ve az bulutlu. Hava sıcaklığı 16-18 derece. 
     Doğu Anadolu Yarın hava az bulutlu, sabah saatlerinde yer yer sisli. Bayram süresince yağışlı. Bayramın üçüncü günü yağışlar etkisini azaltacak. Hava sıcaklığı 13-16, doğusunda ise 7-10 derece. 
     Güneydoğu Anadolu Bayram süresince yağmurlu. Bayramın üçüncü günü yağışlar etkisini azaltacak. Yağışlarla azalacak hava sıcaklığı, 16-18 derece olacak. 
     
</TEXT>
</DOC>
