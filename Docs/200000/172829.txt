<DOC>
<DOCNO> 172829 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/31/son/sonspo20.html </URL>
<DATE> 2003/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
İdmanda arkadaşına kafa attı, gözaltına alındı... 
</HEADLINE>
<TEXT>

     Danimarka polisi, geçen hafta antrenman sırasında kafa atarak, takım arkadaşının 3 dişine zarar veren AGF Aarhus takımının oyuncusu Brian Steen Nielsen hakkında soruşturma açacak. 
     AGF Aarhus Kulübü, olaydan sonra 34 yaşındaki Nielsen'in kaptanlığının geri alındığını açıkladı. 
     Aarhus polisi de Nielsen'i takibe aldıklarını belirtirken, medya, Danimarkalı futbolcu hakkında soruşturmanın bugün başladığını kaydetti. 
     66 kez Danirmarka Milli Takımı'nın formasını giyen Nielsen'e 3 yıla dek hapis cezası gelebileceği bildirilirken, muhtemelen milli futbolcu hakkında 40 günlük mahkumiyet kararı verileceği bildiriliyor. 
     Bu ayın başlarında da Danimarkalı orta alan oyuncusu Stig Tofting, 3 ayı aşkın süren bir hapis cezasından sonra tahliye olmuştu. 
     
</TEXT>
</DOC>
