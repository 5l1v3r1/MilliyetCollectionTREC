<DOC>
<DOCNO> 196085 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/17/son/sondun28.html </URL>
<DATE> 2003/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'li Albay "Türkiye'nin Kerkük'te yapacağı hastane bir fırsattı" 
</HEADLINE>
<TEXT>

     Irak'ın Kerkük kentinin askeri sorumlusu Amerikalı Albay William Mayville, Türk Kızılayı'nın Kerkük'te yapmak istediği hastaneye fırsat olarak bakılması gerektiğini söyledi. 
     Albay Mayville, Kızılay'ın yapacağı hastaneye ilişkin başvuru işlemlerinin tamamlandığını ve hastane inşaatının başlama aşamasına geldiğini belirtti. 
     Ancak hastaneye Kerkük kent meclisinin izin vermediğini hatırlatan Albay Mayville, şunları söyledi 
     ''Kızılay hastane için gerekli müracaatı yapmıştı. Biz de bu konuyu görüşmüştük. Ancak Kerkük kent meclisi hastane yapılmasına oylama sonucu izin vermedi. Bana göre, bu hastane Kerkük halkı için büyük bir fırsattı. Bence Irak halkı bütün komşularına iyi gözle bakmalı. Bu hastaneden birkaç kişi değil, ileride çok kişi fayda görürdü.'' 
     
</TEXT>
</DOC>
