<DOC>
<DOCNO> 183973 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/22/son/sontur21.html </URL>
<DATE> 2003/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Gözaltına alınan DEHAP Genel Başkanı sağlık kontrolünden geçti 
</HEADLINE>
<TEXT>

     Ankara DGM'nin sürdürdüğü Almanya'daki ''Kürt Festivali'' soruşturması kapsamında gözaltına alınan DEHAP Genel Başkanı Tuncer Bakırhan, sağlık kontrolünden geçirildi. 
     Sivil polis eşliğinde getirildiği Keçiören Adli Tıp Kurumu'nda sağlık muayenesine girmeden önce A.A muhabirinin sorularını yanıtlayan Bakırhan, savcılık tarafından çağrılması üzerine ifade vermek için gittiği sırada gözaltına alındığını belirtti. 
     DEHAP Genel Başkanı Bakırhan, Adli Tıp Kurumu'ndan alınan sağlam raporundan sonra ifadesi alınmak üzere Terörle Mücadele Şube Müdürlüğü'ne götürüldü. Burada ifadesine başvurulacak olan Bakırhan, daha sonra DGM Cumhuriyet Başsavcılığı'na sevk edilecek. 
     
</TEXT>
</DOC>
