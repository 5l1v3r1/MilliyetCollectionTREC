<DOC>
<DOCNO> 152477 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/26/guncel/gun02.html </URL>
<DATE> 2003/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Anıtkabir yerine Konya ziyareti 
</HEADLINE>
<TEXT>

İran Cumhurbaşkanı Birinci Yardımcısı Muhammed Rıza Arif, Başbakan Erdoğan'ın davetlisi olarak Ankara'ya geldi. Anıtkabir'i programına almayan Arif, Mevlana Müzesi'ni gezecek 
     ELÇİN ERGÜN Ankara 

     İran Cumhurbaşkanı Birinci Yardımcısı Muhammed Rıza Arif, Başbakan Recep Tayyip Erdoğan'ın davetlisi olarak Ankara'da temaslarda bulundu. Ankara programına Anıtkabir ziyaretini almayan Arif, yarın Mevlana Müzesi'ni gezecek. Karma Ekonomik Konseyi KEK 17. dönem toplantısına katılmak için kalabalık bir heyetle Ankara'ya gelen gelen Arif, resmi törenle karşılandı. Erdoğan ve Arif, Dış Ticaret Müsteşarlığı'nda heyetlerin de katıldığı toplantıda bir araya geldi. Arif, "Irak'ın toprak bütünlüğünü korumanın" önemine değinirken, Erdoğan, komşu iki ülke olarak, ilişkilerin birbirinin içişlerine karışmamak ilkesiyle gerçekleştirilmesinin olumlu olduğunu söyledi. 
     Irak'ın toprak bütünlüğü ve siyasi yapısının korunması konusunda da İran'la hemfikir olduklarını söyleyen Erdoğan, ilişkileri doğalgaz alımının dışında da sürdürmek istediklerini belirtti. Anıtkabir'i ziyaret etmeyen konuk heyet, bugün İstanbul'a geçecek, yarın ise Konya'da Mevlana Müzesi'ni gezecek. 
     
     Erkek öğretmenler dışarı 
     Arif'in eşi Hamide Mürüvvet Farshi ve beraberindeki İranlı bakan eşleri ise Ankara'da "kara çarşaf" rüzg rı estirdi. Olgunlaşma Enstitüsü'nü ziyaret eden Bayan Farshi'nin misafirliği sırasında erkek öğretmenlerden müze ve konuk ağırlama odası bölümlerinde bulunmamaları rica edildi. Devlet Bakanı Ali Babacan'ın eşi Zeynep Babacan ise, iyi derecede İngilizcesi ile bayan konuklara tercüme yaptı. 
     Devlet Konukevi'nde Başbakan Tayyip Erdoğan'la İran Cumhurbaşkanı Birinci Yardımcısı Muhammed Rıza Arif'in de katıldığı toplantı sonuç protokolü imzalandı. İki ülke arasında tercihli bir ticaret sisteminin oluşturulmasına yönelik müzakerelere başlanması konusunda mutabakata varıldı. 
     
     
     


GÜNCEL 
















</TEXT>
</DOC>
