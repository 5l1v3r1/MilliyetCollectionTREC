<DOC>
<DOCNO> 199565 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/03/son/sonspo21.html </URL>
<DATE> 2003/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye Kupası kuraları çekildi 
</HEADLINE>
<TEXT>

     Futbolda Türkiye Kupası 2. kademe maçlarının kura çekimi İstanbul'da yapıldı ve eşleşmeler belli oldu. 
     Futbol Federasyonu'nun Beylerbeyi Atatürk Eğitim ve Araştırma Merkezi'nde gerçekleştirilen kura çekimine, kupada 1. kademede tur atlayan 17 takım ile geçen sezon Birinci Süper Lig'de ilk 15 sırayı alan takımlar olmak üzere toplam 32 takım yer aldı. 
     Kura çekimi sonucu Beşiktaş, Kocaelispor'la, Fenerbahçe, Gaziantep Büyükşehir Belediyesi'yle, Galatasaray da Türk Telekomspor ile eşleşti. Üç takım da maçlarını kendi sahasında oynayacak. 
     Türkiye Kupası 2. kademesinde eşleşmeler şu şekilde oluştu 
     

Malatyaspor - İstanbul Büyükşehir Belediyesi Antalyaspor - İstanbulspor Samsunspor - Mersin İdmanyurdu Beşiktaş - Kocaelispor Galatasaray - Türk Telekomspor Gençlerbirliği - Altay Fenerbahçe - Gaziantep Büyükşehir Belediyesi Elazığspor - Çaykur Rizespor Akçaabat Sebatspor - Gaziantepspor Konyaspor - Adanaspor Şekerspor - Diyarbakırspor Adana Demirspor - Ankaragücü Trabzonspor - Kayserispor Sakaryaspor - Denizlispor Kayseri Erciyesspor - Bursaspor Vestel Manisaspor - Karşıyaka      
     MAÇLAR 17 ARALIK'TA 

     Futbolda Türkiye Kupası 2. kademe maçları, 17 Aralık Çarşamba günü, ev sahibi takımın sahasında, tek maçlı eleminasyon sistemine göre yapılacak. 
     Normal sürede eşitlik bozulmazsa ''gümüş gol'' uygulaması yapılacak. Eşitliğin sürmesi durumunda tur atlayacak takımı seri penaltı atışları belirleyecek. 

     
</TEXT>
</DOC>
