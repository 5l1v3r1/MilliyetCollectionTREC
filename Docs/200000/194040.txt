<DOC>
<DOCNO> 194040 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/07/son/soneko48.html </URL>
<DATE> 2003/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine, Salı günü iki ihale düzenleyecek... 
</HEADLINE>
<TEXT>

     Hazine 11 Kasım Salı günü, 12 Kasım valörlü, Türk Lirası cinsinden iki ihale yapacak. 
     Hazine Müsteşarlığı'ndan yapılan açıklamaya göre, 11 Kasım Salı günü gerçekleştirilecek 91 gün vadeli TL cinsinden iskontolu referans bono ihalesinde satılacak bonoların geri ödemesi, 11 Şubat 2004'te yapılacak. 
     Aynı gün ayrıca, valörü 12 Kasım olan 3 ayda bir değişken faiz ödemeli, TL cinsinden yaklaşık 2 yıl vadeli devlet tahvili ihalesi düzenlenecek. 
     Söz konusu tahvil, TRT191005T10 tanımlı senedin yeniden ihracı olacak. Geri ödemesi 19 Ekim 2005'de yapılacak tahvilin ilk kupon ödemesi, 21 Ocak 2004'te gerçekleştirilecek. Kupon ödemesine, 20 Ekim 2003 ihraç tarihli referans bono ihesinde belirlenen faiz esas teşkil edecek. 
     Piyasa Yapıcılığı Sistemi çerçevesinde, söz konusu ihale için değişim işlemine tabi devlet iç borçlanma senetlerinin listesi de açıklama ekinde yer aldı. 
     
</TEXT>
</DOC>
