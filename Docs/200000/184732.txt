<DOC>
<DOCNO> 184732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/26/yazar/akyol.html </URL>
<DATE> 2003/09/26/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Üniversite kavgası 
</HEADLINE>
<TEXT>

   
   ODTÜ Rektörü Prof. Ural Akbulut, hükümetin YÖK tasarısını en çok eleştiren biri... Dün CNN Türk'te Çiğdem Anat'ın sorularını cevaplandırırken de eleştirilerini sürdürdü. 
   Gelişmekte olan ülkelerde üniversite-siyaset ilişkisinin sürekli tartışmalı olduğunu belirterek aynen şunları söyledi 
   - Elbette siyasi görüşlerimiz vardır ama sınıfa girdiğimizde, laboratuvara girdiğimizde, toplum önüne çıktığımızda, üniversitemizi temsil ettiğimizde bu kişisel görüşlerimizi dışarıda bırakmazsak bizlere bilim adamı denilemez ve toplum bizi affetmez 
   Aynen katılıyorum. 
   Elbette bilim adamının siyasi görüşleri olur ve akademik görüşmeleri de bundan elbette etkilenir. Ama bilim adamı siyasi kimliğinin değil, akademik kariyerinin adamı olmaya önem verir. 
   
   ŞİMDİ, bir rektörün konuşmasındaki şu laflara bakın 
   - Bu hükümetin getirdiği hiçbir yasa bu ülkenin menfaatine olamaz Ve bu hükümete demokrasi adına şakşakçılık yapanlar, kendilerini bir gün Çerkez Ethem noktasında görürlerse şaşmam... 
   Rektör devam ediyor 
   - Hedef eğitimi özelleştirmek. Sosyal devlet ilkesiyle ters olan özelleştirme, Batı'nın sürekli empoze ettiği bir olaydı ve Doğramacı bunu başlattı... 
   Rektör bey, o kadar radikal ki, Kemal Gürüz'e bile yükleniyor, hükümetin tasarısının "önemli bir kısmının Kemal Gürüz tarafından hazırlandığını" da söyleyebiliyor 
   Dahası, bu rektör beye göre, 1992'de kurulan 22 üniversitenin rektörlerinin "tümü tarikat mensubu veya Türk - İslam sentezi görüşüne sahip kişiler"dir 
   Kim bu rektör Bu rektör, "Kubilay olmaya hazırız" diye konuşan Dokuz Eylül Üniversitesi Rektörü Prof. Emin Alıcı'dır. 
   Sayın ODTÜ rektörü ne diyor meslektaşının bu sözlerine 
   
   REKTÖR Prof. Alıcı, bütün hıncıyla Kemal Gürüz'e de yüklendiği için, YÖK'ten meseleyi sormuşlar. "Ben o anlamda konuşmadım..." türünden cevap vermiş. 
   Halbuki "Elektron Mikroskopi Kongresi"nde yaptığı bu konuşma AA'nın kayıtlarında var 
   "Elektron Mikroskopi" ile "Çerkez Ethem" ve "özelleştirme"nin siyasi iktidar konusunun ne ilgisi var 
   Rektörlük bir kenara, bilim temeli olan "nedensellik" zihniyeti var mı bu konuşmada 
   Kemal Alemdaroğlu'nun YÖK yasası tartışılırken, 8.5 milyar dolarlık Amerikan kredisi için hükümete yüklenmesine ne demeli 
   Bir de Kemal Gürüz'ün "pozitivizm cihadı"nı hatırlayın... 
   Erdoğan'ın "sigortasını" attırıp, ona o talihsiz "edep dışı..." sözünü söylettiren etkenler bunlar... 
   Halbuki bu olaydan önce, bizzat ODTÜ rektörü dahil, çeşitli rektörler, "Başbakan Erdoğan'ın başlattığı diyalog süreci"ni övmüştü, aynı zamanda hem de sert ifadelerle eleştirmişler ve bir gerilim de çıkmamıştı. 
   
   GERÇEKTEN Başbakan Erdoğan, o h l geçerli sanılarak eleştirilen "tasarı"ya bağlı kalmadan, Üniversitelerarası Kurul'la birlikte yeni bir tasarı hazırlanmasının yolunu açmış, kadroların serbest bırakılması için de talimat vermiştir. 
   Böyle çok güzel bir uzlaşma süreci işlerken, çok az sayıdaki "radikaller"in kışkırtıcı sözleri son gerilime yol açtı. 
   Evet, siyasi iktidarlar üniversiteye el atmamalı, ama üniversite de radikal muhalif bir fraksiyon gibi davranmamalıdır. 
   Üniversite her iki anlamda da "siyasallaşma"dan uzak durmalıdır. Her fikirden öğretim üyeleri elbette olacaktır olmalıdır. Ama üniversite, hiçbir görüşün kurumu olamaz. 
   Onun için, Prof. Akbulut'un belirttiği gibi, YÖK yöneticileri, rektörler, dekanlar ideolojik ve siyasi kimliklerini geri çekip, yönetici ve akademisyen kimlikleriyle öne çıkmalıdır. 
   Son uzlaşma sürecini sıkıntıya sokanlar, üniversitelerini "siyasal kararg h" gibi gören, üniversitenin nasıl işlemesi gerektiği gibi teknik bir konuyu bir tarafa bırakıp savaş sloganları atan birkaç radikaldir. 
   Ama çok şükür her şeye rağmen sağduyu h l güçlü... Üniversitelerarası Kurul, TÜBA, TÜBİTAK, Milli Eğitim Bakanlığı birlikte yeni bir taslak hazırlama çalışmalarını sürdürüyorlar. 
   
      
   
</TEXT>
</DOC>
