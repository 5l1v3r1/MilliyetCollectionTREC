<DOC>
<DOCNO> 184223 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/24/siyaset/siy06.html </URL>
<DATE> 2003/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Perle Irak'ta Türk askerine gerek yok... 
</HEADLINE>
<TEXT>

   YASEMİN ÇONGAR Washington 

   
   Pentagon'a danışmanlık yapan Savunma Politikası Kurulu'nun üyelerinden ve Irak savaşının en güçlü savunucularından Richard Perle, Iraklı grupların Türk askeri istememelerine ilişkin bir soruyu yanıtlarken, "Ben, yönetimdeki bazı kişilerden belki farklı düşünüyor olabilirim ama, kanımca Irak'ta daha fazla yabancı askere ihtiyaç yok" dedi. Perle, eğer Türkiye asker gönderecek olursa, bunun uluslararası dayanışmayı göstermek açısından sembolik bir anlamı olacağını, ve az bir rahatlama sağlayabileceğini vurguladı. Aynı konferansta bir konuşma yapan Ortadoğu tarihçisi Bernard Lewis ise, Türk askerinin Irak'a gitmesi halinde, Iraklıların da, kendisinin de buna çok şaşıracağını söyledi. 
   
   Lewis'ten bir fıkra...    Bernard Lewis, İran'daki duruma ilişkin olarak bugünlerde İran'da popüler olduğunu söylediği bir fıkrayı şöyle aktardı "İki İranlı konuşuyormuş. Memleketlerinin durumundan şik yet ediyor, her alanda işlerin kötü gitmesinden yakınıyormuş. Birisi dayanamamış, diğerine 'Bize bir Usame bin Ladin lazım. Bu işleri o çözer' demiş. Diğeri hayret içinde, 'Ya deli misin Öyle şey olur mu' diye tepki verince, İranlı kendisinden emin açıklamış 'Eğer Bin Ladin'imiz olursa, o zaman Amerikalılar gelir, bizi de kurtarır.' 
   
   
</TEXT>
</DOC>
