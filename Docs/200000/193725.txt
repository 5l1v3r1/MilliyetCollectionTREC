<DOC>
<DOCNO> 193725 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/06/son/sondun24.html </URL>
<DATE> 2003/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'ta 1 ABD askerini de mayın öldürdü 
</HEADLINE>
<TEXT>

     Irak'ta bir Amerikan askeri aracının mayına çarpması sonucu 1 asker öldü. 
     ABD Merkez Komutanlığı, olayın bugün Suriye sınırı yakınında meydana geldiğini açıkladı. 
     Komutanlık, daha önce, Mahmudiye yakınlarında dün Amerikan askerlerine düzenlenen saldırıda 1 askerin öldüğünü, 2 askerin yaralandığını bildirmişti. 
     ABD Başkanı George Bush'un Irak'ta esas savaşın bittiğini ilan ettiği 1 Mayıs'tan bu yana ölen Amerikan askeri sayısı 140'a yükseldi. Savaş sırasında 114 asker ölmüştü. 
     Öte yandan, başkent Bağdat'ın güneyinde düzenlenen bir saldırıda bir Polonyalı binbaşının ağır yaralandığı belirtildi. 
     Polonyalı yetkililer, silahlı kişilerin, bir törenden dönen binbaşının konvoyuna Kerbela'nın 40 kilometre kadar uzağında ateş açtığını söyledi. 
     Binbaşının, Irak'ta düşman ateşiyle vurulan ilk Polonyalı olduğu kaydedildi. 
     
</TEXT>
</DOC>
