<DOC>
<DOCNO> 162163 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/10/spor/spo07.html </URL>
<DATE> 2003/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Özgürlüğün bedeli 
</HEADLINE>
<TEXT>

Bonservis bedeli olarak kulübün elektrik faturasının ilk taksidini ödeyen Aydınsporlu Serdar, serbest kaldı 
     CEMAL ERSEN 

     2 milyar verdi 
     AYDINSPOR’UN orta sahasında görev alan Serdar Meriç, TEDAŞ’a olan elektrik borcunun ilk taksidini ödeyince serbest kaldı. 60 milyar lira tutan elektrik parasının, ilk bölümü olan 5 milyar liranın ancak 3 milyarlık kısmını toplayabilen Siyah - Beyazlı yöneticiler, eksik kalan 2 milyar lirayı tamamlası karşılığında Serdar’ın serbest kalabileceğini açıkladı. 
     
     "Utanıyorum" 
     BUNUN üzerine Aydınsporlu futbolcu, parayı tamamlayıp özgürlüğüne kavuştu. Böyle bir olayın kahramanı olmaktan utanmadığını ifade eden Serdar Meriç, "Asıl en verimli çağımda beni köreltmeye çalışanlar utansın" dedi. 
     
Göstermelik sigortaFutbol Federasyonu’nun talimatına göre, trilyonluk ayaklar, hayatlarını 20 milyar liraya sigortalayacak 
     Sakatlık 15 milyar 
     FUTBOL Federasyonu, 2003-2004 sezonunda kulüplere futbolcular için zorunlu tuttuğu özel sigorta miktarlarını belirlerken, ölüm halinde ödenecek tazminatı 20 milyar lira olarak açıkladı. Talimata göre, futbolcular devamlı sakatlık ve maluliyet halinde ise 15 milyar lira alacak. 
     
     Yapılması zorunlu 
     OYUNCULARIN sigorta kapsamı ise, "Yurtiçi ve dışı maçlar, antrenmanlar, taşıtlarda meydana gelebilecek kazalar" olarak çizildi. Federasyon söz konusu özel sigortaları yaptırmayan kulüplere lisans verilmeyeceğini, yıllık sigorta primlerinin ödendiğine dair belgelerin ibra edilmemesi halinde tescil işlemlerinin de yapılmayacağını ilan etti. 
     

</TEXT>
</DOC>
