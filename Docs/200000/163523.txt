<DOC>
<DOCNO> 163523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/16/son/sonspo28.html </URL>
<DATE> 2003/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbolda transfer takvimi açıklandı... 
</HEADLINE>
<TEXT>

     Basketbol Federasyonu, yeni sezon transfer takvimini açıkladı. 
     Federasyon'dan yapılan açıklamada, liglerde mücadele edecek kulüplerin, 20 Haziran Cuma günü saat 17.00'ye kadar liglere katılacaklarını beyan ve taahhüt etmeleri gerektiği bildirildi. 
     Türkiye Basketbol Ligi, İkinci Lig ve Bayanlar Ligi'nde mücadele edecek takımlar, 1 Temmuz tarihinde itibaren Türk ve yabancı oyuncularla sözleşme imzalayacaklar. Türkiye Basketbol Ligi ile Bayanlar Ligi'ndeki takımların Türk sporcularla sözleşme imzalama dönemi 31 Temmuz'da sona erecek. İkinci Lig ekiplerinin Türk oyuncularla sözleşme imzalama dönemi ise 31 Ağustos'ta bitecek. 
     Bu arada kulüpler, geçen sezon kadrolarında bulunan yabancı oyuncularla 31 Ağustos'a kadar sözleşme imzalayabilecekler. 
     Basketbolda geçici transfer dönemi ise 1 Eylül'de başlayacak. Bu dönem de 31 Aralık'ta sona erecek. 
     
</TEXT>
</DOC>
