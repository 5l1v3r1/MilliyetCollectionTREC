<DOC>
<DOCNO> 186665 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/06/astro/index.html </URL>
<DATE> 2003/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Kendinizi test edin 
</HEADLINE>
<TEXT>

   
   
   Gün içinde sert açı içinde olan Güneş ve Satürn hayatın pek çok yönünde test altında olduğumuzu gösteriyor. Ümidimizi yitirmemeliyiz. Sıkı çalışmalar ve yöntemli olmak başarı getirecek. Koç'lar günün ilk yarısında daha rahat hareket ediyorlar. Önemli işleri geciktirmemek gerek. Akşam saatleri huzursuz olabilir. Boğa'lar akşama kadar yoğunluk içindeler. İş hayatında kararlı olmak ama inatçılıktan da kaçınmak gerek. Akşam saatlerinde arkadaş çevresi hareketli olabilir. İkizler yeni deneyimlere açık durması gereken bir günde. Yolculuklar dikkat çekebilir. Akşam saatlerinde ise gerginliklere dikkat edilmeli. Yengeç'ler ortaklaşa konularda paralarını daha iyi korumalılar. Akşam saatlerinde ise onları harekete geçiren ve daha fazla fırsat bulabilecekleri şartlar bulacaklar. Aslan'lar ilişkilerde ısrardan kaçınmalılar. Yolunda gitmeyen işler için sabır göstermek gerekiyor. Akşam saatlerinde içlerindeki sese kulak vermeliler. Başak'lar günün ilk yarısında pek çok detayla uğraşabilirler. Test altındalar ve daha özenli olmalılar. İlişkilerde de daha sakin olmalılar. 
   Terazi haftaya pozitif enerjilerle başlıyor. Yaratıcı konular öne çıkmakta ama akşam saatlerinde detaylara önem vermeliler. Bazı aksamalar yüzünden aceleci davranmak zorunda kalabilirler. Akrep'ler haftaya yoğun bir tempoya başlıyorlar ama akşam saatlerinde istediklerini daha kolay elde edebilirler. Aşkta daha toleranslı olmalılar. Yay'lar günün ilk yarısında çabuk hareket etmeliler. Daha sonra bazı aksamalar ya da engellerle karşılaşabilirler. Tepkisel olmamak gerekli. Oğlak'lar paranın değerini bilerek hareket edebilir ama aşırı hırs ona daha fazla zarar getirebilir. Akşam saatlerinde sözlere özen göstermek iyi olacak. Kova haftaya atak bir başlangıç yapıyor. Yeni adımlar ve projeler daha çok ses getirecek. Bu arada harcamalarına önem vermeli. Balık'lar günün ilk yarısında bekleme modunda olabilirler. Halbuki akşam saatlerinde onları çok hızlı bir tempo beklemekte. 
   
   
</TEXT>
</DOC>
