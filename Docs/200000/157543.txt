<DOC>
<DOCNO> 157543 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/19/guncel/gun06.html </URL>
<DATE> 2003/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
19 Mayıs için görkemli yürüyüş 
</HEADLINE>
<TEXT>

     M. AKİF ERDEM 

     İstanbul Gençlik ve Spor İl Müdürlüğü tarafından düzenlenen halk yürüyüşüne katılan binlerce kişi Mecidiyeköy'den Taksim'e yürüdü. Büyük bölümünü ilköğretim okullarının öğrencilerinin oluşturduğu korteje, çeşitli sivil toplum örgütlerinin yanı sıra vatandaşlar da büyük ilgi gösterdi. Yürüyüşe istanbul Valisi Muammer Güler start verirken, istanbul Büyükşehir Belediye Başkanı Ali Müfit Gürtuna, İstanbul Emniyet Müdürü Celalettin Cerrah, İstanbul Milli Egitim Müdürü Ömer Balıbey ve Şişli Belediye Başkanı Mustafa Sarıgül de katıldı. Taksim'e gelen kortej, saygı duruşunun ardından İstiklal Marşı okudu. Vali Güler Atatürk Anıtı'na çelenk koydu. Törenin ardından ise Taksim Meydanı'nda kutlamalar için oluşturulan platformda Bülent Sertaç konser verdi. 
     

</TEXT>
</DOC>
