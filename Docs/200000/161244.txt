<DOC>
<DOCNO> 161244 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/05/son/soneko34.html </URL>
<DATE> 2003/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Dolar, 1 milyon 451 bin liraya yükseldi... 
</HEADLINE>
<TEXT>

     İstanbul serbest piyasada doların satış fiyatı 1 milyon 451 bin liraya yükseldi. 
     Dün 1 milyon 435 bin liradan kapanan dolar, bu sabah 1 milyon 438 bin liralık satış fiyatıyla güne başladı. 
     Öğle saatlerinde de bu seviyesini koruyan dolar, Avrupa Merkez Bankası'nın ECB , beklentiler doğrultusunda uyguladığı faiz oranını yarım puan düşürmesine ilişkin haberlerin ardından yükseldi. 
     Dolar saat 16.00 itibariyle Kapalıçarşı'da 1 milyon 446 bin lira alış, 1 milyon 451 bin lira satış fiyatından işlem gördü. 
     Bankalararası piyasada dolar kotasyonları da alışta en düşük 1 milyon 449 bin lira, en yüksek 1 milyon 452 bin lira, satışta en düşük 1 milyon 454 bin lira, en yüksek 1 milyon 458 bin lira seviyesinde bulunuyor. 
     Kapalıçarşı piyasası ilgilileri, Avrupa Merkez Bankası'nın faiz indiriminin ardından, bu yöndeki beklentinin sona ermesiyle piyasada bir hareketlenme görüldüğünü kaydettiler. 
     Merkez Bankası'nın döviz alım ihalesine 2 milyon dolarlık teklif gelmesinin de satışların azaldığı yorumlarına neden olduğu bildirildi. 

     
</TEXT>
</DOC>
