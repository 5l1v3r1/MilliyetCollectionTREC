<DOC>
<DOCNO> 152072 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/24/son/sondun38.html </URL>
<DATE> 2003/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Rum kesimine geçen Türklere bedava otobüs sağlandı 
</HEADLINE>
<TEXT>

     Kıbrıs Rum yönetimi, KKTC Bakanlar Kurulu'nun aldığı karar uyarınca serbest geçişler kapsamında Rum kesimine geçen Türklere bedava otobüs sağlanacağını açıkladı. 
     Rum radyosunun haberine göre, Rum yönetimi sözcüsü Kipros Hrisostomidis, Rum yönetiminin, Rum kesimini ziyaret etmek isteyen Kıbrıslı Türkler için bugünden itibaren bedava otobüs hizmeti sunmaya başladığını ve sınır kapılarından Limasol, Larnaka ve Baf'a saat başı otobüs kalkacağını bildirdi. 
     Hrisostomidis, Ledra Palace Rum barikatında, Rum Ulaştırma Bakanlığı'nın, Kıbrıslı Türklere yönelik ''hoş geldin'' mesajını içeren ve otobüs seferleriyle ilgi bilgiler verilen ilanının dağıtıldığını söyledi. 
     Hrisostomidis, kısıtlamaların kaldırılmasının çözüm teşkil etmediğini ifade ederek, '' işgalin devam etiğini'' iddia etti. 
     ''Rum yönetiminin politikasının, Kıbrıs'ın 'yasal' sakinlerinin bütün ada üzerinde serbest dolaşımları olduğunu'' belirten Rum sözcü, ''Kıbrıslı Türkleri 'işgale' son verilmesi uğraşında doğal müttefiklerimiz olarak görüyoruz'' dedi. 
     





</TEXT>
</DOC>
