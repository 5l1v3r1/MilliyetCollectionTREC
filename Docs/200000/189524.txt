<DOC>
<DOCNO> 189524 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/18/son/soneko11.html </URL>
<DATE> 2003/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Geçtiğimiz hafta para piyasaları... Borsa, döviz, altın, faiz... 
</HEADLINE>
<TEXT>

     Sandard Poor's'dan gelen not artışı ve Merkez Bankası'nın kotasyon indirimine rağmen geçen hafta Borsa'nın yukarı yöndeki hareketi sınırlı kaldı. 
     Uzmanlar, kısa vadeye ilişkin beklentilerin büyük ölçüde gerçekleşmesi nedeniyle satıcılı seyrin etkili olduğuna işaret ederek, Perşembe günü BM'den ABD'nin istediği kararın çıktığını, Türkiye ve Irak konusundaki gelişmelerin yakından izlendiğini kaydediyor. 
     Faiz ve döviz piyasalarının hareketlenmesi paralelinde, piyasaya para girişinin azaldığının söylenebileceğini savunan uzmanlar, hafta içinde 15,700 seviyelerini test eden, ancak düşük işlem hacmi ve beklentilerin büyük ölçüde gerçekleşmesi nedeniyle geçemeyen endeksin orta vadede 15,000 seviyesine doğru çekilmesi görüşünün ağırlık kazandığını, yeni bir yükseliş trendinin başlaması için endeksin 14,800-15,300 aralığında güç toplaması gerekebileceğini ifade ediyor. 
     
     ÖZETLE PİYASALAR 
     Borsadaki iniş-çıkışlı hareketin yanında İMKB Tahvil ve Bono Piyasası ortalamalarında düşüşler devam etti. Altın fiyatları ile dövizde önemli artışlar gerçekleşti. Mevduat faizlerinin ortalamalarında da 1 puana yaklaşan düşüşler meydana gelirken, haftalık repo oranları da 2 puan kadar geriledi. 
     Hisse senetleri haftalık bazda ortalama yüzde 0.25 oranında değer yitirdi. 24 ayar külçe altının gram satış fiyatı yüzde 3.88 oranında, Cumhuriyet altınının satış fiyatı da yüzde 4.42 oranında artış gösterdi. Türk Lirası karşısında dolar yüzde 4.98, Euro da yüzde 2.93 oranında değer kazandı. 
     Yatırım fonlarının seyrini izleyen A.A Fon Endeksi ortalama yüzde 1.13 oranında artış gösterdi. Önceki hafta sonundaki oranlara göre, 1 aylık mevduat faizinin haftalık net getirisi yüzde 0.46, haftalık reponun net getirisi yüzde 0.44 olarak gerçekleşti. 
     
     İMKB'DE GEÇEN HAFTA 
     İstanbul Menkul Kıymetler Borsası İMKB , haftaya yüzde 2.31'lik düşüşle başladı. Pazartesi günü, İMKB Ulusal 100 endeksi 1. seansta 86.95 puan düşüşle 15,226.21 puandan kapandı. 2. seansta devam eden satışlarla 268.82 puan gerileyen endeks 15,064.83 puandan günü tamamladı. Endeksin günlük bazdaki kaybı 355.77 puan oldu. 
     Salı günü, ilk seanstaki satıcılı seyir sonucunda 15,000 puanın altına gerileyen endeks, ikinci seansta Hazine ihalesi sonuçlarını olumlu karşılayarak yükseldi. Endeksin günlük bazdaki kaybı 41.83 puan ve yüzde 0.28 olarak gerçekleşti. 
     Çarşamba günü Merkez Bankası'nın 3 puanlık faiz indirimi haberiyle güne olumlu havada başlayan borsa, ikinci seansta 15,480 puan seviyelerindeki direnci geçemedi. Endeks 15,382.24 puandan günü tamamlarken, günlük bazdaki artış 359.24 puan ve yüzde 2.39 oldu. 
     Perşembe günü, güne olumlu başlayan ve ilk seansta yükselen Borsa, ikinci seansta gerileyerek 15,500 puanın üstünde dengelendi. Endeks günlük bazda 214.56 puan ve yüzde 1.39 yükseldi. 
     Haftanın son işlem gününde, İMKB Ulusal-100 Endeksi 1. Seansta, önceki kapanışa göre 300.66 puan düşüşle 15,296.14 puana indi. İkinci seansta ise 15,200-15,300 seviyelerinde tutunma çabaları dikkat çekti Endeks haftayı 15,381.93 puandan tamamlarken, hisse senetleri ortalama yüzde 1.38 oranında geriledi. 
     
     BORSA ENDEKSLERİ 
     İMKB Bileşik Endeksi, önceki hafta sonu kapanışa göre 38.67 puanlık düşüşle 15,420.60 puandan, 15,381.93 puana indi. Hisse senetlerinin haftalık ortalama değer kaybı yüzde 0.25 oldu. 
     İMKB Ulusal-Mali Endeksi 130.44 puan artarak 20,313.15 puandan 20,443.59 puana ve İMKB Ulusal-Hizmetler Endeksi 74.36 puan artarak 8,483.30 puandan 8,557.66 puana çıkarken, İMKB Ulusal-Sanayi Endeksi 268.15 puan düşerek 14,198.48 puandan 13,930.33 puana geriledi. 
     Böylece, mali grup hisseleri ortalama yüzde 0.64 oranında, hizmetler grubu hisseleri de ortalama yüzde 0.88 oranında değer kazanırken, sanayi grubu hisseleri ortalama yüzde 1.89 oranında değer yitirdi. 
     
     KAZANANLAR VE KAYBEDENLER 
     Borsada geçen hafta işlem gören 291 hisse senedinden 104'ü değer kazanırken, 166 hisse senedi değer yitirdi. 21 hisse senedinin değeri değişmedi. 
     Geçen hafta en yüksek oranlı artış yüzde 22.92 ile Milliyet Gazetecilik hisselerinde oldu. Yüzde 19.14'lük artışla Bisaş Tekstil hisseleri ikinci ve yüzde 18.42'lik artışla da Ezem Spor hisseleri üçüncü oldu. 
     En yüksek oranlı düşüş ise yüzde 27.37 ile Ersu Gıda hisselerinde oldu. Yüzde 10.62'lik düşüşle Işıklar Ambalaj hisseleri ikinci ve yüzde 9.86'lık düşüşle de Altınyağ hisseleri üçüncü sırada yer aldı. 
     İMKB Ulusal Pazar'da geçen hafta toplam 2 trilyon 143 milyar 872.3 milyon adet hisse senedi işlem gördü ve karşılığında 5 katrilyon 680 trilyon 859.4 milyar liralık işlem hacmi gerçekleşti. 
     
     DÖVİZ 
     Geçen hafta dövizde önemli artışlar yaşandı. İstanbul serbest döviz piyasasında alınıp satılan ABD Doları Türkr Lirası karşısında yüzde 4.98 oranında, euro da yüzde 2.93 oranında artış gösterdi. 
     Önceki hafta sonuna göre ABD Doları'nın Türk Lirası satış fiyatı 69 bin lira artarak 1 milyon 455 bin liraya, euronun satış fiyatı da 48 bin lira artarak 1 milyon 684 bin liraya çıktı. 
     Cuma günkü kapanış itibariyle, öteki döviz türlerinden İngiliz Sterlini'nin Türk Lirası satış fiyatı yüzde 5.60 oranında artarak 2 milyon 450 bin liraya, İsviçre Frangı'nın satış fiyatı yüzde 3.12 oranında artarak 1 milyon 92 bin liraya çıktı. 
     Bugün öğle saatlerinde ise İstanbul serbest piyasada ABD Doları 1 milyon 446 bin liradan, Euro 1 milyon 684 bin liradan, İngiliz Sterlini 2 milyon 429 bin liradan ve İsviçre Frangı da 1 milyon 90 bin liradan satılıyordu. 
     
     ALTIN 
     Kapalıçarşı'da alınıp satılan 24 ayar külçe altının gram satış fiyatı önceki hafta sonuna göre yüzde 3.88 oranında, Cumhuriyet altınının satış fiyatı da yüzde 4.42 oranında arttı. 
     Külçe altının gram satış fiyatı 650 bin lira yükselerek 17 milyon 400 bin liraya, Cumhuriyet altınının satış fiyatı da 5 milyon lira yükselerek 118 milyon liraya çıktı. 
     İstanbul Altın Borsası'nda İAB işlem gören 24 ayar altının gram fiyatı da yüzde 3.01 oranında artarak 17 milyon 100 bin lira oldu. 
     
     YATIRIM FONLARI 
     Yatırım fonlarına katılma belgeleri önceki hafta sonuna göre ortalama yüzde 1.13 oranında değer kazandı. 
     Yatırım fonlarının fiyat seyrini izleyen A.A Bileşik Fon Endeksi 4 bin 947 puan artarak 437,522 puandan 442,469 puana çıktı. 
     Geçen haftanın en çok değer kazanan katılma belgeleri, yüzde 6.01'lik artışla İş A Tipi Mali Endeks Fon, yüzde 5.21'lik artışla Evgin A Tipi Değişken Fon ve yüzde 5.00'lik artışla da İsviçre Sigorta A Tipi Değişken Fon olarak sıralandılar. 
     Geçen haftanın değer yitiren katılma belgesi olmadı. 
     
     İHALE 
     Hazine geçen hafta bir değişim ihalesi düzenledi ve 28 Ocak 2004 vadeli DİBS karşılığında karşılığında 27 Ekim 2004 vadeli senet ihraç etti. 
     Hazine'nin 'iç borç geri ödemelerinde dengeli dağılım sağlamak ve vadeyi uzatmak' amacıyla düzenlediği değişim ihalesine, toplam 2 katrilyon 572.2 trilyon liralık teklif geldi. 
     İhalede, geri alım nominal 1 katrilyon 707.9 trilyon lira, 27 Ekim 2004 vadeli senetten satılan tutar ise 2 katrilyon 99.3 trilyon lira oldu. 
     İhale öncesi satışa konu kıymet fiyatı 75 bin 977 lira olarak açıklanırken, ihalede geri alış fiyatı 93 bin 391 lira olarak gerçekleşti. Söz konusu kıymetlerin değişim tarihi 15 Ekim 2003 olarak belirlendi. 
     
     TAHVİL-BONO-FAİZ-REPO 
     İMKB Tahvil ve Bono Piyasası'nda, ağırlıklı ortalamalara göre çeşitli vadelerdeki kağıtların haftalık net getirileri yüzde 0.47 ile yüzde 0.59 arasında gerçekleşti. 
     Mevduat faizlerinin ortalamalarında geçen hafta 1 puana yaklaşan düşüşler yaşandı. 
     Önde gelen ve değerlendirmeye alınan 10 kamu ve özel bankanın faiz oranlarının ortalamalarıyla yapılan hesaplamalara göre, bir önceki hafta sonu geçerli olan oranlar itibariyle 1 ay vadeli mevduat faizinin haftalık net getirisi yüzde 0.46 oldu. 
     Önceki hafta sonunda İMKB Repo Ters Repo Pazarı'nda ortalama faizi yüzde 29 civarında olan haftalık reponun net getirisi de yüzde 0.44 olarak gerçekleşti. 
     
</TEXT>
</DOC>
