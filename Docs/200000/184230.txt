<DOC>
<DOCNO> 184230 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/24/siyaset/siy13.html </URL>
<DATE> 2003/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni 'Kürtçe isim' genelgesi 
</HEADLINE>
<TEXT>
   Nevruz var, Newroz yok 
   
   ANKARA Milliyet 

   
   İçişleri Bakanlığı, uyum yasalarına karşın çocuklara Kürtçe isim konulması yönünde yaşanan tartışmaları ortadan kaldırmak üzere bir genelge hazırladı. Genelgede, nüfus yasasının ilgili maddesini değiştiren uyum yasasında yer almayan "Türk alfabesine uygun olma" sınırlaması getirildi. Böylece, Kürt alfabesinde yer alan ve birçok isimde kullanılan w, x ve q harfleriyle ilgili bir sınırlamaya gidilmiş oldu. 
   
   Bugün gönderilecek 
   İçişleri Bakanı Abdülkadir Aksu, bebeklere ailelerince konulan bazı isimlere İl Nüfus Müdürlükleri'nce yasak getirilmesini önlemek amacıyla genelge hazırladı. Valiliklere bugün gönderilecek genelgede, "Türk örf, det ve geleneklerine aykırılık" hali ortadan kaldırıldı. Genelgede isimlerin konulması için, şu üç şart getirildi 
   Genel ahlak kurallarına aykırı olmayacak. 
   Kamuoyunu incitici yanı olmayacak. 
   Türk alfabesine uygun olacak. 
   
   Türkçe uyumlularına evet 
   Genelgeye göre, Kürtçe isimlerin "Türkçe uyumluları" kullanılabilecek. Söz konusu üç harfin içinde bulunmadığı orijinal Kürtçe isimler de konulabilecek. Kullanılabilecek isimlerden bazıları şunlar Rojan yenigünün doğuşu , Rolat Yenigün , Arjin yaşam ateşi , Nevruz bayram 
   Kullanılamayacak isimlerden bazıları ise şöyle 
   Newroz bayram , Hewar akşam , Xezal ceylan , Bawer inanç , Berwar titiz , Berxo kuzu , Cigerxwin yüreği yanık , Ciwan genç , Derwesh derviş , Xebat çalışkan , Welat Ülke . 
   Uyum yasasının 6. maddesinde sadece "Ahlak kurallarına uygun düşmeyen veya kamuoyunu inciten adlar konulamaz" ifadesi yer almıştı. Söz konusu genelgede, "Türk alfabesine uygun olmak" koşulunun getirilmesi ise dikkat çekti. 
   
   
</TEXT>
</DOC>
