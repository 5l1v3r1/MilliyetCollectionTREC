<DOC>
<DOCNO> 189263 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/17/son/sondun27.html </URL>
<DATE> 2003/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Polonyalı askerlere saldırı 3 ölü 
</HEADLINE>
<TEXT>

     Irak'ın güneyindeki Kerbela kentinde düzenlenen bombalı saldırıda 3 Polonyalı asker ile saldırıdan sonra çıkan çatışmada bir Iraklı polis öldü. 
     Irak polisi, kentin Bab Tuveyric bölgesinde devriye gezen inzibata dün gece düzenlenen saldırı sırasında 3 askerin öldüğünü, saldırıdan sonra çıkan çatışmada da bir polisin öldüğünü açıkladı. 
     Polonya, Kerbela bölgesindeki uluslararası güce komuta ediyor. 
     
     POLONYA ÖLENLER AMERİKALI 

     Irak'ın güneyindeki Kerbela'da çıkan çatışmada 3 Amerikan askeriyle 2 Iraklı polis öldü. 
     Polonya Savunma Bakanlığı kaynağı, Irak polisinin daha önce bildirdiği gibi Polonyalı askerlerin ölmediğini, çatışmada 3 Amerikan askeriyle 2 Iraklı polisin öldüğünü bildirdi. 
     Kerbela bölgesindeki uluslararası güce komuta eden Polonyalı askerlerin çatışmaya katılmadığı kaydedildi. 
     Irak polisi, daha önce yaptığı açıklamada, Polonyalı askerlere dün gece düzenlenen bombalı saldırıda 3 Polonya askerinin öldüğünü, daha sonra aynı bölgede çıkan çatışmada ise 1 Irak polisinin öldüğünü bildirmişti. 
     Öte yandan Amerialı askeri sözcü, Kerbela'da devriye gezen Amerikan askeriyle Irak polisine, çatılardan roketatarlı saldırı düzenlendiğini ve ateş açıldığını, saldırıda 3 Amerikan askeriyle 2 Irak polisinin öldüğünü belirtti. 
     Sözcü, saldırıda 4 Amerikan askeriyle 5 Iraklı polisin de yaralandığını söyledi. 
     
</TEXT>
</DOC>
