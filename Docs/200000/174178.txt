<DOC>
<DOCNO> 174178 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/07/yazar/cetiner.html </URL>
<DATE> 2003/08/07/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Yerli müşteri yabancı müşteri 
</HEADLINE>
<TEXT>

   
   Şu son birkaç yıldır İstanbullular yaz ayları müthiş bir çöl sıcağını yaşıyor. Daha önceleri sadece ağustos ayları kavrulurduk, üç beş gün daha da insafsız olurdu, güneş yakar ha yakardı. Şimdi ise devamlı hale geldi 
   Asıl büyük şikayet sıcaktan değil nemden. İşte bu yaşlıyı, genci, bebeyi etkiliyor. Doktor dostlarımla konuşuyorum, nem oranının yüzde 80 - 90'ları bulması yalnız solunumu güçleştirip kalbi yormuyor sinir sistemini de harap ediyormuş. 
   
   Almanya da kriz içinde    Merak ettim acaba Almanya, Orta Avrupa nasıl diye Malum oralarda insanlar aylarca güneş ışığı görmeden kurşuni, kasvetli göğe bakarak yaşıyor yıl boyunca. Fransa, Almanya, İsviçre... bugünler oraları da yanıyormuş İstanbul gibi. 
   Tegernsee Gölü kenarında ünlü bir otel vardır. Orada Taşkın isminde bir Türk genci yıllardır şef olarak çalışır. O ayrılmak istese patronları bırakmaz. Merak ettim, telefonla ona sordum. 
   - Oralarda hava nasıl Taşkın 
   - Valla yanıyoruz abi yanıyoruz. Dışarıda 35 derece. 
   - E peki geceler 
   - Akşamları şahane oluyor abi şahane. Alışmadıysan pencere açık yatamazsın, 13 - 15 derece. 
   - Otel ne alemde dolu mu Herhalde yaz günü tatilciler doluşmuştur 
   - Almanya'da işler eskisi gibi değil. İşsizlik çok, alışveriş yok. Herkes ucu ucuna yaşıyor. Oteller neredeyse yarı yarıya. 
   - N'olacak böyle 
   - İşverenler ücretli, ücretsiz izin verip gönderiyor çalışanları. Bekliyoruz hep iyi olacak diye. 
   - Biz de Türkiye'ye gelen Almanların geçen yıla göre yaklaşık yüzde 25 oranında azaldığından şikayet ediyoruz. Hatta geçen gün dostum Güngör Uras yazdı, Antalya'ya gelen Almanlar geçen yıla göre yüzde 24.44 azalmış, 894 binken 676 bin olmuş. 
   - Valla yine iyi ya biz Almanya'da kan ağlıyoruz. 
   - Peki Taşkın, otel yöneticileri fiyatları ayarlayarak ilgi çekmeyi düşünmüyorlar mı Mesela yabancılara çok daha ucuz fiyat vererek. 
   - Düşünmez olurlar mı, ama Almanlar yabancıyı ayırt etmiyorlar herkese aynı fiyat. Yalnız şu önemli, euro dolardan sonra yapılan ayarlamalarda otel fiyatları diğer Avrupa ülkelerine göre daha hesaplı. Ancak boşluğu doldurmak için birçok promosyonla fiyat indiriyorlar. 
   Kaynağından aldığım bu net bilgilerden sonra turistler bu yıl geçen yılki kadar gelmiyor şikayetinde bizim kusurumuz olmadığını öğrendim. Alman turistlerin azalmasının nedeni anladım ki Alman ekonomisinin güçlüklerinden kaynaklanıyor. 
   
   Kapasiteyi doldurmak...    Peki şimdi biz ne yapacağız turizmdeki açığımızı kapatabilmek için Bir defa gelecek yılı düşünerek reklam kampanyasına devam edeceğiz. Sonra, sonra da uygun fiyatlar, cazip promosyonlar. 
   İzlediğim birkaç ünlü tesis var, 60 günde 6 kez fiyat değiştiriyor. 
   İstanbul'da, güneyde, Ege'de güzelim otellerimiz, tatil köylerimiz yüzde 30 - 40 kapasite ile çalışsın kimsenin gönlü razı olmuyor. Çalışanlar mecburen dağıtılıyor, boş kalan odalar ve tesislerin her köşesi kullanılmayınca köhneleşiyor. Yabancı turistlerin olmadığı zamanlar veya kapasite boşluklarında Türk vatandaşlarına da yabancı turist tarifesi uygulansa o güzelim turistik tesisler k rlı çıkmaz mı 
   Bu yıl inşallah şu birkaç ay içinde açığı kapatırız. Ama dünyadaki şu ekonomik kriz içinde yine de işlerimiz kötü değil. 
   
   
</TEXT>
</DOC>
