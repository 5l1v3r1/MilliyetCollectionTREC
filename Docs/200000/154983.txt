<DOC>
<DOCNO> 154983 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/07/siyaset/siy08.html </URL>
<DATE> 2003/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan Ortamı yumuşatalım 
</HEADLINE>
<TEXT>

     ABDULLAH KARAKUŞ Ankara 

     Başbakan Recep Tayyip Erdoğan başkanlığında toplanan önceki akşamki AKP Merkez Yürütme Kurulu'nda MYK Cumhurbaşkanı Ahmet Necdet Sezer'in atamalar konusundaki tavrı ve askerlerin Milli Güvenlik Kurulu MGK toplantısına ilişkin yaptığı açıklama tartışıldı. Erdoğan, "Uzlaşmacı olmalıyız, gerginliğin tarafı olmamalıyız. İşimize bakmalıyız" dedi. 
     Sezer'le atamalar konusundaki tartışmasını üyelere anlatan Erdoğan, Cumhurbaşkanı'nın kendisine "kadrolaşmayın" dediğini belirterek, "Ben de ona karşı çıktım. Kadrolaşmıyoruz, rotasyon yapıyoruz dedim" diye konuştu. Erdoğan, hiçbir zaman gerginlik istemediklerini ancak bazı olaylarla sürekli uğraşmak zorunda kaldıklarını kaydederek dert yandı 
     MYK üyelerinin askerin MGK toplantısına ilişkin açıklamasını sormaları üzerine de Erdoğan, "Doğru bir açıklama yapılmış" demekle yetindi. 
     Dışişleri Bakanı Abdullah Gül de, açıklamada anormal bir durum olmadığını, Genelkurmay'la hükümetin Avrupa Birliği konusunda aynı düşüncede olduğunu söyledi. 
     

</TEXT>
</DOC>
