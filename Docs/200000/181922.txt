<DOC>
<DOCNO> 181922 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/12/son/soneko21.html </URL>
<DATE> 2003/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Air France, KLM Havayollarını bünyesine katıyor... 
</HEADLINE>
<TEXT>

     Avrupa'nın iki büyük ulusal havayolu şirketi Fransa'nın Air France ile Hollanda'nın KLM firmalarının birleşeceği bildirildi. 
     Fransa'da yayımlanan ekonomi gazetesi L'Agefi'nin haberinde, iki şirketin yönetim kurulları arasında uzun süredir devam eden birleşme görüşmelerinin olumlu sonuçlandığı ve kararın gelecek perşembe günü resmen açıklanacağı belirtildi. 
     Anlaşma uyarınca, KLM hisselerinin yüzde 100'ünün Air France'a devredileceği, buna karşılık KLM hissedarlarının Air France'ın yüzde 15 hissesine sahip olacakları ifade ediliyor. 
     Air France'ın hisselerinin yüzde 54'üne sahip olan Fransız hükümetinin KLM hissedarlarına vereceği yüzde 15 hisseden başka, hisselerinin yüzde 20'sini de halka arzedeceği, böylelikle birleşmeyle doğan şirketteki payını yüzde 20'nin altına indirceği de kaydedildi. 
     
</TEXT>
</DOC>
