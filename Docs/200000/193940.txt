<DOC>
<DOCNO> 193940 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/07/yazar/akyol.html </URL>
<DATE> 2003/11/07/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Kemalizm ve sosyal demokrasi 
</HEADLINE>
<TEXT>

   
   CHP'DE Kemal Derviş'le Onur Öymen'in genel başkan yardımcılıklarına gelmesi "sosyal demokrasi ile Kemalizmin sentezi" yönünde bir eğilimin işareti mi 
   Tabii, Kemal Derviş ekonomist, Onur Öymen diplomat oldukları için bu görevlere geldiler. Fakat CHP'nin yeni kitleleri kucaklayabilecek yeni "sentez"lere ihtiyacının olduğu belli. 
   Kemal Derviş "liberal sosyal sentez" ve "Atatürkçülükle sosyal demokrasinin sentezi" gibi yeni kavramlardan bahsediyor. 
   "Halk bundan ne anlar " 
   Yanlış ve tipik 'seçkinci' bir sorudur bu. 
   Siyasi elitler temsil ettikleri duyarlıklara göre kavramlar kullanır. Bunlar halkın duyarlıklarıyla uyuşur veya uyuşmaz... Halk da ona göre oy verir veya vermez. 
   
   
   GENAR'IN ve ANAR'ın araştırmaları aşağı yukarı aynı sonucu veriyor. Bugün bir seçim olsa 
   AKP yüzde 45, CHP yüzde 17 civarında 
   İktidarda bir yılını doldurduğu ve birçok problem hala çözülemediği halde 
   GENAR'a göre, halkın yüzde 71'i "ekonomik sorunların hala çözülmemiş olmasını" en önemli mesele saydığı halde 
   Ama AKP iktidarı bir umut verebiliyor halkın yüzde 45'i bugünü geçen yıldan iyi görüyor. 
   İşte CHP'nin sorunu "daha iyisini yapabileceği"ne halkı inandıramaması 
   "CHP'nin duyarlıkları" ile "halkın duyarlıkları" yeterince örtüşmüyor. 
   CHP söylemi eskiden "Hassoların, Memoların" DP'ye oy verdiğini ileri sürerdi. Halbuki CHP çizgisinin toplam oyları, halkın daha köylü ve 'cahil' olduğu 1950'li yıllarda yüzde 40'a çıkarken, eğitimin, kentleşmenin, iktisadi sınıflaşmanın daha geliştiği zamanımızda CHP çizgisinin toplam oyları yüzde 25 
   CHP geniş kitlelerle bir "duygudaşlık", bir "duyarlıklar ortaklığı" kuramıyor. 
   
   
   CHP tarihinde, halktan kopunca iki refleks görülür Biri, devlete daha fazla yapışmaktır. Halk, Serbest Fırka'ya akınca CHP'nin de "Parti Devleti" kurması gibi. 
   Öteki, halkla bütünleşmenin yollarını aramaktır "Ortanın Solu", otoriter geçmişle hesaplaşarak, hatta simge planında "ak güvercin"i 6 Ok'un önüne geçirerek halka açılmış ve yüzde 40 oy almıştı. 
   Şimdi de CHP'de mesela Önder Sav'ı, Haluk Koç'u dinlerken 'resmi' bir bildiri okuyormuş gibi geliyor bana. 
   Ama CHP'ye lazım olan, halka yaklaşmaktır. "Ortanın Solu" hareketindeki gibi, ahali ile ortak duyarlıklar yakalayabilmek bunun terimlerini, kavramlarını, davranışlarını geliştirmektir. 
   Bu bakımdan Kemal Derviş'in konumu ilginç bir veri oluşturuyor. Derviş deyince akla gelen, "piyasa ekonomisi, reformlar, sosyal liberal sentez" gibi kavramlarla, "1930'lara saplanıp kalmamalıyız, türbanlılar da kardeşlerimizdir" gibi sözlerdir. 
   Delege bu sözlerin sahibine 1025 oy verdi şimdi genel başkan yardımcısı 
   Derviş'in, CHP'nin seçmen tabanından çok daha geniş kitlelere sempatik geldiği bellidir. 
   CHP'nin sıkıştığı dar alandan daha geniş kitlelere açılabilmesinin modeli olamaz mı bu Daha az ideolojik, daha çok 'ekonomik' bir çizgi... Daha az 'resmi', daha çok sivil bir çizgi... 
   Yani gerçekten sosyal demokrat bir partiye dönüşebilmek... 
   Yarın devam edeceğim. 
   
      
   
   
   
</TEXT>
</DOC>
