<DOC>
<DOCNO> 177947 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/25/yasam/yas03.html </URL>
<DATE> 2003/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Altuğ mucize bekliyor 
</HEADLINE>
<TEXT>

   Ailesinin parası bittiği için tedavisi yarım kalan ve uygun ilik bulunamayan lösemili küçük Altuğ için zaman hızla tükeniyor 
      ZAFER TOKUŞ Sakarya DHA 
   
   Sakarya'da lösemi hastası 9 yaşındaki Altuğ Demirci, uygun ilik ve para bulunmaması halinde 4 - 5 ay sonra yaşamını yitirecek. Ailesi hastane masrafı olan 14 bin doları yaklaşık 20 milyar lira karşılayamadığı için senetle taburcu olan Altuğ için Sakarya'da bir yılda toplanabilen paraysa, ancak 645 milyon lira oldu. 
   İlköğretim 3. sınıf öğrencisi Altuğ'un hastalığı, bir yıl önce yüksek ateş belirtisiyle gittiği hastanede ortaya çıktı. Kemoterapi tedavisi gören Demirci'ye ilik nakli gerekiyordu ancak uygun ilik bulunamadı. 
   
   "Yavrum için zaman kalmadı" 
   Marangoz atölyesinde çalışan baba Ahmet Demirci, gözyaşları içinde şunları söyledi "Ablasının kemik iliğiyle Altuğ'un ilik yapısı tutmuyor. Eşimin, oğlumuz için yeni bir bebek dünyaya getirmesi gerekiyordu. Ancak zaman kalmadı çünkü doktorlar sadece 4 - 5 ayı olduğunu söyledi. Artık her şey bitti." 
   
   
   
</TEXT>
</DOC>
