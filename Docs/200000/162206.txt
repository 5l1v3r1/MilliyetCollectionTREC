<DOC>
<DOCNO> 162206 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/10/son/sondun08.html </URL>
<DATE> 2003/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
En kaprisli starlar... 
</HEADLINE>
<TEXT>

     Ünlülerin, turne ve konserlerde yaptıkları türlü türlü kaprisler var. 
     ''Netscape-Celebrity'' adlı internet sitesinin haberine göre, yıldızların en kaprislilerinin başında Jennifer Lopez geliyor. Lopez'in konsere çıkmadan önce geçeceği koridorların gardenya kokusuyla sulanmasını istediği bildiriliyor. 
     Lopez, ayrıca yatak çarşafları konusunda çok titiz. Bunların mutlaka Mısır pamuğundan yapılmış olmasında ısrar eden Lopez, son olarak Londra'da katıldığı ''Royal Variety Show''da polisle de tartıştı. Güvenliği yeterli bulmayan Lopez, bir polis komiserinin, ''Bu güvenlik kraliçe için bile yeterliyse, sanırım sizin için de yeterlidir'' tarzındaki sözleri üzerine susmak zorunda kaldı. 
     Pop divası Mariah Carey'in ise soyunma odasında her zaman özel bir hizmetçi bulundurulmasını istediği bildiriliyor. Hizmetçinin tek görevi ise Carey'e havlularını vermek. Mariah Carey, bir de hiçbir yerde en büyük rakibi Christina Aguilera'nın posterini görmek istemiyor. 
     Buna karşılık Aguilera, trafikte vakit kaybetmemek için mutlaka bir yerden bir yere polis eskortuyla gitmekte ısrarcı davranıyor. 
     Boğazına düşkünlüğüyle tanınan ''pop turtası'' Britney Spears ise şovlarından önce soyunma odasında mutlaka ''Doritos'' marka cips ve ''Altoids'' marka şeker bulundurulmasını istiyor. 
     Country müziğin kraliçesi sayılan Shania Twain de her gittiği yere, bomba koklayan köpeğini beraberinde götürüyor. 
     Ortadoğu'daki İngiliz askerlerine geçen sonbaharda konser vermek üzere bölgeye giden ''Baharat Kızlar''dan Geri Halliwell'in, çölde kurulan çadırına klima takılmasını, soyunma odasına içi meyve suyu dolu bir buzdolabı konulmasını, ayrıca internete bağlı bir bilgisayar temin edilmesini istediği bildiriliyor. 
     Ricky Martin'in, teni güneş yanığı gözüksün diye üzerine çevrilen spotlara portakal rengi filtreler takılmasında ısrar ettiği Tom Cruise'un ise İtalya'da tatildeyken, Londra'daki ünlü ''Bombay Brasserie'' adlı Hint lokantasından sevdiği yemeği özel uçakla getirttiği anlatılıyor. 
     Leonardo DiCaprio'nun da ''New York Çeteleri'' filmini çevirirken her gün yeni elbise istediği ve bir giydiğini bir daha giymediği ortaya çıktı. 
     

     
</TEXT>
</DOC>
