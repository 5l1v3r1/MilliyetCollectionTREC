<DOC>
<DOCNO> 191694 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/28/ekonomi/eko03.html </URL>
<DATE> 2003/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İmarzedelere bayram müjdesi 
</HEADLINE>
<TEXT>

   Bakanlar Kurulu toplantısından İmarzedelere bayram öncesinde 10 - 15 milyarlık ödeme yapılması kararı çıktı 
   ANKARA Milliyet 
   
   Hükümet, İmar Bankası'nda hesabı bulunan mudilere bayram öncesi ödeme yapmayı planlarken, kalan miktarların ekonomik dengeler doğrultusunda taksit taksit ödenmesini kararlaştırdı. 
   Başbakan Tayyip Erdoğan başkanlığında toplanan Bakanlar Kurulu toplantısında, Başbakan Yardımcısı Abdullatif Şener, İmar Bankası'nda ödemelerin tek çatı altında yapılmasının zorluğuna dikkat çekti. Şener, toplantının kapalı bölümünde bonolar için kanuni düzenleme, ticari ve gözükmeyen hesaplar için de Bakanlar Kurulu kararı çıkarmaya ihtiyaç olduğunu kaydetti. 
   
   15 milyar üstüne taksit 
   Şener, "Bu akşam dün kararın yazımını tamamlarız" diye konuştu. 
   Hazine ile yürütülen çalışmalarda 15 milyar liraya kadar hesapların bayramdan önce ödenmesi için çalışmaları yoğunlaştırdıklarını kaydeden Şener, şunları söyledi 
   "Kasımın ortalarında mudilere hesaplarına ilişkin banka kartlarını vereceğiz. 15 milyara kadar olan hesaplar ilk etapta ödenecek. Geriye kalanlar da ekonomik dengeler doğrultusunda 2004'ten itibaren taksitlendirilerek yıllara yayılarak ödenecek." dedi. 
   
   
</TEXT>
</DOC>
