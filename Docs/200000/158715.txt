<DOC>
<DOCNO> 158715 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/24/son/sonspo22.html </URL>
<DATE> 2003/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Gençlerbirliği 'gençlerle' oynayacak... 
</HEADLINE>
<TEXT>

     Gençlerbirliği, yarın sahasında yapacağı Samsunspor maçına 5 oyuncusundan yoksun çıkacak. 
     Kırmızı-siyahlılarda, izin verilen Thomas, Ahmed Hassan, El Saka ve Deniz ile hasta olan M'Bayo, yarın Samsunspor karşısında yer almayacak. Gençlerbirliği Teknik Direktörü Ersun Yanal'ın bu oyuncular yerine, sezon içinde şans veremediği futbolcularına forma giydireceği ifade edildi. 
     Bu arada menajer Cem Onuk ile antrenör Mesut Bakkal'ın bu sezon sonu sözleşmeleri biten ve başka takımlara transfer olmaları kesinleşen Thomas ile Ahmed Hassan'ın yerine Fransa ve Belçika'da oyuncu izledikleri belirtildi. 
     Gençlerbirliği Kulübü yönetimi, yarın Samsunspor ile yapılacak karşılaşmayı, bayanların ve 12 yaşın altındaki çocukların ücretsiz izlebeyeceklerini açıkladı. Kırmızı-siyahlı kulübün yönetiminin, gelecek sezon maçlarına gelmesini istediği seyirci profilini oluşturabilmek için böyle bir uygulamaya başladığı kaydedildi. 
     
</TEXT>
</DOC>
