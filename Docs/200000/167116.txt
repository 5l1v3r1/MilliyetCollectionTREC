<DOC>
<DOCNO> 167116 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/03/son/sonspo12.html </URL>
<DATE> 2003/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayern Münih'ten taş Beckham'ın transferi tam bir komedi... 
</HEADLINE>
<TEXT>

     Bayern Münih Menajeri Uli Hoeness, İngiltere Milli Takımı Kaptanı David Beckham'ın Real Madrid'e transferini ''komedi'' olarak tanımladı. 
     Uli Hoeness, ''Bu transfer bizim için çok iyi oldu. Şimdiye kadar böyle bir komedi görmedim. Beckham'ın transferi, bu işin nasıl yapılamayacağının bir kanıtı'' diye konuştu. 
     Uzun vadede bu transferin takıma bir yararı olmayacağını söyleyen Hoeness, ''Beckham'ı getirdiğiniz zaman, eşi olan eski Spice Girls grubundan Victoria'yı da getirmeniz gerekir. Ben böyle birşeyi asla yapmam'' dedi. 
     Hoeness, geçen sezon teknik direktör Vicente del Bosque'un, Real Madrid'i şampiyon yapmasına rağmen, yerine Carlos Queiroz'un getirilmesini de, ''İyi bir teknik direktör olmasına rağmen, sadece medyayla arası kötü olduğu için yerine başkası getirildi'' sözleriyle eleştirmişti. 
     
</TEXT>
</DOC>
