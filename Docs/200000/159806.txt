<DOC>
<DOCNO> 159806 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/29/son/sontur24.html </URL>
<DATE> 2003/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Mahsun Kırmızıgül'ün adını kullanıp Adnan Şenses'i dolandırdılar 
</HEADLINE>
<TEXT>

     Mahsun Kırmızıgül'ün adını kullanıp sesini taklit ederek ''lösemili çocuklara yardım'' bahanesiyle sanatçı Adnan Şenses'i 4 bin dolar dolandırdıkları öne sürülen kişilerden 2'si daha yakalandı. 
     Şenses'in dolandırılmasına ilişkin başlattığı soruşturma kapsamında 25 gün önce Cengiz Yıldız, Filiz Ayhan ve Dilek Yıldız'ı yakalayarak tutuklanmalarını sağlayan Asayiş Şube Müdürlüğü'ne bağlı ekipler, aynı olayla bağlantıları görülen Suat Bayraktar 24 ile Zülfi Sevimtaş'ı 25 da Mersin'de gözlem altına aldı. 
     İstanbul'a getirilen Bayraktar ile Sevimtaş'ın, Şenses'in yanı sıra Harem Otogarı'nda yazıhanesi bulunan Enver Özpınar'ı da yine Mahsun Kırmızıgül'ün adını kullanarak 70 milyar lira dolandırdıkları belirlendi. 
     Zanlıların, ''Özcan Deniz, Reha Muhtar, Şahin Özer ile Mustafa Topaloğlu'nu da dolandırmaya çalıştıklarını'' söyledikleri bildirildi. 

     
</TEXT>
</DOC>
