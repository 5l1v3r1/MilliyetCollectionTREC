<DOC>
<DOCNO> 180266 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/04/son/soneko10.html </URL>
<DATE> 2003/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Sanayi üretimi yılın ikinci çeyreğinde yüzde 4.9 arttı... 
</HEADLINE>
<TEXT>

     Sanayi üretimi, bu yılın ikinci üç ayında geçen yılın aynı dönemine göre yüzde 4.9 oranında arttı. 
     Devlet İstatistik Enstitüsü DİE , 2003 yılın ikinci dönem üç aylık ve altı aylık sanayi üretim indeksi sonuçlarını açıkladı. 
     2003 yılı ikinci çeyreğinde geçen yılın aynı dönemine göre, imalat sanayi üretiminde yüzde 5.4, elektrik, gaz ve su sektöründe yüzde 7.2 artış kaydedilirken, madencilik sektöründe yüzde 15 oranında bir azalma görüldü. 
     İmalat sanayi sektörü üretiminde devlet sektöründe 0.8, özel sektörde ise yüzde 6.4 artış görüldü. 
     Alt sektörde üretim, taşıt araçları ve karoseri imalatında yüzde 36.5, plastik kauçuk ürünleri imalatında yüzde 18, basım ve yayım imalatında yüzde 12.2, makine ve teçhizatı imalatında yüzde 13.9, ana metal sanayi imalatında yüzde 10.9, tütün ürünleri imalatında yüzde 8.6, metalik olmayan diğer mineral madde imalatında yüzde 6.2, elektrikli makine cihazları imalatında yüzde 5.7, gıda ürünleri ve içecek imalatında yüzde 5.4 arttı. 
     Aynı dönemde, diğer ulaşım araçları imalatı yüzde 26, büro, muhasebe bilgi işlem makineleri imalatı yüzde 19.1, tütün ürünleri imalatı yüzde 16.3, ağaç ve mantar ürünleri imalatı yüzde 8.9, derinin işlenmesi, bavul çanta vb. yüzde 8.1, giyim eşyası imalatı yüzde 7.9, mobilya imalatı yüzde 7.6 azaldı. 
     
     ALTI AYLIK 
     Sanayi üretimi, bu yılın ilk yarısında da geçen yılın aynı dönemine göre yüzde 6.8 oranında arttı. 
     2003 yılının ilk altı ayında geçen yılın aynı dönemine göre, imalat sanayi üretiminde yüzde 7.7, elektrik, gaz ve su sektöründe yüzde 7.6 artış kaydedilirken, madencilik sektöründe yüzde 14.1 oranında bir azalma görüldü. 
     Alt sektörde üretim, taşıt araçları ve karoseri imalatında yüzde 40.3, basım ve yayım imalatında yüzde 24.1, makine ve teçhizatı imalatında yüzde 19.1, plastik kauçuk ürünleri imalatında 18.1, ana metal sanayi imalatında yüzde 15.6, gıda ürünleri ve içecek imalatında yüzde 12.4, kağıt ve kağıt ürünleri imalatında yüzde 10.8 arttı. 
     Aynı dönemde, diğer ulaşım araçları imalatı yüzde 21.2, tütün ürünleri imalatı yüzde 16.3, ağaç ve mantar ürünleri imalatı yüzde 9.3, mobilya imalatında yüzde 7.9, tıbbi, hassas optik aletleri, saat imalatı yüzde 6.5, giyim eşyası imalatı yüzde 5.5, büro, muhasebe bilgi işlem makineleri imalatında yüzde 4 azalma kaydedildi. 
     
</TEXT>
</DOC>
