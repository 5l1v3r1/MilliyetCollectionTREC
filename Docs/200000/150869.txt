<DOC>
<DOCNO> 150869 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/19/ekonomi/eko12.html </URL>
<DATE> 2003/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Bulgar Telekom ihalesinde ihlal var’ 
</HEADLINE>
<TEXT>

     Bulgaristan’ın özelleştirme programındaki en büyük devlet şirketlerinden Bulgaristan Telekomünikasyon Kurumu’nun BTK ihale sürecindeki gelişmeler, ihalede ikinci sırada bulunan Koç Holding - Türk Telekom Konsorsiyumu’nu rahatsız etti. 
     Koç Holding Bilgi Teknolojisi Grubu Başkanı Ali Koç, özelleştirme prosedürünün ihlal edildiğini belirterek, Koç Holding - Türk Telekom Konsorsiyumu’nun görüşmelere davet edilmesi halinde birinci sıradaki şirketten çok daha iyi teklif vermeye hazır olduğunu söyledi. 
     
     Şartları zorluyorlar’ 
     Özelleştirme Ajansı ile ihalede birinci sırada olan Viva Ventures arasındaki müzakerelerde bazı küçük iyileştirmelerin önemliymiş gibi yansıtıldığını belirten Ali Koç, "Müzakere süresi dolmak üzere iken hiçbir gerekçe gösterilmeden 50 gün ek süre verilerek başta ilan edilen süreç bozulmuştur. Ayrıca biz hem BTK için, hem de Bulgaristan halkı için daha iyi teknik, stratejik ve sosyal şartlar ortaya koyuyoruz. Ortada çok daha iyi alternatif teklif varken şartları zorlayan bir teklifin peşinde koşulması bizi tedirgin ediyor" dedi. 
     


SİYASET 
























</TEXT>
</DOC>
