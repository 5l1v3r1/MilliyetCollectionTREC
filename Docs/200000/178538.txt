<DOC>
<DOCNO> 178538 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/27/son/sontur35.html </URL>
<DATE> 2003/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Edelman ABD, Türkiye'nin katkısını bekliyor... 
</HEADLINE>
<TEXT>

     ABD'nin Ankara Büyükelçisi Eric Edelman, Dışişleri Bakanı ve Başbakan Yardımcısı Abdullah Gül'e yaptığı nezaket ziyaretinde ABD'nin Türkiye'yi stratejik ortak olarak gördüğü mesajını iletti. 
     Edinilen bilgiye göre, kendisinin Türk dostu olduğunu ifade eden Edelman görüşmede, Türkiye ile ABD arasındaki işbirliğinin geliştirilmesi için çalışacağını kaydetti. 
     Irak'taki son gelişmeler, Türkiye'nin bölgeye asker göndermesi konusunun da ele alındığı görüşmede Edelman, ABD'nin Irak konusunda Türkiye'nin katkısını beklediğini iletti. 
     Gül de görüşmede, Ankara'daki sürece ilişkin Edelman'a bilgi verirken, konuyla ilgili değerlendirmelerin sürdüğünü ifade etti. 
     Gül ayrıca, ABD Başkan Yardımcısı Dick Cheney'in ekibinden birinin Ankara'ya atanmasından duyduğu memnuniyeti kaydetti. 
     Görüşmede ikili ilişkiler ve Irak'ın yanı sıra Kıbrıs, Ortadoğu ve ABD'nin insan ticareti raporu ele alındı. 
     Türkiye, raporda yer aldığı üçüncü gruptan çıkmayı arzu ediyor. 
     
</TEXT>
</DOC>
