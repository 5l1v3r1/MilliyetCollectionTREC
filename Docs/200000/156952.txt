<DOC>
<DOCNO> 156952 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/16/astro/index.html </URL>
<DATE> 2003/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Dolunayın dengesi 
</HEADLINE>
<TEXT>

     Gerçekleşen dolunay ardından şimdi olayları daha objektif ve tarafsız görmek mümkün olabilir. Aşırı duygusal dalgalanmaları dengelemek ve yapıcı davranmak gerekiyor. Koç'lar geçmişten aldıkları derslerle iş hayatında daha rahat hareket edecekler. Beklenmedik destekler de söz konusu olabilir. Günü değerlendirmeye bakmalılar. Boğa'lar da yapıcı hareket edebilecekleri bir gündeler. Ortaklaşa konularda destek ve verimlilik söz konusu. Bu arada grup çalışmaları da olumlu geçebilir. İkizler ise eğer biraz kararlı ve gerçekçi davranırsa iş hayatında şansına güvenebilir. Kendisini ortaya koymak için fazla sayıda fırsat var. Verimlilik yüksek olacak. Yengeç'ler tembellik etmezlerse beklentilerinin çok daha ötesinde başarılı olabilirler. Bu arada yeni şeyler öğrenmek, yabancılarla ilişkiler bakımından da renkli bir gün içindeler. Aslan'lar maddi konulardaki problemlerini çözmekte başarılı olabilirler. Beklenmedik destekler iyimserlik getirmekte. Ortaklaşa hareket çok işe yarayacak. Başak'lar da ikili ilişkilerden yana şanslılar. Ortaklarının girişimlerinden onlar da faydalanabilirler. ilişkilerdeki pürüzlerin de çözülmesi mümkün. 
     Terazi'ler ortaklarına güvenmek konusunda zorlanabilirler. Kafa karışıklığı yüzünden önemli belgelere imza atmakta daha dikkatli olmalılar. Hesapta olmayan gelişmeler söz konusu. Akrep'lerin ortaklaşa konularda daha sabırlı ve sakin olmaları gerekmekte. Duygusal alandaki çekişmeler yüzünden kendilerini kilitlenmiş hissedebilirler. Yay'lar bugün ince eleyip sık dokumalılar. Eğer adım adım ilerlerlerse çok daha verimli olabilirler. Sağlıklarına da özen göstermeleri gereken bir dönemdeler. Oğlak'lar için yaratıcı bir gün ama bu arada büyük riskler almamak gerekiyor. Yatırımlara ait pişmanlık yüzünden daha farklı şeylere yönelmek pek de karşı olmayabilir. Kova'lar ev ya da yakınları ile ilgili konularda daha gerçekçi ve planlı olmalı. Evde koşturmaca ya da tamamlanması gereken işler söz konusu olabilir. Balık'lar hayal güçlerini verimli kullanabilecekleri bir gündeler. Bu arada kardeşler, komşular ya da yakınlarla ilgili uğraşlar da gündeme gelebilir. 
     

</TEXT>
</DOC>
