<DOC>
<DOCNO> 170415 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/19/son/soneko08.html </URL>
<DATE> 2003/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Para piyasalarında geçtiğimiz hafta böyle geçti... 
</HEADLINE>
<TEXT>

     Teknik olarak 10,600 ve 10,900 puan aralığında sıkışan borsada geçen hafta ortalama yüzde 3.84 oranında artış gerçekleşti. 
     Uzmanlar, 10,900 seviyelerindeki direncin yüksek işlem hacmi ve para girişiyle aşılması durumunda, endeksin yeniden 11,000 puanın üzerine çıkabileceğini belirterek, endeksin 10,700-10,800 puan seviyelerinde destekleri, 10,900-11,050 seviyelerinde ise dirençleri bulunduğunu ifade ediyorlar. 
     Uzmanlar, piyasalar için 5. gözden geçirmenin sonuçlandırılmasının yanında, TBMM'den geçmekte olan yapısal reformlar ve ekonomik programın eksiksiz uygulanmasının önem taşıdığını vurgulayarak, piyasada 6 aylık bilanço beklentileri ve IMF İcra Kurulu'ndan geçmesi beklenen 500 milyon dolarlık kredi ile ilgili gelişmelerin yakından izleneceğini kaydediyorlar. 
     Borsadaki sıkışmanın yanında İMKB Tahvil ve Bono Piyasası ortalamalarında da 5 puana ulaşan düşüşler yaşandı. Altın fiyatları önemli bir değişim göstermezken, dövizde toplu düşüş söz konusuydu. Mevduat faizlerinin ortalamalarında çok küçük miktarlarda düşüş yaşandı. 
     Hisse senetleri haftalık bazda ortalama yüzde 3.84 oranında değer kazandı. 24 ayar külçe altının gram satış fiyatı yüzde 0.32 oranında yükselirken, Cumhuriyet altınında önceki hafta sonu fiyatı değişmedi. Türk Lirası karşısında Dolar yüzde 0.07, Euro da yüzde 1.26 oranında değer yitirdi. 
     Yatırım fonlarının seyrini izleyen A.A Fon Endeksi ortalama yüzde 1. oranında artış kaydetti. Önceki hafta sonundaki oranlara göre, 1 aylık mevduat faizinin haftalık net getirisi yüzde 0.61, haftalık reponun net getirisi yüzde 0.60 olarak gerçekleşti. 
     
     İMKB'DE GEÇEN HAFTA 
     İstanbul Menkul Kıymetler Borsası'nda İMKB işlem gören hisse senetleri haftaya yüzde 1.95'lik artışla başladı. 
     İMKB Ulusal 100 endeksi, haftanın ilk seansında 152.50 puan artışla 10,607.42 puana yükseldi. 2. seansta gelen alımlarla 10,712.99 puana kadar yükselen endeks, 51.39 puan ve yüzde 0.48'lik artışla 10,658.81 puandan günü tamamladı. Endeksin günlük bazdaki artışı 203.89 puan oldu. 
     Salı günü, İMKB Ulusal-100 Endeksi, mali sektör hisselerine gelen alımlarla ortalama yüzde 2.44'lük artışla kapandı. 
     Intesa'nın Türkiye temsilcisinin açıklamalarına bağlı olarak Garanti Bankası hisselerindeki alımlar dikkat çekerken, Türkiye ve ABD arasındaki gerginliğin giderilmesine yönelik çalışmalar ve gelen açıklamalar piyasalarda olumlu havanın oluşmasına neden oldu. Ulusal 100 endeksi, ilk seansta 59.23 puan artışla 10,718.04 puana yükseldi. 2. seansta genele yayılan alımlarla 10,924.01 puana kadar yükselen endeks, 200. puan ve yüzde 1.87'lik artışla 10,918.57 puandan günü tamamladı. 
     Çarşamba günü endeks yüzde 1.16 oranında geriledi. Gelen kar satışlarıyla 1. seansta 141.30 puan ve yüzde 1.29 kayıp yaşayan endeks, 2. seansta 14.14 puan ve yüzde 0.13 yükseldi. 10,791.41 puandan günü tamamlayan endeksin günlük kaybı 127.16 puan oldu. 
     Perşembe günü de devam eden kar realizasyonları ortalama yüzde 0.37'lik düşüş getirdi. 
     IMF görüşmelerinin sonuçlarını bekleyen borsada 1. seansta 33.13 puan ve yüzde 0.31 kayıp yaşayan endeks, 2. seansta da 6.82 puan ve yüzde 0.06 geriledi. 10,751.46 puandan günü tamamlayan endeksin günlük kaybı 39.95 puan olarak belirlendi. 
     Yaklaşık 130 puanlık çok dar bir bantta sıkışan borsa, haftanın son işlem gününü ortalama yüzde 0.98 oranında artışla tamamladı. Endeks günlük bazda 105.39 puan arttı. 1. Seansta 13.11 puan düşen endeks, ikinci seansta 118.50 puan yükseldi ve 10,856.85 puandan haftayı tamamladı. 
     
     BORSA ENDEKSLERİ 
     İMKB Bileşik Endeksi, önceki hafta sonu kapanışa göre 401.93 puanlık artışla 10,454.92 puandan, 10,856.85 puana çıktı. Hisse senetlerinin haftalık ortalama değer artışı yüzde 3.84 oldu. 
     İMKB Ulusal-Mali Endeksi 514.76 puan artarak 12,709.91 puandan 13,224.67 puana, İMKB Ulusal-Sanayi Endeksi 319.97 puan artarak 10,590.69 puandan 10,910.66 puana ve İMKB Ulusal-Hizmetler Endeksi 245.75 puan artarak 6,582.02 puandan 6,827.77 puana çıktı. 
     Böylece, mali grup hisseleri ortalama yüzde 4.05 oranında, sanayi grubu hisseleri ortalama yüzde 3.02 oranında ve hizmetler grubu hisseleri de ortalama yüzde 3.73 oranında değer kazandı. 
     
     KAZANANLAR VE KAYBEDENLER 
     Borsada geçen hafta işlem gören 294 hisse senedinden 190'ı değer kazanırken, 72 hisse senedi değer yitirdi. 32 hisse senedinin değeri değişmedi. 
     Geçen hafta en yüksek oranlı artış yüzde 36.36 ile Tekstil Finansal Kiralama hisselerinde oldu. Yüzde 30.95'lik artışla İş Bankası A hisseleri ikinci, yüzde 30.30'luk artışla Koniteks hisseleri de üçüncü olarak sıralandı. 
     En yüksek oranlı düşüş ise yüzde 15.76 ile Çimbeton hisselerinde oldu. Yüzde 9.17'lik düşüşle Boyasan Tekstil hisseleri ikinci ve yüzde 8.41'lik düşüşle de Uşak Seramik hisseleri üçüncü sırada yer aldı. 
     İMKB Ulusal Pazar'da geçen hafta toplam 895 milyar 624.2 milyon adet hisse senedi işlem gördü ve karşılığında 1 katrilyon 941 trilyon 333.9 milyar liralık işlem hacmi gerçekleşti. 
     
     DÖVİZ 
     Geçen tüm döviz türlerinde düşüş eğilimi vardı. İstanbul serbest döviz yasasında alınıp satılan ABD Doları yüzde 0.07 oranında, Euro yüzde 1.26 oranında değer yitirdi. 
     Önceki hafta sonuna göre ABD Doları'nın Türk Lirası satış fiyatı bin lira düşerek 1 milyon 397 bin liraya, Euro'nun satış fiyatı da 20 bin lira düşerek 1 milyon 562 bin liraya indi. 
     Cuma günkü kapanış itibariyle, öteki döviz türlerinden İngiliz Sterlini'nin Türk Lirası satış fiyatı yüzde 3.04 oranında düşerek 2 milyon 230 bin liraya, İsviçre Frangı'nın satış fiyatı da yüzde 0.29 oranında düşerek 1 milyon 22 bin liraya geriledi. 
     Bugün öğle saatlerinde ise İstanbul serbest piyasada ABD Doları 1 milyon 397 bin liradan, Euro 1 milyon 570 bin liradan, İngiliz Sterlini 2 milyon 240 bin liradan ve İsviçre Frangı da 1 milyon 30 bin liradan satılıyordu. 
     
     ALTIN 
     Kapalıçarşı'da alınıp satılan 24 ayar külçe altının gram satış fiyatı önceki hafta sonuna göre yüzde 0.32 oranında artarken, Cumhuriyet altınının satış fiyatında bir değişiklik olmadı. 
     Külçe altının gram satış fiyatı 50 bin lira artarak 15 milyon 600 bin liraya çıkarken, Cumhuriyet altınının önceki hafta sonu 105 milyon 500 bin lira olan fiyatı bu hafta sonunda da değişmedi. 
     İstanbul Altın Borsası'nda İAB işlem gören 24 ayar altının gram fiyatı da yüzde 0.82 oranında düşerek 15 milyon 342 bin 500 lira oldu. 
     
     YATIRIM FONLARI 
     Yatırım fonlarına katılma belgeleri önceki hafta sonuna göre ortalama yüzde 1. oranında değer kazandı. 
     Yatırım fonlarının fiyat seyrini izleyen A.A Bileşik Fon Endeksi 5,934 puan artarak 388,080 puandan 394,014 puana çıktı. 
     Geçen haftanın en çok değer kazanan katılma belgeleri, yüzde 5.71'lik artışla Tacirler A Tipi Değişken Fon, yüzde 4.65'lik artışla Inter Yatırım A Tipi Karma Fon ve yüzde 4.58'lik artışla da Evgin A Tipi Değişken Fon oldular. 
     Geçen haftanın en çok değer yitiren katılma belgeleri ise yüzde 2.46'lık düşüşle YKB B Tipi Yabancı Menkul Kıymetler Fonu, yüzde 2.29'luk düşüşle Vakıf B Tipi Yabancı Menkul Fon ve yüzde 2.28'lik düşüşle de Garanti B Tipi Yabancı Fon olarak sıralandılar. 
     
     TAHVİL-BONO-FAİZ-REPO 
     Hazine geçen hafta Salı günü 126 gün vadeli bono ihalesi düzenledi. 
     Bono ihalesine toplam 1 katrilyon 908.8 trilyon liralık teklif gelirken, nominal 1 katrilyon 472.7 trilyon liralık satış gerçekleşti. İhaledeki net satış tutarı da 1 katrilyon 299.5 trilyon lira oldu. Bono ihalesinde bileşik faiz yüzde 43.54, basit faiz ise yüzde 38.50 olarak belirlendi. 
     İhalede kamuya net 155 trilyon lira, piyasa yapıcı bankalara da 18 trilyon lira olmak üzere toplam 173 trilyon lira rot rekabetçi olmayan tekliften satış gerçekleşti. Bonoların geri ödemesi, 19 Kasım 2003'de yapılacak. 
     İMKB Tahvil ve Bono Piyasası'nda, ağırlıklı ortalamalara göre çeşitli vadelerdeki bonoların haftalık net getirileri yüzde 0.58 ile yüzde 1.04 arasında gerçekleşti. 
     Mevduat faizlerinde geçen hafta ortalamalarda küçük çapta düşüşler oldu. Önde gelen ve değerlendirmeye alınan 10 kamu ve özel bankanın faiz oranlarının ortalamalarıyla yapılan hesaplamalara göre, bir önceki hafta sonu geçerli olan oranlar itibariyle 1 ay vadeli mevduat faizinin haftalık net getirisi yüzde 0.61 oldu. 
     Önceki hafta sonunda İMKB Repo Ters Repo Pazarı'nda ortalama faizi yüzde 40'ın biraz üstünde olan haftalık reponun net getirisi de yüzde 0.60 olarak gerçekleşti. 
     
</TEXT>
</DOC>
