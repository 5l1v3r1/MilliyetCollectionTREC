<DOC>
<DOCNO> 165746 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/27/siyaset/siy04.html </URL>
<DATE> 2003/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Prof. Dr. Zekeriya Beyaz, Tıp Kongresi'nde konuştu 
</HEADLINE>
<TEXT>
Sperm bağışı caiz değil 
     Marmara Üniversitesi İlahiyat Fakültesi Dekanı Prof. Dr. Zekeriya Beyaz, "Sperm bir canlıdır. Sperm bağışlamak, sperm bankaları kurmak aile kavramının dibine dinamit koymaktır" dedi. 
     Uluslararası katılımlı 3. Ulusal Tıp Etiği Kongresi'nde konferans veren Beyaz, tüp bebeğin, aile içinde olması, spermin babadan alınması halinde İslami açıdan bir sakınca doğurmadığını dile getirerek, şöyle konuştu "Aile dışından sperm nakli ise dini, ahlaki ve hukuki açıdan kabul edilemez. Sperm bir canlıdır. Sperm bağışlamak, sperm bankaları kurmak, para karşılığında sperm satmak insan ticaretiyle eşdeğerdedir. Sperm bağışlamak aile kavramının dibine dinamit koymaktır." 
     Kürtajı da değerlendiren Beyaz, "10 haftalıktan küçük embriyolar çocuk değildir, kan pıhtısı olduğu için bu aşamadan önce kürtajın dinen bir sakıncası yoktur. Kanunlarımız da, İslam da 10 haftalıktan sonraki gebeliklere son verilmesini yasaklamıştır. Ancak annenin ve çocuğun hayatı söz konusuysa müdahale edilebilir" dedi. 
     
     

</TEXT>
</DOC>
