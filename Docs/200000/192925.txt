<DOC>
<DOCNO> 192925 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/03/siyaset/siy07.html </URL>
<DATE> 2003/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Susurlukçular 'yatağa' düştü 
</HEADLINE>
<TEXT>

   Susurluk'taki o malum kazanın üzerinden tam 7 yıl geçti. Kazanın günışığına çıkardığı ilişkiler zincirinin aktörleri şu sıralar zorda... Biri gırtlak kanseri, diğeri gözünden şik yetçi 
      Belma Akçura 

   
   Tam 7 yıl önce Susurluk'ta meydana gelen trafik kazasıyla ortaya çıkan mafya - siyasetçi - polis ilişkilerinin aktörleri dağıldı. Şimdilerde kimi hasta, kimi iş güç derdinde, kimi cezaevinde kitap yazma peşinde. 
   İBRAHİM ŞAHİN Özel Harek t Dairesi eski Başkan Vekili Şahin, Susurluk davası kapsamında altı yıl ağır hapis cezasına çarptırıldı. Ancak cezası, ikinci trafik kazasında geçirdiği "hafıza kaybı" nedeniyle affedildi. Şahin'in avukatı, müvekkilinin sağlık sorununun halen devam ettiğini, bu yüzden hiçbir iş yapmadığını, konuşmakta zorluk çektiğini ve emekli maaşı ile geçindiğini söyledi. 
   
   İKİ KERE AMELİYAT OLDU 
   KORKUT EKEN "Cürüm işlemek amacıyla teşekkül oluşturmak ve bu teşekkülü yönetmek" suçlarından yargılanan ve halen cezaevinde bulunan emekli yarbay Korkut Eken de gözlerinden rahatsız. Avukatı, Ayaş Cezaevi'nde bulunan Eken'in gözündeki akıntı nedeniyle iki kez ameliyat olduğunu ancak tedavi sonuç vermediği için üçüncü ameliyata hazırlandığını belirti. 
   SAMİ HOŞTAN Cezaevindeyken sık sık rahatsızlanan, çıktıktan sonra da tedavisine devam eden Hoştan gırtlak kanseri oldu. Hoştan'ın avukatı, müvekkilinin tedavi olabilmesi için yurtdışı çıkış yasağını kaldırdıklarını ve tedavi için ABD'ye gitmeye hazırlandığını kaydetti. 
   
   Rahatsızlığını gizliyorlar 
   ALİ FEVZİ BİR Susurluk sonrası adı "futbolda şike davası"yla gündeme gelen Ali Fevzi Bir'in de ortağı Sami Hoştan gibi ciddi sağlık sorunları olduğu öğrenildi. Bir'in avukatı, müvekkilinin sağlık nedeniyle sık sık yurtdışına gidip geldiğini belirtirken, rahatsızlığının ne olduğu konusunda bilgi vermedi. 
   
   Kırcı, hücresinde roman yazıyor    HALUK KIRCI Sağlık sorunu olmayan Haluk Kırcı'nın Ödemiş Cezaevi'nde roman yazdığını söyleyen avukatı, "Roman, Susurluk süreciyle başlayan, son dönem olaylarına da ışık tutan bir dönemi anlatıyor" dedi. ŞOFÖR HASAN GÖKÇE Susurluk çetesinin ortaya çıkmasına katkıda bulunan Gökçe, bu olaydan sonra bir kaza daha geçirdi. 'Psikolojik travma' nedeniyle uzun süre çalışamayan Gökçe, şimdilerde yeniden ekmek teknesi kamyonuyla barıştı. Bu arada Gökçe, bir ay sonra kızını evlendiriyor. ÖZEL TİMCİLER Ticarete atıldılar. Ayhan Çarkın, su ve plastik işine girdi. Ayhan Akça ile Ziya Bandırmalıoğlu ise ortak çalışmaya başladı. Ancak Akça, işinin ne olduğunu söylemekten kaçınıyor. 
   
   Skandal böyle patlamıştı    3 Kasım 1996'da Susurluk'ta, Mercedes marka otomobil, Hasan Gökçe yönetimindeki kamyona çarptı. Mercedes'te bulunan eski İstanbul Emniyet Müdür Yardımcısı Hüseyin Kocadağ, "katliam sanığı" Abdullah Çatlı ve sevgilisi Gonca Us öldü, dönemin DYP Milletvekili Sedat Bucak da yaralandı. 
   
   4 YIL 7 AY SÜRDÜ 
   Özel Harek t Dairesi eski Başkan Vekili İbrahim Şahin ve MİT eski görevlisi Korkut Eken'in 6'şar yıl, diğer 12 sanığın da 4'er yıl ağır hapis cezası aldığı yargı süreci 4 yıl 7 ay sürdü. Şu anda DYP lideri olan Mehmet Ağar'ın dokunulmazlığı nedeniyle yargılanmadığı davada Sedat Bucak beraat etti. Ancak dosya Yargıtay'dan döndü. 
   
   
   
</TEXT>
</DOC>
