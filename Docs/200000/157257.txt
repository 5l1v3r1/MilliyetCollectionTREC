<DOC>
<DOCNO> 157257 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/17/yazar/zbirand.html </URL>
<DATE> 2003/05/17/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
Rahatınızı bozduğum için özür dilerim 
</HEADLINE>
<TEXT>

     Geçen haftaki Wolfowitz-Grossman-Perle-Holbrooke söyleşi dizisi toplumun bir bölümünü öylesine rahatsız etmiş ki, hala ateş püskürüyorlar. 
     Büyük çoğunluğun merakı "Acaba çağırıldılar mı, yoksa kendileri mi gitti Neden çanak sorular sordular ve ABD borazancılığı yaptılar " 
     Ve tabii ardından hakaret fırtınası. 
     Ne Yahudiliğimizi , ne Ermeniliğimizi sanki Yahudi veya Ermeni olmak çok kötü birşeymiş gibi... ne de tabii CIA ajanlığımız kalıyor. 
     Açıkçası, bu söyleşi dizisiyle Türkiye'nin rahatını kaçırdığımız anlaşılıyor. Ne güzel, böyle gerçekleri duymak yerine, kafamızı kuma sokacak ve kapalı kapılar ardında fısıldaşarak dedikodu yapacaktık. Hiçbir şey olmamış gibi davranacaktık. 
     Sevgili dostlar, boş yere komplo teorisi kurmayın, kendinizi yormayın. 
     Wolfowitz'e her gazeteci gibi biz de Cengiz Çandar ile aylar önce başvurmuştuk. Bekledik ve sonunda "Okey" dediler... Elimizde yüzlerce soru vardı, ancak süremiz 30 dakika ile sınırlanınca, ancak bu kadarını sorabildik... 
     Bu kadar basit. 
     Keşke sizde akıl etseydiniz ve söyleşileri siz yapsaydınız. Adamlara Türkiye ile ilgili değil de, örneğin kimyasal silahların nerede olduğunu sorup meşruiyet kavgası etseydiniz. Ben bu kadarını yapabiliyorum. Daha fazlası elimden gelmiyor. 
     Yıllardır Rum liderinden Alman'a, Ermeni'den Rus veya İngiliz Başbakanlarına kadar hep aynı yöntemlerle randevu aldım ve aynı tip sorular sordum. 
     Hepsinin borazanı mı oldum 
     Söylenen sözlerin analizini yapmak, nedenlerini araştırmak yerine işin sadece zarfı ile ilgilenmeyi ne zaman bırakacağız 
     Söyleşilerin içeriği mi önemli, yoksa kaç soru sorulup sorulmadığı, randevunun nasıl alındığı mı 
     Ayrıca, ABD'nin politikaları veya haklı-haksız tutumu beni hiç ilgilendirmez. Benim için önemli olan, karşımdaki kişinin sorularıma en net yanıtları vermesi ve belirli bir süre için de söyleşinin tamamlanmasıdır. 
     Benim için önemli olan, Türk kamuoyunun -beğenmese dahi- gerçekleri öğrenebilmesidir. Tüm eleştirilere rağmen yine bildiğim gibi yapacağım. Zira ben Uluslararası alanda nasıl gazetecilik yapılıyorsa, öyle uyguluyorum. Daha iyisini yapabilen varsa, ortaya çıksın... Onlara da şapka çıkarır, selam dururum... 
     
     
Bu yazı, Posta Gazetesinde ve aynı gün Hürriyet Gazetesinin tüm dış yayınlarında, Hürriyet internet sitesinde www.hurriyetim.com.tr Milliyet internet sitesinde www.milliyet.com.tr ve Daily News ekibi tarafından tercüme edildikten sonra hem ana gazetede, hem de Daily News internet sitesinde www.turkishdailynews.com.tr yayınlanmaktadır.      
     
     

</TEXT>
</DOC>
