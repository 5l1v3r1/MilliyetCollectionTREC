<DOC>
<DOCNO> 150028 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/15/son/sontur02.html </URL>
<DATE> 2003/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Cinayete küfür gerekçesi 
</HEADLINE>
<TEXT>

     Kartal'da, AKP üyesi işçi emeklisi Ziya Ekmekçi'yi 55 kafasını taşla ezerek öldürdüğü öne sürülen Erdal Balkan 21 gözaltına alındı. 
     Kartal Tekel Köprüsü altındaki boş kulübede bir ceset bulunduğu yönündeki ihbar üzerine harekete geçen polis, başı taşla ezilerek öldürülen kişinin Ziya Ekmekçi olduğunu belirledi. 
     Olay yerinde çok sayıda boş bira şişesi bulan polis, Ekmekçi'nin son olarak Erdal Balkan ve R.A'yla 17 birlikte Tekel bayiinden bira alırken görüldüğünü tesbit etti. 
     Balkan, saklandığı evde yakalanırken, R.A. ise kaçmayı başardı. 
     Balkan, "Ekmekçi ve arkadaşımla birlikte alkol aldık. Bununla yetinmeyip Tekel bayiinden biraz daha bira alıp boş bir barakaya gittik. Orada da içmeye devam ettik. Ancak, Ekmekçi bize küfür etmeye başladı. Bu yüzden başını taşla ezerek öldürdük" dedi. 
     





</TEXT>
</DOC>
