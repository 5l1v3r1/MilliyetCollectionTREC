<DOC>
<DOCNO> 197307 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/22/son/sontur14.html </URL>
<DATE> 2003/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Adana'da aile kavgası 3 ölü, 2 yaralı... 
</HEADLINE>
<TEXT>

     Adana'ın Merkez İlçe Yüreğir'e bağlı Abdioğlu Beldesi'nde çıkan aile kavgasında bir genç, kayınbabası, kayınvalidesi ve baldızını bıçaklayarak öldürdü. Babası ve diğer baldızını da yaraladı. 
     İl Jandarma Komutanlığı'ndan alınan bilgiye göre, yaklaşık iki ay önce Şanlıurfa'dan tarım işçisi olarak beldeye gelen Remzi Ç. 24 ile eşi Ayfer Ç. 29 , kardeşleriyle birlikte Ömerli Mahallesi'nde kiraladıkları tek odalı evde kalmaya başladı. 
     Remzi Ç, dün gece sahurda çıkan tartışma sonucu eşi Ayfer, kayınbiraderi Ramazan ve baldızı Fidan Doğan'ı feci şekilde dövdü. Eşinin durumu ailesine bildirmesi üzerine baba Hüseyin Doğan 45 , eşi Ayşe 45 ve kızı Meryem 18 ile Şanlıurfa'dan Adana'ya geldi. 
     Hüseyin Doğan, damadı Remzi ve babası Gaffari ile kızının evinde görüştüğü sırada aralarında tartışma çıktı. Tartışma sırasında Remzi Ç, bıçakla kayınbabası Hüseyin, kayınvalidesi Ayşe ile baldızı Meryem Doğan'ı öldürdü. Kavgayı ayırmak isteyen babası Gaffari ile diğer baldızı Fidan Doğan'ı da çeşitli yerlerinden yaraladı. 
     Kavga sırasında yaralanan Remzi Ç, olaydan sonra saklandığı bahçede güvenlik güçleri tarafından yakalandı. Yetkililer, olayla ilgili soruşturmanın sürdürüldüğünü bildirdiler. 
     
</TEXT>
</DOC>
