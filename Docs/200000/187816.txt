<DOC>
<DOCNO> 187816 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/10/son/sonspo24.html </URL>
<DATE> 2003/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Pepsi tribün şovuna hazırlanıyor.. 
</HEADLINE>
<TEXT>

     A Milli Futbol Takımı'nın sponsorlarından Pepsi, yarınki Türkiye-İngiltere maçında, tribünlerde gösteriye hazırlanıyor. 
     İngiltere maçı için 10 bin bilet alarak millilere tribün desteği sağlayan Pepsi, oluşturulacak ''Pepsi tribünü''nde, taraftarlar için hazırlattığı çeşitli etkinlikler ve şovlarla, eğlenceli ve coşkulu bir hava yaratmayı, böylece millilere verilen desteği hissettirmeyi amaçlıyor. 
     Pepsi'den yapılan ve taraftarlara fair-play çağrısında da bulunulan açıklamada, seyirciler için ses çıkaran 50 bin balon hazırlandığı, ayrıca FB Şükrü Saracoğlu Stadı'nın tribünlerinde dev milli takım forması ve Türk Bayrağı'nın da dalgalanacağı bildirildi. 
     Bu arada 15 kişiden oluşan dansçı kızların da gösteriler yapacağı ifade edildi. 
     
</TEXT>
</DOC>
