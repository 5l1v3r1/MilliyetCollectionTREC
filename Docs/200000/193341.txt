<DOC>
<DOCNO> 193341 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/04/son/sontur14.html </URL>
<DATE> 2003/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
CNN Türk'te İcra Kurulu Başkan Yardımcılığına Taha Akyol getirildi 
</HEADLINE>
<TEXT>

     CNN Türk İcra Kurulu Başkan Yardımcılığına gazeteci-yazar Taha Akyol getirildi. 
     Doğan Yayın Holding Başkanı Mehmet Ali Yalçındağ tarafından yapılan yazılı açıklamada, 3 Kasım 2003 tarihi itibariyle CNN Türk'te yeni yönetim organizasyonu gerçekleştirildiği belirtildi. 
     Açıklamada, Taha Akyol'un İcra Kurulu Başkan Yardımcılığına, Efe Önbilgin'in Genel Müdürlüğe atandıkları bildirildi. 
     Taha Akyol, 1990 yılından bu yana Doğan Yayın Grubu içerisinde çeşitli kademelerde görev aldı. Milliyet gazetesinde köşe yazarı ve Doğan Yayın Konseyi üyesi olarak çalışmalar yaptı. Akyol, 1999 yılında CNN Türk'ün kuruluşundan 2001 yılına kadar Genel Müdürlük görevini sürdürdü. 
     Efe Önbilgin, CNN Türk'ün kuruluş çalışmalarının başından itibaren sırasıyla Genel Müdür Yardımcılığı, Genel Müdür Vekilliği ve İcra Kurulu üyeliği görevlerini yürüttü. 
     
</TEXT>
</DOC>
