<DOC>
<DOCNO> 174895 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/10/son/sontur35.html </URL>
<DATE> 2003/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakana düğün protestosu ABD askeri olmayacağız 
</HEADLINE>
<TEXT>

     Başbakan Recep Tayyip Erdoğan'ın oğlu Bilal Erdoğan'ın nikah töreninin yapılacağı Lütfi Kırdar Uluslararası Kongre ve Sergi Sarayı'nın önünde izinsiz gösteri düzenlemek isteyen Emeğin Partisi'ne üye bir grup, güvenlik kuvvetlerince gözaltına alındı. 
     Nikah törenine gelen davetlilerin geçtiği Lütfi Kırdar Uluslararası Kongre ve Sergi Sarayı'nın girişindeki kontrol noktasının 50 metre yukarısında toplanan Emeğin Partisi'ne üye bir grup, ''ABD askeri olmayacağız'' ''Katil ABD'' ve ''Tayyip oğlunu Irak'a gönder'' şeklinde sloganlar atmaya başladı. 
     Yaklaşık 50 kişi kadar olan gruba, nikah töreni için çevrede çok geniş güvenlik önlemleri alan İstanbul Emniyet Müdürlüğü'ne bağlı polislerce müdahale edildi. 
     Gözaltına alınan göstericiler, bir otobüsle emniyete götürüldü. 
     Bu arada, gösteriye ilişkin gazetecilerin sorularını yanıtlayan İstanbul Emniyet Müdürü Celalettin Cerrah, olayı, ''Genç arkadaşlar eylem yaptı'' şeklinde nitelendirdi. 
     Cerrah, ''Kuvvet artırımına gidecek misiniz '' sorusu üzerine de, ''Yok, hayır. Yeterince kuvvet var'' dedi. 
     
</TEXT>
</DOC>
