<DOC>
<DOCNO> 198927 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/01/spor/bbas.html </URL>
<DATE> 2003/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal apolet söktü 75-66 
</HEADLINE>
<TEXT>

   Basketbol Ligi'nde Beşiktaş, sezonun flaş ekibi Tuborg'u 9 sayı farkla yendi. Siyah - Beyazlı takım, bu galibiyetle liderin namağlup unvanına da son verdi 
      
   İlk mağlubiyet 
   BEŞİKTAŞ ligin namağlup lideri Tuborg Pilsener'in havasını İstanbul'da bozdu, güçlü rakibine ilk yenilgisini tattırdı. Henüz ilk çeyrekte sert savunması ve hücumda El Amin'in katkısıyla 11 sayılık farka ulaşan Siyah - Beyazlı takım, ikinci periyotta rakibine bir ara yakalanmasına rağmen, devreyi 10 sayıyla önde kapadı. 
   
   Etkili dış şutlar 
   ÜÇÜNCÜ çeyrekte Beşiktaş'ın top kayıplarını hızlı hücumla değerlendiren Tuborg 25. dakikada öne geçtiysede sert savunmasıyla rakibine zor sayı izni veren Beşiktaş yeniden toparlanıp son periyoda 59 - 51 önde girdi. Ayuso'nun dış şutlarına son bölümde yanıt veremeyen Tuborg karşısında Beşiktaş önemli bir galibiyete imza attı. 
   
   Efes, Daçka'yı kolay avladı 81-63    Zirve mücadelesi veren Mavi-Beyazlılar, Granger'ın sayılarıyla galibiyete ulaştı 
   BASKETBOL Ligi'nde şampiyonluk kovalayan Efes Pilsen, Daçka engelini aşarak, yoluna devam etti. Efes, Kaya ve Langdon'un sayılarıyla ilk periyodu 26 - 12 önde geçti. 2. periyotta McDade ve Ersin ile farkı kapatmaya çalışan Darüşşafaka, Kaya ve Prkacin'i durduramadı 44 - 33. Son periyotlarda Granger şov vardı. Yıldız oyuncu 16 sayı üreterek takımını galibiyete taşıdı. 
   
   Tofaş, evinde tutunamadı .53-51    Tekelspor, Bursa deplasmanından Murat'ın son saniyelerdeki üçlüğüyle galip dönd 
   
   Kıran kırana 
   TOFAŞ, evinde ağırladığı Tekelspor'a temsil oldu. Bursa ekibi ilk periyotta üstün bir oyun sergilerken, 14 - 7'lik farkı yakaladı. 2. periyotta da etkili oyununu sürdüren Tofaş, devreye 27 - 22 önde girdi. Ev sahibi takım 39 - 36 önde başladığı sen periyotta sayı üretmekte zorluk çekti. Maçın bitimine 9 saniye kala Murat'ın üçlüğü Tekelspor'a galibiyeti getirdi. 
   
   
   
</TEXT>
</DOC>
