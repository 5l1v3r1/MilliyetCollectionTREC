<DOC>
<DOCNO> 178263 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/26/son/sonspo27.html </URL>
<DATE> 2003/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Süreyya Ayhan 1. seride koşacak... 
</HEADLINE>
<TEXT>

     Fransa'nın başkenti Paris'te süren 9. Dünya Atletizm Şampiyonası'nda, yarın bayanlar 1500 metre seçmelerine katılacak olan Avrupa Şampiyonu Süreyya Ayhan, 1. seride yarışacak. 
     3 seride TSİ 22.15'den itibaren koşulacak olan bayanlar 1500 metre seçmelerine, toplam 32 atlet kayıt yaptırdı. Statüye göre, ilk turda serilerinde ilk 6 sırada yer alacak toplam 18 sporcunun yanısıra, en iyi zamana sahip 6 atlet de dahil olmak üzere 24 kişi yarı final hakkını elde edecek. 29 Ağustos Cuma günü 2 seride yapılacak yarı finallerden sonra da 12 atlet, 31 Ağustos Pazar günkü final müsabakasına katılma hakkını kazanacak. 
     Seçmelere katılacak atletler arasında en iyi zamana, en son Zürih'teki ''Golden League'' yarışmasında elde ettiği 3.55.60 ile Süreyya Ayhan sahip bulunuyor. 
     Ayhan'ın da koşacağı ilk seride şu atletler yarışacak 
     Nuria Fernandez İspanya , Mardrea Hyman Jamaika , Joanne Pavey İngiltere , Meskerem Legesse Etiyopya , Yelena Zadorozhnaya Rusya , Iryna Lishchynska Ukrayna , Regina Jacobs ABD , Roda Ali Waiss Cibuti , Naomi Mugo Kenya . 
     
</TEXT>
</DOC>
