<DOC>
<DOCNO> 152567 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/26/son/soneko02.html </URL>
<DATE> 2003/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Özelleştirmeye İngiltere'de tanıtım... 
</HEADLINE>
<TEXT>

     Özelleştirmede tanıtım atağı başlıyor. İngiltere'de yerli ve yabancı yatırımcıların katılacağı ve Salı günü başlayacak road show sırasında Tekel, Milli Piyango ve Tüpraş'ın tanıtımı yapılacak. 
     İngiltere'deki yapılacak tanıtıma katılacak yerli ve yabancı firmaların organizasyonu danışman firmalar gerçekleştiriliyor. 
     Tanıtım sırasında sadece yabancılara değil, yerli firmaların da katılımıyla konsorsiyumlara olanak tanınması amaçlanıyor. 
     3 gün sürecek tanıtım toplantılarına Maliye Bakanı Kemal Unakıtan, Özelleştirme İdaresi Başkan Yardımcısı Metin Kilci ile Milli Piyango, Tekel ve Tüpraş'tan yetkililer katılacak. 
     İngiltere'deki tanıtım sırasında hükümetin özelleştirme konusundaki kararlığılığının yatırımcılara bir kez daha vurgulanması hedefleniyor. 
     Öte yandan, Mayıs ayında ise Almanya'da daha geniş kapsamlı bir tanıtımın yapılması planlanıyor. 
     
     TEKEL ÖZELLEŞTİRMESİ 
     Öte yandan, TEKEL'in özelleştirilmesinde Rekabet Kurumu ve ÖİB'nin ters düştüğü yönündeki iddialara karşılık Özelleştirme yetkilileri, iki kurumun ters düştüğü bir ihalenin yapılmasının mümkün olmadığına dikkat çekiyor. 
     Böyle bir durumun büyük bir risk taşıyacağına işaret eden yetkililer, kurumlar arasında görüş farklılığı olabileceğini ancak orta yolun bulunduğunu belirtiyor. 
     





</TEXT>
</DOC>
