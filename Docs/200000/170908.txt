<DOC>
<DOCNO> 170908 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/22/son/sondun21.html </URL>
<DATE> 2003/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Blair "Kelly'nin isminin sızdırılmasına izin vermedim" 
</HEADLINE>
<TEXT>

     İngiltere Başbakanı Tony Blair, Savunma Bakanlığı bilim adamlarından David Kelly'nin, BBC'nin haber kaynağı olarak isminin ölümünden günler önce sızdırılmasına izin verdiğini yalanladı. 
     Blair, Çin'den Hong Kong'a giderken uçakta gazetecilere yaptığı açıklamada, ''David Kelly'nin isminin sızdırılmasına izin vermedim'' dedi. 
     Tony Blair, İngiltere hükümetinin, Kelly olayında gereği gibi davrandığını da söyledi. 
     BBC'nin yayınladığı, ''Hükümetin Irak savaşını haklı çıkarabilmek için istihbarat bilgilerini abarttığı'' yolundaki haberin kaynağının Kelly olduğu öne sürülmüş, bilim adamı bu iddiaları reddetmişti. 
     Kelly, İngiltere Savunma Bakanlığı tarafından BBC'nin muhtemel kaynağı olarak isminin açıklanmasından sonra geçen hafta ölü olarak bulunmuştu. 
     BBC, daha sonra Kelly'nin haber kaynağı olduğunu doğrulamıştı. 
     
</TEXT>
</DOC>
