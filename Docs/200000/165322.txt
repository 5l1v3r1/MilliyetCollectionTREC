<DOC>
<DOCNO> 165322 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/25/yazar/temelkuran.html </URL>
<DATE> 2003/06/25/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Kırca ve Erdoğan'ın Laila halleri 
</HEADLINE>
<TEXT>
Böyle mi olacaktı 
     
Laila'ya sahip çıkın      Öncelikle programı izlerken insanın böğürden, bağırdan sorası geliyordu 
     "Böyle mi olacaktı " 
     Ali Bey'in saçlarının boyasız, meydanının siyasi olduğu zamanlar vardı. Onlar hakikaten "konuşulduğu" zamanlardı. Oysa Ali Bey o gece çekmişti tekneyi Laila'nın yamacına, açmıştı tezgahı İstanbul zenginlerinin gece hayatına. Arkada Laila'nın görüntüsü, önde "Solaryumsuz girilmez" yerlerin işletmecilerinden üç tanesi, "dertli çal sazım" misali hasbıhal ediyorlardı. Bilemezsiniz ne dertlilermiş anlat anlat bitiremediler. O kadar ki, programın sonunda memurların maaşından belli bir kesinti yapılıp "Laila'ya destek kampanyası" düzenlenseydi kimse buna karşı çıkmayabilirdi. Fakat nihayet Laila'nın işletmecisi Allah'a sığınıp "Devlet bize destek olmalı" deyince ve program bu çılgın açıklamaya rağmen "kuzu kuzu" devam edince, işte tam orada hakikaten de neredeyse haykırarak sormak gerekti 
     Ali Bey, böyle mi olacaktı 
     Çünkü artık meydan iyiden iyiye siyasetsizleşmiş, program kendini alemlere vermişti 
     
'Güzel' insanlar kimdir      Bir magazin muhabirinin "Buraya gelen insanlar 'güzel'. O yüzden biz buradayız" deyince herhalde eski Ali Bey "Güzel insan kimdir Buraya gelmeyenler güzel değil mi " diye sorardı sormadı. Ama olayın arşı alaya erdiği an Ali Bey'in program katılımcıları üzerinde yaptığı Laila deneyiydi. Laila'ya hiç gelmemiş bedbahtlar mekanın içine salındı, dönünce bu müthiş tecrübenin göz kamaştırıcı sonuçları güzel güzel dinlendi. Elbette cümleler, "Bize bu imkanı tanıdığı için başta Ali Bey olmak üzere..." diye başlayan TRT terbiyeli memleketim insanı minnetinin örnekleriyle süslenmişti. İçeriden dönenlerin büyülenmiş cümlelerini müteakiben "Laila'ya niye ön yargılı yaklaşılıyor Yazık değil mi " mevzuuna, ardından da "Laila'ya gelirken nasıl bir kişi olmalı " konusuna girişildi. Bu mühim konunun fon malzemesi olarak kullanılan konuk kalabalığının kırık dökük cümleleri ise arkadan gelen müzik gürültüsüne ekran mezesi yapılarak "siyasetsizleşmiş" meydan kapatıldı. 
     Meydan "siyasetsizleşince" yani, böyle oluyormuş demek. Biniliyormuş Laila adlı bir alamete , gidiliyormuş müptezel bir kıyamete Velhasıl Recep Bey Laila'ya gitmedi ama Ali Bey gitti. O gittikten sonra da artık Laila'nın hakikaten de bir fiyonkluk işi kaldı 
     
     

</TEXT>
</DOC>
