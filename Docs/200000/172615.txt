<DOC>
<DOCNO> 172615 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/30/son/sontur13.html </URL>
<DATE> 2003/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'a asker gönderme kararı tatil sonrasına mı kalıyor 
</HEADLINE>
<TEXT>

     Başbakan Recep Tayyip Erdoğan, ''Irak'a asker gönderilmesiyle ilgili kararın TBMM'nin tatili sonrasına kalıp kalmayacağının belli olmadığını, gündemdeki yoğunluğa göre değerlendireceklerini'' söyledi. 
     Başbakan Erdoğan, Esenboğa Havalimanı'nda İstanbul'a hareketinden önce gazetecilerin sorularını yanıtladı. 
     Erdoğan, ''Genelkurmay Başkanı ile dün görüştünüz. Türk askeri Irak'a asker gönderilmesi konusuna nasıl yaklaşıyor Olumlu yanıt verdi mi '' sorusuna, şu karşılığı verdi 
     ''Bu konularla ilgili gerek Dışişleri Bakanımız, gerekse Hükümet Sözcümüz gerekli açıklamaları yaptı. Benim herhangi bir açıklama yapmam gerektiği zaman, bu açıklamayı yaparım. Şu anda gündemimizde bu tür herhangi bir şey söz konusu değil.'' Başbakan Erdoğan, ''Yüksek Askeri Şura'ya YAŞ 4 gün boyunca başkanlık edeceğiniz yolunda bir bilgi var. Başkanlık edecek misiniz '' sorusuna, ''Katılırsam ederim'' karşılığını verdi. Erdoğan, ''Katılacak mısınız '' sorusunu ise yanıtsız bıraktı. 
     Erdoğan, ''Irak'a asker gönderilmesiyle ilgili karar tatil sonrasına mı kalıyor '' sorusu üzerine de, ''Belli olmaz, çalışmalara göre, gündemdeki yoğunluğa göre değerlendiririz'' dedi. 
     
</TEXT>
</DOC>
