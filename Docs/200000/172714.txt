<DOC>
<DOCNO> 172714 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/31/yasam/yas12.html </URL>
<DATE> 2003/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Harem seramlık tatil 
</HEADLINE>
<TEXT>

   İSTANBUL Milliyet 
   
   Tempo, son sayısında İslami anlayışa göre dizayn edilmiş otelleri ele aldı. Alkollü içeceklerin yer almadığı, kadınlar havuzunun yüksek duvarlarla çevrildiği otellerde, müşterilerin üstsüz bile güneşlendiği ortaya çıktı. 
   Tempo, AKP iktidarından sonra İslami kesimin alışkanlıklarının değiştiğini anlattığı haberinde, İslami tatil modelinin, yeni tip otellere harem seramlık anlayışı getirdiğini belirtiyor. Alanya'nın Okurcular beldesindeki Şah Inn Clup isimli beş yıldızlı tatil sitesi, bu anlayışının önde gelen örneklerinden biri. Tesettürlü kadınlar ve sakallı erkeklerin kaldığı otelde, kadınlar son moda bikinilerini giyiyor. Sadece kadınların çalıştığı bu havuzlar, çelik duvarlarla çevrili. Otelin her yerinde rahatça dolaşabilen erkekler ise haşemalarından vazgeçmiyor. 
   Olimpik havuzu da sadece erkekler kullanabiliyor. Genel Müdür Cumhur Asılkefeli, "Siz hamamda kadınları görebiliyor musunuz Türk toplumunun göreneklerine göre yola çıktık. Nasıl dünyada çıplaklar kampı varsa, gay'lerin kampları varsa, Yunanistan'da aşırı Hıristiyan ve rahibelerin girdiği kapalı yerler varsa, biz de oradan yola çıktık" diye konuştu. Otelde fiyatlar 28-48 euro arasında değişiyor. 
   
   
</TEXT>
</DOC>
