<DOC>
<DOCNO> 192008 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/29/son/sondun23.html </URL>
<DATE> 2003/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Beckenbauer'in sevgilisinden bir de kızı oldu... 
</HEADLINE>
<TEXT>

     Dünya çapında ''İmparator'' lakabıyla tanınan ünlü futbolcu ve Bayern München kulübünün başkanı Franz Beckenbauer'in 58 , sevgilisi Heidi Burmester'den 37 bir kızı oldu. Bild gazetesi, önceki 2 evliliğinden 4 oğlu ve 7 torunu olan Beckenbauer'in, sevgilisi Burmester'in Münih'teki bir klinikte sezaryenle bir kız çocuğu dünyaya getirmesinden büyük mutluluk duyduğunu yazdı. 
     Burmester de, ''Franz hep bir kız çocuk istiyordu. Bu nedenle ben çok mutluyum, o da çocuklar gibi neşeli'' dedi. 
     Francesca Antonie adı verilen bebeğin, 2 ay erken dünyaya geldiği kaydedildi. Beckenbauer'in, Burmester'den Joel-Maximilian adında 3 yaşında bir oğlu var. 
     Beckenbauer, Bunte dergisine yaptığı açıklamada da, Burmester'den olan 2. çocuğuna rağmen evlenme konusunda acele etmek istemediğini söyledi. 
     Beckenbauer, sevgilisi olduğunun ortaya çıkmasından sonra Joel-Maximilian ile daha fazla ilgilenmek istediğini belirterek, 2. eşi Sybille'den 12 yıl evlilikten sonra 2002 yılının Temmuz ayında boşanmıştı. 
     
</TEXT>
</DOC>
