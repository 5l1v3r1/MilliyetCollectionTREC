<DOC>
<DOCNO> 195659 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/15/spor/spo05.html </URL>
<DATE> 2003/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Bunun Kadıköy'ü var 1 - 0 
</HEADLINE>
<TEXT>

   Ümit Milli Takımımız, Avrupa Şampiyonası Elemeleri baraj maçlarının ilkinde Almanya'ya deplasmanda tek golle boyun eğdi, final vizesini rövanşa bıraktı 
      
   Gol Balitsch'ten 
   AVRUPA Ümitler Futbol Şampiyonası Elemeleri baraj ilk maçında Türkiye, Almanya'ya tek golle mağlup oldu, final şansını Kadıköy'deki rövanş maçına bıraktı. Ev sahibi Almanya karşılaşmaya hızlı başladı. Üst üste ataklarla kalemizi bunaltan Panzerler 14. dakikada Balitsch'in golüyle 1 - 0 üstünlüğü yakaladı. Ay - Yıldızlı ekibimizde Hamit ve Halil iki önemli fırsatı değerlendiremeyince devre Almanya'nın 1 - 0 üstünlüğü ile kapandı. 
   
   Gurbetçi desteği 
   AY - YILDIZLI ekibimiz tribünlerde yer alan 17 bin gurbetçinin desteğini alarak ikinci yarıya daha atak girdi. Ümitler, Sinan, Hamit ve Serkan ile üst üste pozisyonlar bulmasına rağmen rakip fileleri havalandıramadı ve gülen taraf Almanya oldu. Karşılaşmayı Fenerbahçe Teknik Direktörü Daum'un yanısıra Beşiktaş menajeri Sinan Engin ve Rizespor'un hocası Hikmet Karaman da izledi. Levent Kızıl salı günkü rövanşta VİP ve localar dışındaki biletlerin ücretsiz olacağını açıkladı. 
   
   'Turu geçeceğiz'    RAŞİT Çetiner 1 - 0'lık yenilgi sonrası yaptığı açıklamada "Staddaki Türkleri memnun edemediğimiz için üzgünüm. Burada 20 bin Türk varsa İstanbul'da 40 bin Türk bizi bekliyor. Turu geçeceğimize inanıyorum" dedi. Maçın genelinde milli takımın üstün olduğunu belirten Çetiner, "İkinci devre riske girdik ancak golü bulamadık. İstanbul'da istediğimizi alacağız" ifadesini kullandı. 
   
   Serkan ağladı    KARŞILAŞMANIN bitiminde Servet ile Serkan Balcı tartıştı. Servet'in üzerine yürüdüğü Serkan'ın ağladığı gözlenirken Teknik Direktör Raşit Çetiner yanına geldiği oyuncusunu güçlükle teselli etti. Daha sonra araya giren Kemal iki futbolcuyu barıştırdı ancak kendisi de olayı görüntülemeye çalışan bir kameramanla tartıştı. 
   
   Maçın karnesi 
   HAKEMLER Laurent Duhamel, Christian Thoison, Franck Leoup Fransa 
   ALMANYA Wiese 6 - Görrtliz 5 Riether Dk.70 6 , Lahm 5 , Schlicke 4 , Madlung 6 - Balitsch 8 , Tiffert 4 Preuss Dk.89 , Broich 6 , Hanke 5 Auer Dk.88 - Hitzlsperger 6 , Lauth 5 
   TÜRKİYE Volkan 5 - Fatih 5 , Serkan 5 , Servet 4 , Baki 4 , İbrahim 6 , Uğur 5 , Selçuk 4 , Halil 5 , Hamit 6 , Okan 4 Sinan Dk.46 6 
   GOL Balitsch Dk. 14 
   SARI KARTLAR Madlung, Balitsch, Hitzlsperger, Wiese, Hanke Almanya , Fatih Türkiye 
   
   
</TEXT>
</DOC>
