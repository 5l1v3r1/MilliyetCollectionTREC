<DOC>
<DOCNO> 192292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/30/son/sontur05.html </URL>
<DATE> 2003/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Yine hatalı sollama, yine ölüm... 
</HEADLINE>
<TEXT>

     Antalya'da meydana gelen trafik kazasında 3 kişi öldü, 2 kişi yaralandı. 
     Serik İlçesi'ne bağlı Belek Beldesi'nin Kayaburnu Köyü girişinde, Fitnal Kurul'un kullandığı 07 VA 848 plakalı otomobil, aşırı hız ve hatalı sollama nedeniyle, karşı yönden gelen Mustafa Çeşme yönetimindeki 07 YG 325 plakalı otomobile çarptı. 
     Kazada, Selden Kurul 59 olay yerinde, Hatice Akkoyun ile Salih Akkoyun 71 kaldırıldıkları hastanede öldü. 
     Kazada ağır yaralanan Fitnal Kurul 43 , Antalya Devlet Hastanesi'nde, Mustafa Çeşme ise Serik Devlet Hastanesi'nde tedavi altına alındı. 
     Yolcu otobüsü kamyona çarptı 
     TEM otoyolunda, meydana gelen trafik kazasında 1 kişi öldü, 1'i ağır 10 kişi yaralandı. 
     Edinilen bilgiye göre, İstanbul yönüne giden Destan Özdemir 45 yönetimindeki 34 TD 4149 plakalı yolcu otobüsü, Hereke kesiminde önünde seyreden Arif Yılmaz'ın kullandığı 43 ED 233 plakalı kamyona çarptı. 
     Kazada, otobüs sürücüsü Destan Özdemir olay yerinde öldü. Yolculardan Sonat Eriş 25 ağır yaralanırken, Mustafa Çetin, Serpil Göncüler, Ahmet Günaydın, Nazan Kökpınar, Burak Yılmaz, Berra Yıldız, İlknur Talay, Ajleksehko Alekseniko ve kamyon sürücüsü Arif Yılmaz, Kocaeli Üniversitesi Tıp Fakültesi Araştırma ve Uygulama Hastanesi'nde tedavi altına alındı. 
     
</TEXT>
</DOC>
