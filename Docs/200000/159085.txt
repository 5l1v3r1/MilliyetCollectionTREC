<DOC>
<DOCNO> 159085 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/26/son/sonspo33.html </URL>
<DATE> 2003/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İmza gününde gerginlik... 
</HEADLINE>
<TEXT>

     Galatasaraylı futbolcular Hasan Şaş, Bülent Korkmaz, Mehmet Polat ve Suat Usta, Beylikdüzü Migros Alışveriş Merkezi'nde taraftarlara imza dağıttı. 
     A Milli Futbol Takımı'nın ana sponsorlarından Adidas'ın mağazasında gerçekleştirilen imza gününe, Galatasaraylı taraftarlar büyük ilgi gösterdi. Futbolcular, sevenlerine bol bol imza dağıtırken, sarı-kırmızılı oyuncu Suat Usta, bu sezon şampiyonluğu kaybettiklerini, ancak gelecek sezon en az hatayı yaparak ipi göğüsleyen taraf olacaklarını söyledi. 
     Bu arada, mağaza önüne gelen bir grup Beşiktaş taraftarı, siyah-beyazlılar lehine tezahüratta bulundu. Alışveriş merkezinin güvenlik çalışanları, bu grubu standın bulunduğu bölümden uzaklaştırdı. 
     
</TEXT>
</DOC>
