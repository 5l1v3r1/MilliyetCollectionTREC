<DOC>
<DOCNO> 186860 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/06/son/sontur23.html </URL>
<DATE> 2003/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Tezkerenin süresinin bir yıl olması bekleniyor... 
</HEADLINE>
<TEXT>

     Irak'a asker gönderme konusundaki tezkere süresinin bir yıl olmasının beklendiği öğrenildi. 
     Diplomatik kaynaklar, Bakanlar Kurulu toplantısında konuya ilişkin bir karara varılmasının ardından, Türkiye ile ABD arasında yeni bir sürecin başlayacağını belirttiler. 
     İki ülke askeri makamları arasında yeni bir mutabakat zaptının imzalanmasının ''şart'' olduğunu ifade eden kaynaklar, yeni sürecin ilkinden çok daha kolay olacağına işaret ettiler. 
     Bu çerçevede, askeri yetkililer tarafından değerlendirmelerin sürdüğü, bunların sonunda Türk askerinin komutası, sayısı, görev yeri gibi detayların netleşeceği belirtildi. Kaynaklar, siyasi bir metne ise ihtiyaç duyulmadığını kaydettiler. 
     ABD ile ilk müzakereleri yürüten Büyükelçi Deniz Bölükbaşı da bu sabah Başbakanlığa giderek, Dışişleri Bakanlığı'nın tezkereye ilişkin çalışmaları hakkında bilgi verdi. 
     
</TEXT>
</DOC>
