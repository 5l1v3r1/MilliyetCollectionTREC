<DOC>
<DOCNO> 153326 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/29/son/sontur11.html </URL>
<DATE> 2003/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Uçak yolcularından ilginç sorular... 
</HEADLINE>
<TEXT>

     Atatürk Havalimanı Dış Hatlar Terminali'ndeki danışma masalarından yararlanan bazı yolcular, ilginç soruları ile güldürüyor. 
     Her gün yüzlerce uçağın iniş ve kalkış yaptığı, binlerce yolcunun kullandığı Atatürk Havalimanı Dış Hatlar Terminali'nde, yolcular ile yakınlarının sorunlarına çözüm amacıyla geliş ve gidiş katlarında 2 adet ''Danışma'' masası bulunuyor. 
     Telefonla ya da yüz yüze görevlilere başvuruda bulunabilen bazı vatandaşların, ''Ben nereden uçacağım '' ve benzeri içerikteki soruları, görevlilere zor anlar yaşatıyor. 
     Danışmalara başvuran vatandaşların yönelttikleri ilginç sorular ve isteklerden bazıları şöyle 
     - Uçağın içine anons yapabilir misiniz 
     - Uçuşu kaçırınca başka bir uçuşa mı hak kazanıyoruz 
     - Yurtdışı harcını kredi kartı ile ödeyebilir miyim 
     - Neden cep telefonum çalışmıyor, bakar mısınız 
     - Bana 'danışmanın yanında desk var' dediler. Danışmanın yanı neresi oluyor 
     - Tuvalete gideceğim. Köpeğime bakar mısınız 
     - İbrahim Tatlıses'in uçağı ne zaman geliyor 
     - Para dolu çantam kayboldu. Anons eder misiniz ''. 
     - Gece saatlerinde arayan bir kişi, her uçakta bulunan ve uçak düştüğünde bile sağlam kalan ''karakutu'' hakkında bilgi aldıktan sonra ''Neden bütün uçağı karakutu malzemesinden yapmıyorsunuz, yolcuların canına kastediyorsunuz ''. 
     - Havalimanında kaybolan arkadaşının adı ve soyadı anons edilmesine rağmen danışmaya gelmemesine sinirlenen kişi ''Gerizekalı Mehmet ..... olarak anons eder misiniz ''. 
     - Kocamın nereye gittiğini öğrenmek istiyordum. İsmini versem yolcu listesinden kontrol edebilir misiniz . Ayrıca yanında kimin olduğunu da öğrenmek istiyorum. 
     - Bizim Almanya'dan uçağımız gelecekti, Atatürk Havayolları ile... 
     - Uçaktaki yolcusuna ulaşılmasını isteyen kişi ''Pilotların cep telefonu vardır sizde, oradan arayın...'' 
     




</TEXT>
</DOC>
