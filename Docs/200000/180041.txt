<DOC>
<DOCNO> 180041 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/03/son/soneko39.html </URL>
<DATE> 2003/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Ağustos ayı zam şampiyonu okul ücretleri oldu... 
</HEADLINE>
<TEXT>

     Özel lise ücreti, Ağustos ayının zam şampiyonu oldu. Geçen ay özel lise ücretinde, yüzde 26.7 oranında artış kaydedildi. 
     Devlet İstatistik Enstitüsü'nün DİE verilerine göre, Ağustos ayında, bir önceki aya göre, en yüksek fiyat artışında özel lise ücretini, yüzde 18.7 ile spor müsabakalarına giriş ücreti, yüzde 11.4 ile eğitim ile ilgili kurs ücreti, yüzde 6.4 ile kreş ve anaokul ücreti, yüzde 4.8 ile Tekel 2000 sigarası, yüzde 3.6 ile dana eti izledi. 
     Aynı dönemde, yüzde 2 ile doktor muayene ücreti, yüzde 1.3 ile domates salçası, yüzde 1.1 şehirlerarası otobüs ücreti, yüzde 0.8'er ile cam eşyası ve traş malzemeleri, yüzde 0.7'er ile sosis ve beyaz peynir, yüzde 0.6 ile defter, yüzde 0.5'er ile kömür ücreti, pirinç unu ve resim çektirme ücreti, yüzde 0.4 ile çay, yüzde 0.3 ile belediye suyu, yüzde 0.1'er ile zeytinyağı, bisküvi, belerdiye otobüs ücreti ve kesme şeker ücretlerinde artış yaşandı. 
     
     FİYATI DÜŞENLER 
     Ağustos ayında en fazla fiyat düşüşü yüzde 33.3 ile patates de görülürken, fiyatı gerileyen diğer bazı ürünler de şöyle 
     ''Domates yüzde 20.3, bayan t-shirt yüzde 10.4, karpuz yüzde 7.7, doğalgaz yüzde 4.8, tavuk eti yüzde 4.1, erkek gömlek yüzde 3.9, böcek ve sinek ilaçları yüzde 2.2, kolalı içecekler ve otomobil yüzde 1.4'er, çocuk spor ayakkabısı yüzde 1.2.'' 
     
</TEXT>
</DOC>
