<DOC>
<DOCNO> 198505 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/28/son/sontur39.html </URL>
<DATE> 2003/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İntihar eylemcisinin babası ve kardeşleri İstanbul'a getiriliyor 
</HEADLINE>
<TEXT>

     İstanbul Levent'teki HSBC Bank Genel Müdürlüğü'ne yönelik bombalı saldırıda aracın içerisinde bulunduğu iddia edilen Habib Aktaş'ın, Savur Esnaf ve Sanatkarlar Kefalet Kooperatifi Başkanı Abdulaziz Aktaş'ın oğlu olduğu bildirildi. 
     Alınan bilgiye göre, HBSC Bank'ın önündeki patlamaya neden olan araçta bulunduğu iddia edilen Habib Aktaş'ın, Mardin'in Savur İlçesi Esnaf ve Sanatkarlar Kefalet Kooperatifi Başkanı Abdulaziz Aktaş'ın oğlu olduğu belirlendi. Bir süre önce DNA testi için baba Abdulaziz Aktaş'tan kan örneğinin alınarak İstanbul'a gönderildiği kaydedildi. 
     Ayrıca, baba Abdulaziz Aktaş ile çocukları Arif ve Ömer Aktaş da ifadeleri alınmak üzere İstanbul'a gönderildi. 
     Savur Lisesi'nden birincilikle mezun ve asker kaçağı olan Habib Aktaş'ın yaklaşık 7 yıldır İstanbul'da birlikte yaşadığı C.A ile imam nikahlı olduğu kaydedildi. 

     
</TEXT>
</DOC>
