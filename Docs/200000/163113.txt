<DOC>
<DOCNO> 163113 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/14/spor/bbas.html </URL>
<DATE> 2003/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Zanolin’den ikna turu 
</HEADLINE>
<TEXT>

     SERHAN EGEMEN 

     FIBA Avrupa Direktörü Nar Zanolin, dün davetli olarak geldiği İstanbul’da Abdi İpekçi Salonu’nda bir basın toplantısı düzenledi. TBF Başkanı Turgay Demirel ve Genel Koordinatör Ali Özsoy’un da yer aldığı basın toplantısında Zanolin, özellikle FIBA Avrupa olarak basketbolun gelişmesi için her yolu denemelerine karşın ULEB’in uzlaşmaz tutumu yüzünden görüşmelerin tıkandığını belirtti. Zanolin, daha sonra yeni kurmayı düşündükleri Avrupa Ligi için Efes, Ülker, Karşıyaka, Fenerbahçe, Galatasaray ve Darüşşafaka kulüpleri ile görüştü. 
     GÖREVE geldiğinden bu yana hedeflerin çoğuna ulaştıklarını, sadece Avrupa basketbolunun birliğini yeniden sağlayamadığını söyleyen Zanolin "ULEB ile yaptığımız yedi toplantıda da çok kolay bir olayı çözüme kavuşturamadık. İşi sürekli yokuşa sürdüler ve sonunda ipler koptu. Anlaşmazlığın nedeni ULEB’in yılda iki kez kulüpleri genel kurula çağırmak istemesi. Biz bu çağrının ortak bir komisyon tarafından yapılmasını istedik. Çünkü FIBA resmi bir kurumdur. Onların tekliflerini kabul etmemize rağmen anlaşamadık" dedi. 
     

</TEXT>
</DOC>
