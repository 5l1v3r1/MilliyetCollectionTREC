<DOC>
<DOCNO> 198042 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/26/son/sontur18.html </URL>
<DATE> 2003/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Erzurum'da kar yağışı durdu... 
</HEADLINE>
<TEXT>

     Erzurum'da erken saatlerde başlayan kar yağışı durdu. Doğu Anadolu Bölgesi'nde bayram tatili süresince kar yağışı beklenmiyor. 
     Erzurum şehir merkezinde erken saatlerde aniden başlayan kar yağışı nedeniyle kalınlığı 8 santimetreye ulaşan kar, erimeye başladı. Bayram tatili nedeniyle şehiriçi trafiğin fazla etkilenmediği kar yağışı sonrası, ana caddelere tuz ve cüruf dökülerek buzlanmaya karşı tedbir alındı. 
     Meteoroloji Erzurum Bölge Müdürlüğü yetkililerinden edinilen bilgiye göre, hava sıcaklığının mevsim normallerinde bulunduğu kentte, erken saatlerde başlayan kar yağışı sürpriz oldu. 
     Doğu Anadolu Bölgesi'ndeki illerde tatil sonuna kadar kar yağışı beklenmediğini kaydeden Meteoroloji yetkilileri, hafta sonunda bölgenin güney kesimlerinde hafif kar yağışı görülebileceğini bildirdiler. 
     
</TEXT>
</DOC>
