<DOC>
<DOCNO> 169281 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/14/son/sondun16.html </URL>
<DATE> 2003/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
San Fermin Festivali'nin son gününde 2 kişi daha boynuzlandı 
</HEADLINE>
<TEXT>

     İspanya'nın Pamplona kentinde düzenlenen ve boğaların koşturulduğu ünlü San Fermin Festivali'nin 8. ve son gününde 2 kişi boğalardan kaçarken ağır yaralandı. 
     Navarro Valiliği'nin açıklamasına göre, Amerikalı Robert Frederik Fluhr 27 bir boğa tarafından kalçasından boynuzlandı. Fluhr'un durumunun ciddi olduğu belirtildi. 
     Ağır yaralanarak hastaneye kaldırılan İspanyol Jose Lorente Garcera 30 da kalçasından boynuzlandı. 
     Açıklamada, boğalarla birlikte koşan 4 kişinin daha hastaneye kaldırıldığı, ancak durumlarının ciddi olmadığı belirtildi. 
     Geleneksel olarak düzenlenen ve 7 Temmuz'da başlayan San Fermin festivali bu gece yarısına doğru, amatör şarkıcıların sahne almasının ardından sona erecek. 
     1951'den beri düzenlenen festivalde, boğa koşusundaki kayıplarla ilgili kayıtların tutulmaya başlandığı 1924'ten beri 13 kişi öldü. 
     
</TEXT>
</DOC>
