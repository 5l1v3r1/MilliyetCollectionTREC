<DOC>
<DOCNO> 182893 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/17/son/sondun41.html </URL>
<DATE> 2003/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de 11 Eylül yalanı... 
</HEADLINE>
<TEXT>

     Dünya Ticaret Merkezi saldırılarında oğlunun öldüğü yalanını söyleyerek tazminat almak isteyen bir kişiye, en yüksek hapis cezası verildi. 
     Manhattan mahkemesinde görülen davada, yargıç Ronald Zweibel, 12 çocuk babası olan, tazminat almak için 13. çocuğu olduğunu iddia eden Cyrill Kendall'a 54 , bu tip davalarda verilebilecek en yüksek ceza olan 33 yıl hapis cezası verdi. 
     Onbinlerce dolar kredi kartı borcu bulunan Kendall, 160 bin dolar tutarındaki tazminatı alabilmek amacıyla, ''Wilfred'' adlı 13. çocuğunun terör saldırılarında öldüğünü iddia eden bir dosya dolusu sahte belge hazırladı. 
     Borcu dışında yeni bir otomobil almak için de bu işlere kalkışan Kendall, hayali oğlu için Guyana'dan alınan sahte doğum belgesi sundu ve çocuklarından 4'üne mahkemede yalancı tanıklık yaptırdı. 
     Terör saldırılarında hayali ağabeylerinin öldüğünü heyecanla anlatan çocuklar hakkında da dava açılabileceği belirtilirken, ABD'nin Guyana Büyükelçiliği'nden bir yetkili, ülkesinde söz konusu isimde bir kişiye ait doğum belgesine rastlanmadığını bildirdi. 
     İfadesinde hala ısrar eden Kendall ise oğlunun ölümünden çok etkilendiğini anlatmayı sürdürüyor. 
     
</TEXT>
</DOC>
