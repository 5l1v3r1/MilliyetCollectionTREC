<DOC>
<DOCNO> 188194 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/12/son/sontur24.html </URL>
<DATE> 2003/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP ve MHP'de Büyük Kongre heyecanı... 
</HEADLINE>
<TEXT>

     Ankara yine yoğun bir siyaset gündemiyle Pazar sabahına uyandı. İktidar partisi AKP, 1. Olağan Büyük Kongresi nedeniyle, ASKİ Spor Salonu'nda toplanırken, MHP, 7. Olağan Büyük Kongresi'nde yeni başkanını belirleyecek. 
     
     ERDOĞAN, COŞKUYLA KARŞILANDI 

     Genel Başkan Recep Tayyip Erdoğan'ın tek başkan adayı olduğu Kongre'de asıl heyecan, MKYK üyelerinin seçiminde yaşanacak. 
     Başbakan Erdoğan'ın saat 10 20'de kongrenin yapıldığı ASKİ Spor Salonu'na gelmesiyle, çevrede büyük izdiham ve hareketlenme yaşandı. Erdoğan'a yaklaşmak isteyen partililer ve onları engellemeye çalışan güvenlik görevlileri arasında büyük arbede yaşandı. 
     Erdoğan'ın yerini almasının ardından, kongre, çalışmalarına başladı. Yoklama ve açılışın ardından kongre divanı oluşturuldu. Divan Başkanlığı'na, 81 il başkanının ortak önerisiyle Adalet Bakanı Cemil Çiçek seçildi. 

     
</TEXT>
</DOC>
