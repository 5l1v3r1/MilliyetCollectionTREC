<DOC>
<DOCNO> 159176 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/27/yasam/yas05.html </URL>
<DATE> 2003/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğretmenler Bu nesil sizin eseriniz 
</HEADLINE>
<TEXT>

Van Dumlupınar İlköğretim Okulu öğretmenleri, önce her sınıftan iki öğrenciyi okuttu. Baktılar yetmedi, internette bir kampanya başlatıp 100 öğrencinin geleceğine ışık tuttu 
     PINAR AKTAŞ İstanbul 

     Öğretmenlerinin başlattığı ve internet üzerinden devam ettirdiği "Bir Çocuk da Sen Yaşat" kampanyası, Van'daki Dumlupınar İlköğretim Okulu'ndaki minik öğrencilerin geleceğini aydınlattı. 
     Dumlupınar İlköğretim Okulu'nda, çoğunluğu terör nedeniyle göç eden ailelerinin çocuklarının bulunduğu bin 500 öğrenci okuyor. Bu çocukların birçoğu 5 ay öncesine kadar ailelerinin imk nsızlıkları nedeniyle yardıma muhtaçtı. Okul idaresi ve öğretmenler, aldıkları bir kararla her sınıftan ikişer öğrenciyi okutmaya karar verdi. 
     Ancak bu yardımların yeterli olmadığına karar veren öğretmenler, bir kampanya başlattı. 15 kişilik bir komisyon, maddi durumu yetersiz ancak başarılı öğrencileri tek tek tespit etti. Duyurular neticesinde Yapı Kredi Bankası Van Şubesi 0142 - 1016326 - 1 no'lu hesapta toplanan parayla bugüne kadar 100 öğrencinin eğitim ihtiyaçları karşılandı. 
     Çocuklardan bazıları da kampanya tanıtımı için yazdıkları mektuplarda, artık geleceğe umutla baktıklarını anlattılar. İşte bir kaç örnek... 

</TEXT>
</DOC>
