<DOC>
<DOCNO> 170612 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/20/son/sontur20.html </URL>
<DATE> 2003/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Siverek'e İstanbul'dan bir gelin daha... 
</HEADLINE>
<TEXT>

     Şanlıurfa'nın Siverek İlçesi'ne İstanbullu Gülten Esen'den sonra, İstanbullu bir gelin daha geldi. Karacadağ Bölgesi'ndeki Karabahçe Köyü'ne gelin gelen Remziye Evin 20 için, kıl çadırda 7 gün, 7 gece düğün yapıldı. 
     Kamuoyunda ''İstanbullu Kuma'' olarak bilinen Gülten Esen'in bir şirkette bilgisayar operatörlüğü yaparken, iş hanının bekçiliğini yapan 5 çocuk babası Cemil İstekli'ye aşık olarak evlenmesinden sonra, bu kez İstanbul'da bir fabrikada çalışan Remziye Evin, aynı köye gelin olarak geldi. 
     İstanbul'da bir büfede çalışan 25 yaşındaki Memduh Özbadem'e aşık olan ve aşkı için köy yaşantısını seçen Evin için, Karabahçe Köyü'nde kurulan kıl çadırda 7 gün, 7 gece düğün yapıldı. 
     Evin, Memduh'u ilk gördüğünde sevdiğini ve Memduh'un da sevgisine karşılık verdiğini belirterek, ''Köy yaşantısı zor. Ama Memduh seviyorum. Gülten Esen köy hayatına alıştı. Bende alışabilirim. Ailem ilk etapta bu evliliğe karşı çıktı ama daha sonra onayladı'' dedi. 
     Memduh Özbadem de Remziye'ye köy yaşantısının tüm zorluklarını anlattığını ve Remziye'nin kendisiyle olduktan sonra her yerde yaşayabileceğini söylediğini kaydetti. 
     
</TEXT>
</DOC>
