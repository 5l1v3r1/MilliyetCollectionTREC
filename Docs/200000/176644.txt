<DOC>
<DOCNO> 176644 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/19/yasam/yas02.html </URL>
<DATE> 2003/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Televizyon izleyen çocuk geç konuşur 
</HEADLINE>
<TEXT>

   Uzmanlar, anne babaları uyarıyor Çocukların geç konuşmasının sorumlusu televizyon. Çocuğunuzu, 3-4 yaşına gelene kadar televizyondan uzak tutun 
   AYŞEGÜL AYDOĞAN 
   
   CERRAHPAŞA Tıp Fakültesi'nden Prof. Dr. Özgür Enver, çocuklarda görülen geç konuşmanın televizyon seyretmekten kaynaklandığını belirterek, "Aileler çocuklarını 3-4 yaşına kadar televizyondan uzak tutmalı" dedi. Enver, çocuğun birinci yaştan itibaren ilk kelimeleri söylemesi, ikinci yaşta iki kelimeli bir cümle kurması, üçüncü yaşında ise en az 100 kelimeli konuşması gerektiğini belirterek, bunu yapamayanların işaret diline yöneldiğini söyledi. 
   
   Özellikle müzik kanalları 
   ENVER, anne babaların işaret diline cevap vermemesi gerektiğini belirterek, şöyle konuştu "İşitme Konuşma Rehabilitasyon Merkezi'mize gelen çocukların çoğu fazla televizyon izliyor. Özellikle müzik kanallarını".İşitmeyen çocuğun özel eğitimle konuşabileceğine dikkat çeken Enver, bu yıl 1998 - 1999 doğumlu işitme engelli çocukların alınacağı merkezde başvuruların 29 Ağustos'a kadar devam edeceğini belirtti. 
   
   
</TEXT>
</DOC>
