<DOC>
<DOCNO> 184197 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/24/dunya/dun04.html </URL>
<DATE> 2003/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İran rest çekti 
</HEADLINE>
<TEXT>

   
   İran, kendisine nükleer programının barışçıl olduğunu kanıtlaması için 31 Ekim'e kadar süre tanıyan Uluslararası Atom Enerjisi Ajansı UAEA ile işbirliğini azaltacağını söyledi. 
   İran'ın Birleşmiş Milletler nükleer silah denetçisi temsilcisi Ali Ekber Salehi, İran devlet televizyonunda yayımlanan röportajında, "Bugüne kadar şeffaflığımızı ve iyi niyetimizi göstermek için UAEA yetkilileriyle işbirliği yaptık, imzalamış olduğumuz Nükleer Silahların Yayılmasını Önleme Anlaşması gerekli kılmadığı halde çeşitli bölgeleri gezip numuneler almalarına izin verdik, ancak bundan böyle ilişkilerimizi mevcut duruma göre ayarlayıp işbirliğini kısıtlayacağız" dedi. 
   UAEA, İran'dan 31 Ekim'e kadar gizli bir nükleer programı olmadığını kanıtlamasını ve nükleer faaliyet içinde olduğundan şüphelenilen herhangi bir bölgenin incelenmesine imk n veren Ek Protokol'ü imzalamasını istemişti. 
   
</TEXT>
</DOC>
