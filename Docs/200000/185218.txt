<DOC>
<DOCNO> 185218 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/29/siyaset/siy06.html </URL>
<DATE> 2003/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Avukatlar hükümeti eleştirdi 
</HEADLINE>
<TEXT>

   İstanbul'da toplanan 48 baro başkanı bir bildiriyle, "Siyasi iktidar ülkenin gündemine gereksiz sorunlar taşımaktadır" dedi 
   SEMRA PELEK İstanbul 

   
   Türkiye Barolar Birliği ve Baro Başkanları İstanbul Toplantısı"nın sonuç bildirgesinde, YÖK Yasa Tasarısı Taslağı nedeniyle hükümeti eleştirilerek, "Üniversiteler medrese anlayışının tehdidi altındadır" denildi. 
   Türkiye Barolar Birliği TBB Başkanı Özdemir Özok dün İstanbul Barosu'nda düzenlediği basın toplantısında, 48 baro başkanının katılımıyla önceki gün yapılan "İstanbul Toplantısı"nın sonuç bildirisini okudu. "Siyasi iktidar ülkenin gündemine gereksiz sorunlar taşımaktadır" denilen bildiride, bunlar şöyle sıralandı "Adli yılın açılışında yargının ve ülkenin içinde bulunduğu gerçekleri dile getiren Yargıtay Başkanı'nın konuşmasını 'çirkin' olarak nitelemek, rektörleri 'edepsiz' diyerek aşağılamak ve her konuda önce 'hukukun üstünlüğü' diyen Cumhurbaşkanımızın uyarılarını 'muhalefet yapıyor' olarak algılamak..." 
   
   Mübaşir yok, imama kadro 
   Bildiride, "üniversiteleri bilimsel özgürlük ve özerklikten uzaklaştırıp siyasallaştırmak kabul edilemez" dendi. Orman arazileriyle ilgili yapılması düşünülen Anayasa değişikliğinin de kalıcı bir çözüm değil 'sat - kurtul' anlayışı olduğu öne sürüldü. Özok, "AKP'nin geçmişteki sözleri h l belleklerimizdedir. Adliyede mübaşır ve zabıt katibi yokken, 12 bin imam kadrosu çıkaramazsınız. Bu gibi uygulamaların karşısında duracağız" dedi. 
   
</TEXT>
</DOC>
