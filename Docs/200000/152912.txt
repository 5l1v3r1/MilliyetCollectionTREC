<DOC>
<DOCNO> 152912 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/28/spor/yersen.html </URL>
<DATE> 2003/04/28/ </DATE>
<TIME>  </TIME>
<AUTHOR> Cemal ERSEN  </AUTHOR>
<HEADLINE>
Şok skor 
</HEADLINE>
<TEXT>

     Gençlerbirliği'nin Veysel, Youla, M'Bayo, Bülent ve Ersun Yanal tarafından kulübeye çekilen Okan'dan yoksun çıktığı maçta, Altay karşısında gösterdiği performans ile rakibini "eze eze" yenmesi gerekiyordu. Olmadı. İki farklı üstünlüğün yakalandığı bölümlerde Ahmet Hassan, Thomas, Filip öyle goller kaçırdı ki sormayın. Tabi bir de hakem Hamza Mısır faktörü vardı sahada. Mısır'ın görmediği ve yardımcısının devam dediği pozisyonda tribünlerin uğultusuna kulak verip penaltı noktasını göstermesi, Gençlerbirliği'nden 8, Altay'dan 4 oyuncuya sarı kart vermesi, üç dakika uzattığı maçı 6 dakika sonra bitirmesi, yardımcıları ile uyumsuzluğu, sanırız bu maçın skorunun belirlenmesindeki en önemli etken oldu. 
     Altay'ın kümede kalma umudu kuvvetlendi. Gençlerbirliği açısından ise "devler ligi" şansı önemli oranda azaldı. Kalan 5 haftada bu takımı motive etmek, yeniden hedefe yönlendirmek kolay değil. Ancak futbol oyununda imkansız yok. Kendi yapacakların yanında rakiplerinin kayıplarını beklemek sanırız Gençlerbirliği'nin tek seçeneği .. 
     
     


SPOR 

































</TEXT>
</DOC>
