<DOC>
<DOCNO> 188537 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/14/son/sondun42.html </URL>
<DATE> 2003/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Annan, Türk Büyükelçiliği'nin bombalanmasını kınadı... 
</HEADLINE>
<TEXT>

     BM Genel Sekreteri Kofi Annan, Bağdat'taki Türk Büyükelçiliği'ne yönelik bombalı saldırıyı kınadı. 
     Annan, bu sabah gazetecilerin sorularını yanıtlarken, saldırıyla ilgili soruya, şu karşılığı verdi 
     ''Bu konudaki ayrıntılar henüz bana ulaşmadı. Ancak, hiç şüphe yok ki, masum sivillerin hayatına mal olan bu tür saldırıları kınıyorum.'' 
     
     İŞGAL SÜRDÜKÇE DİRENİŞ BÜYÜR 
     Annan, ''ABD, işgal gücü olarak kalmaya devam ettiği sürece Irak'ta güvenliğin artıp artmayacağı'' sorusunuysa ''Daha önce de söyledim. İşgal sürdükçe direniş büyür'' diye yanıtladı. 
     BM Genel Sekreteri Annan, ''İşgal kuvvetlerinin hükümet görevini üstlendiklerini iktidarın Iraklılara devredilmesine kadar bu durumun süreceğini ve Güvenlik Konseyi'nden yeni bir karar çıksın ya da çıkmasın bu durumun değişmeyeceğini'' de sözlerine ekledi. 
     
</TEXT>
</DOC>
