<DOC>
<DOCNO> 196550 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/19/son/sondun24.html </URL>
<DATE> 2003/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Michael Jackson hakkında tutuklama kararı çıkartıldı... 
</HEADLINE>
<TEXT>

     Ünlü pop yıldızı Michael Jackson hakkında cinsel taciz suçlamasıyla ilgili tutuklama kararı çıkartıldığı bildirildi. 
     Amerikan televizyon kanallarının haberinde, tutuklama kararının California mahkemesi tarafından alındığı belirtildi. 
     Michael Jackson'ın avukatlarından Brian Oxfam, ABC televizyonuna yaptığı açıklamada, bu karara şaşırdıklarını belirterek, ''Tüm aile bu karar dolayısıyla şok içinde. Kendisine yöneltilen iddialar hakkında henüz hiçbir bilgimiz yok'' dedi. 
     Polis dün, Santa Barbara kasabası savcılığının verdiği bir arama emri üzerine, ünlü yıldızın Santa Barbara dışındaki Santa Yenez vadisindeki büyük çiftlik evinde arama yapmıştı. 
     Aramanın, 12 yaşında bir çocuğun Jackson'a karşı yaptığı cinsel taciz suçlamasıyla ilgili olduğu ileri sürülmüştü. 
     1992'de, 12 yaşındaki bir çocuk Jackson'ın kendisini taciz ettiğini iddia etmiş, ancak olay mahkemeye gitmeden uzlaşma sağlanmıştı. Uzlaşmanın, sürekli suçsuz olduğunu ileri süren Jackson'ın karşı tarafa birkaç milyon dolarlık tazminat vermesi üzerine sağlandığı iddia edilmişti. 
     

     
</TEXT>
</DOC>
