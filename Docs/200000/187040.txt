<DOC>
<DOCNO> 187040 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/07/son/soneko24.html </URL>
<DATE> 2003/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine'den çifte ihale... Bono ihalesinde faiz yüzde 30.53 oldu... 
</HEADLINE>
<TEXT>

     Hazine Müsteşarlığı'nın bugün yaptığı Türk Lirası cinsinden 182 gün vadeli bono ihalesinde bileşik faiz yüzde 30., 385 gün vadeli tahvil ihalesinde ise yüzde 30.29 oldu. 
     Merkez Bankası verilerine göre, 8 Ekim 2003 valörlü 182 gün vadeli bono ihalesinde nominal 1 katrilyon 613 trilyon liralık teklif gelirken, 1 katrilyon 280.5 trilyon liralık nominal satış yapıldı. Net satış 1 ktarilyon 120.8 trilyon lira oldu. Basit faizi yüzde 28.50, bileşik faizi yüzde 30. olan bonoların geri ödemesi 7 Nisan 2004'te yapılacak. 
     Bugün yapılan 385 gün vadeli Türk Lirası cinsinden tahvil ihalesinde ise 3 katrilyon 995.7 trilyon liralık teklif geldi. Nominal 2 katrilyon 48.8 trilyon liralık, net olarak da 1 katrilyon 548.8 trilyon liralık satış yapıldı. Basit faizi yüzde 30., bileşik faizi yüzde 30.29 olan tahvillerin geri ödemesi 27 Ekim 2004'te gerçekleştirilecek. 
     
     5.6 KATRİLYON LİRALIK TEKLİF, FAİZLERDE 4.6 PUAN DÜŞÜŞ 
     Buna göre, bugün yapılan iki ihaleye toplam 5 katrilyon 608.7 trilyon liralık nominal teklif gelirken, net satış 2 katrilyon 669.5 trilyon lira düzeyinde gerçekleşti. Son yapılan TL cinsinden devlet iç borçlanma senedi ihalesine göre yıllık bileşik faiz 4.61 puan düşmüş oldu. 
     Hazine Müsteşarlığı'nın en son 16 Eylül'de düzenlediği Türk Lirası cinsinden 3 ayda bir değişken faiz ödemeli devlet tahvili ihalesinde, dönemsel faiz yüzde 9.31, 371 gün vadeli iskontolu tahvil ihalesinde de bileşik faiz yüzde 35.14, basit faiz ise yüzde 35.25 olmuştu. 
     Hazine'nin yarın, 4 katrilyon 493 trilyon liralık iç borç geri ödemesi bulunuyor. Ödeme için gereken 2.6 trilyon lirayı ihaleden sağlamış oldu. 
     Bugünkü ihale dışında, 308.7 trilyon lirası 182 günlük bonoda, 1 katrilyon 102 trilyon lirası 385 günlük tahvilde olmak üzere, toplam 1 katrilyon 410.7 trilyon liralık, ihale öncesinde rekabetçi olmayan tekliften ROT satış gerçekleştirildi. 
     ROT satışının 182 gün vadeli bonodaki satış miktarının 48 trilyon lirası kamu kuruluşlarına yapılırken, 260.7 trilyon lirası piyasa yapıcı bankalara, 385 günlük tahvildeki satışın 454.5 trilyon lirası kamu kuruluşlarına, 647.5 trilyon lirası da piyasa yapıcı bankalara yönelik oldu. 
     
</TEXT>
</DOC>
