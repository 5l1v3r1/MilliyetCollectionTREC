<DOC>
<DOCNO> 186484 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/04/son/sontur15.html </URL>
<DATE> 2003/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İçinde 46 kişi bulunan yolcu otobüsü kül oldu .. 
</HEADLINE>
<TEXT>

     Bilecik'te, içinde 46 kişi bulunan yolcu otobüsü, hareket halindeyken birden alev aldı. Yolcular, otobüsten yara almadan çıkmayı başardı. 
     İstanbul-Antalya seferini yapan İsmail İpekçi 44 yönetimindeki 32 ER 625 plakalı yolcu otobüsü, Bilecik-Sakarya Karayolu'nun 8. kilometresinde yanmaya başladı. 
     Şoför İsmail İpekçi, aynadan aracın arkasında bulunan motor kısmından dumanların çıktığını görünce otobüsü durdurdu. Motorun alev aldığını fark eden İsmail İpekçi, ikinci şoför Mehmet Sevilir 50 ve muavin Murat İnce 20 ile birlikte yolcuların yara almadan otobüsten inmelerini sağladı. 
     Olay yerine gelen itfaiye ekiplerinin müdahale ettiği yangında, otobüs kullanılamaz hale geldi. Eşyaları yangında zarar gören yolcular, başka bir otobüsle yollarına devam etti. 
     
</TEXT>
</DOC>
