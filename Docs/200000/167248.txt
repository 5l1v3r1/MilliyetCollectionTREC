<DOC>
<DOCNO> 167248 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/04/son/sondun05.html </URL>
<DATE> 2003/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Uyuşturu ile Mücadele Bakanı gençken uyuşturucu kullanmış.. 
</HEADLINE>
<TEXT>

     İngiltere'de uyuşturucu ile mücadeleden sorumlu İçişleri Bakan Yardımcısı Caroline Flint, gençken kendirden elde edilen uyuşturucuyu içtiğini kabul etti. 
     Flint 41 , BBC radyosuna yaptığı açıklamada, bu uyuşturucuyu 20 yıl önce denediğini, ancak sevmediğini söyledi. 
     Kokain, eroin gibi A sınıfında olan uyuşturucuların yayılması ile mücadele etme görevini yürüten Flint, ayrıca gelecek yıl kendirden elde edilen uyuşturucunun B sınıfından C sınıfına indirilmesi planı ile ilgilenecek. 
     İçişleri Bakanlığı'ndan yapılan açıklamada ise Bakan David Blunkett'ın durumdan haberdar olduğu ve Flint'i tam olarak desteklediği belirtildi. 
     Bakanlıktan bir sözcü, ''Bir soruya dürüstçe cevap verdi. Bu göreve atandı, çünkü bu görev için en uygun kişiydi'' dedi. 
     
</TEXT>
</DOC>
