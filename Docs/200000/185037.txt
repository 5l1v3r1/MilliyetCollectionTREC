<DOC>
<DOCNO> 185037 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/28/guncel/gun04.html </URL>
<DATE> 2003/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Büyükada'yı ve Boğaz'ı kapattılar 
</HEADLINE>
<TEXT>

   İhaleye çıkarılan Büyükada'daki kamping alanı ve Kanlıca'daki Mihrabad Korusu, Hicaz Turizm'e verildi 
      PINAR AKTAŞ İstanbul 

   
   Orman Bakanlığı Milli Parklar Genel Müdürlüğü'nün ülke genelinde yaptığı ihaleler sonucu İstanbul'un yeşil alanları kiraya verildi. Büyükada'daki kamping alanı hac turizmiyle uğraşan Hicaz Turizm'e, yıllığı 159 milyar liraya kiralanırken, Kanlıca sırtlarındaki 200 dönümlük Mihrabad Korusu'nun sahibi de Hicaz Turizm oldu. Doğa Koruma ve Milli Parklar Genel Müdürlüğü'nce belirlenen alanlar için yıllık kira bedeline toptan eşya fiyatları TEFE artışı oranında zam yapılması öngörülüyor. Büyükada'daki kamping alanı, yılda 159 milyar liraya 10 yıllığına Hicaz Turizm tarafından kiralandı. Hicaz Turizm Yönetim Kurulu Üyesi Mustafa Öner, "Burada daha önce Orman Bakanlığı tarafından yaptırılan konaklama üniteleri var. İçeride tadilat yaptırmayacağız. Yurtdışından gelen konuklarımızı burada ağırlayacağız. Önümüzdeki sezon tesisler hizmete girer" dedi. 
   İhalesi biten, ancak henüz onaylanmayan en son yer 200 dönümlük Mihrabad Korusu. Öner, koru için yılda 600-700 milyar lira ödeyeceklerini ve burayı halka açık mesire alanı olarak kullanacaklarını söyledi. 
   
   
</TEXT>
</DOC>
