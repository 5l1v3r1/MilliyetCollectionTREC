<DOC>
<DOCNO> 151921 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/23/son/sontur15.html </URL>
<DATE> 2003/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuzey Iraklı Kürtler Saddam'ın silahlarına el koyuyor... 
</HEADLINE>
<TEXT>

     ABD'nin Irak operasyonu sırasında Kerkük ve Musul'a giren IKDP Lideri Mesut Barzani ve IKYB Lideri Celal Talabani yönetimindeki Peşmergelerin, Iraklı askerlerden kalan 61 tank, 64 top, 55 zırhlı araç ile çok sayıda mühimmat ve silaha el koyarak, kendi bölgelerine götürdükleri bildirildi. 
     Edinilen bilgiye göre, IKDP ve IKYB, ele geçirdikleri silah ve malzemeyi, gece hareket eden gruplar ve kamyonlarla Duhok, Zavita, Atruş, Spilik ve Süleymaniye'deki depolara ve ağaçlık alanlara götürdü. 
     ABD'den Irak operasyonu sırasında 35 bin silah alan IKDP ile 4 bin silah alan IKYB'nin Musul ve Kerkük'te el koyduğu silahların dökümü ise şöyle 
     IKDP 34 tank, 21 zırhlı muharebe aracı, 14 zırhlı personel taşıyıcı, 37 çeşitli çapta top, 78 çeşitli çapta havan, 27 çok namlulu roketatar, 84 uçaksavar, 254 roketatar, 3800 tüfek, 288 karadan havaya füze, 1544 el bombası, 400 bin çeşitli çapta mühimmat, 70 adet kamyon, cip ve pikap türü askeri araç, 2800 mayın ve 4700 gaz maskesi. 
     IKYB 21 tank, 9 zırhlı muharebe aracı, 11 zırhlı personel taşıyıcı, 24 çeşitli çapta top, 60 çeşitli çapta havan, 9 çok namlulu roketatar, 46 uçaksavar, 125 roketatar, 1100 tüfek, çok miktarda tüfek, top ve uçaksavar mühimmatı, 25 kamyon, 5 cip, 4 pikap, çok sayıda mayın ile jeneratörler. 
     IKYB kontrolündeki Berzenci grubunun ise 6 tank, 3 top, 7 uçaksavar, 500 tüfek ve 5 cipe el koyduğu kaydedildi. 
     
     IRAK SİLAHLARI PKK-KADEK KAMPINDA 

     Tank kullanacak personeli bulunmayan Peşmergelerin, TIR'lara yükleyerek veya esir aldıkları Iraklı askerler vasıtasıyla kendi bölgelerine götürdüğü tankları kullanacak personelin yetiştirilmesi için de Zavita'daki Peşmerge birliğinde eğitime başladığı bildirildi. 
     Söz konusu silahlardan bir bölümünün Türkiye sınırına yerleştirilen Peşmergelere dağıtıldığı, bir bölümünün ise PKK-KADEK terör örgütünün Suriye-Irak sınırındaki dağlık bölgede yeni açtığı kampa gönderildiği öğrenildi. IKYB'nin kendinden daha fazla silah toplayan IKDP'nin bu durumundan rahatsızlık duyduğu belirtildi. 
     





</TEXT>
</DOC>
