<DOC>
<DOCNO> 166216 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/29/son/sonspo10.html </URL>
<DATE> 2003/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransız basını Türkiye, yine üçüncü... 
</HEADLINE>
<TEXT>

     Fransız basınında bugün yer alan haberlerde, Türkiye'nin 6. FIFA Konfederasyon Kupası'nda Kolombiya'yı 2-1 yenerek üçüncü olması, geniş bir biçimde yeraldı. 
     ''L'Equipe'' Gazetesi, ''Türkiye, yine üçüncü'' başlığıyla verdiği haberde, 17. Dünya Kupası'nda olduğu Türkiye'nin bu kupayı da üçüncülükle bitirdiği bildirildi. 
     Haberde, karşılaşmanın boş bir statta yapıldığı, bunda perşembe günü Kamerunlu oyuncu Foe'nin yaşamını yitirmesinin etken olduğu belirtilerek, özellikle Kolombiyalı futbolcuların, bu trajediden çok etkilenmiş gözüktükleri hatırlatıldı. 
     Kolombiyalı futbolcuların, fırsatları değerlendirememenin sonucunu ağır ödedikleri kaydedilen haberde, Türkiye'nin Okan ile galibiyeti sağladığı bildirildi. 
     ''Le Journal de Dimanche'' Gazetesi, ''Türkiye, üçüncülük maçını kazandı'' başlığıyla verdiği haberde, 2 takımın da Foe'nin anısına siyah bantla maça çıktığını bildirdi. 
     Gazete, Türkiye'nin 17. Dünya Kupası'nda olduğu gibi yine üçüncülüğü kazandığına dikkati çekerek, ''Türkiye, bu üçüncülükle Dünya Kupası'nda elde ettiği başarının tesadüfi olmadığını kanıtladı'' dedi. 
     Haberde, Türkiye'nin Kolombiya karşısında galibiyeti hakettiği, Güney Kore ile yapılan üçüncülük maçında olduğu gibi milli takımın çok kısa sürede Tuncay ile golü bulduğu belirtildi. 
     Gazetede, Kolombiyalılar'ın Foe'nin anısına, Tuncay'ın golünden sonra maçı bırakmadıkları ve beraberliği sağladıkları, Türkiye'nin de Okan ile galibiyete ulaştıldığı kaydedildi. 

     
</TEXT>
</DOC>
