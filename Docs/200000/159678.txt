<DOC>
<DOCNO> 159678 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/29/son/sondun15.html </URL>
<DATE> 2003/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
SARS durdurulamıyor, ölümler sürüyor.. 
</HEADLINE>
<TEXT>

     Hong Kong hükümeti, akut solunum yetmezliği sendromundan SARS 3 kişinin daha öldüğünü ve 2 yeni vaka daha görüldüğünü bildirdi. 
     Son ölümlerle ölü sayısının 273'e yükseldiği Hong Kong'da, vaka sayısının ise 1732 olduğu belirtildi. 
     
     KANADA'DA 2 ÖLÜM DAHA 

     Akut solunum yetmezliği sendromu SARS salgınının yeniden hız kazandığı Kanada'da 2 kişinin daha bu hastalıktan öldüğü bildirildi. 
     Sağlık yetkilileri, ölenlerin Toronto bölgesinden, biri 67, diğeri 88 yaşında iki kadın olduğunu açıkladı. 
     Ülkenin en büyük kenti Toronto'da bir okulun kapatıldı. 
     Yetkililerin, Toronto'nun banliyölerinden birindeki bir liseyi, öğrencilerden birinde hastalığın belirtilerinin görülmesi üzerine kapattıkları ve 1700 öğrenciyi karantina için evlerine gönderdikleri kaydedildi. 
     
     ÇİN'DE 2 ÖLÜM, 3 YENİ VAKA 

     Çin'de, akut solunum yolu yetmezliği sendromundan SARS 2 kişinin daha öldüğü bildirildi. 
     Sağlık Bakanlığı yetkilileri, 3 yeni vakanın tespit edildiğini de kaydettiler. 
     Yetkililer, bir ölümün ve 3 yeni vakanın, salgından en çok etkilenen başkent Pekin'de olduğunu belirttiler. 
     Çin'de, bu son ölümler ve yeni vakalarla, ölü sayısı 327'ye, hasta sayısı da 5325'e yükselmiş oldu. 
     
     ÖLENLERİN SAYISI 750'Yİ AŞTI 

     Dünyada akut solunum yetmezliği sendromundan SARS ölenlerin sayısı 750'ye çıktı. SARS hastalığından ölenlerin ülkelere göre dağılımı şöyle 

Çin 327 
Hong Kong 273 
Tayvan 81 
Singapur 31 
Kanada 29 
Vietnam 5 
Malezya 2 
Filipinler 2 
Tayland 2 
Güney Afrika 1 
Dünya çapında TOPLAM 753 

SARS vakaları 
Çin 5325 
Hong Kong 1732 
Tayvan 660 
Singapur 206 
Kanada 149 
Dünya çapında TOPLAM 8200'den fazla 
     
</TEXT>
</DOC>
