<DOC>
<DOCNO> 191953 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/29/spor/spo03.html </URL>
<DATE> 2003/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Florya'da alarm 
</HEADLINE>
<TEXT>

   Galatasaray sakatlık k busundan bir türlü kurtulamadı. Beşiktaş maçı öncesi Hasan Şaş'tan sonra dizinde sorun olan Hakan Şükür için seferberlik başladı 
      ERHAN TELLİ 

   
   Yıldızlar sıkıntılı 
   YAKLAŞAN Beşiktaş maçı öncesinde Galatasaray'da sakatlar kervanına Hakan Şükür de katıldı. Hasan Şaş'tan sonra yıldız futbolcunun sürpriz sakatlığı teknik kadroyu şoke etti. Önceki gün yapılan antrenmanda ikili mücadelede dizinden sakatlanan golcü oyuncunun ağrılarının olduğu bildirildi. Hakan Şükür dün çift kale maça katılırken, kendini test etti. 
   
   Hazırlıklar sürüyor 
   SARI-Kırmızılılar'da, Beşiktaş karşılaşmasının hazırlıkları dün yapılan tek antrenmanla devam etti. Fatih Terim yönetiminde yapılan idmanda taktiksel hazırlıklara ağırlık verildi. Sakatlıkları olan Hasan Şaş ve Sabri düz koşu yaptı. Volkan'ın kendi doktoruna muayene olmak için Almanya'ya gittiği açıklandı. Ümit Karan çalışmaya katılmadı. 
   
   Panel bitiyor    GALATASARAY yönetiminin, Olimpiyat Stadı'ndaki rüzgarı kesebilmek için sipariş ettiği panellerin önümüzdeki ay tamamlanacağı ve tribünlerin üzerine monte edileceği açıkladı. Sarı - Kırmızılılar'ın rüzgarlıkların üzerine reklam alarak, 2 milyon dolarlık maliyeti çıkaracağı bildirildi. 
   
   Hakemler taşındı    OLİMPİYAT Stadı'nda yer alan hakem odası, Futbol Federasyonu'nun isteği üzerine yer değiştirdi. Oyuncuların ve yöneticilerin kullandığı yola çok yakın olan odanın daha boş bir bölüme alındığı bildirildi. Bu sayede hakemlerin maç öncesi ve sonrasında kimseyle diyaloga girmeyeceği açıklandı. 
   
   'Şampiyonluğa hep adayız'    Dürüst iddialı 
   GALATASARAY İkinci Başkanı Ali Dürüst, spor kamuoyunda mutlu son için Fenerbahçe ve Beşiktaş'ı ön plana çıkaranlara saygı duyduğunu ancak zirvenin en güçlü adayı olduklarını iddia etti. Dürüst, "En çok şampiyonluğu kimin kazandığı ortada. Galatasaray her sezon zirve adayıdır, bu sene de öyledir. Beşiktaş maçını kazanmaya şartlandık. Kaybetmeye tahammülümüz yok" dedi. 
   
   'Kimse gitmiyor' 
   ALİ Dürüst, oyuncularıyla sözleşmelerinin sürdüğünü ve kimse için gönderilmesi yönünde karar alınmadığını açıkladı. Galatasaray İkinci Başkanı şunları söyledi "Şu anda kimseyle yolları ayırma gibi bir düşüncemiz yok. Bunun için kendi kararımız yeterli değil, oyuncuların rızası da olmalı. Ayrıca sakat oyunculara spor kamuoyunun fazla yüklenmemesi gerekiyor." 
   
   
</TEXT>
</DOC>
