<DOC>
<DOCNO> 181410 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/10/yasam/yas02.html </URL>
<DATE> 2003/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağımlılığı yok eden aşı yolda 
</HEADLINE>
<TEXT>

   İngiliz bilim adamları, nikotin bağımlılığına karşı geliştirdikleri aşının denemesini yaptı. Aşı kokain gibi uyuşturucular için de etkili olacak 
      DIŞ HABERLER SERVİSİ 
   
   CAMBRIDGE'DEKI Xenova biyoteknik firmasına mensup bilim adamları, bağımlılığa karşı bir aşı geliştirdi. Salford Üniversitesi Bilim Festivali'nde aşıyı bilim dünyasına tanıtan bilim adamları, aşının sadece nikotin değil, aynı zamanda kokain gibi uyuşturucuların da beyne ulaşmasını ve bağımlılık yaratmasını engellediğini söyledi. İlk denemelerde ilacın istenen güvenlik ölçütlerini karşıladığı, yakında ayrıntılı klinik deneylerin başlayacağı belirtildi. 
   AŞININ bağışıklık sistemini harekete geçirerek, sistemin antikor üretmesini sağladığını belirten bilim adamları, antikorların da kokain ya da nikotinin kan dolaşımı yoluyla insan beynine ulaşmasını engellediğini savunuyor. Bilim adamları, "Nikotin ya da kokain beyne gitmeyince, bağımlı yeniden bu maddeleri tüketme isteğinde bulunmayacak Denemeler olumlu sonuç verirse aşı gelecek yıllarda piyasaya sürülebilir" dediler. 
   
   Düzenli alkol almak sinirlere zarar veriyor    ALMAN bilim adamları, düzenli alkol kullanımının beyne neden zarar verdiğini tespit etti. Erlangen Üniversitesi Kliniği'nde görevli bilim adamları, düzenli alkol alımına bağlı beyin hasarının nedeninin homosistein isimli aminoasit olduğunu kaydetti. 
   
   Alkolün azı da zararlı 
   EKİP başkanı Stefan Bleich, homosisteinin beyinde yalancı transmitter sinirler arası bilgi alışverişini sağlayan madde olarak görev aldığını ve bu nedenle sinirlere zarar verdiğini söyledi. Bleich, "Düzenli alkol kullanımı homosistein seviyesini artırır. Az miktarda alkol de düzenli kullanıldığında zararlı" dedi. 
   
   
</TEXT>
</DOC>
