<DOC>
<DOCNO> 199931 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/05/tv/ekran.html </URL>
<DATE> 2003/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Forum odasında kavga var 
</HEADLINE>
<TEXT>

   www.kanald.com.tr adresinde "Popstar" için açılan forumda tartışmalar yaşanıyor. Yarışmacılar bu akşam da şarkılarını canlı yayında söyleyecek 
      BİRSEN ALTUNTAŞ 

   
   Kanal D'nin yetenek yarışması "Popstar" sadece ekranda fırtınalar estirmiyor, sanal alemde de tartışma yaratıyor. Kanal D'nin web sitesi www.kanald.com.tr, Popstar için bir forum açtı... Günde iki binden fazla gönderinin geldiği "Popstar"ın sohbet odasında, jüri üyeleri ile popstar adaylarını sevenlerle onlardan nefret edenler arasında büyük kavga var. Forum odasında en ateşli tartışmalar, jüri üyesi Armağan Çağlayan için yapılıyor. Gelen gönderiler içinde küfür ve hareket taşıyanlar değerlendirilmeye alınmıyor. Mesajının foruma alınmadığını görenler ise aynı kullanıcı isimleriyle eleştirilerini daha seviyeli hale getiriyor ve gönderilerini yeniliyor. 
   
   Bayhan'a ilgi büyük 
   Forum odasında haber hazırlandığı saatte jüri üyeleri içinde Armağan Çağlayan 1610 konu başlığı ve 1645 gönderi ile ilk sırada yer alıyor. Jüri üyeleri içinde en az gönderiyi alan ise Ahmet San. San için 167 konu başlığına karşılık 169 gönderi yapıldı. Yarışmacılar içinde de Bayhan Gürhan 1061 konu başlığı ve 1069 gönderi ile zirvede. Firdevs Güneş ise 155 konu başlığı ve 162 gönderi ile en alt sırada. 
   
   İnternette büyük rekabet 
   
   "Aydan'ın sesi çok güzel olabilir ama bayağı bir kız. Armağan'ın da zaten jürisi olduğu yarışmacılara değil şık olması ve o gözle bakması, incelemesi bile düşünülemez.." 
   Cevap "Ya arkadaşlar bu "Popstar" yarışması, "Televole" ya da "Ben Evleniyorum" değil burada yarışmacıların sesleri, yetenekleri, yorumları ve porformansları konuşulmalı. 
   
   "Ben inanmıyorum ama Ercan Saatçi ile Firdevs arasında bir şeyler oluyor." 
   Cevap "Tam tersi Aydan, Armağan'a şık." 
   
   "Ercan Bey, Evren'in elenmesine ve sizlerin Bayhan'a bu kadar prim vermenize inanamıyorum. Bayhan'dan yeni bir Müslüm Gürses yaratarak piyasaları alt üst etmek istiyorsunuz ama size bu yakışmıyor. Buna dur deyiiiiin lütfeeeeeennnn " 
   Cevap "Bence jürinin aklı başında olan ve müzikten tek anlayanı sensin Ercan Abi." 
   
   "Deniz kesinlikle çok kötüsün. Kasetim satılmaz endişesiyle herkese olumlu şeyler söylüyosun. Biraz cesur ol, bence o zaman daha çok hayranın olur. " 
   Cevap "Seni yarışmada her halinle gördük sinirli, gülerken, ağlarken, makyajlı, makyajsız... Her halinle güzelsin. Sesinle, fiziğinle gerçek bir pop starsın." 
   
   Erkekler ağlamaz 
   "Armağan Bey, sizden ailecek nefret ediyoruz. Erkek adam saçına balyaj yaptırmaz, pullu taşlı kotlar giymez, kadın gibi hıçkıra hıçkıra ağlamaz, delikanlı olur. Kamuoyunun ilgisini çekmek için karşısındakine hakaretler yağdırmaz. " 
   Cevap "Bu bazı şeyleri aşamadığımızın kanıtı. İnsan her zaman ne istediğini bilmeli ve doğal olmalı, TV'ye çıkıyorum diye duygularını saklayana delikanlı demem ben... Armağan, süpersin aynen devam..." 
   
   KANAL D 19.50 
   
   Stüdyodan stüdyoya sekecek 
   "Popstar"ın jüri üyelerinden Deniz Seki, yarışmanın ardından Beyazıt Öztürk'ün canlı yayınlanan şovuna katılacak. Programın diğer konuğu Tan Sağtürk. 
   KANAL D 23.00 
   
   
   Okulda hırsızlık    "LİSE Defteri"nde okulun basketbol takımı kader maçından galip ayrılır. Tam her şey yoluna girdi derken, okula dadanan hırsız, ortalığı karıştırır. 
   KANAL D 21.20 
   
   
   Yeni gelişmeler    Ayrılsak da Beraberiz Berna'nın kariyer tutkusu, Teoman'ın k busu oluyor. STAR 20.15 
   Hayat Bilgisi Afet Öğretmen öğrencilerinin ayrı eve çıkma talebine karşı çıkmaz. SHOW TV 20.30 
   Mühürlü Güller Kasabaya gelen veteriner Olcay'ın entrikalarının ilk kurbanı, Esat'a duygusal açıdan yakınlaşan Münire olur. TRT 1 20.30 
   
   
   Terörün adı konuluyor    İçİŞlerİ Bakanı Abdülkadir Aksu, terör olaylarından sonra ilk özel açıklamalarını Taha Akyol'a yapacak. Canlı yayınlanacak "Eğrisi Doğrusu"nun özel bölümünün konuları arasında El Kaide'nin Türkiye örgütlenmesi, terörün dini nasıl algıladığı ve bunlara karşı devletin aldığı önlemler var. Programın tekrarı saat 23.05'te ekrana gelecek. CNN TÜRK 14.05 
   Susma Konuş Baki Özilhan da terörü tartışmaya açıyor. Konuklar arasında AKP'den Murat Mercan, CHP'den Ayşe Gülsün Bilgehan, gazeteciler Oktay Ekşi, Fikrit İlkiz, Cengiz Çandar, Yusuf Kaplan, Altemur Kılıç ve Coşkun Aral var. TRT 1 22.50 
   Haber Kritik Basın Konseyi Başkanı Oktay Ekşi, Haluk Örgün'ün terör olaylarında medyanın sorumluluğu üzerine sorularını yanıtlıyor. STV 23.30 
   İskele Sancak Ahmet Hakan Coşkun konuklarıyla "İslam'ın teröre bakışı"nı ele alacak. KANAL 7 23.45 
   
   
</TEXT>
</DOC>
