<DOC>
<DOCNO> 164249 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/20/ekonomi/eko10.html </URL>
<DATE> 2003/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Boğaz'ı geçmek 4 dakikaya inecek 
</HEADLINE>
<TEXT>

     ANKARA Milliyet 

     Ulaştırma Bakanı Binali Yıldırım, Tüp Geçit Projesi'nin toplam maliyetinin yaklaşık 2.5 milyar dolar olacağını belirterek, "2008 yılında işletmeye geçilmesi planlanan proje için iç kaynak kullanılmayacak. Boğaz geçişi bölümü Japon Uluslararası İşbirliği Bankası JBIC tarafından finanse edilecek. Banliyö sistemi projesi için ise Avrupa Yatırım Bankası ile görüşüyoruz" dedi. 
     Yıldırım, yapılan araştırmaların batırma tünel benzeri yeraltı yapılarının deprem durumunda güvenli olduğunu ortaya koyduğunu kaydetti ve bölgede beklenebilecek herhangi bir depremde geçidin zarar görmeyeceğni bildirdi. Yıldırım, projeyle Halkalı'nın Gebze'ye yüksek kapasiteli banliyö hattı sistemiyle bağlanacağını belirterek, "Proje sonrası Gebze - Halkalı arası 105 dakika, Bostancı - Bakırköy arası 37, Söğütlüçeşme - Yenikapı arası 12, Üsküdar - Sirkeci arası ise 4 dakika olacak. İnşaat çalışmalarına 2004'te başlanacak" dedi. 
     

</TEXT>
</DOC>
