<DOC>
<DOCNO> 188045 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/12/ekonomi/eko01.html </URL>
<DATE> 2003/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Vitra, Alman pazarının yüzde 13'ünü ele geçirdi 
</HEADLINE>
<TEXT>

   Almanya pazarının yüzde 13'ünü ele geçirerek pazarda 4'üncü olan Vitra, Hamburg ve Köln'de iki showroom açtı 
      MİLLİYET Hamburg 
   
   Bundan 20 önce ilk Vitra ürünlerinin ihracatını yaptığı Almanya'da 10 yıl önce de dağıtım deposunu kurarak pazarın yüzde 13'ünü ele geçiren Eczacıbaşı, Hamburg ve Köln'de açtığı showroomlarla direkt tüketiciye ulaşmaya başladı. 
   Eczacıbaşı Holding Başkanı Bülent Eczacıbaşı'nın katılımı ile gerçekleştirilen açılışta 2002 yılında toplam 137 milyon dolar ihracat gerçekleştiren Vitra'nın Almanya'ya yaptığı ihracat karşılığında elde ettiği cironun 50 milyon euro'ya ulaştığı belirtildi. Sağlık gereçleri ve karo ihracatı toplamının ise 170 milyon dolara çıktığı belirtildi. 
   Showroomlar Eczacıbaşı, seramik üreticisi R K ve dağıtımcı Makro işbirliği ile faaliyet gösterecek. Villary Boch ve ABK'dan sonra Almanya pazarında üçüncü olan Eczacıbaşı Karo Seramik önemli bir projeye imza attı. Münih Havaalanı Terminal - 2 Projesi'nin 18 bin metrekaresinde Eczacıbaşı ürünleri kullanıldı. Bu alanda Villary Boch ile yarışan Eczacıbaşı projeden 150 bin dolar kazandı. 
   
   Vitra markasıyla mahkemelik ama dostlar    Vitra markasıyla yurtdışında önemli satış rakamlarına ulaşan Eczacıbaşı, İsviçre sınırında küçük bir köyde üretilen mobilya malzemesinin markası olan Vitra ile mahkemelik. Bülent Eczacıbaşı Vitra marka mobilya şirketin yöneticileri ile de dost olduklarını belirtirken, Türkiye'de mahkemeyi kazandıklarını ancak yabancı ülkelerde karışıklığın sürdüğünü ifade etti. 
   
   
</TEXT>
</DOC>
