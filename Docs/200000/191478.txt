<DOC>
<DOCNO> 191478 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/27/ekonomi/eko10.html </URL>
<DATE> 2003/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
DÜNYA BANKASI RAPORU 
</HEADLINE>
<TEXT>
   'Türkiye'de verimlilik de ücretler de düşük' 
   
   Dünya Bankası, Türkiye'de verimlilik ve ücretlerin düşük olduğunu, çalışma kanunlarının da çeşitli yollarla dikkate alınmadığını belirtti. Banka'nın hazırladığı "İş Piyasası Çalışması Ön Raporu", Türkiye'de çalışma hayatında yaşanan sorunları bir kez daha gözler önüne serdi. Çalışma raporuna göre, Türkiye'de işsizlik giderek artıyor ve eğitimi olup da çok talep edilmesi beklenen kişiler işsiz dolaşıyor. Ücretler düşük bir seyir izlerken, kayıt dışı iş piyasasındaki yükseklik dikkat çekiyor. Raporda, ortaya konan tespitlerden bazıları şöyle "Türkiye'de nüfusun artması uzun yıllardan beri işsizliği beraberinde getirmektedir. İş gücünün yüzde 52'si sosyal güvenlik kurumuna da bağlı değildir. Verimlilik ve ücretler, diğer ülkelere göre düşüktür." 
   
   
</TEXT>
</DOC>
