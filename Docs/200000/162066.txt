<DOC>
<DOCNO> 162066 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/09/son/sonspo33.html </URL>
<DATE> 2003/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Bülent Akın yarın, Ali Tandoğan Çarşamba günü imzalıyor.. 
</HEADLINE>
<TEXT>

     Gençlerbirliği Kulübü'nde, yarın Bülent Akın, 11 Haziran Çarşamba günü de Ali Tandoğan imza atacak. 
     Beştepe'deki İlhan Cavcav Tesisleri'nde yapılacak imza törenleri saat 11.00'de gerçekleştirilecek. 
     Bolton Wonderers'ten transfer edilen Bülent Akın ile 1, Denizlispor'dan alınan Ali Tandoğan ile de 3 yıllık sözleşme imzalanacağı öğrenildi. Başkent ekibi, her iki futbolcu için de kulüplerine bonservis bedeli ödemeyecek. 
     
     AURELİO, GENÇLERBİRLİĞİ'NDE GİBİ 

     Trabzonspor'da geçen sezon başarılı bir sezon geçiren ve birçok kulübün transfer listesinde yer alan Brezilyalı futbolcu Aurelio'nun, kırmızı-siyahlı kulübe transferi ağırlık kazandı. 
     Sezon bitiminde Fenerbahçe ile anlaştığı bildirilen Brezilyalı oyuncunun Gençlerbirliği ile yaptığı protokoldaki tazminat maddesi nedeniyle sarı-lacivertli kulübün bu futbolcuya soğuk baktığı öğrenildi. 
     
     SEZONLUK BİLETLER SATIŞTA 

     Kırmızı-siyahlı kulübün 2003-2004 yılı sezonluk biletleri şatışa sunuldu. 
     Kale arkası biletlerinin 50 milyondan satılacağı öğrenilirken, diğer tribünlerin bilet ücretlerinin ise kulüp yönetimi tarafından daha sonra belirleneceği bildirildi. 
     
</TEXT>
</DOC>
