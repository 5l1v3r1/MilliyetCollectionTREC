<DOC>
<DOCNO> 158761 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/25/guncel/gun02.html </URL>
<DATE> 2003/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Vural Bey'in kitabı 
</HEADLINE>
<TEXT>

Vural Savaş, Hiçbir telif ödemeden ünlü şairlerin şiirlerini 'derleyip' edebiyat dünyasını altüst edecek bir kitap çıkarıyor ve kitabın yazarı görünüyor.. 
     ELİF KORAP İstanbul 

     Eski Yargıtay Başsavcısı Vural Savaş, sevdiği şairlerin şiirlerinden oluşan bir şiir kitabı hazırladı. Yayınevi, kitabın yazarı olarak görünen Savaş'a telif ödüyor, ancak kitapta şiirleri yer alan şairler ve varisleri hiçbir telif almadıkları gibi birçoğu durumdan haberdar bile değil. Telif Hakları Yasası gereği, Savaş'ın eserlerine yer verdiği kişi ya da varislerine telif ödemesi ya da izinlerini alması gerekiyor. Bilgi Yayınevi'nin yayımladığı "Güldeste 'Etkilendiğim Şiirler'" adlı kitapta, Fazıl Hüsnü Dağlarca'dan N zım Hikmet'e, Attila İlhan'dan Murathan Mungan'a, Orhan Veli'den Ataol Behramoğlu'na kadar geçmişten günümüze pek çok Türk şairinin şiirleri yer alıyor. İşin ilginç tarafı, kitapta Savaş'ın adı "derleyen" ya da "hazırlayan" olarak değil, "yazan" olarak geçiyor. 
     
     'DERLEYEN DEMELİYDİK' 
     Bilgi Yayınevi'nden Mahmut Gölgeli, Savaş'a telif ödediklerini belirterek, "Eserlerine yer verdiği şairlere telif ödedi mi bilmiyoruz. Herhalde onlardan izin almıştır. Aslında derleyen yazmak gerekirdi. Orada bir atlamamız olmuş" dedi. Türkiye Yayıncılar Birliği'nden Akın Dirik ise Savaş'ın şairlerden izin almasının şart olduğunu vurgulayarak, "Konuyla ilgili kanun çok açık herhangi bir eseri yazarının ya da varisinin izni olmadan basmanız mümkün değil. Sadece ders kitaplarında belli bir oranı aşmamak kaydıyla izinsiz kullanılabiliyor" diye konuştu. 
     Yapı Kredi Yayınları'ndan Aslıhan Dinç de "N zım Hikmet, Orhan Veli, Yahya Kemal Beyatlı'nın yayın hakları yayınevimizde. Bizden bu yazarların eserlerini kullanmak konusunda bir izin alınmadı" şeklinde konuştu. 
     
'Bari nezaketen arayıp sorsaydı'      Söz konusu kitapta şiirlerine yer verilen şair ve yazarlar, olaydan haberdar olmadıklarını belirterek, Vural Savaş'ı eleştirdi... 

</TEXT>
</DOC>
