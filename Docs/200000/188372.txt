<DOC>
<DOCNO> 188372 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/13/son/sonspo24.html </URL>
<DATE> 2003/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursasporlu Junior'un cezası 2 maça indi 
</HEADLINE>
<TEXT>

     Bursaspor'un, iki hafta önce Konyaspor ile oynadığı maçta, rakibine dirsek attığı gerekçesiyle kırmızı kart gören ve Profesyonel Futbol Disiplin Kurulu'nca PFDK 3 maç cezalandırılan Neres Junior'un cezasının, yapılan itiraz üzerine 2 maça indirildiği bildirildi. 
     Bursaspor Kulübü Genel Sekreteri Yunus Egemenoğlu, verilen 3 maçlık cezanın ardından, futbolcunun savunması ve maçın görüntülerinin yeraldığı kasetle birlikte Tahkim Kurulu'na itirazda bulunduklarını söyledi. 
     Tahkim Kurulu'nun yapılan itirazı kabul ederek, cezayı 2 maça indirdiğini ifade eden Egemenoğlu, ''Junior, geçen hafta Malatyaspor maçında oynamamıştı. Fenerbahçe maçında da forma giyemeyecek. Bir sonraki hafta İstanbulspor karşılaşmasında hocamız görev verirse Junior takımdaki yerini alabilecek'' dedi. 
     
</TEXT>
</DOC>
