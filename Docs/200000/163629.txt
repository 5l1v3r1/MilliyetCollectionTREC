<DOC>
<DOCNO> 163629 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/17/yasam/yas05.html </URL>
<DATE> 2003/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Moskova'yı Batı tarzı yaktı 
</HEADLINE>
<TEXT>

Dünyanın en pahalı şehirleri sıralamasında Tokyo birinci çıktı. 'Batılı gibi yaşama isteği', Moskova'yı ikinciliğe taşırken İstanbul 42. sırada yer aldı... 
     NEVSAL ELEVLİ Londra 

     İngiliz şirketi William and Mercer, her yıl yaptığı gibi kapsamlı bir araştırmayla bu yıl da 'dünyanın en pahalı şehirleri' sıralamasını çıkardı. 
     Araştırmaya göre, dünyanın en pahalı kenti bu yıl Japonya'nın başkenti Tokyo. Geçen yıl bu unvan Hong Kong'undu. Moskova'nın da, Batı standardında yaşamak isteyen yabancılar yüzünden dünyanın en pahalı ikinci kenti olduğu açıklandı. Araştırmayı yapan şirket, "Normalde altyapısı Batı standartında olmayan Moskova'nın standardı bulması yönünde yapılan zorlama, bu kenti en pahalı ikinci kent haline getiriyor" açıklamasında bulundu. 
     
     New York geçildi 
     Batı'da ise en pahalı kentin Cenevre olduğu, bu kenti, New York'u geride bırakmayı başaran Londra'nın izlediği açıklandı. 
     New York'un üçüncü sırada olduğu Batı kentlerinde en pahalı hizmetin ulaşım ve barınma olduğu belirtildi. Şirket araştırmacıları, Londra'nın dünyanın en pahalı 10 kenti arasında ise 7. sırada bulunduğunu açıkladı. William and Mercer'ın araştırmasında, dünya genelinde 144 kent dikkate alındı ve araştırma sırasında 200'den fazla kalem üzerinde karşılaştırmalı fiyat analizi yapıldı. 
     Aynı araştırmada İstanbul ise 42. sırayla en pahalı 100 kent arasına girdi. 
     
Bir fincan kahve 7 milyon liraya      Dünyanın en pahalı 10 kentinde bazı mal ve hizmetlerin fiyatları şöyle 
     BİR FİNCAN KAHVE Tokyo'da 2.81 sterlin yaklaşık 6 milyon 600 bin lira , Mokova'da 2.99, Cenevre'de 1.87, Londra'da 1.70 ve New York'da 2.03 sterlin. 
     TAKSİ ÜCRETİ Her bir kilometre için Moskova'da 1.19, Hong Kong'da 0.13, Cenevre'de 1.38, Londra'da 1.43 ve New York'ta 0.33 sterlin. 
     DAİRE KİRASI İyi bir bölgede 2 odalı ve yaklaşık 80 metrekare Tokyo'da 2 bin 675, Moskova'da bin 620, Osaka'da bin 284, Hong Kong'da 2 bin 637, Pekin'de 2 bin 492, Cenevre'de bin 405, Londra'da bin 900, Seul'de bin 994, Zürih'te bin 147 ve New York'ta 2 bin 118 sterlin. 1 Sterlin 2 milyon 350 bin lira 
     

</TEXT>
</DOC>
