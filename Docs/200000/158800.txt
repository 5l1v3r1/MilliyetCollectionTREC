<DOC>
<DOCNO> 158800 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/25/yasam/yas02.html </URL>
<DATE> 2003/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Elemterefiş kem gözlere şiş 
</HEADLINE>
<TEXT>

Hitit, Roma - Bizans döneminden bugüne, Anadolu'da kimi zaman sağlık için, kimi zaman da düşmanların önünü kesmek amacıyla kullanılan büyü malzemeleri, bir sergide buluşuyor 
     ÜMRAN AVCI İstanbul 

     Şifa tasları, nazar boncukları 
     TILSIMLI gömlekler, tılsım mühürleri ve yüzükleri, muska, nazar boncukları, istiare taşları, şifa tasları... Hitit, Roma - Bizans döneminden günümüze kadar Anadolu'da kimi zaman sağlığa kavuşmak, kimi zaman sevgiliyi bağlamak, kimi zaman da düşmanların önünü kesmek için kullanılan büyü malzemeleri, sergi olarak sanatseverlerle buluşacak. 
     
     13 Haziran'da başlıyor 
     YAPI Kredi Kültür Sanat Merkezi tarafından hazırlıkları tamamlanma aşamasına gelen "Elemterefiş Anadolu'da Büyü ve İnanışlar Sergisi", 13 Haziran - 16 Ağustos günlerinde Beyoğlu'ndaki Vedat Nedim Tör Müzesi'nde... Serginin bilimsel danışmanlığını Ankara Üniversitesi Dil Tarih ve Coğrafya Fakültesi Halkbilim Bölümü Başkanı Prof. Dr. Gürbüz Erginer yapacak. 
     
Bina yıkılmasın diye Hitit çivisi heykeli      SERGİDE yer alan bazı büyü ve inanışların anlamları şöyle 
     Nazarlık Türkiye'de insanı, hayvanı, malı mülkü nazardan koruduğuna inanılan takılar. 
     Tılsımlı gömlekler Kişiyi her türlü kötülükten koruyan, birtakım dualarla, efsunlarla zırhlanmış, üzerinde etkili ayetler, dualar yazılı gömlek. Bu tür gömleklerden geniş bir koleksiyon Topkapı Sarayı Müzesi'nde bulunuyor. 
     Hitit çivisi heykelcikleri Hititler döneminde yapılan binaların temeline, bina yıkılmasın, sağlam olsun diye konulurdu. 
     

</TEXT>
</DOC>
