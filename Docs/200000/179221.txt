<DOC>
<DOCNO> 179221 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/31/dunya/dun01.html </URL>
<DATE> 2003/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Bombanın pimi burada çekildi 
</HEADLINE>
<TEXT>

      DOĞAN HABER AJANSI 

   
   Kerkük'e 100 kilometre uzaklıktaki Tuzhurmatu kasabasında 22 Ağustos'ta meydana gelen ve yedisi Türkmen, üçü Peşmerge 10 kişinin ölümüyle sonuçlanan olayların görüntülerini Kanal D ele geçirdi. Olaylar, bir gece önce peşmergelerin kasaba yakınlarındaki İmam Musa Ali Türbesi'ni yıkmasının ardından çıkmıştı. Peşmergeler, türbenin yıkılmasını protesto eden Türkmen kalabalığın üzerine ateş açmıştı. 
   Görüntülerde Türkmenler, suçladıkları Celal Talabani'ye bağlı Kürdistan Yurtseverler Birliği KYB peşmergelerinin bu hareketini protesto etmek için Tuzhurmatu'daki Merkez Camii'nde toplanıyor. Ellerinde kırmızı, mavi, siyah bezler asılı sopalar bulunan Türkmenler, aynı zamanda önceki gün Necef'teki saldırıda ölen Şii lider Muhammed B kır El Hekim ile Hz. Ali'nin posterlerini yan yana taşıyor. Yaklaşık 250 kişilik grup sloganlar atarak kasaba içinden geçen asfalt yolda yürüyüşe geçince, kimlikleri bilinmeyen, ancak, sivil peşmerge oldukları öne sürülen grup otomatik tüfeklerle üzerlerine kurşun yağdırdı. Bu saldırının kanlı bilançosu ölü yedi Türkmen olarak kayıtlara geçmişti. 
   
   
</TEXT>
</DOC>
