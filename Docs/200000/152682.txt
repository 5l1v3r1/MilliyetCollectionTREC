<DOC>
<DOCNO> 152682 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/27/dunya/adun.html </URL>
<DATE> 2003/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
SARS sanılandan daha ölümcül 
</HEADLINE>
<TEXT>

İngiltere'de bulaşıcı hastalıklarla ilgili araştırmalarıyla isim yapan Prof. Roy Anderson, Uzakdoğu kaynaklı SARS vakalarında ölüm oranının yüzde 5 değil, yüzde 10 olduğunu açıkladı 
     DIŞ HABERLER SERVİSİ 

     İngiltere'deki Imperial College London Üniversitesi'nde görevli Profesör Roy Anderson'un yaptığı araştırmanın sonuçları, Uzakdoğu kaynaklı "akut solunum yetmezliği sendromu"nun SARS sanılandan çok daha ölümcül olduğunu ortaya koydu. Dünya Sağlık Örgütü WHO , daha önce yaptığı açıklamada SARS hastalığına yakalanan kişilerin sadece yüzde 5 - 6'sının öldüğünü belirtmişti. Profesör Anderson ise yaptığı çalışmalar sonunda bu rakamın yüzde 10 olduğunu ortaya çıkardı. Diğer bir deyişle SARS virüsü, bulaştığı her 10 kişiden birinin hayatına mal oluyor. 
     
     294 ÖLÜM VAKASI 
     Anderson'un raporu, Hong Kong'daki 1400 vakadan alınan veriler ışığında hazırlandı. WHO yetkilileri, kendi araştırmalarının herhangi bir bölgeyle sınırlandırılmadığını, tüm dünyadaki rakamları hesaba kattıklarını ve bu yüzden elde ettikleri sonuçların daha güvenilir olduğunu söylüyor. Buna rağmen WHO, SARS'ın yol açtığı ölümlerin vakalara oranının hastalığın ilk ortaya çıktığı günden beri artış gösterdiğini kabul ediyor. SARS, bugüne kadar 26 ülkede yaklaşık 5 bin kişiye bulaştı ve 294 hastanın ölümüne yol açtı. 
     
HIZLA YAYILIYOR SARS'tan ölen 294 hastanın ülkelere göre dağılımı şöyle Çin 122 Hong Kong 121 Singapur 21 Kanada 19 Vietnam 5 Tayland 2 Malezya 2 Filipinler 2      
     
EN ÇOK SORULAN SORULAR Ellerinizi sık sık sabunlayın...      SARS h l birçok kişi için gizemli bir hastalık. Yarattığı korkuya karşın insanlar bu hastalığın nasıl yayıldığını, hastalıktan nasıl korunulacağını bilmiyor. SARS hakkında en çok sorulan sorular ve yanıtları şöyle 
     SARS nedir Hastalığa, "Koronavirüs" grubu bir virüs yol açıyor. Koronavirüsler, hem insanlarda, hem de hayvanlarda sıradan soğuk algınlıklarından, çok şiddetli mide - bağırsak hastalıklarına kadar çeşitli rahatsızlıklara yol açıyor. Bilim adamları, grip gibi SARS'ın da ilk olarak hayvanlardan insanlara geçtiğine inanıyor. 
     Nasıl bulaşır Hastalık büyük ihtimalle, öksürme, hapşırma yoluyla veya yakın mesafeden konuşma sonucu bulaşıyor. Bu nedenle SARS hastaları ile yakın temas halinde bulunan sağlık görevlilerinin hastalığa yakalanma riskleri çok yüksek. Sıradan soğuk algınlıkları, grip gibi hastalıklara neden olan virüsler gibi SARS'a yol açan virüsün de asansör, elektrik düğmeleri, masa yüzeyleri gibi ortak kullanım alanlarından temas ve solunum yoluyla bulaştığı sanılıyor. 
     Hastalık kimler için tehlikeli Uzmanlar, hem hastalığın erken evresinde olmasının, hem de hasta sayısının azlığının, bu konuda kesin sonuçlara varmayı imk nsız hale getirdiğini belirtiyorlar. Virüsü taşıyanlar arasında çok sayıda sağlık görevlisi bulunuyor. 
     SARS'tan nasıl korunabilirim Nezle, grip gibi hastalıklar el yoluyla bulaşabiliyor. SARS'ın da bu yolla bulaştığı sanılıyor. Elleri sabunla yıkamak yeterli. Alkollü bazlı temizleyiciler de kullanılabilir. Hastalığın bulunduğu bölgelerde ağız maskesi ile dolaşmak tavsiye ediliyor. Özellikle "N95" tipi solunum maskeleri öneriliyor. 
     Hastalık dünyanın nerelerinde görülüyor Hastalığın, Çin'in güneyindeki Guangdong bölgesinde başladığı sanılıyor. Ülkenin Pekin, Hong - Kong, Guangdong ve Shanxi bölgeleri, hastalığın bulunduğu bölgeler olarak kabul ediliyor. Singapur, Vietnam ve Kanada'nın Toronto kenti de hastalığın bulunduğu yerler arasında. 
     


DÜNYA 

















</TEXT>
</DOC>
