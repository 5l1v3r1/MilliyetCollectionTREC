<DOC>
<DOCNO> 171864 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/27/magazin/mag01.html </URL>
<DATE> 2003/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
'Mankende, Einstein gibi beyin aranmaz' 
</HEADLINE>
<TEXT>

   Podyumlara dönen Demet Şener, çok zeki olmadıkları için eleştirilen mankenleri savundu 
      BAYRAM KAYGUSUZ 
   
   GAYE Sökmen Mankenlik Ajansı'nın, Levent'teki yeni yerine taşınması nedeniyle verdiği barbekü partisine katılan ve podyumlara döneceğini açıklayan Demet Şener, cahil olmakla suçlanan mankenleri savundu. 'Savunmasında' dünyanın en büyük dehalarından biri olarak kabul edilen bilim adamı Albert Eintein'ı merkez alan Şener, şöyle konuştu "İnsanlar neden mankenlerden çok zeki olmalarını bekliyor, bunu bir türlü anlayabilmiş değilim. Manken olmak için iyi bir vücut ve müzik kulağı yeterlidir. Öyle Einstein beynine gerek yok." 
   
   'Atina'da kendimi buldum' 
   AJANSININ partisine sevgilisi İbrahim Kutluay ve yakın arkadaşları Ebru Şallı-Harun Tan çiftiyle katılan Şener, yeni yayın döneminde Şallı ile televizyonda program yapmak istediklerini belirtti. Atina'da kendi kişiliğini daha iyi tandığını da vurgulayan Şener, şunları söyledi "Daha 16 yaşımdayken stresli bir hayatın içindeydim. Atina'da kendimi buldum. Büyüdüğümün farkına vardım, daha da olgunlaştım. Artık mankenliği sadece zevk için yapacağım." 
   
   
</TEXT>
</DOC>
