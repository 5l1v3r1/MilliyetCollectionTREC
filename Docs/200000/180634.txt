<DOC>
<DOCNO> 180634 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/06/guncel/agun.html </URL>
<DATE> 2003/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapkaça gasp muamelesi 
</HEADLINE>
<TEXT>

   Emniyet teşkilatı, kapkaç olaylarında savcılığa sevk edilecek faillerin evrakının gasp suçuna göre düzenlenmesi için uyarıldı 
      ANKARA Milliyet 

   
   Emniyet Genel Müdürlüğü Sözcüsü Feyzullah Arslan, kapkaç suçunu Yargıtay'ın hırsızlık suçu kapsamında değil, gasp niteliğindeki suçlar kapsamında değerlendirdiğini kaydederek "Bu nedenle meydana gelen kapkaç olaylarında savcılığa sevk edilecek faillerin evrakının gasp suçuna göre yapılması" için emniyet teşkilatını uyardı. Haftalık Bilgilendirme Toplantısı'nda, kapkaç suçunu Yargıtay 6. Ceza Dairesi'nin gasp suçu kapsamında değerlendirdiğini hatırlatan Arslan, şunları söyledi 
   "Kapkaç olaylarının hazırlık soruşturmasında anılan mahkeme kararı ve Yargıtay ilamının emsal teşkil etmesi açısından, mağdurların faillere iradi direnç göstermeleri, faillerin de bu dirence karşılık zorlama ve çekiştirme yöntemleriyle suça konu olan eşyayı almaları durumunda, suçu teşkil eden fiilin cebir ve şiddet içermesi söz konusu olduğundan tahkikatın TCK'nın 495. maddesinde düzenlenen gasp yağma suçuna göre yapılmasını ve hazırlanan savcılığa sevk yazılarında suçun nevi hanesinin buna göre düzenlenmesi istenmiştir." 
   Öte yandan Arslan, son günlerde terör olaylarında hareketlenme olduğunu belirterek "Terör örgütünün polise yönelik saldırıları var. Gereken önlemleri alıyoruz" dedi. 
   
   
   
   
</TEXT>
</DOC>
