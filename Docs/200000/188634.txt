<DOC>
<DOCNO> 188634 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/14/son/sontur20.html </URL>
<DATE> 2003/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İlköğretim öğrencisi, topunu patlatan arkadaşını bıçakladı 
</HEADLINE>
<TEXT>

     Diyarbakır'da bir ilköğretim okulu öğrencisi topunu patlattığı gerekçesiyle arkadaşını göğsünden bıçakladı. 
     İlköğretim okulu öğrencisi C.E. 13 ile İ.H.S. dün öğle saatlerinde verilen ders arasında bahçede top oynamaya başladı. Oyun sırasında İ.H.S'nin şut çektiği plastik top, sert bir cisme değince patladı. Bunun üzerine iki arkadaş arasında tartışma başladı. 
     İki öğrenci, öğretmenin müdahalesiyle tartışmayı bırakarak derse girdi. 
     Bugün okula gelen iki arkadaş arasında patlayan top nedeniyle yeniden çıkan tartışma kavgaya dönüştü. Kavgada, C.E. evden getirdiği bıçakla arkadaşı İ.H.S'yi göğsünden bıçakladı. C.E. olaydan sonra kaçtı. 
     Yaralı İ.H.S. Dicle Üniversitesi Tıp Fakültesi Acil Servisi'nde tedavi altına alındı. 
     
</TEXT>
</DOC>
