<DOC>
<DOCNO> 175580 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/14/ekonomi/eko10.html </URL>
<DATE> 2003/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Sahte 'cep'e dikkat 
</HEADLINE>
<TEXT>

   ANKARA Milliyet 
   
   Telekomünikasyon Kurumu, orijinal ürün gibi piyasaya sunulan kullanılmış cep telefonları konusunda tüketicileri uyardı. Cep telefonu, telli ve telsiz telefon gibi bazı cihazların taklitlerinin yapılarak piyasaya sürüldüklerinin tespit edildiğini bildirildi. Telekomünikasyon Kurumu'ndan yapılan açıklamada, bu cihazlarda satıştan birkaç hafta sonra bataryanın kısa sürede deşarj olması, sıkça arızalanması olumsuzluklarının baş gösterdiği vurgulandı. Bu olumsuzlukları yaşayan vatandaşların, "130" numaralı telefona ihbarda bulunmaları istendi. Açıklamaya göre, tüketiciler telefon alırken şunlara dikkat etmeli 
   Garanti belgesi eksiksiz düzenlenmeli ve satıcı tarafından kaşelenip imzalanmalı. 
   Satış faturası üzerinde cihazın marka, model ve seri numarası olmalı. 
   Cihazda Telekomünikasyon Kurumu logosuyla holografik onay etiketi ve CE işareti olmalı. 
   
   
   
   
</TEXT>
</DOC>
