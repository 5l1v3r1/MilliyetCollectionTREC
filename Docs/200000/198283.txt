<DOC>
<DOCNO> 198283 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/28/siyaset/siy01.html </URL>
<DATE> 2003/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Rumlar, Türkçe oyun havalarıyla coşuyor... 
</HEADLINE>
<TEXT>

   Kıbrıs Rum Kesimi'ndeki Arhondiko Taverna, Hasan Pala'nın söylediği Türkçe şarkılar sayesinde en gözde eğlence mek nlarından biri oldu 
      SEFA KARAHASAN Lefkoşa 

   
   KKTC ile Kıbrıs Rum Kesimi halkları arasında 23 Nisan'da kapıların açılmasıyla başlayan yakınlaşma sürüyor. Rum halkı, Rum Kesimi'nde tarihi bir mek nda bulunan Arhondiko Taverna'da Kıbrıslı Türk şarkıcı Hasan Pala'nın Türkçe şarkılarıyla eğleniyor. Müşterilerin ilgisinden son derece hoşnut olan tavernanın Rum sahibi Yiannakis Antonaki, "Türkçe şarkılar büyük ilgi gördü. Gelip dinleyenler arkadaşlarına da tavsiye ediyor. Hasan Pala program yapmaya başladığından beri müşterimiz, haliyle kazancımız bir hayli arttı" diye konuşuyor. 
   
   'Bir tabuyu yıktık' 
   Şarkılarıyla Rumlara göbek attıran Hasan Pala da "Burada olmak, Rumlara Türkçe şarkı söylemek beni mutlu ediyor. Müziğimizi onlara sevdirmeye çalışıyorum ve sevdirdim de. Bu yaptığım işin barışa bir katkısı olursa ne mutlu bana" diyor. Arhondiko Taverna'da 3 aydır Türkçe şarkı söylediğini belirten Pala, sözlerini şöyle sürdürdü "Rumlar, 40 yıldır Türkçe müzik dinlemiyordu ve biz bu tabuyu yıkarak söylediğimiz şarkılarla Rumları Türkçe müziğe şık ettik. Tavernada ilk sahne aldığımda Türkçe şarkı söylendiğini duyan Rumlar çok şaşırdı. Kapılar açılmasaydı buralarda şarkı söylemek bizlere hayal olurdu." 
   
   'Kıbrıs'ı KKTC muhalefeti çözebilir...'    Avrupa Parlamentosu Başkanı Pat Cox, KKTC'de 14 Aralık'ta yapılacak milletvekilliği genel seçimlerine müdahale nitelikli açıklamalarda bulunarak, "Çözümün, Kıbrıs Türk muhalefetinin iktidara gelmesi halinde mümkün olabileceğini" iddia etti. 
   Rum Radyo TV Kurumu'na RİK açıklama yapan Cox, "Kıbrıs sorununun, Türkiye'nin Avrupa Birliği üyelik müzakerelerinin başlama tarihinin belirlenmesi konusundaki yeni bir şart olmadığını" ifade ederek, "çözümün, Kıbrıs Türk muhalefetinin iktidara gelmesi halinde mümkün olabileceğini" ileri sürdü. 
   
   'Çözüm, fırsat sağlayacak' 
   Cox, "Konu, 'Kıbrıs sorunu çözülürse Türkiye AB'ye girecek, çözülmezse dışarıda kalacak' konusu değildir. Ancak çözüm, Türkiye'ye yeni bir dinamik ve benzeri görülmemiş bir siyasi fırsat sağlayacak" ifadesini kullandı. 
   Yeşil Hat'ı duvara benzeterek, "Lefkoşa duvarının yıkılacağına inandığını kaydeden Cox, Avrupa Parlamentosu'nun, 14 Aralık seçimleri öncesinde KKTC'de olup bitenler konusunda bilgi sahibi olduğunu belirtti. Cox, "Kıbrıslı Türklerin gerçek isteklerine hile karıştırılmaya çalışıldığını not aldıklarını" iddia etti. 
   
   
   
</TEXT>
</DOC>
