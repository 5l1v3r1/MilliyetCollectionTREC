<DOC>
<DOCNO> 199898 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/05/magazin/mag02.html </URL>
<DATE> 2003/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu masal Esma'nın mı yoksa Sabrina'nın mı 
</HEADLINE>
<TEXT>

   Harrison Ford ve Julia Ormond'un oynadığı 'Sabrina' filmi ile 'Bir İstanbul Masalı'nın benzerlikleri, 'uyarlama senaryo' tartışması yarattı 
      BİRSEN ALTUNTAŞ 
   
   Bir İstanbul Masalı dizisi ile önceki gece TRT 1 ekranına gelen, başrollerini Harrison Ford ile Julia Ormond'un paylaştığı 'Sabrina' filmi arasındaki müthiş benzerlikler, 'aşırma senaryo' iddialarını yeniden gündeme taşıdı. Bir malik nede yaşayan ve evin çapkın oğluna şık olan şoförün çirkin kızının güzelleşerek, bir hanımefendiye dönüşmesini konu alan 'Bir İstanbul Masalı'nın tutkunları, sahnelerin birebir 'Sabrina' filmiyle aynı olduğunu görünce şaşkınlık yaşadı. 
   
   Benzer çok film var 
   Başrollerini Mehmet Aslantuğ, Ahu Türkpençe ve Ozan Güven'in paylaştığı dizinin Gaye Boralıoğlu, Neşe Şen, Sertaç Ergin, Gökhan Horzum ve Aydın Üredi'den oluşan senaryo grubunun konuyla ilgili yaptıkları açıklamada ise şu görüşlere yer verildi "Sabrina da tıpkı bizim dizimiz gibi aşağıdakiler ve yukarıdakiler hik yesi. Bu konudaki başka yüzlerce film var. Bütün filmlere konuları aynı diye 'aşırma' denebilir mi Benzeyen sahneleri yeniden yazmanın da sonu olmaz. Çünkü bu durumda, çiçek verilen bir sahneyi bile, başka filmde var diye yazamazsınız." 
   
   Diğer senaristler ne diyor    Nuran Devres "Uyarlama sakıncalı değil" 
   "Bir İstanbul Masalı, Sabrina filminden uyarlama bir dizi. Pek çok dizi ve film esinlenerek yapılıyor ama kimse bunu deklare etmiyor. Asmalı Konak da, Şahin Tepesi'nin uyarlaması. Bence sakıncalı değil." 
   
   Birol Güven "Orijinal değilse çekmem" 
   "Esinlenmek normal ama orijinal bir şey yaratmak çok daha önemli. Başka yapımlara benzediği söylendiği için vazgeçtiğim birkaç projem bile var." 
   
   Necef Uğurlu "ABD bizi taklit ediyor" 
   "Amerikalılar uzun süredir bizim dizileri kopya ediyor. Bu, iftihar edilecek bir durum. Başka nasıl yorum yapılabilir ki " 
   
   Gamze Özer "Birebir benzerliğe karşıyım" 
   "Hik yeleri birebir benziyor. Ancak ben, özgün bir şey yaratmayı tercih ederim. Birebir benzerlik, başkasının emeğini kullanmak ve buna tamamen karşıyım." 
   
   
   
</TEXT>
</DOC>
