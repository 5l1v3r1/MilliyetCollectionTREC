<DOC>
<DOCNO> 186238 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/03/son/soneko33.html </URL>
<DATE> 2003/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Kastamonu SEKA, MOPAK Kağıt A.Ş.'nin... 
</HEADLINE>
<TEXT>

     SEKA'ya ait Kastamonu İşletmesi'nin en yüksek telifi veren Mopak Kağıt Karton Sanayi Ticaret A.Ş'ye satışı için Özelleştirme Yüksek Kurulu'ndan ÖYK'dan onay çıktı. 
     Edinilen bilgiye göre, Mopak Kağıt A.Ş'nin yükümlülüklerini yerine getirmemesi durumunda satış için 2. en yüksek teklifi veren firma ile görüşmeler yapılabilecek. 
     28 Temmuz 2003 tarihinde gerçekleştirilen ihaleye 5 firma katılmış, en yüksek telifi 9 milyon 100 bin dolar ile Mopak Kağıt Karton Sanayi Ticaret A.Ş. vermişti. 
     
     TÜRKİYE'NİN TEK SİGARA KAĞIDI ÜRETİCİSİ 
     Öte yandan Kastamonu İşletmesi, sigara kağıdı üretimi konusunda Türkiye'nin tek üreticisi konumunda bulunuyor. 
     1984 yılında üretime alınan fabrikanın yıllık 10 bin 200 ton kağıt, 3 bin 630 ton da selüloz üretim kapasitesi bulunuyor. 2001 yılında Türkiye'nin sigara kağıdı talebinin yüzde 62'si fabrika tarafından karşılanırken, geriye kalan bölümü ithal edildi. 
     İşletmede alıcı firma için 3 yıl boyunca 30 milyon dolarlık üretim şartı bulunuyor. İşletmenin 2002 karının yaklaşık 4.5 trilyon lira olarak açıklanmıştı. 
     
</TEXT>
</DOC>
