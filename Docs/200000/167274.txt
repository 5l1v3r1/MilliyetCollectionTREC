<DOC>
<DOCNO> 167274 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/04/son/sondun31.html </URL>
<DATE> 2003/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
El Cezire yayınladı... Saddam Hayattayım... 
</HEADLINE>
<TEXT>

     Katar'ın El Cezire televizyonu, Irak'ın devrik Devlet Başkanı Saddam Hüseyin'e ait olduğunu iddia ettiği ses bandını yayınladı. 
     Televizyonun yayınladığı 14 Haziran'da kaydedildiği ileri sürülen ses bandında, Saddam Hüseyin, ''hayatta ve Iraklıların arasında olduğunu'' söylüyor. 
     Saddam, ses bandında, ''Hala Irak'tayım ve bir kader arkadaşımın yanındayım'' dedi. 
     ABD güçlerine karşı direniş çağrısında bulunan Saddam, ABD'nin tehditlerine boyun eğmeyeceğini bildirdi. 
     Iraklıları, direniş savaşçılarını korumaya ve ''Amerikalı kafir işgalcilere yardım etmemeye'' çağıran Saddam, iktidarı bıraktığını belirtti. 
     
     KARDEŞLERİM, SİZE İYİ HABERLERİM VAR... 

     Irak'ın devrik Devlet Başkanı Saddam Hüseyin, ''Kardeşlerim, size iyi haberlerim var'' dedi. 
     Katar'ın El Cezire televizyonu, Saddam'a ait olduğu iddia edilen 14 Haziran tarihli ses bandını yayınladı. 
     Saddam, ses bandında Irak halkına sesleniyor 
     ''Kardeşlerim, size iyi haberlerim var. Cihat hücreleri ve tugayları oluşturuldu. Hükümeti kurban ettik. Her şeyi kurban ettik, ancak ideallerimizi değil. Teslim olmayacağız. 
     Irak'tayım ve bir kader arkadaşımlayım. Sizleri özledim. Aranızda ve saflarınızda olmama rağmen sevgili halkım sizi özledim.'' Saddam, rejimin neden bu kadar hızlı çöktüğünü de açıklarken, ''Amerikan tehditlerine boyun eğmektense iktidarda kalmayı reddettiklerini'' ileri sürdü. 
     Saddam Hüseyin, ''Bizi, savaşmadan işgal etmek ve onurumuzu kırmak istediler'' dedi. 
     Bu arada, El Cezire'nin editörü İbrahim Hilal, ses kaydının, telefonla yapıldığını söyledi. 
     Hilal, ''Biri bizi aradı ve bandı dinletti. Biz de kaydettik'' dedi. 
     İbrahim Halil, bandın 20 dakikadan fazla sürdüğünü, ancak yalnızca 10 dakikalık bölümünün haber niteliğinde olduğunu öne sürdü. 
     Kimin telefon ettiğini bilmediklerini belirten Halil, ''Bandın gerçek olmadığından şüphelenmemiz için bir neden yok'' dedi. 
     
</TEXT>
</DOC>
