<DOC>
<DOCNO> 162132 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/10/guncel/gun03.html </URL>
<DATE> 2003/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Taşlanan kadın öldü 
</HEADLINE>
<TEXT>

Hamile kaldığı gerekçesiyle 7 ay önce ailesi tarafından recm ile cezalandırılan Şemse Allak yaşamını yitirdi... 
     ŞEYHMUS ÇAKAN DHA 

     Mardin’in Yalım beldesinde birlikte oturduğu Halim Açıl’dan hamile kaldığı gerekçesiyle ailesi tarafından geçen yıl 21 Kasım’da taşlanan Şemse Allak, tedavi gördüğü hastanede yaşamını yitirdi. 
     Ailesi tarafından imam nik hlı eşi Halim Açıl’la birlikte taşlanan Allak 35 , Dicle Üniversitesi Tıp Fakültesi Beyin Cerrahi Kliniği’nde tedaviye alındı. Allak, rehabilitasyon tedavisi için getirildiği Devlet Hastanesi’nde 7 Haziran’da yaşamını yitirdi. Tedavisi sırasında 5 aylık bebeğini de kaybeden Allak’ın, ailesinin taşlı saldırısı sonucu Açıl, olay yerinde ölmüş, olayla ilgili Allak ailesinden 8 kişi ise tutuklanmıştı. Bir grup kadınla birlikte bir basın açıklaması yapan Diyarbakır Kadın Merkezi Namus Cinayetleri Bölge Koordinatörü Naime Kardaş, şöyle konuştu "Şemse uzun süre yaşama direndi, belki öldüğünü bilmediği imam nik hlı eşi için, belki karnındaki bebeği için, belki dünyaya bir ders vermek için. Onun yanında hep kadınlar vardı. Şemse giderken yalnız değildi." 
     

</TEXT>
</DOC>
