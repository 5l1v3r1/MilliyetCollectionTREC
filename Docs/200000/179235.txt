<DOC>
<DOCNO> 179235 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/31/ekonomi/eko11.html </URL>
<DATE> 2003/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak Ticaret Bankası'nı J.P Morgan yönetecek 
</HEADLINE>
<TEXT>

   
   Irak hükümetinin yabancı ülkelerden büyük parça alımlarını yürütecek olan Irak Ticaret Bankası, Amerikan sermayeli J.P. Morgan Chase Co önderliğindeki uluslararası bir mali konsorsiyum tarafından yönetilecek. 
   Irak'ın yeniden inşasıyla yetkili Geçici Hükümet Konseyi'nin ekonomik kalkınma direktörü Peter McPherson'ın açıklamasına göre, Irak'ın yeni Ticaret Bankası eylül ayı sonunda faaliyete geçecek. Banka, Irak hükümeti ve daha sonra da özel sektörce satın alınan malların bedelinin ödeneceğini garanti edecek, para aktarmayacak. Banka çalışanları ve yöneticilerinin çoğunun Iraklı olması bekleniyor. Irak'ın dışardan önemli alımlarının yürütüldüğü gıda karşılığı petrol programının aşamalı olarak kaldırılacağından dolayı ticaret bankası gerekiyor. 
   ABD Hazine Bakanlığı'nın açıklamasına göre Irak Ticaret Bankası'nı New - York merkezli J.P. Morgan Chase başta olmak üzere uluslararası bir mali konsorsiyum yönetecek. Konsorsiyumdaki bazı bankalar şunlar 
   Australia and New Zealand Banking Group, Standard Chartered PLC İngiliz , National Bank of Kuwait SAK Kuveyt , Bank Millennium SA Polonya , Bank of TokyoMitsubishi Ltd Japon , Sao Paolo IMI S.p.A İtalyan 
   
   
</TEXT>
</DOC>
