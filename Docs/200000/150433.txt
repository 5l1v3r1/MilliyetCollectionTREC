<DOC>
<DOCNO> 150433 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/17/son/sondun33.html </URL>
<DATE> 2003/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD, Irak'taki hayvanları da özgürleştirdi.. 
</HEADLINE>
<TEXT>

     Irak'ın başkenti Bağdat'ta yönetimin çökmesinden sonra başlayan yağmadan hayvanat bahçesi bile payını aldı. 
     Maymunlar, ayılar, develer, kuşlar, atlar arabalara atılarak götürüldü ya da kafesleri açılınca kaçarak sokaklarda başıboş dolaşmaya başladı. 
     Hayvanat bahçesindeki 300'den fazla hayvanın kayıp olduğu, yalnızca aslanlar ve kaplanların bu özgürlükten paylarını alamadığı bildirildi. 
     Yağmacılar için korku yaratan bu yırtıcı hayvanlar, kafeslerinde açlığa terk edildi. 
     Saddam Hüseyin'in oğlu Uday'ın ''kişisel malı'' olan 20 yaşındaki Sibirya kaplanı ''Mandor'', kendisine yiyecek getirdiğini sandığını hayvanat bahçesinin veterineri Haşim Muhammed Hüseyin'in eli boş olduğunu görünce hayal kırıklığına uğradı. 
     Bahçede 7 aslan ve 2 kaplan bulunuyor ve bunların her biri günde 5 kilo et tüketiyordu. Ancak 5 kilo etin kendisine 80 bin dinara 55 bin lira mal olacağını söyleyen Hüseyin, bunu karşılamasının mümkün olmadığını söyledi. Hüseyin, hayvanların son olarak 10 gün önce gereğince beslendiğini bildirdi. 
     Hüseyin, Amerikalıların kentin batısından hızla geçtiklerini, bölgeyi, ayıları bile çalan yağmacıların eline bıraktıklarını anlattı. 
     





</TEXT>
</DOC>
