<DOC>
<DOCNO> 186277 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/03/son/sonspo20.html </URL>
<DATE> 2003/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Akçaabat Sebat G.Saray maçına hazır... 
</HEADLINE>
<TEXT>

     Akçaabat Sebatspor, ligde yarın Galatasaray ile deplasmanda yapacağı maçın hazırlıklarını tamamladı. 
     Basına kapalı olarak bir antrenman gerçekleştiren ve bu akşam İstanbul'a gidecek olan kırmızı-beyazlı takımda, takım kaptanı kaleci Metin Aktaş ile forvette oyuncusu Selahattin'e 18 kişilik maç kadrosunda yer vermedi. 
     Ligde deplasmanda puanla tanışamayan kırmızı-beyazlı takım, Galatasaray gibi güçlü bir takım karşısında ilk deplasman puanını veya puanları almak amacında. 
     Kulüp başkanı Veli Sezgin, Galatasaray maçına puan veya puanlar için çıkacaklarını ve bunu da başaracaklarına inandıklarını söyledi. 
     Sezgin, Galatasaray'da Hakan Şükür ve Prates gibi oyuncuların forma giyip giymemesinin her iki takım için de farketmeyeceğini belirterek, şunları söyledi 
     ''Haftalardır kötü gidişatımız var. Oyun olarak iyi oynuyoruz ancak bir türlü bunu sonuca yansıtamıyoruz. Kapasitemizin üstüne çıkabilir ve savunmada bireysel hatalar yapmazsak, Galatasaray deplasmanından puansız dönmeyiz.'' Akçaabat Sebatspor'un Galatasaray maçına Alper, Abdurahman, Hamza, Semavi, Mehmet Yılmaz, Sedat, Tunç, Korhan, Erman Özgür, Muzaffer ve Metin Karaca muhtemel 11'iyle çıkması bekleniyor. 
     
</TEXT>
</DOC>
