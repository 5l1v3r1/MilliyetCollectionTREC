<DOC>
<DOCNO> 180748 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/06/son/sontur01.html </URL>
<DATE> 2003/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Muazzez Ersoy konserinde izdiham... 
</HEADLINE>
<TEXT>

     Aydın'da düzenlenen Muazzez Ersoy konseri öncesi yaşanan izdiham sonucu bir binanın camları kırıldı, 3 kişi yaralandı. 
     Aydın Belediyesi tarafından düzenlenen ''1. İncir Festivali'' çerçevesinde, Atatürk Meydanı'nda halk konseri düzenlendi. 
     Sanatçı Muazzez Ersoy'un vereceği konseri izlemek amacıyla, bir grup vatandaş meydana bakan binanın üçüncü katında bulunan Ülkü Ocakları Derneği'nde toplandı. 
     Burada yaşanan izdiham nedeniyle dairenin camları kırıldı. Cam parçalarının meydanda konseri izleyenlerin üzerine düşmesi sonucu 3 kişi yaralandı. Aydın Devlet ve SSK Hastaneleri'ne sevk edilen yaralıların hayati tehlikesinin bulunmadığı bildirildi. 
     Büyük bir kalabalığın izlediği konser, yaşanan olay nedeniyle geç başladı. 
     
</TEXT>
</DOC>
