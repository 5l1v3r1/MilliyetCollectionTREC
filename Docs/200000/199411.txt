<DOC>
<DOCNO> 199411 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/03/siyaset/siy02.html </URL>
<DATE> 2003/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Operasyonlar boşuna 
</HEADLINE>
<TEXT>

   Son bir yılda Hizbullah'a yönelik operasyonlarda 401 kişi yakalandı. Pişmanlık Yasası'ndan ise 431 kişi yararlandı 
   BELMA AKÇURA İstanbul 

   
   Pişmanlık Yasası olarak da bilinen ve siyasi ve ideolojik amaçla suç işlemek için kurulmuş terör örgütüne üye olanlar için çıkarılan Topluma Kazandırma Yasası'ndan yararlanmak için başvuran şeriatçı terör örgütleri arasında ilk sırayı Hizbullahçılar aldı. Son bir yılda Hizbullahçılara yönelik 267 operasyonda 401 kişiyi yakalanırken, 6 Ağustos'ta yürürlüğe giren Pişmanlık Yasası'ndan yararlanan Hizbullahçı sayısı 431 oldu. 
   Üç yıl önce işledikleri cinayetlerle gündeme gelen Hizbullahçılara yönelik operasyonlar sürerken, bırakılanların gözaltına alınanlardan fazla olması dikkat çekti. Emniyet Genel Müdürlüğü'nün verilerine göre 1 Ocak 2003'ten 19 Kasım 2003'e kadar olan sürede 267 operasyonda yakalanan 401 Hizbullahçı arasında Gaffar Okkan suikastı tetikçileri de bulunuyordu. Pişmanlık Yasası'ndan yararlanan Hizbullahçıların sayısı 431. Bunun 316'sı hapishanelerden başvurmuş, geri kalan 115 Hizbullahçı firardayken yasadan yararlanmış. 
   Hizbullah'ın dışında Hıfzullah, Hizbultahrir, Hizb - ut Tahrir, İBDA - C, İslami Cihad, İslami Hareket, Selef, Vasat ve Selam örgütlerinin mensupları da yasadan yararlanmak için başvuruda bulundular.. 
   
      Hepsi dışarda    Örgütün arşivciliğini üstlenen Abdülaziz Tunç Çetin Emeç, Turan Dursun ve İranlı rejim muhalifi Ali Akbar Gorbani'nin öldürelmesi gibi birçok suçtan mahk m olan Tamer Arslan, Cengiz Sarıkaya ve Mehmet Okatan da başvuruda bulunanlar arasındaydı. Adalet Bakanlığı ise Diyarbakır DGM'den Almanya'da olduğu sanılan Hizbullah'ın yeni lideri İsa Altsoy'un nüfus kaydını istedi. Diyarbakır DGM, Interpol'e sunulmak üzere, Adalet Bakanlığı Ceza İşleri Dairesi'ne iade talepnamesi gönderdi. 
   
   
   
   
</TEXT>
</DOC>
