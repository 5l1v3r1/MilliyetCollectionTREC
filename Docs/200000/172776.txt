<DOC>
<DOCNO> 172776 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/31/son/soneko10.html </URL>
<DATE> 2003/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Dev şirketler net karlarını açıkladı... 
</HEADLINE>
<TEXT>

     Ereğli Demir Çelik ERDEMİR , yılın ilk yarısında 242.7 trilyon lira net kar açıkladı. 
     Borsa'ya gönderilen şirket bilançolarına göre, Ocak-Haziran 2002 döneminde 138 trilyon 191 milyar 401 milyon lira olan ERDEMİR'in zararı, bu yılın aynı döneminde 242 trilyon 716 milyar 315 milyon lira net kara dönüştü. 
     2002 yılının en büyük özel sanayi kuruluşu olan Arçelik de net karını 59 trilyon 701 milyar 683 milyon liradan 92 trilyon 556 milyar 8 milyon liraya çıkardı. 
     Petrol Ofisi ise ilk 6 ayı 79 trilyon 310 milyar 922 milyon lira net karla kapadı. Net kardaki artış yüzde 25.2 oldu. 
     Petrol Ofisi'nin 6 aylık döneme ait bağımsız denetimden geçmemiş, enflasyona göre düzeltilmiş mali tablolarına göre ise net karı 400 trilyon 586 milyar 478 milyon lira olarak hesaplandı. Şirketin enflasyona göre düzeltilmiş, bağımsız sınırlı denetimden geçmiş konsolide mali tablolarına göre de 6 aylık net karı 413 trilyon 202 milyar 931 milyon lira olarak gerçekleşti. 
     
</TEXT>
</DOC>
