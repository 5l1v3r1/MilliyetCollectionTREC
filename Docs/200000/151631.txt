<DOC>
<DOCNO> 151631 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/22/son/soneko36.html </URL>
<DATE> 2003/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez Bankası Beklenti Anketi'nde enflasyon 27.9 çıktı... 
</HEADLINE>
<TEXT>

     Merkez Bankası Beklenti Anketi'ne göre 2003 yıl sonu uygun ortalama enflasyon beklentisi, Nisan ayının ikinci anketinde, Tüketici Fiyat Endeksi TÜFE bazında yüzde 27.9 olarak belirlendi. 
     Nisan ayının ilk anketinde yüzde 40 olarak belirlenen en yüksek yıl sonu tahmini ise Nisan ayının ikinci anketinde değişmeden kaldı. 
     Merkez Bankası'nın her ayın birinci ve üçüncü haftalarında olmak üzere ayda iki kez yaptığı ve değişik sayıda katılımcıyla gerçekleştirdiği Beklenti Anketi'nin, Nisan ayı ikinci anket sonuçları açıklandı. 
     Anket, tüketici enflasyonu, faiz oranları, döviz kuru, cari işlemler dengesi ve gayri safi milli hasıla GSMH büyüme hızına ilişkin, mali ve reel sektörde karar alıcı ve uzman kişilerin beklentisinin saptanması amacını taşıyor. 
     Buna göre, Nisan ayının ilk anketinde yüzde 20.4-40.0 aralığında seyreden yıl sonu TÜFE öngörüsü, Nisan ayının ikinci ankette yüzde 20-40 aralığında oldu. Daha önce yüzde 28.4 olan yıl sonu uygun ortalama enflasyon beklentisi yüzde 27.9'a indi. 
     Nisan ayının ilk anketinde yüzde 2.4 olan cari ayın TÜFE'ye göre uygun ortalama enflasyon beklentisi, ikinci anketinde de değişmeden kaldı. 
     Cari ayın TÜFE beklentisi Nisan ayının ilk anketinde yüzde 1.1-4.0 aralığında gerçekleşirken Nisan ayının ikinci anketinde değişmedi. 
     
     2 AY SONRASI İÇİN TÜFE BEKLENTİSİ 
     Nisan ayının ikinci anket sonuçlarına göre, 2 ay sonrası için öngörülen TÜFE beklenti aralığı yüzde -0.2-2.5 olurken, yüzde 1.3 olan uygun ortalama enflasyon oranı yüzde 1.2'ye indi. 
     Nisan ayının ilk anketinde de, iki ay sonrasının TÜFE beklenti aralığı yüzde -0.2-2.5 aralığında gerçekleşmişti. 
     Gelecek 12 aylık dönemin TÜFE beklentisi aralığı Nisan ayının ikinci anketinde yüzde 16-40 aralığında gerçekleşirken uygun ortalama beklentisi 24.8'e indi. 
     Nisan ayının ilk anketinde gelecek 12 aylık dönemin TÜFE beklentisi yüzde 16-35 aralığında olurken uygun ortalama yüzde 25.4 gerçekleşmişti. 
     
     FAİZ ORANLARI 
     Öte yandan Nisan ayının ikinci anketinde, ilk anketine göre cari ayın uygun ortalama bileşik faiz oranı beklentisinde düşüş yaşandı. 
     Buna göre, Nisan ayının ilk anket sonuçlarına göre yüzde 40-64.5 aralığında seyretmesi öngörülen cari ayın bileşik faiz beklentisi, Nisan ayının ikinci anketinde yüzde 42-60 aralığında gerçekleşirken, uygun ortalama da yüzde .6'dan yüzde 50.4'e indi. 
     Yıl sonu bileşik faiz beklentisi, Nisan ayı ikinci anket sonuçlarına göre yüzde 30-51 aralığında, uygun ortalamada yüzde 42.3 olarak gerçekleşti. 
     Bileşik faiz beklentisi, Nisan'ın ilk anket sonuçlarında yüzde 35-55 aralığında ve uygun ortalamanın da yüzde 44.1 olması öngörülmüştü. 
     Yıl sonu basit faiz oranı beklentisi ise Nisan ayının ikinci anketinde yüzde 20-44 olurken, uygun ortalama ise yüzde 36.7'ye indi. 
     Yıl sonu basit faiz oranı beklentisi Nisan ayının ilk anketinde yüzde 20-52 aralığında olurken uygun ortalama ise yüzde 37.3 olarak belirlenmişti. 
     
     DÖVİZ KURU BEKLENTİSİ 
     Bankalararası döviz piyasası dolar kuru çerçevesinde katılımcıların kur beklentilerinde, Nisan ayının ikinci anketinde cari ay sonu kur beklentisi aralığı 1,560,000-2,000,000 lira olurken, uygun ortalama 1,629,900 lira olarak belirlendi. 
     Nisan ayının ilk anket sonuçlarında cari ay sonu kur beklentisi aralığı 1,560,000-2,050,000 olurken, uygun ortalama ise 1,683,600 bin lira olarak saptanmıştı. 
     Bu arada katılımcıların, Nisan ayının ikinci anketinde yıl sonu dolar kuru beklentisi 1,700,000-2,400,000 lira olurken, uygun ortalama 1,959,600 lira olarak belirlendi. 
     Nisan ayının ilk anketinde, uygun ortalama 1,725,000-2,300,000 lira, uygun ortalama ise 2,008,300 lira olmuştu. 
     
     BÜYÜME BEKLENTİSİ 
     Katılımcılar ayrıca Nisan ayının ikinci anketinde, yıl sonu GSMH'sinin yüzde -1.5 ile yüzde 6.0 aralığında, uygun ortalamanın da yüzde 3.5 olacağını öngördüler. 
     Nisan ayının ilk anketinde, yıl sonu GSMH -3-5.4 aralığında, uygun ortalama ise 3.2 olarak belirlenmişti. 
     Nisan ayının ikinci anketinde, yıl sonu cari işlemler dengesinin -5 milyar dolar ile 5 milyar dolar arasında seyredeceği öngörülürken, verilerin dağılımının çok düzensiz olması nedeniyle uygun ortalama hesaplanamadı. 
     Nisan ayının ilk anketinde, cari işlemler dengesinin eksi -6 milyar dolar ile 4 milyar dolar arasında seyredeceği öngörülmüştü. 
     





</TEXT>
</DOC>
