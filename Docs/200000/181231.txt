<DOC>
<DOCNO> 181231 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/09/son/sondun24.html </URL>
<DATE> 2003/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD, Irak'taki yedek birliklerin görev sürelerini uzatıyor 
</HEADLINE>
<TEXT>

     Irak'ta görev yapan Amerikan askerlerinin bir bölümünün görev süresinin, başlangıçta öngörülenden 6 ay daha fazla olması kararı alındığı iddia ediliyor. 
     Washington Post gazetesinin ordudaki kaynaklarına dayandırdığı habere göre, karar cuma günü alındı, ancak resmi açıklama yapılmadı. 
     Uzmanlara göre, birliklerin moralini bozacak bu yeni önlem, ABD'nin uluslararası askeri yardım çağrısıyla aynı zamana denk geliyor. 
     Ordu ise bu önlemi, şu anda Irak'ta görev yapan asker düzeneğinde zafiyete ve Ulusal Muhafız Birliği askerleri ile yedek askerlerin mümkün olduğu kadar çok sayıda ve uzun süre bölgede tutulmasını gerekli kılan güvenlik sorunlarına bağlıyor. 
     Irak'ta şu anda 122 bin Amerikan askeri görev yapıyor. Bunlardan 3 bini Ulusal Muhafız, 5 bini yedek asker. Kuveyt'te ise 5 bin Ulusal Muhafız ve 7 bin yedek asker görev yapıyor. 
     
</TEXT>
</DOC>
