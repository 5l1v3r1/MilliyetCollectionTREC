<DOC>
<DOCNO> 173217 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/02/son/sontur23.html </URL>
<DATE> 2003/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Cep telefonu satıcılarını bağlayıp tuvalete kilitlediler... 
</HEADLINE>
<TEXT>

     İzmir'de cep telefonu bayiinde çalışan 2 kişinin ellerini ve ayaklarını bağlayarak tuvalete kilitleyen gaspçılar, 4 cep telefonu ile 70 milyon lirayı alarak kaçtılar. 
     Alınan bilgiye göre, Güzelyalı Semti Mithatpaşa Caddesi'ndeki cep telefonu satış mağazasının sahibi Kadir Güre, işyerine geldiğinde, tuvaletten sesler geldiğini duydu. Kilitli olan tuvaletin kapısını zorlayarak açtığında, kardeşi Fatih Onur Güre 20 ve işyerinde çalışan Nevzat Duran'ı 18 elleri ve ayakları bağlanmış olarak gördü. 
     İşyeri sahibinin haber vermesi üzerine olay yerine gelen polis ekiplerinin görüştüğü Güre ile Duran, mağazaya gelen 20-25 yaşlarındaki 2 kişinin kendilerini tehdit ederek ellerini ve ayaklarını bağladıktan sonra tuvalete kilitlediğini söyledi. İşyerinde yapılan incelemede, gaspçıların 4 cep telefonu ile 70 milyon lira nakit para aldıkları belirlendi. 
     Polis ekipleri, eşkali alınan gaspçıları yakalamak için çalışmalara başladı. 
     
</TEXT>
</DOC>
