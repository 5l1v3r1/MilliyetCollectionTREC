<DOC>
<DOCNO> 185919 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/02/spor/spo05.html </URL>
<DATE> 2003/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'de panik atak 
</HEADLINE>
<TEXT>

   17 yaşındaki genç kıza tecavüz eden oyuncuların isimleri deşifre edilmemeye çalışılıyor. Bu yüzden bir internet sitesi kapatıldı 
      NEVSAL ELEVLİ-Londra 

   
   DNA örneği iddiası 
   BİR grup Premier Lig futbolcusunun Londra'da genç bir kıza tecavüz ettiği iddialarının yol açtığı skandal büyürken, adı karışan oyuncuların isimlerini açıklayan bir internet sitesi sansürlendi. İngiliz Daily Mail gazetesi ise adını açıklayamadığı dört futbolcudan DNA örnekleri alındığını öne sürdü. Newcastle'ın hocası Bobby Charlton, oyuncularının maç sonrası Londra'da kalmalarına izin verdiği için suçlandı. 
   
   İz peşindeler 
   LONDRA'DAKİ Grosvenor House otelinde olayın geçtiği 316 numaralı odayı Newcastle'dan Kieron Dyer'ın tuttuğu, grup içindeki Chelsea'den Charlton'a kiralık verilen Carlton Cole'un da tecavüz edilen 17 yaşındaki genç kızı tanıdığı öğrenildi. Olaya adı karışan ve bütün gece içki içtikleri ileri sürülen diğer futbolcular arasında Ashley Cole ile Newcastle'ın savunma oyuncusu Titus Brumble'ın da bulunduğu iddia edildi. 
   
   
</TEXT>
</DOC>
