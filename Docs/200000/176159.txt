<DOC>
<DOCNO> 176159 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/16/son/sonspo20.html </URL>
<DATE> 2003/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizli - Çaykur Rize 1-1 
</HEADLINE>
<TEXT>

     Birinci Süper Futbol Ligi'nde Denizlispor-Çaykur Rizespor karşılaşması 1-1'lik eşitlikle tamamlandı. 
     
     İLK YARI 

     Birinci Süper Futbol Ligi'nde Denizlispor-Çaykur Rizespor karşılaşmasının ilk yarısı golsüz eşitlikle tamamlandı. 
     Seyircisi önünde bu sezon ilk lig maçına çıkan Denizlispor, karşılaşmanın ilk yarısında pozisyon bulmakta zorlandı. Çaykur Rizespor ise evsahibi ekibe oranla daha atak bir futbol sergiledi. 
     7. dakikadaki Denizlispor atağında Özgür, ceza alanına ortaladı, önce Ali Akdeniz, sonra da Ersen Martin topa dokunamayınca, evsahibi ekip mutlak bir golden oldu. 
     15. dakikada Çaykur Rizespor, kaleyi çaprazdan gören bir noktadan serbest vuruş kazandı. Victoria'nın vuruşunda, kaleci Souleymanou son anda topu kornere çeldi. 
     16. dakikada gelişen Denizlispor atağında, Ali Akdeniz'in kaleci Murat ile karşı karşıya kaldığı anda, yetişen Şener ayak koyarak, topu kornere attı. 
     19. dakikada Çaykur Rizespor gole çok yaklaştı. Serkan'ın penaltı noktasına doğru yaptığı ortada, Okan gelişine vurdu, top üst direkten döndü. 
     28. dakikada İsmet'in, yaklaşık 20 metreden attığı sert şutta, kaleci Murat topu kontrol etti. 
     Kalan dakikalar da gol getirmedi ve karşılaşmanın ilk yarısı 0-0'lık skorla sona erdi. 
     
     İKİNCİ YARI 

     49. dakikada Timuçin, ceza alanı dışından vurdu. Top, direğin hemen üzerinden auta çıktı. 
     54. dakikada Çaykur Rizespor'da, Serkan'ın yerine Romero x oyuna dahil oldu. 
     62. dakikada Denizlispor'da, Ali Akdeniz'in yerine Ömer Rıza xx , Ersen Martin'in yerine de Göksel x oyuna girdi. 
     73. dakikada Denizlispor'un golü geldi. Çaykur Rizespor kalesini sağ çaprazdan gören noktadan Timuçin'in kullandığı serbest vuruşta, top kaleci Murat'ın bakışları arasında ağlarla buluştu 1-0. 
     75. dakikada Çaykur Rizespor'da, Fahri'nin yerine Ünal x oyuna dahil oldu. 
     81. dakikada Çaykur Rizespor beraberliği sağladı. Kullanılan köşe vuruşunda, Kürşat'ın kafayla çevirdiği topu, Murat Sözkesen yine kafayla ağlara gönderdi 1-1. 
     85. dakikada Denizlispor'da, Serhat'ın yerine Çağdaş oyuna alındı. 
     88. dakikada Denizlisporlu Ömer Rıza sarı kart gördü. 
     89. dakikada Çaykur Rizespor'da, Okan'ın yerine Volkan oyuna girdi ve karşılaşma 1-1 berabere tamamlandı. 
     
</TEXT>
</DOC>
