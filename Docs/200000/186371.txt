<DOC>
<DOCNO> 186371 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/04/siyaset/siy00d.html </URL>
<DATE> 2003/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Denetim ihmali... 
</HEADLINE>
<TEXT>

   ANKARA Milliyet 

   
   DEHAP yöneticilerinin evrakta sahtecilik yaparak örgütlenmesini tammış gibi gösterdiğine ilişkin belgelerden "hayali üye" ve "tahrifat" çıkmadı. Yargıtay Başsavcılığı'nın başka partilerin örgütlenmesini de YSK'ya farklı bildirdiği anlaşıldı. Üst düzey bir yargı mensubu, "Karara saygılıyız ama YSK onlarca seçim kurulu üyesine parti kongrelerinde görev yaptığı için harcırah ödedi. Nasıl örgütlenme çıkmadı, anlayamadık" dedi. 
   Yargıtay Başsavcılığı, 3 Kasım seçimlerinden önce Hazine yardımı alabilmek için başvuruda bulunan Toplumcu Demokrasi Partisi'nin TDP sadece beş ilde örgütlenmesinin olduğunu YSK'ya bildirdi. Ancak TDP Genel Başkanı Sema Pişkinsüt'ün Yargıtay'a belgeleri göstermesiyle, partinin 46 ilde örgütlü olduğu anlaşıldı. Pişkinsüt, "Olayı ihmal olarak değerlendirmedik. İşleri çok yoğundu. Kayıtları bilgisayara eksik geçip YSK'ya öyle bildirmişler. Bilgisayara yüklendikçe gönderiliyormuş" dedi. 
   Yargıtay'dan bir yetkiliyse başsavcılığın diğer partilerin yaptığı örgütlenme bildirimlerinin doğruluğunu araştırmadığını, incelemeyi sadece DEHAP'la sınırlı tuttuğunu öne sürdü. 
   
</TEXT>
</DOC>
