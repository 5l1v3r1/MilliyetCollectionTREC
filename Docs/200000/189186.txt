<DOC>
<DOCNO> 189186 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/17/spor/aspo.html </URL>
<DATE> 2003/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Asla vazgeçmem 
</HEADLINE>
<TEXT>

   Galatasaray Teknik Direktörü Fatih Terim, Şampiyonlar Ligi'nin kalan maçlarında kendilerini göstereceklerini iddia etti, "Şans faktörüne inanmıyorum. İyi oynayan yüzde 100 kazanır" dedi 
      MEHMET DEMİRCAN 

   
   Medyayla randevu 
   TEKNİK Direktör Fatih Terim, Avrupa'nın önde gelen spor gazetelerinin oluşturduğu ESM European Sport Magazines Üyeleri ile bir araya geldi, Türk futbolunu ve Galatasaray'ı değerlendirdi. Şampiyonlar Ligi'ne oyun olarak iyi başladıklarını söyleyen Terim, "Juventus maçından bir puan alabilirdik olmadı. Real Sociedad karşısında topun bizde kalma oranı yüzde 70'ti. Yine kaybettik. Ancak vazgeçmedik. Kalan maçlarda herkes neyin ne olduğunu görecek" dedi. 
   
   'Şans nedir ki ' 
   GALATASARAY Teknik Direktörü, yaşadıkları düşüşte şans faktörünün nasıl bir etken oluşturduğu sorusuna çarpıcı yanıtlar verdi. Terim, "Ben futbolda şansa inanmıyorum. İyi oynarken maçı kaybediyorsanız, bunu şansla değil, yapıp yapamadıklarınızla açıklamalısınız. Kale yedi metre, üç metreden vuruyorsun, atamıyorsun, sonra şans Bu benim stilim değil. İyi takımsanız, yüzde 100 kazanırsınız. 35 senedir aynı şans lafını dinliyorum, yeter " diye konuştu. 
   
   'Benimle bitmedi' 
   BASIN toplantısında akıcı İngilizcesi ile gazetecileri büyüleyen Terim, Türk futboluna Piontek ve Derwall'in önemli katkılarının olduğunu iddia etti. Tecrübeli hoca şöyle konuştu "Derwall mantalite kazandırdı. Türkler herşeyi başarabilir inancını yerleştirdi. Bunlar Türk futbolu için çok önemliydi. Üst üste gelen başarılar nedeniyle Avrupa'da şans buldum. Yalnız bu benimle bitmedi, bitmeyecek. Çok değerli hocalar geliyor." 
   
   
</TEXT>
</DOC>
