<DOC>
<DOCNO> 156691 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/14/son/sontur15.html </URL>
<DATE> 2003/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Fatih'te, Moldova uyruklu 2 kadın bıçaklanarak öldürüldü... 
</HEADLINE>
<TEXT>

     Fatih'te, Moldova uyruklu 2 kadın, kadınlardan birinin Türk eşi tarafından bıçaklanarak öldürüldü. 
     Haseki Nevbahar Mahallesi Suphipaşa Sokak'taki Seyhan Apartmanı'nda kalan Moldova uyruklu Ludmila Türel 29 ile arkadaşı Anisera Monika Emen 33 , daireye gelen Türel'in eşi İbrahim Türel tarafından bıçaklandı. 
     Ağır yaralı halde Haseki Eğitim ve Araştırma Hastanesi'ne kaldırılmak istenen Ludmila Türel yolda, Anisera Monika Emen ise olay yerinde öldü. 
     Olaydan sonra kaçmaya çalışan İbrahim Türel, polislerce gözaltına alınarak emniyete götürüldü. 
     
     BAŞKA ERKEKLERLE BİRLİKTE OLUYORLARDI 

     Fatih'te, anlaşmalı evlilik yaptığı Moldova uyruklu eşi ile kadın arkadaşını bıçaklayarak öldürdüğü iddiasıyla gözaltına alınan zanlının, eşini başka erkeklerle birlikte olduğu, kadın arkadaşını da fuhuşa teşvik ettiği gerekçesiyle öldürdüğü öne sürüldü. 
     Haseki Nevbahar Mahallesi Suphipaşa Sokak'taki Seyhan Apartmanı'nda kalan Moldova uyruklu Ludmila Türel 29 ile arkadaşı Anisoara Monika Emen 33 , daireye gelen Türel'in eşi İbrahim Türel tarafından bıçaklandı. 
     Ağır yaralı halde Haseki Eğitim ve Araştırma Hastanesi'ne kaldırılmak istenen Ludmila Türel yolda, Anisoara Monika Emen ise olay yerinde öldü. 
     Olaydan sonra evin yakınlarında bilinçsizce dolaşmaya başlayan İbrahim Türel 35 , çevredeki bir apartmanda oturan bir polisin yönlendirmesi sonucunda Fatih İlçe Emniyet Müdürlüğü Asayiş Büro Amirliği ekiplerince yakalandı. 
     Yaşadığı şok nedeniyle konuşamadığı için ifadesine başvurulamayan ve nezarethanede kendinden geçmiş bir şekilde yatan Türel, bir ara Haseki Eğitim ve Araştırma Hastanesi'ne götürülerek sağlık kontrolünden geçirildi. 
     Bazı yakınları, Çorlu'da tamircilik yapan İbrahim Türel'in, Türkiye'de kalabilmesi için Moldova uyruklu Ludmila Türel'le anlaşmalı evlilik yaptığını, ancak daha sonra sahiplenmeye başladığı kadının başka erkeklerle birlikte olmasını hazmedemediğini söylediler. 
     Yine başka bir Türk ile anlaşmalı evlilik yapan Anisoara Monica Emen'in de, Ludmila Türel'i başka erkeklerle birlikte olmaya teşvik ettiğini öne süren zanlı yakınları, psikolojik ve ekonomik sorunlar da yaşayan İbrahim Türel'in, tüm bunları hazmedemeyerek cinayetleri işlediğini öne sürdüler. 
     

     
</TEXT>
</DOC>
