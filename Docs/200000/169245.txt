<DOC>
<DOCNO> 169245 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/14/yasam/yas04.html </URL>
<DATE> 2003/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Borçlu işadamına kurşun 
</HEADLINE>
<TEXT>

Yeni açtığı fabrika nedeniyle piyasaya borçları olduğu öne sürülen işadamı, Bakırköy'de evinin önünde uğradığı silahlı saldırı sonucu ağır yaralandı... 
     M. AKİF ERDEM İstanbul 

     Güneş Gıda Sanayi'nin sahibi Semih İmrahor, Bakırköy'de evinin önünde uğradığı silahlı saldırıda ağır yaralandı. İmrahor'a saldıran Süleyman Refik Eren 19 kısa sürede yakalandı. Evinin önüne otomobilini park etmeye çalışan imrahor'a Eren tarafından ateş açıldı. Başına ve koluna isabet eden iki kurşunla ağır yaralanan İmrahor hastaneye kaldırıldı. Yaya olarak kaçan saldırgan ise havalimanı kavşağında yakalandı. Silivri Selimpaşa'da bulunan Sun Light Aquapark'in sahibi olan işadamının, buranın işletmesini verdiği Sun Light Disco'nun sahipleri ile aralarında anlaşmazlık olduğu, bir süre önce de Ümraniye Dudullu'da açtığı salam - sucuk fabrikası nedeniyle piyasaya borcu bulunduğu öne sürüldü. 
     

</TEXT>
</DOC>
