<DOC>
<DOCNO> 179187 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/30/son/sonspo16.html </URL>
<DATE> 2003/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakırspor - Fenerbahçe maçından notlar 
</HEADLINE>
<TEXT>

     Birinci Süper Futbol Ligi'nde Diyarbakırspor ile Fenerbahçe arasında yapılan maça aşırı sıcak nedeniyle sporseverler yoğun ilgi göstermedi. 
     Maçta Diyarbakır Atatürk Stadı'na biletsiz seyirci girişini önlemek amacıyla anlaştığı özel güvenlik görevlileri ilk kez görev yaptı. 
     Diyarbakırsporlu taraftarlar, ''Büyük Başkan Eğitime Destek Ver'', ''Çocuklarımız İçin Okul Yapımına Katkıda Bulun'' yazılı pankartlar açtı. 
     Geçen sezondan kalan 3 maçlık cezası geçen haftaki Elazığspor maçında sona ererek Diyarbakırspor maçı kadrosuna dahil edilen Fenerbahçeli Fatih, ilk 11'de yer aldı. Elazığspor maçında burnu kırılan Luciano ise koruyucu maskeyle sahaya çıktı. 
     Diyarbakırspor'da, kart cezalısı Juppi ile sakatlığı süren Saffet kadroda yer almadı. 
     AK Parti Diyarbakır Milletvekili İrfan Yazıcıoğlu, maçtan önce barış güvercinleri uçururken, maçı Fenerbahçe Kulübü Başkanı Aziz Yıldırım ile yöneticiler Nihat Özdemir ve Murat Özaydınlı da izledi. 
     
</TEXT>
</DOC>
