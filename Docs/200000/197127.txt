<DOC>
<DOCNO> 197127 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/21/son/sontur49.html </URL>
<DATE> 2003/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Kraliçe'den Sezer'e mesaj 
</HEADLINE>
<TEXT>

     İngiltere Kraliçesi 2. Elizabeth, Cumhurbaşkanı Ahmet Necdet Sezer'e mesaj göndererek, İstanbul'daki terör saldırılarından duyduğu üzüntüyü dile getirdi. 
     Cumhurbaşkanlığı Basın Merkezi'nden yapılan açıklamaya göre, İngiltere Kraliçesi 2. Elizabeth, Cumhurbaşkanı Ahmet Necdet Sezer'e bir mesaj gönderdi. 
     İngiltere Kraliçesi 2. Elizabeth, İstanbul'da yaşanan terör saldırılarından duyduğu üzüntüyü dile getirdi ve başsağlığı dileklerini iletti. 
     Cumhurbaşkanı Sezer de İngiltere Kraliçesi 2. Elizabeth'e gönderdiği cevabı mesajında, İngiliz halkına ve özellikle saldırıda yaşamını yitiren Başkonsolosluk çalışanlarının ailelerine başsağlığı diledi ve yaralananların en kısa sürede sağlıklarına kavuşmalarını dilediğini ifade etti. 
     Cumhurbaşkanı Sezer mesajında ayrıca, söz konusu saldırıların teröre karşı uluslararası dayanışma ve işbirliğinin ne kadar vazgeçilmez olduğunu bir kez daha ortaya koyduğunu vurguladı. 
     
</TEXT>
</DOC>
