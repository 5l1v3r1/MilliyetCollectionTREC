<DOC>
<DOCNO> 161802 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/08/tv/ekran.html </URL>
<DATE> 2003/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Eski usul bir aşk 
</HEADLINE>
<TEXT>

"İngiliz Hasta" Hollywood'un egzotik mekanlarda geçen görkemli romantik filmlerinin izinden giden dokuz Oscar'lı bir film 
     ALİN TAŞÇIYAN 

     Oscar rekortmeni filmlerden biri "İngiliz Hasta". "Kavuşamazsın aşk olur" temasını işleyen eski usul romanslardan egzotik mekanlarda, zor zamanlarda geçen serüvenlerle, özverilerle, trajedilerle dolu aşk öykülerinden hoşlananlara özel bir film. İç çekişlerle, gözyaşlarıyla ağdalı bir romantizme doymak istiyorsanız 160 dakikalık "İngiliz Hasta" sizi de yatağa düşürebilir. 
     Öte yandan her biri birbirinden ünlü ve başarılı oyunculardan oluşan kadrosu, çöl peyzajını ve tarihi mekanları etkiyi artırmak için kullanan görkemli görüntüleri, olayı ve kişileri siklon gibi saran müziğiyle gövde gösterisi niteliğinde bir yapım. 
     Ne biçim ne içerik yönünden bu tarza tahammül edemiyorsanız ama filmi de izlemediyseniz günün birinde bir salona tıkılıp kaçamamak yerine hazır ekrandayken bir göz atın derim. Uzaktan kumanda aletinin elinizde bulunduğuna memnun olacaksınız. 
     
     Binoche'a Oscar kazandırdı 
     1997 yapımı "İngiliz Hasta" Michael Ondaatje'nin Türkçeye de çevrilen Can Yayınları romanından uyarlandı. 11 dalda aday gösterildiği Oscar'lardan, En İyi Film ve Yönetmen dahil dokuzunu kazandı. Başroldeki Ralph Fiennes ve Kristin Scott Thomas, adaylıkla yetinirken Juliette Binoche En İyi Yardımcı Kadın Oyuncu Oscar'ını kaptı. 
     KANAL D 23.15 


Biraz eğlence biraz komedi      Çarkıfelek Mehmet Ali Erbil'in sunduğu program, yine ünlü isimleri yarıştırıyor. KANAL D 18.10 
     Sihirli Annem Bir peri ve fani kocasının maceralarını anlatan dizide, Eda ile Tarık aileyi bir araya getirir ve evleneceklerini açıklarlar. Dudu ikinci "fani damat" şokuna dayanamaz ve felç geçirir. KANAL D 20.30 
     Şahane Pazar Behzat ve Süheyl Uygur bu hafta da ünlü konuklarla izleyicinin karşısında. KANAL D 22.00 
     Çiçek Taksi Cengaver çok istediği otomobili sonunda alır. Bir köşkü soyan hırsızların çaldıklarını otomobile saklayınca ortalık karışır. TRT 1 22.05 
     
     
Sinema, edebiyat, tarih ve dans      Bizim Sinemamızdı Yeşilçam Belgeselde Türk sinemasının 1949'dan itibaren öyküsü anlatılıyor. TV8 21.00 
     Karalama Defteri Yapıma Prof. Dr. Muhammet Nur ile Prof. Dr. İskender Pala katılıyor. CNN TÜRK 21.10 
     Tahta At'ın Kardeşleri Roma'nın Nemi ve Çanakkale'nin İntepe kasabaları bir protokol imzaladı... Ufuk İşman'ın dosyası, bu protokolün nedenini açıklıyor. CNN TÜRK 22.05 
     Pina Bausch'un İstanbul'u Koreograf Pina Bausch'un İstanbul'u yorumladığı gösterinin perde arkası, bugün iki kanalda birden ekrana geliyor. CNN TÜRK 20.30-NTV 23.00 
     

</TEXT>
</DOC>
