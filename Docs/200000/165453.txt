<DOC>
<DOCNO> 165453 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/25/son/sontur28.html </URL>
<DATE> 2003/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Oktay Ekşi "Sayın Tüzmen'in üçkağıtçı lafını iade ediyorum" 
</HEADLINE>
<TEXT>

     Basın Konseyi Başkanı Oktay Ekşi, ''Devlet Bakanı Kürşat Tüzmen'in gazeteciler için kullandığı sıfatı, aynı içtenlikle kendisine iade ettiğini'' bildirdi. 
     Basın Konseyi'nden yapılan yazılı açıklamada, Konsey Başkanı Ekşi'nin, basın mensuplarıyla ilişkileri hakkında bilgi verirken, sözlerinin zaman zaman aynen, bazen de çarpıtılarak kamuoyuna yansıtıldığını ifade eden ve gazetecileri ''üçkağıtçı'' diye nitelendirerek, bunu ''içten gelen, samimi bir söz'' olarak kullandığını vurgulayan Devlet Bakanı Tüzmen'e yanıt verdiği belirtildi. 
     Açıklamada, Oktay Ekşi, ''Sayın Tüzmen'in gazeteciler için kullandığı sıfatı, aynı içtenlikle ben de kendisine iade ediyorum'' dedi. 
     
</TEXT>
</DOC>
