<DOC>
<DOCNO> 154511 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/05/siyaset/siy03.html </URL>
<DATE> 2003/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Emniyet Nataşa demek rencide eder 
</HEADLINE>
<TEXT>

Fuhuş yapan kadınlara 'Nataşa' denilmesini istemeyen emniyet pasaportlarına 'x' işareti koyacak 
     Ayhan Aydemir 

     Devlet, Avrupa Birliği'ne AB uyum çerçevesinde Nataşalar'a da el attı. SSCB'nin dağılmasından sonra Türkiye'ye gelen ve fuhuş olaylarına karışan yabancı kadınlarla mücadelede zorlanan polis, avrupai bir yöntem geliştirdi. 
     Fuhuş suçundan sınırdışı edilen kadınların bundan böyle pasaportlarının çıkış damgası vurulan sayfasına x işareti konulacak. Bunun dışında pasaportlarına herhangi bir şerh düşülmeyecek. 
     
     Ayşe, Fatma denilse... 
     Böylelikle aynı pasaportla tekrar Türkiye'ye giriş yapmak isteyen yabancı kadınlar, sınırdan geri çevrilecek. Bu arada Emniyet, gayrı meşru işlerle uğraşan kadınların "Nataşa" olarak adlandırmamalarını da istedi ve "Unutulmamalıdır ki başka ülkelerde de 'Ayşe, Fatma' gibi güzide isimlerin benzer şekilde telaffuz edilmesi bizleri rencide edeceği gibi, bu tür muamele, malum ülke vatandaşları tarafından da hoş karşılanmamaktadır" uyarısı yaptı. "Suçlu sıfatıyla dahi gelmiş olsalar, yabancılara, insan hakları çerçevesinde, kanunların verdiği yetkileri aşmadan, devlet otoritesini temsil etmenin verdiği vakar ve sorumlulukla davranılacaktır" denildi. 
     

</TEXT>
</DOC>
