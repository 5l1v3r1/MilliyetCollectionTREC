<DOC>
<DOCNO> 181942 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/12/son/sonspo12.html </URL>
<DATE> 2003/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Alexandersson West Ham United'da... 
</HEADLINE>
<TEXT>

     İngiltere Premier Ligi takımlarından Everton'ın İsveçli orta alan oyuncusu Niclas Alexandersson, West Ham United ile kiralık olarak sözleşme imzaladı. 
     West Ham United'ın internet sitesinde yer alan açıklamaya göre, Niclas Alexandersson ile dün gece sözleşme yapıldı. 
     West Ham United Menajeri Trevor Brooking, konuyla ilgili olarak, ''Bildiğim kadarıyla Alexsandersson, üst düzey bir futbolcu. Eğer bu performansını sürdürürse, onunla uzun süre beraber olacağız'' dedi. 
     Futbol kariyerinde 68 kez İsveç Milli Takımı'nda oynayan Alexandersson'ın, milli takımda 7 de golü bulunuyor. 
     Alexandersson, 2000 yılında, 3.19 milyon dolara Sheffield Wednesday'den Everton'a transfer olmuştu. 
     ''West Ham United benim için iyi bir şans'' diyen 31 yaşındaki Alexandersson, 2002 Dünya Kupası'nda İsveç'in Güney Kore ve Japonya karşılaşmalarında göze batan oyunculardan biriydi. 
     Geçen sezon İngiltere Premier Ligi'nden İkinci Lig'e düşen West Ham United, yarın kendi sahasında Reading ile karşılaşacak. 
     
</TEXT>
</DOC>
