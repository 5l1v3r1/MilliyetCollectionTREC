<DOC>
<DOCNO> 165518 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/26/tv/ekran.html </URL>
<DATE> 2003/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Sicilimiz lekeli 
</HEADLINE>
<TEXT>

"32 Gün", Uluslararası İşkence Görenlerle Dayanışma Günü nedeniyle "Türkiye'nin işkence dosyası"nı açıyor 
     Mehmet Ali Birand'ın sunduğu "32. Gün", bu hafta özel bir bölümle ekrana geliyor. "Türkiye'nin İşkence Dosyası"nın açılacağı program, 26 Haziran Uluslararası İşkence Görenlerle Dayanışma Günü nedeniyle hazırlandı. 
     
     İşkence tarihimiz 
     Birleşmiş Milletler'in 1997'de ilan ettiği bu özel günde "32. Gün", Türkiye'de işkence görmüş siyasetçi, öğrenci, gazeteci ve hatta polisleri ağırlıyor. Konukların açıklamaları, televizyonda ilk kez ekrana gelecek. 
     Rıdvan Akar ve Banu Acun'un hazırladığı haber dosyasında ayrıca Türkiye'nin işkence tarihi yöntemleri ve Ziverbey'den Sansaryan Han'a mek nlarıyla da ele alınıyor. 
     CNN TÜRK 23.05 


Haydi tatile      "Hayat Bilgisi", sezonun son bölümüyle tekrar ekranda. Tüm okulu tatil ve karne heyecanı sarmıştır. Amil Bey, yine durumdan vazife çıkarmış, yıl sonu balosunun biletlerini satışa sunmuştur. Ancak Afet Öğretmen devreye girer ve Emre Altuğ'un katıldığı bir alternatif parti düzenler. 
     KANAL D 20.30 


Dün nasıldı, bugün nasıl      UĞur Dündar imzalı "Arena" 10. yılını doldurdu. Bu süre içinde ses getiren pek çok haberi ekrana taşıdı... İşte bugün ilk kez yayınlanacak "Yıllar Önce Yıllar Sonra", geçmişin izini sürüyor. "Arena"nın arşivinde yer alan ve hafızalara kazınan çok sayıda haberin "geçmişini ve bugününü" ekrana getirecek programı, Arena Genel Koordinatörü Suat Kozluklu sunacak. 
     KANAL D 23.15 


Sesi filmlerde kendisi dizide      Jeyan Mahfi Ayral Tözüm ... Yeşilçam'ın pek çok starına "sesi"ni vermiş bir sanatçı... Göz önünde olmaktan hep uzak durdu. Ta ki "Ekmek Teknesi" dizisinde Hümeyra rolünde oynayana kadar. Gani Müjde bugün, Jeyan Mahfi Ayral'la sinemadan TV dizisine keyifli bir söyleşi yapacak. 
     NTV 18.10 



KISA... KISA...      Derin Haber Haluk Şahin, sezonun son bölümünde Prof. Dr. Heath W. Lowry'le, yeni yazdığı üç kitaptan ABD - Türkiye ilişkilerine kadar birçok konuda sohbet edecek. TV8 21.00 
     Berivan Sibel Can'ın başrollerini deneyimli oyuncularla paylaştığı dizi bir tekrar bölümle yeniden ekranda. KANAL D 22.00 
     Fransa-Türkiye Konfederasyon Kupası yarı final maçı naklen yayınlanacak. SHOW TV 22.00 
     3. Göz Mehmet Yldırım'ın sunduğu program "yerli dizi"leri senaryo, müzik, oyunculuk, sosyolojik, psikolojik açılardan ele alacak. Birol Güven, Kıraç, Prof. Nevzat Tarhan, Psikolog Banu Karabeyoğlu görüş bildirenler arasında. MELTEM TV 22.30 
     

</TEXT>
</DOC>
