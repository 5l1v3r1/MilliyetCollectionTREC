<DOC>
<DOCNO> 159753 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/29/son/soneko49.html </URL>
<DATE> 2003/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğalgaz fiyatına yüzde 8 oranında indirim yapıldı... 
</HEADLINE>
<TEXT>

     Sanayide kullanılan doğalgaz fiyatında yüzde 7.5, konutlarda kullanılan doğalgaz fiyatında yüzde 8 oranında indirim yapıldı. 
     Sanayi kesimi tarafından kullanılan doğalgazın metreküp fiyatı vergiler dahil olmak üzere 311 bin 355 liradan 288 bin liraya, konutlarda kullanılan doğalgazın fiyatı da 284 bin 25 liradan 261 bin 303 liraya düşürüldü. 
     Enerji ve Tabii Kaynaklar Bakanlığı'ndan yapılan açıklamada, doğalgaz fiyatlarında indirime gidilmesinde sanayicilerin rekabet gücünün artırılması ile doğalgaz fiyatlarına gösterilen tepkinin göz önünde bulundurulduğu belirtildi. 
     Açıklamada, şöyle denildi 
     ''Sanayicimizin rekabet gücünün artırılması açısından ve doğalgaz fiyatlarına gösterilen tepki de göz önünde bulundurularak dolar kurunun düşmesinin yarattığı fırsatla doğalgaz fiyatlarında indirime gidildi.'' Mevzuatlar çerçevesinde indirim fırsatları bulunduğu takdirde, bu tür indirimlere devam edileceği bildirilen açıklamada, sanayicinin girdi maliyetlerinin azaltılmasına gayet gösterileceği belirtildi. 
     
</TEXT>
</DOC>
