<DOC>
<DOCNO> 194690 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/11/siyaset/siy05.html </URL>
<DATE> 2003/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Kurul, komutana karşı 
</HEADLINE>
<TEXT>

   İnsan hakları il ve ilçe kurulları üyeleri, emniyet müdürü ve jandarma komutanının kurulda 'konuşamadığını' belirterek, yerlerine temsilcilerinin katılmasını önerdi 
      Önder Yılmaz 

   
   İnsan hakları il ve ilçe kurullarının üyeleri, kurullarda jandarma komutanı ve emniyet müdürünün yer almasına karşı çıkıyor. 
   Başbakanlık İnsan Hakları Başkanlığı'nın, İl ve İlçe İnsan Hakları Kurulları Yönetmeliği'nin değiştirilmesi amacıyla 75 vali, 18 sivil toplum kuruluşu ve 3 öğretim üyesinden aldığı görüşler çarpıcı sonuçlar ortaya koydu. 
   
   İstenmiyorlar... 
   Kurul üyelerinin emniyet müdürü ve jandarma komutanını istemediği belirlendi. 
   İki görevlinin, il veya ilçede en üst düzey yöneticiler arasında bulundukları için herhangi bir işlemden dolayı kendilerine yönelik eleştiri ve zarar gelebileceği endişesiyle adım atmaktan ve konuşmaktan çekindikleri savunuldu. Bu amaçla kurul çalışmalarına jandarma komutanı ve emniyet müdürünün yerine temsilcilerinin katılması önerildi. 
   
   İşte görüşler 
   Kurulların sorunları ve çözüm önerilerine ilişkin ilginç görüşler şu noktalarda toplandı 
   Valiler konuyla uzaktan ilgileniyor veya hiç ilgilenmiyor. 
   Sivil toplum katılımı yetersiz. İnsan Hakları Derneği, Mazlum - Der gibi konuyla ilgili sivil toplum kuruluşlarının kurullardan çekilmesi büyük eksiklik. 
   İlçelerde kurullar hiç toplanmadan rutin rapor gönderiyor. 
   
   Müftüler de olmalı 
   Kurulların bazıları sürekli bütçeyi gündeme getiriyor. Kurulların özerk bütçeleri olmalı. 
   Kurullarda müftüler de üye olarak yer almalı. 
   Çocuklardan bir üye kurula katılmalı. 
   Kurullarda çoğunluk görüşü esas alınmalı, muhalefet şerhine de yer verilmeli. 
   
   Gizli oylama 
   Kurul göndemindeki konular oylanarak karar alınmalı, oylama gizli usulle yapılmalı. Kurulun aldığı kararlarda oyçoğluğu aranmalı. 
   İnsan hakları ihlallerini kurullarda kimlerin soruşturacağı, yetkilerinin ne olacağı açıklığa kavuşturulmalı. 
   Kurullarda istihdam edilen görevliler eğitimli ve tercihen kadın olmalı. 
   
   
   
   
</TEXT>
</DOC>
