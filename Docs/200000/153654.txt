<DOC>
<DOCNO> 153654 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/01/spor/spo01.html </URL>
<DATE> 2003/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
CORDOBA uçuyordu 
</HEADLINE>
<TEXT>

Son günlerde gündeme gelen kaleci isimleri, Kolombiyalı eldiveni çileden çıkardı. Olaya Serdar Bilgili el koydu 
     'İsterseniz gideyim' 
     BEŞİKTAŞ'IN kaleci aradığı yolundaki iddialar, Kolombiyalı kaleci Cordoba'nın keyfini kaçırdı. Lucescu ile görüşen tecrübeli eldiven, "Beşiktaş'ta kalmak için aldığım bütün teklifleri geri çeviriyorum. Ama ilginçtir, sürekli yeni kaleci isimleri gündeme geliyor. İstenmiyorsam şimdiden söyleyin. Gereken neyse ben yaparım" diye konuştu. 
     
     Başkan'dan güvence 
     LUCESCU, Cordoba'nın bu isyanına hakverirken, konuyu yönetime iletti. Başkan Serdar Bilgili, Menajer Sinan Engin'i arayacak olaya son noktayı koydu. Bilgili'nin, "Cordoba'ya söyle, bu tür haberleri dert etmesin. Bu kulübün başkanı olduğum sürece, Cordoba bizimle kalacak. Ne gitmesi, ne de yeni bir kaleci alınması gündemde" dedi. Engin, bu açıklamayı Cordoba'ya bildirdi. 
     
LAZIO 'Luce' dedi      MEHMET ALİ SABUNCU 

     İTALYA Ligi'nin güçlü ekiplerinden Lazio, Teknik Direktör Mancini'yi Inter'e kaptırma riski üzerine, yeni hoca arayışlarına başladı. Çizme ekibinin listesindeki en güçlü adayın Beşiktaş'ın hocası Lucescu olduğu öğrenildi. Siyah - Beyazlı kulüple bir yıllık daha opsiyonlu anlaşması olan Rumen hoca için, Lazio yönetiminin cazip bir teklif sunmaya hazırlandığı iddia edildi. 
     
Aşkı yüzünden okunuyor      Beşiktaş savunmasının yıldızı Zago, Beşiktaş Kulübü'nün resmi dergisi için yüzünü Siyah - Beyaz'a boyadı. İddialı açıklamalar yapan Zago, röportajını babasının bir nasihatıyla noktaladı "Sahada babanı bile tanıma." 
     
Bacadan girdi      Beşiktaş ile sözleşmesi fesh edilen Nouma dün soluğu tesislerde aldı. Özel izinle içeri giren Fransız futbolcu, idmanda önce Lucescu'yu öptü, ardından arkadaşlarıyla bir araya geldi. İlginç davranışlarını değiştirmeyen Nouma, "Burası çok sıcak" deyip önce soyundu, ardından da pantolonla koştu. 
     
Ağız dalaşı      Ümraniye'de dün yapılan antrenmanda Tayfur ile Yasin arasında gerilim yaşandı. Lucescu'nun konuşmayı yasakladığı maç sırasında Tayfur, Yasin'den susmasını istedi. Yasin'in karşılık vermesi üzerine elektriklenme arttı. Tayfur, "Koskoca adamsın küfür etmeye utanmıyor musun " diyen Yasin'in üzerine yürüdü. Araya giren Lucescu, kavga çıkmadan ikiliyi ayırdı. 
     
Kollar sıvandıBeşiktaş yönetimi, Altay maçına bir grup Galatasaraylı'nın gelme ihtimali üzerine alarma geçti. Maç günü sıkı tedbirler alınacak 
     Üç kez aranacaklar 
     BİR grup Galatasaray taraftarının Beşiktaş - Altay maçına gelip, sahaya yabancı madde atmayı planladığı iddiası Siyah - Beyazlı yönetimi harekete geçirdi. Emniyet ile temasa geçen yöneticiler, stat girişinde taraftarların farklı noktalarda üç kez aranmasını talep etti. Ayrıca taraftarların arasına çok sayıda sivil polisin yerleştirilmesi de gündeme geldi. 
     
Pancu paniği      ELAZIĞ maçında Kingston ile çarpıştıktan sonra sol dizinde ödem oluşan Pancu, Romanya'nın Litvanya ile dün gece oynadığı maçta forma giyemedi. Yıldız futbolcunun ağrılarının devam ettiği ve Beşiktaş'ın Altay ile haftasonu oynayacağı maçta da takımdaki yerini almasının zor olduğu öğrenildi. 
     


SPOR 

























</TEXT>
</DOC>
