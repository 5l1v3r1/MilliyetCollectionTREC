<DOC>
<DOCNO> 159118 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/27/astro/index.html </URL>
<DATE> 2003/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Frene basın 
</HEADLINE>
<TEXT>

     Gün içinde yapıcı enerjiler var ama bu arada gözü kapalı hareket, dikkatsizlik ya da ihmalkarlık yüzünden bazı kayıplara da uğrayabiliriz. İletişimde problemler olabilir. Koç'lar bugün de kişisel girişimlerini sıklaştırabilecekleri bir gündeler. Duygularının emrettiği yönde hareket etmektense olaylara biraz daha geniş yönlü bakmaları faydalı olacak. Boğa'lar büyük risklere gitmektense beklemeyi yeğlemeliler. Duygusal açıdan hazırlıksız oldukları deneyimler ya da huzursuzluk olabilir. Akşam hareketli olmaya aday. İkizler bol laf üretmek yerine harekete geçmeli. İleriye yönelik hedefler revize edilebilir, yapıcı planlar kurulabilir. Bu konuda dostlardan destek gelecek. Yengeç'ler çalışmalarını gösterebileceği bir günde. Kendilerini ön planda bulabilirler. Sabırlı olurlarsa çabalar ödüllendirilecek. Aslan'lar geniş düşünebilecekleri bir gündeler. Sorumlulukları bir kenara bırakmak mümkün ama akşam yoğun geçebilir. Başak'lar parasal konularla daha fazla ilgilenme gereği duyabilirler. Ortaklaşa konularda rahat edemeyebilirler, bu yüzden harcamalarını akıllıcı yapmaları faydalı olacak. 
     Terazi'nin ilişkilerden yana hareketli günleri devam ediyor. Başkalarının ısrarları yüzünden huzursuzluk mümkün ama akşam akıllı kararlar verebilirler. Akrep'ler bugün de günlük işlerini iyi organize etmeliler. Öğleden sonra verimli çalışmak ve yapıcı sonuçlar elde etmek kolay olacak. Yay'lar keyif getiren uğraşlarla daha fazla ilgilenebilirler. Yaratıcı çalışmalar ve aşk hayatlarına heyecan getirebilir. Akşam ise önlemci olmalılar. Oğlak'lar tamamlanması gereken işler yüzünden kendilerini baskı altında hissedebilirler. Duygusal konular özellikle ev hayatında zorlayıcı olabilir. Kova hareketi bol bir günde. Hızlı çalışmak, düşünmek ve konuşmak dikkat çekiyor. Aynı anda birden fazla iş yapmak yüzünden hatalarla karşılaşabilirler. Balık'lar dün olduğu gibi parasal konularda daha temkinli olmalılar. Yeni kazançlar mümkün olsa da harcamaları dengede tutmak gerekecek. 
     
     

</TEXT>
</DOC>
