<DOC>
<DOCNO> 155031 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/07/son/sondun01.html </URL>
<DATE> 2003/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağdat'ta Araplarla Kürtler arasında çatışmalar... En az 3 ölü... 
</HEADLINE>
<TEXT>

     Irak'ın başkenti Bağdat'ın kuzeyinde son günlerde Araplarla Kürtler arasında meydana gelen çatışmalarında en az 3 kişinin öldüğü bildirildi. 
     Halis hastanesi doktorları, Bağdat'a 40 kilometre uzaklıkta bulunan Bakuba'da yakınlarında Arapların Kürtlere ateş açmasıyla başlayan çatışmalarda en az 3 kişinin öldüğünü belirtti. 
     Hastane doktorlarından Ahmed Muhammed, birçok silahlı kişinin sokaklara dökülerek birbirinden intikam alma peşine düştüğünü belirterek, ''3 kişinin öldüğünü söyleyebilirim, ancak ölü sayısının daha fazla olduğunu düşünüyorum'' dedi. 
     Haftalardır maaş alamayan yerel polisi görev bırakmasının ardından Amerikan kuvvetlerinin güvenliği sağlamak amacıyla dün gece geç saatlerde kente girdiği, devriye gezdikten sonra kentten çıktığı ve önümüzdeki günlerde daha çok birlik gönderme sözü verdiği belirtiliyor. 
     
</TEXT>
</DOC>
