<DOC>
<DOCNO> 152043 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/24/son/sondun09.html </URL>
<DATE> 2003/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
SARS dünyayı tehdit ediyor 
</HEADLINE>
<TEXT>

     Çin'de ortaya çıkan ve seyahatler yoluyla diğer ülkelere sıçrayan ''akut solunum yetmezliği sendromu''ndan SARS ölenlerin sayısı 254'e yükseldi. 
     SARS hastalığına yakalanan kişilerin sayısı ise 4488'i buldu. 
     Uzmanlar, tedavisi bilinmeyen ve hemen teşhis edilemeyen hastalığın kasım ayında Çin'in güneyinde ortaya çıktıktan sonra başta komşu ülkeler olmak üzere dünyada 20'den fazla ülkeye yayıldığını belirtiyorlar. 
     Çin'i, gizemli bir zatürree türü olan hastalığı dünyadan saklamak ve geç bildirmekle suçlayan uzmanlar, hastalığa neyin neden olduğunu bilmemekle beraber SARS'a Çin'deki beslenme tarzının neden olabileceğini ileri sürüyorlar. 
     Hastalık yüzünden Çin, Hong Kong, Kanada, Singapur, Vietnam, Tayland ve Malezya'da 254 kişi öldü. 
     SARS vakalarıyla ilgili son rakamlarsa şöyle 
     Çin 106 ölü, 2305 vaka, Hong Kong 105 ölü 1458 vaka, Singapur 17 ölü, 189 vaka, Kanada 16 ölü, 330 vaka, Vietnam 5 ölü, 68 vaka, Tayland 2 ölü, 8 vaka, Malezya 2 ölü, 6 vaka, ABD 39, Tayvan 38, Almanya 6, İngiltere 6, Fransa 5, İsveç Hindistan ve Endonezya 4, İtalya ve Avustralya 3, Brezilya Japonya ve Filipinler 2, İrlanda, Kuveyt, Romanya, Güney Afrika, İspanya ve İsviçre 1'er vaka. 
     





</TEXT>
</DOC>
