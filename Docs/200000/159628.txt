<DOC>
<DOCNO> 159628 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/29/spor/spo05.html </URL>
<DATE> 2003/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Güneş'ten güvence 
</HEADLINE>
<TEXT>

MİLLİYET'in uyarısını dikkate alan Milli Takımlar Teknik Direktörü, "Sıkıntı var, endişe yok. Herşey kontrolümüz altında" diye konuştu 
     NACİ YALINKILIÇ 

     Ada ekibi çalışıyor 
     MİLLİ Takım'da yer alan futbolcuların rehavete girmemesi konusunda MİLLİYET'in "Şimdi Milli Takım zamanı" uyarısı, ses getirdi. Bazı sıkıntıların olduğunu ancak endişe edilmemesi gerektiğini ifade eden Milli Takımlar Teknik Direktörü Şenol Güneş, "Herşey kontrolümüz altında. Sıkıntıları çözmek ise bizim görevimiz. İlk etapta İngiltere'den dönen Tugay, Hakan Şükür ve Alpay'a özel program vererek çalışmalarını başlattık" dedi. 
     
     'Uyumlu bir yapılanma' 
     HEDEFLERİNE ulaşan ve ulaşmayan oyuncular için üç günlük iznin doğal olduğunu belirten Güneş, aksi durumda da futbolcuların yeni bir yarışmaya motive olmalarının zor olacağını ifade etti. Milli takım çalıştırıcısı sakatlar konusunda gereken çalışmanın yapıldığını vurgulayarak, "Performanslardaki düşüşler ve dalgalanmalar için alternatiflerimiz var. Bu pozitif ortamda federasyonla uyumlu bir yapılanma içindeyiz" diye konuştu. 
     

</TEXT>
</DOC>
