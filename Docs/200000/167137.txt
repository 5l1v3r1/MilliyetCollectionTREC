<DOC>
<DOCNO> 167137 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/03/son/sontur18.html </URL>
<DATE> 2003/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Şahin 7. paket yakında meclise gelir... 
</HEADLINE>
<TEXT>

     Devlet Bakanı ve Başbakan Yardımcısı Mehmet Ali Şahin, AB 7. Uyum Paketi konusunda kurumlardan bilgi alındığını söyledi. 
     Şahin, TBMM'de gazetecilerin AB 7. Uyum Paketi'nin ne zaman Meclis'e sevkedileceği sorusuna, ''Yakında gelir. Paketi, henüz Bakanlar Kurulu'nda tartışmış değiliz'' dedi. 
     Paket konusunda kurumların görüşlerinin alındığını kaydeden Şahin, bunun tamamlanmasının ardından Bakanlar Kurulu'nda ele alınacağını ve imzaya açılacağını bildirdi. Şahin, ''paketin ne zaman Bakanlar Kurulu'nda ele alınacağı'' sorusuna ise ''Bu ne zaman olur, Pazartesi günü Bakanlar Kurulu toplanacak ama buraya yetişir mi bilmiyorum'' karşılığını verdi. 
     Şahin, ''görmediği için'' paketin içeriği konusundaki soruları yanıtlamadı. 
     
</TEXT>
</DOC>
