<DOC>
<DOCNO> 177816 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/24/son/sondun18.html </URL>
<DATE> 2003/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Kolombiya Başkanı Uribe'ye suikast girişi önlendi... 
</HEADLINE>
<TEXT>

     Kolombiya Devlet Başkanı Alvaro Uribe'ye karşı, Puerto Asis kentinde dün yapılmak istenen suikast girişiminin önlendiği bildirildi. 
     Devlet Başkanı Uribe, olayla ilgili devlet televizyonunda yaptığı konuşmada, ''Putumayo bölgesinde yapılmak istenen bu suikast girişimini zamanında öğrenerek engelledik. Bu girişimi gerçekleştirmek isteyen milis güçlerine dağılmaları çağrısında bulunuyorum'' dedi. 
     Uribe, bu girişimin sorumlusunun hangi örgüt olduğu konusunda bilgi vermedi. 
     Putumayo bölgesinde, ülkedeki en büyük isyancı grup marksist Kolombiya Devrimci Silahlı Kuvvetleri FARC gerillaları faaliyet gösteriyor. 
     Uribe'nin helikopterine geçen hafta da ülkenin kuzeybatısındaki bir köye gidişi sırasında isyancı gerillalar tarafından ateş açılmış, saldırıda ölen veya yaralanan olmamıştı. 
     Yetkililer, saldırıdan, Kolombiya Devrimci Silahlı Kuvvetleri'ni FARC sorumlu tutmuştu. 
     
</TEXT>
</DOC>
