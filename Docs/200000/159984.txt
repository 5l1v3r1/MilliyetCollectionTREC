<DOC>
<DOCNO> 159984 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/30/son/soneko41.html </URL>
<DATE> 2003/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara serbest piyasasında doların fiyatı 20 bin lira düştü 
</HEADLINE>
<TEXT>

     Ankara serbest döviz piyasasında doların fiyatı 20 bin lira, euro'nun fiyatı ise 13 bin lira düştü. 
     Dün akşam saatlerinde 1 milyon 445 bin liradan satılan dolar, bugün akşam saatlerinde 1 milyon 425 bin liradan satıldı. 
     Euro ise bugün kapanışta 1 milyon 685 bin liradan işlem gördü. Dün akşam saatlerinde euro, 1 milyon 698 bin liradan satılmıştı. 
     Dün akşam saatlerinde 1.1775 olan euro-dolar paritesi, bugün akşam saatlerinde 1.1810 oldu. 
     Bankalararası döviz piyasasında Pazartesi günü valörlü doların alış fiyatı 1 milyon 423 bin lira, satış fiyatı ise 1 milyon 430 bin lira olarak açıklandı. 
     Merkez Bankası da saat 15.30 itibariyle gösterge niteliğindeki doların efektif satışını 1 milyon 428 bin 749 lira, euro'nun efektif satışını ise 1 milyon 691 bin 210 lira olarak belirledi. 
     
</TEXT>
</DOC>
