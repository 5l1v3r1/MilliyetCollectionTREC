<DOC>
<DOCNO> 161512 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/06/son/sonspo20.html </URL>
<DATE> 2003/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Lakers'ın yıldızı Kobe Bryant ameliyat oluyor 
</HEADLINE>
<TEXT>

     ABD Profesyonel Basketbol Ligi takımlarından Los Angeles Lakers'ın yıldızı Kobe Bryant'ın sağ omuzundaki sakatlıktan kurtulabilmesi için büyük bir olasılıkla ameliyat olması gerektiği açıklandı. 
     Minnesota Timberwolves ile yapılan play-off 1. tur maçında Kevin Garnett ile çarpıştığı pozisyonda sakatlanan Kobe Bryant'ın çekilen MRI'nda ameliyata ihtiyaç olduğu ancak yıldız basketbolcunun iyileşmek için başka bir alternatif olup olmayacağını düşündüğü belirtiliyor. 
     Bryant, henüz başka bir alternatif sunulmadığını ve büyük bir olasılıkla ameliyat olacağını kaydederek, ''Ancak iyilişmek ve yeniden eski formuma kavuşmak istiyorum'' dedi. 
     Kobe Bryant'ın, Ağustos'ta Porto Riko'da yapılacak Olimpiyat Oyunları elemelerine katılamayabileceği de belirtildi. 
     Bryant, konuyla ilgili olarak, takımla birlikte antrenman yapmak ve maçlarda oynamayı istediğini, ancak şu anda bunun zor olduğunu, fakat final maçında yer almayı umut ettiğini söyledi. 
     
</TEXT>
</DOC>
