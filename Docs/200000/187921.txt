<DOC>
<DOCNO> 187921 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/11/spor/bbas.html </URL>
<DATE> 2003/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İTÜ çarpıldı 83-86 
</HEADLINE>
<TEXT>

   Bordo - Beyazlılar, sezonun açılış maçında Tekelspor'a sahasında yenildi. Harun'un 31 sayısı İTÜ'ye yetmedi, konuk takımda Reese sonucu belirledi 
      
   TÜRKİYE Birinci Basketbol Ligi 2003 - 2004 sezonunun açılış maçında Tekelspor, deplasmanda Aras İTÜ'yü 86 - 83 mağlup etti. Karşılaşmanın başından sonuna kadar rakibine oranla daha iyi mücadele eden konuk ekip ilk devreyi de 47 - 42 önde tamamladı. Tekel'de 26 sayı ile yıldızlaşan Reese maçın bitimine iki saniye kala attığı üç sayılık basket ile takımına galibiyeti getirirken Harun'un 31 sayısı ev sahibine yetmedi. 
   
   Maçın karnesi 
   HAKEMLER Mustafa Can, Altuğ Köselerli, Erşan Kartal 
   ARAS İTÜ Mert 6 10, Harun 8 31, Levent Türknas 4 2, Daniloviç 3 , Lett 6 19, Holden 6 11, Levent Bilgin 3 , Serdar 4 2, Ufuk Yanar 6 8 
   TEKELSPOR Reese 8 26, Ufuk 7 16, Hyman 6 9, James 7 18, Barış 4 4, Gökhan 5 7, Esat 4 4, Engin 3 2, Sadık 3 , Murat 3 
   1. PERİYOT 24 - 21 Tekelspor , 2. PERİYOT 47 - 42 Tekelspor 
   3. PERİYOT 67 - 63 Tekelspor , MAÇ SKORU 86 - 83 Tekelspor 
   3 SAYI Harun, Reese 3 , Mert 2 , Lett, Holden, Ufuk Kaçar, Esat, Gökhan 1 
   BEŞ FAUL Lett 35.00 ARAS İTÜ 
   Engin 39.14 TEKELSPOR 
   
   Demirel istemez ki    Milli takımı bedava çalıştırabileceğini söyleyen Ergin Ataman, "Ama Turgay Demirel beni istemeyen ender insanlardan biridir" dedi 
   İLHAN GÜNER 

   'Teklif almadım' 
   AYDIN Örs'ün ayrılmasının ardından basketbol milli takımı antrenörlüğü için ismi geçen Ergin Ataman, Başkent'te ilginç açıklamalar yaptı. Ankara Üniversitesi İletişim Fakültesi tarafından gerçekleştirilen panele katılan Ataman, bugüne kadar milli takım için kendisine herhangi bir teklif gelmediğini, federasyonun yabancı bir coach düşündüğünü belirtti. 
   
   'Önyargım yok' 
   KAMUOYUNDA Ay - Yıldızlı ekibi istemediği veya ön şartları olduğu gibi bir izlenimin hakim olduğunu vurgulayan Ataman, "Milli takımı istemeyen ben değilim. Beni istemeyen ender insanlardan biri Federasyon Başkanı Turgay Demirel" dedi. Siena'nın eski hocası, milli takımı profesyonel bir iş olarak görmediğini, bedava çalıştırabileceğini söyledi. 
   
   'Düşüşteyiz' 
   TÜRK basketbolunun düşüşte olduğunu belirten Ergin Ataman, "Avrupa Şampiyonası'nda hayal kırıklığına uğradık. Bana göre Aydın Örs'ün uyguladığı sistem takıma uymadı" yorumunu yaptı. Ataman, Siena günlerini ise şöyle yorumladı "İtalya'da onlara tepeden baktım. Başarı gelince onlar da kanıksadı. Fatih Terim de aynısı yaptı" dedi. 
   
   Botaş, Arı'yı devirdi 67-63    BAYANLAR Basketbol Ligi'nde Cuhurbaşkanlığı Kupası'nı kazanan Botaş, dün de ligde Çankaya Üniversitesi Arı Koleji'ni deplasmanda 67-63 mağlup etmeyi başardı. Karşılaşmanın ilk yarısını da 32-28 önde tamamlayan Adana ekibi Esmeral 20 ve Yamasaki 13 'nin sayılarıyla sonuca giderken, Başkent ekibinde Perostiyska 21 ile Sekuliç 18 'in basketleri galibiyeti getirmedi. 
   
   Günün programı 
   Ayhan Şahenk S.S. 
   14.00 Darüşşafaka - B. Kolej 
   Bursa Atatürk S.S. 
   16.00 Tofaş - Efes Pilsen 
   Ankara Atatürk S.S. 
   16.00 Türk Telekom - Beşiktaş 
   İzmir Celal Atik S.S. 
   16.00 Tuborg - Pınar Karşıyaka 
   İst. Ahmet Cömert S.S. 
   17.00 Ülkerspor - O. Renault 
   
   
</TEXT>
</DOC>
