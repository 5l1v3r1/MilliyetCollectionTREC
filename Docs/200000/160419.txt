<DOC>
<DOCNO> 160419 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/01/son/sontur23.html </URL>
<DATE> 2003/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
İnternet bağlantılarındaki sıkıntı gideriliyor 
</HEADLINE>
<TEXT>

     Türk Telekom, Cezayir'de geçen hafta meydana gelen deprem nedeniyle kesilen internet bağlantılarını yeniden sağlamaya yönelik çalışmalarını sürdürüyor. 
     Türk Telekom'dan yapılan açıklamada, kurumun, deprem nedeniyle arızalanan kablolar üzerinden gerçekleştirilen yurtdışı internet çıkış kapasitesini yüzde 100 oranında artırdığı, böylece yurtdışı erişimde büyük ölçüde rahatlama sağlandığı bildirildi. 
     Türk Telekom'un, arızalanan yurtdışı internet hatlarına alternatif olabilecek yeni devrelerin uydu ve fiber optik kablolar üzerinden hizmete verilmesine yönelik çalışmalarını, Kamu İhale Kanunu çerçevesinde sürdürdüğü belirtildi. 
     Depremden dolayı İtalya ile Fas arasında deniz altından geçen kablolarda arıza oluşmuş, bu nedenle, Türkiye'nin yurtdışı internet trafiğinin yüzde 80'ini karşılayan kablolarda arıza meydana gelmişti. 

     
</TEXT>
</DOC>
