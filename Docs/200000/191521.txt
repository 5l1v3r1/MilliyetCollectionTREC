<DOC>
<DOCNO> 191521 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/27/yasam/yas01.html </URL>
<DATE> 2003/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Aç kalabilir ama kadınsız asla 
</HEADLINE>
<TEXT>

   Bir cam kutuda 44 gün boyunca aç kalan David Blaine, doktorların seks yasağına bir hafta bile dayanamadı 
      Nevsal Elevli 
   
   Londra'da, bir cam kutuda gerçekleştirdiği 44 günlük dayanıklılık testinin ardından tedavi altına alınan Amerikalı sihirbaz David Blaine'in, doktorların kalbini rahatsız edeceği gerekçesiyle koyduğu seks yasağına uymadığı ortaya çıktı. 
   
   Hastane yatağında 
   Uyarıları dinlemeyen Blaine, yanından hiç ayrılmayan sevgilisi Manon von Gerkan'la hastane yatağında ateşli bir aşk yaşadı. Blaine, 'News of the World' gazetesine yaptığı açıklamada şunları söyledi "Doktorlar kalbim için bir süre seksten uzak durmamı söylediler. Ama dayanamadım. Olaydan sonra tansiyonumu ölçmek için odaya geldiler. 16 yaşında gibiydim. Doktorlara ne yaptığımı söylemedim tabii". 
   
   Kaçıp hamburger yedi 
   Blaine'in 44 günlük açlığın ardından bazı önemli sağlık sorunlarıyla karşılaşabileceğini kaydeden doktorları, sihirbazı bir bebek gibi yavaş yavaş beslemeye başlamışlardı. Ancak Blaine, cuma günü bir not bırakarak hastaneden kaçtı. Aynı gece hamburger yediği de öne sürülen Blaine'in vücudunun eski haline gelmesinin, 4-5 ay alabileceği belirtiliyor. 
   
   
</TEXT>
</DOC>
