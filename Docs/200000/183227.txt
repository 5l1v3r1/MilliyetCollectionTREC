<DOC>
<DOCNO> 183227 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/18/son/sontur23.html </URL>
<DATE> 2003/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İHD'den "Kızıl Elma koalisyonu"na suç duyurusu... 
</HEADLINE>
<TEXT>

     İnsan Hakları Derneği İHD Genel Başkan Yardımcısı Eren Keskin, kamuoyunda ''Kızıl Elma Koalisyonu'' olarak bilinen oluşumun temsilcilerinden Mehmet Perinçek ve Levent Temiz hakkında, savcılığa suç duyurusunda bulundu. 
     Keskin ile İHD İstanbul Şube Başkanı Kiraz Biçici tarafından İstanbul Cumhuriyet Savcılığı'na verilen suç duyurusu dilekçesinde, ''Ülkü Ocakları Genel Başkanı Levent Temiz'in, bazı basın organlarında, 'Türkçü gençliği' uyandırmak amacından söz ederken, İşçi Partisi İP Gençlik Kolları Başkanı Mehmet Perinçek'le birlikte ortak silahlı mücadele başlatmaktan söz ettiği'' öne sürüldü. 
     Dilekçede, bu nedenle, Temiz ve Perinçek hakkında, TCK'nın 312 2. maddesinde öngörülen ''Halkı din, dil, ırk, mezhep veya bölge farklılığı gözeterek kin ve düşmanlığa tahrik etmek'' ile TCK'nın 313. maddesi uyarınca ''Cürüm işlemek için teşekkül oluşturmak'' suçlarından soruşturma başlatılması talep edildi. 
     
</TEXT>
</DOC>
