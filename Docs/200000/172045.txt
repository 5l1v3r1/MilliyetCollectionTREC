<DOC>
<DOCNO> 172045 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/28/siyaset/siy12.html </URL>
<DATE> 2003/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk askerine Türk komutan 
</HEADLINE>
<TEXT>

     Türk askerlerinin Irak'a gönderilmesi durumunda, görev yapacakları bölgede komutanın Türkiye'de olacağı ve ABD yönetiminin bunu prensipte kabul ettiği bildirildi. ABD'nin Merkez Kuvvetler Komutanı Orgeneral John Abizaid'in geçtiğimiz günlerde gerçekleştirdiği Ankara ziyareti sırasında, "ABD'nin, Türk askerlerinin Irak'a gönderilmesi durumunda, görev yapacakları bölgede komutanın Türkiye'de olmasını" prensipte kabul etti. 
     
     'Taşlar yerine oturdu' 
     Türkiye'nin Irak'taki en büyük 3. güç olacağını kaydeden kaynaklar, askeri boyutu olan siyasi bir süreçten geçildiğini ve bu süreçte Türkiye'nin, gücüyle orantılı bir şekilde temsil edilmesi gerektiğini söyledi. Dışişleri Bakanı Gül'ün ABD ziyaretiyle, TürkAmerikan ilişkilerinde "taşların yerine oturduğunu" ifade eden aynı kaynaklar, öneriler paketine ABD'li yetkililerin olumlu yanıtlar verdiğini de belirttiler. 
     

</TEXT>
</DOC>
