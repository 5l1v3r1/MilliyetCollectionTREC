<DOC>
<DOCNO> 182297 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/14/son/sonspo13.html </URL>
<DATE> 2003/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Michael Schumacher yine, yeniden 
</HEADLINE>
<TEXT>

     Formula 1 Dünya Şampiyonası'nda, sezonun 14. yarışı olan İtalya Grand Prix'sini, Ferrari'nin Alman pilotu Michael Schumacher kazandı. 
     Monza Pisti'nde toplam tur üzerinden yapılan yarışı, saatteki ortalama 247.586 kilometrelik hızıyla 1 saat 14 dakika 19.838 saniyede ilk sırada tamamlayan şampiyon pilot, bu birincilikle, kariyerindeki 69'uncu, Ferrari forması altında ise 50. zaferine imza attı. 
     Schumacher, bu ortalama hızıyla parkur rekorunu da kırmış oldu. Bu parkurdaki eski rekor, 242.615 kilometrelik ortalama hızla İngiliz pilot Peter Gothin tarafından 1971 yılında elde edilmişti. 
     Monza Pisti'ndeki yarışa ilk sırada Pole Position başlayan ve mücadeleyi sürekli önde götüren Schumacher, bu sezonki 5. Grand Prix birinciliğini elde etti. Alman pilot, en son sezonun 8. yarışı olan Kanada Grand Prix'sinden zaferle ayrılmıştı. 
     Monza'da ikinciliği, BMW Williams ekibinin Kolombiyalı pilotu Juan Pablo Montoya alırken, Ferrari'nin Brezilyalı pilotu Rubens Barrichello üçüncü oldu. McLaren Mercedes'in Finli sürücüsü Kimi Raikkonen ise yarışı 4. sırada tamamladı. 
     
     SÜRÜCÜLER KLASMANI 

     Schumacher, son 2 yarışa girilirken büyük bir heyecana sahne olan Formula 1'de, sürücüler klasmanında aradaki puan farkını açarak liderliğini korudu. 
     Sürücülerde sıralama şöyle oluştu 
     

SIRA TAKIM PUAN 1. Michael Schumacher Almanya Ferrari 82 2. Juan Pablo Montoya Kolombiya Williams 79 3. Kimi Raikkonen Finlandiya McLaren 75 4. Ralf Schumacher Almanya Williams 58 5. Fernando Alonso İspanya Renault 55 6. Rubens Barrichello Brezilya Ferrari 55 7. David Coulthard İskoçya McLaren 45 8. Jarno Trulli İtalya Renault 24 9. Mark Webber Avustralya Jaguar 17 10. Jenson Button İngiltere BAR 12 11. Giancarlo Fisichella İtalya Jordan 10 12. Cristiano da Matta Brezilya Toyota 8 13. Heinz-Harald Frentzen Almanya Sauber 7 14. Olivier Panis Fransa Toyota 6 15. Jacques Villeneuve Kanada BAR 6 16. Marc Gene İspanya Williams 4 17. Nick Heidfeld Almanya Sauber 2 18. Ralph Firman İngiltere Jordan 1      
     MARKALAR KLASMANI 

     Markalarda ise geçen hafta liderliği eline geçiren BMW Williams ekibi, İtalya Grand Prix'sinden de zirvede ayrıldı. 
     Sıralama şöyle 
     

SIRA TAKIM PUAN 1 Williams 141 2 Ferrari 137 3 McLaren 120 4 Renault 79 5 BAR 18 6 Jaguar 17 7 Toyota 14 8 Jordan 11 9 Sauber 9 10 Minardi 0      Sezonun 15. yarışı olan ABD Grand Prix'si, 28 Eylül Pazar günü Indianapolis'te yapılacak. 
     
</TEXT>
</DOC>
