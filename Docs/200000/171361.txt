<DOC>
<DOCNO> 171361 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/24/son/sondun20.html </URL>
<DATE> 2003/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Alman yamyamın korkunç yaşamı.. 
</HEADLINE>
<TEXT>

     Almanya'da yayımlanan Stern dergisi, 10 Mart 2001 tarihinde internet yoluyla tanıştığı Bernd Jürgen Brandes'i 43 kendi isteğiyle keserek yiyen yamyam Armin Meiwes'in 41 yaşantısını anlattı. 
     Derginin ''Yamyam'' başlığıyla verdiği haberde, Meiwes'in, kurbanının rızasıyla cinsel organını keserek yediği, daha sonra da kafasını keserek vücudunu parçalara ayırdığı ve bu sahneleri video kamerayla görüntülediği hatırlatıldı. 
     Meiwes'in sapık fantaziler geliştirmesinde, annesi Waltraud'un önemli etkisinin olduğu belirtilen haberde, Waltraud Meiwes'in, 1999 yılında ölünceye kadar 3 erkekten ayrıldığı, 2 büyük oğlunun evden ayrılmasından sonra da en küçük oğlu olan Armin'i baskı altında tuttuğu ve sık sık aşağıladığı ifade edildi. 
     Brandes'in de küçüklüğünden bu yana kendi cinsine karşı nefret geliştirdiği ve mazoşist eğilimleri olduğu kaydedilen haberde, video görüntülerinde Brandes'in, öldürülmesi için neredeyse yalvardığı bildirildi. 
     Meiwes'in internet yoluyla, sapık oyunları için birkaç kişi daha bulduğu, ancak bu kişilerle buluşamadan yakalandığı kaydedilen haberde, avukatı Harald Ermel'in, Brandes'in ölmeye razı olduğu için müvekkilinin cinayetten yargılanamayacağını savunduğu belirtildi. 
     Hakkında dava açılan Meiwes, Ekim ayında yargılanmaya başlanacak. 
     
</TEXT>
</DOC>
