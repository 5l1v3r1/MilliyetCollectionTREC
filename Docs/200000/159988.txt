<DOC>
<DOCNO> 159988 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/30/son/soneko45.html </URL>
<DATE> 2003/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine, Haziran ayı borçlanma programını açıkladı 
</HEADLINE>
<TEXT>

     Hazine gelecek hafta biri 154 gün vadeli bono, diğeri de 2 yıl vadeli 6 ayda bir yüzde 3 kupon ödemeli ABD Doları cinsinden tahvil olmak üzere, iki ihale birden gerçekleştirecek. 
     Açıklanan Haziran ayı borçlanma programı'na göre, Hazine 3 Haziran tarihinde düzenleyeceği 154 gün vadeli bono ihalesinde satılacak kağıtlar, 4 Haziran Çarşamba günü ihraç edilecek. 
     Bono ihalesinde satılacak kağıtların geri ödeme tarihi, 5 Kasım 2003 olarak belirlendi. 
     Hazine, Haziran döneminde piyasalara yapılacak 10.2 katrilyon lira tutarındaki itfaya karşılık piyasalardan 8.7 katrilyon lira borçlanmayı öngörüyor. 
     Haziran ayı ödemeleri çerçevesinde 11 katrilyon lirası iç borç, 2.4 katrilyon lirası da dış borç olmak üzere toplam 13.4 katrilyon lira ödeme yerine getirilecek. 
     Hazine, Haziran ayında kamu kurumlarına yapılan satışların geri ödemesi için 331 trilyon lira, kamu kurumlarına, kamu bankalarına ve TMSF'ye ihraç edilen senetlerin ödemeleri için de 397 trilyon lira ödeme yerine getirecek. 
     10.9 katrilyon lira tutarındaki Haziran ayı iç borç servisinin 7 katrilyon 381 trilyon lirası Türk Lirası cinsinden, 3 katrilyon 368 trilyon lirası döviz cinsinden, 224 trilyon lirası da dövize endeksli cinsinden olacak. 
     
     BONO İHALESİ 

     Hazine, değişken faiz ödemeli senetlerin kupon faizlerinin belirlenmesi amacıyla ihraç tarihi 18 Haziran olarak belirlenen 91 gün vadeli referans bono ihalesi yapacak. 
     Referans bono ihalesinde satılacak kağıtların geri ödemesi 17 Eylül 2003 olarak belirlendi. İhalede net 1 katrilyon 586 trilyon lira tutarında ihraç yapılacak. Bu miktar Haziran ayında piyasaya yapılacak ödemeler ve kamu kurumlarına yapılan ROT rekabetçi olmayan teklif satışlarının geri ödeme tutarları toplamının yüzde 15'ni oluşturuyor. 
     Bu ihalede ROT ve ihale sonrası teklif yoluyla satış yapılmayacak. 
     Haziran ayında halka arz, TAP Merkez Bankası yoluyla satış alım ihalesi de yapılabilecek. Söz konusu yöntemlerin kullanılması kararlaştırıldığında, bununla ilgili bilgiler kamuoyuna ayrıca duyurulacak. 
     Hazine'nin Haziran ayı iç borçlanma strajisinde Mayıs ayı iç borçlanma gerçekleşmeleri konusunda bilgilere de yer verildi. 
     
     DOLAR CİNSİNDEN TAHVİL İHALESİ 

     Yine 3 Haziran Salı günü 2 yıl vadeli, 6 ayda bir yüzde 3 kupon ödemeli, ABD Doları cinsinden devlet tahvili ihalesi yapılacak. 
     İhraç tarihi 4 Haziran Çarşamba olarak belirlenen kağıtların geri ödemesi, 1 Haziran 2005 olarak öngörüldü. 
     Söz konusu ihalede katılımcılar, 10 bin dolar nominal değerli tahvil için fiyat teklifinde bulunacak. Kupon ödemeleri 3 Aralık 2003, 2 Haziran 2004, 1 Aralık 2004, 1 Haziran 2005 tarihlerinde yapılacak. 
     
     EN BÜYÜK BORÇ ÖDEME 18 HAZİRAN'DA 

     Haziran ayının en büyük iç borç ödemesi 18 Haziran Çarşamba günü 6 katrilyon 477 trilyon lira ile yapılacak. Bu tarihte gerçekleştirilecek iç borç servisinin 6 katrilyon 121 trilyon lirası piyasaya, 331 trilyon lirası kamu kurumlarına yapılan satışların geri ödemesine, 25 trilyon lirası da kamu kurumlarına, kamu bankalarına ve TMSF'ye ihraç edilen senetlerin ödemelerinden oluşuyor. 
     6.4 katrilyon lira tutarındaki iç borç ödemesinin 6 katrilyon 259 trilyon lirası Türk Lirası, 218 trilyon lirası da dövize endeksli cinsinden yapılacak. 
     Hazine, Haziran ayının ikinci en büyük borç ödemesini tamamı piyasaya olmak üzere 3 katrilyon 271 trilyon lira ile 4 Haziran Çarşamba günü yerine getirecek. 
     Bu tarihte yapılacak iç borç servisinin 423 trilyon lirası Türk Lirası, 2 katrilyon 848 trilyon lirası da döviz cinsinden yapılacak. 
     Ayrıca, Hazine Haziran döneminde de borçlanma imkanları ölçüsünde Merkez bankası, kamu bankaları, ve TMSF kapsamındaki bankalara daha önceki dönemlerde ihraç edilmiş olan devlet iç borçlanma senetlerinden kaynaklanan borçların erken itfası yolu ile azaltılmasına devam edecek. 
     
     SON DURUM 

     Hazine en son 20 Mayıs tarihinde, 168 gün vadeli bono ile 413 gün vadeli tahvil ihalesi düzenlemişti. 
     168 gün vadeli bono ihalesine toplam 8.1 trilyon liralık teklif gelirken, ihalede nominal 774.3 trilyon liralık satış gerçekleşmişti. 
     Net satış miktarı da, 647.6 trilyon lira olan ihalesinde bileşik faiz yüzde 47.29, basit faiz ise yüzde 42.40 olarak belirlenmişti Hazine'nin 413 gün vadeli tahvil ihalesine ise toplam 4 katrilyon 557.4 trilyon liralık teklif gelirken, nominal 3 katrilyon 103 trilyon liralık satış olmuştu. 
     Net satış miktarı 1 katrilyon 915.3 trilyon lira olarak gerçekleşen ihalede bileşik faiz yüzde , basit faiz ise yüzde 54.66 olarak belirlenmişti. 
     Hazine'nin gelecek hafta, tamamı piyasaya olmak üzere 3 katrilyon 271 trilyon lira ödemesi bulunuyor. 
     Hazine Haziran ayı toplamında ise 10 katrilyon 973 trilyon lira iç borç servisi yerine getirecek. 
     
</TEXT>
</DOC>
