<DOC>
<DOCNO> 183627 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/20/son/sontur10.html </URL>
<DATE> 2003/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Kiracı kurşun yağdırdı 1 ölü 2 yaralı 
</HEADLINE>
<TEXT>

     Hasan BÖLÜKBAŞ AKSARAY, DHA 
     

AKSARAY'da kiracı Kürşat yöndem tartıştığı ev sahibi Emin Sümer'i tabancayla öldürdü, kızı ve eşini de yaraladı. Ölen ev sahibinin diğer kızı ise pencereden atlayarak kaçtı. 
     Kent merkezindeki Kılıçaslan Mahallesi Kavurmacı sokakta dün saat 16.00'da meydana gelen olayda, ev sahibi Emin Sümer 60 ile kira konusunda anlaşamayan kiracı Kürşat Yöndem 20 tartıştı. Evin önünde tartışmanın kavgaya dönüşmesi üzerine tabancasını çeken Yöndem, ev sahibi Sümer'i eşi ve iki kızının gözü önünde kurşunladı. 
     Vücuduna 5 mermi isabet eden Emin Sümer olay yerinde hayatını kaybetti. Öfkeli kiracı ev sahibinin eşi Nezihe 55 ile kızları Esma 20 'yı da kurşunla yaralarken, eve girip diğer pencereden atlayarak kaçan diğer kizı Esra 16 ise olaydan yara almadan kurtularak polisten yardım istedi. 
     Polis, olayda kullandığı tabanca ile birlikte yakaladığı öfkeli kiracının üst aramasında da bir rambo bıçağı ele geçirdi. Yapılan incelemede gözaltına alınan Kürşat Yöndem'in 12 el ateş ettiği belirlenirken yaralılar Aksaray Devlet Hastanesi'ne kaldırıldı. Durumu ağır olan Nezihe Sümer ilk müdahalenin ardından Konya'daki Selçuk Üniversitesi Tıp Fakültesi Hastanesi'ne sevk edildi. 
     
</TEXT>
</DOC>
