<DOC>
<DOCNO> 167164 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/04/ekonomi/aeko.html </URL>
<DATE> 2003/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Mudilerin paralarını ödemediler bırakıp gittiler... 
</HEADLINE>
<TEXT>

'Dolara, marka yüksek faiz' sloganı ile tanınan İmar Bankası mudilerinden son bir haftadır 'paralarının ödenmediği' şik yetleri geliyordu. Uzanlar sahibi olduğu bankanın yönetiminden diğer üyelerle birlikte istifa etti. Yönetimde bir temsilcisi olan BDDK, bankaya dört yeni üye daha atadı. BDDK atamaları, 'İstenilen tedbirlerin alınmaması ve bankanın emin şekilde çalışmasını tehlikeye düşürmeyi' içeren kanun maddesine göre yapıldı. 
     EKONOMİ SERVİSİ 

     Bankacılık Düzenleme ve Denetleme Kurumu BDDK Uzanların sahibi oldukları İmar Bankası'nın yönetiminden istifa etmeleri üzerine bankaya yeni atamalar yaptı. 
     BDDK'dan yapılan açıklamada, İmar Bankası'nın Cumhur Doğan BDDK'nın daha önce atadığı, veto hakkını elinde bulunduran yönetim kurulu üyesi dışındaki yönetim kurulu üyelerinin Yönetim Kurulu Başkanı Kemal Uzan, Başkanvekili Yavuz Uzan, Genel Müdür Hilmi Başaran, üyeler Erol Hürbaş, Yaşar Avni Güral, Gürol Demirkol ve Birol Çilingir istifası nedeniyle oluşan yönetim zaafiyetinin giderilmesini teminen atama yapıldığı belirtildi. 
     
     Atama maddesi 
     Halen yönetim kurulu üyeliğini sürdüren Z. Cumhur Doğan'ın aynı zamanda genel müdürlük görevini de yürütecek. BDDK yönetim kurulu başkanlığına Çelik Göz, üyeliklere de İsmet Tugul, Kaya Zatitürk ve Ahmet Özer'i atadı. 
     BDDK'nın yaptığı atamalara gerekçe oluşturan Bankalar Kanunu'nun "Denetlemeler sonucunda alınacak tedbirler" başlıklı 14. maddesinin 1. fıkrası, aykırı işlemlerin tespiti halinde bankanın uyarılması, bunun devamı durumunda yönetime atamalar dahil bazı önlemleri içeriyor. İstenen tedbirlerin alınmaması veya bankanın emin bir şekilde çalışmasını tehlikeye düşürecek nitelikteki işlemlerin tekerrürü halinde Kurul, 
     a Yönetim kurulu üyelerinin tamamını veya bir kısmını görevden alarak veya üye sayısını artırarak kurula üye atamak, 
     b Bankanın faaliyetlerini, tüm teşkilatını veya gerekli görülecek şubelerini veya muhabirlerle ilişkilerini kapsayacak şekilde kısıtlamak, 
     c Bankanın mevduat sigortası primlerini yükseltmek veya kabul ettiği mevduatı yüzde 100 oranına kadar karşılığa tabi tutmak da dahil olmak üzere, bankanın emin şekilde çalışmasına ve mevduat sahiplerinin korunmasına yönelik, her türlü tedbiri almaya ve uygulamaya yetkili kılınıyor. 
     
'Paramızı alamıyoruz' şik yetleri geliyordu      İmar Bankası, son günlerde bazı müşterilerinin ödeme yapılmadığı şik yetlerine muhatap oldu. Adana'da mevduatının vadesi dolduğu halde parasını çekemediğini iddia eden Mustafa Yılmaz adlı bir müşteri icra yoluna gitti. 
     
     ÇEAŞ bahanesi 
     Atama öncesi bankada sorun yaşayan müşterilerden Ahmet Tanses, iki ay vadeli yatırdığı 6.5 milyar lirasını vadesi dolduğu halde alamadığını, banka yetkililerinin kendisine ÇEAŞ ve Kepez'e el konmasından dolayı nakit problemi yaşandığını ve Merkez Bankası'ndan para akışının olmadığını, ödemenin çarşamba veya perşembe günü yapılacağını söylediklerini anlattı. 
     Mecidiyeköy'deki merkez şubeye başvuran müşterilerden emekli memur Keriman Sofu, altı ay önce sattığı evinden kalan 10 milyar lirasını bankaya yatırdığını, geçen cuma günü vadesi dolan parasını pazartesi günü çekmek için geldiği bankadan, tatmin edici bir açıklama yapılmadığı halde ödemenin önümüzdeki birkaç gün içinde yapılacağı cevabını aldığını söyledi. 
     Banka şubeleri arasında EFT bile yapılmadığını ifade eden Ferruh Ergür ise 5 milyar liralık parasını çekemediğini, yetkililerin kendilerine mevduat sahiplerinin paralarının daha sonra şubelere dağıtılarak ödeneceği gerekçesini ilettiklerini söyledi. İmar Bankası'na 300 milyar lirasını yatıran adının açıklanmasını istemeyen bir mevduat sahibi ise "Elimde ne varsa bankaya yatırdım. 300 milyar lira gibi büyük bir rakamı mutlaka alacağımı düşünüyorum. Bana da birkaç gün içinde paranın geri ödeneceğini söylediler" dedi. 
     
     168 bini aşkın mevduat hesabı var 
     Yönetime yapılan atamalar sonrası dün sabah İmar Bankası'nın Mecidiyeköy'deki merkez şubesine gelen müşterilerden emlakçı Sedat Vural, parasının vadesini uzatmak için geldiğini, işlemini gerçekleştirdiğini söyledi. 
     Bankalar Birliği 2002 verilerine göre, bankada 103 bin 44 adet tasarruf, 65 bin 630 adet döviz mevduatı olmak üzere toplam 168 bin 674 adet hesap bulunuyor. 
     
Uzanlar'ın 5 kanalı 30'ar gün kapatıldı      RTÜK, Cem Uzan'ın Başbakan Erdoğan'la ilgili sözlerini yayınlayan beş TV kanalına 30'ar gün kapatma ceza verdi 
     ANKARA Milliyet 

     Radyo ve Televizyon Üst Kurulu RTÜK , Uzan grubuna ait Star, Starmax, Kanal 6 ile dijital yayın yapan Star 6 Heyecan TV ve Footgol Star 8 televizyonlarına rekor ceza verdi. Genç Parti Genel Başkanı Cem Uzan'ın Bursa mitinginde Başbakan Erdoğan'a "Allahsız" şeklindeki hakaret içeren konuşmasını yayınlayan her televizyona ayrı ayrı 30'ar gün kapatma cezası geldi. RTÜK, Uzan'ın konuşmasına yer veren Flash TV, Habertürk, Star 4, Star 5, Star 7 ve Nev TV'nin de savunmalarını istedi. 
     Dün altı saatlik bir toplantı yapan RTÜK, beş kanala, RTÜK Yasası'nın 4. maddesinin c, ı ve j bentlerine aykırı yayın yaptıkları gerekçesiyle toplam 150 gün kapatma cezası verdi. Uzan'ın konuşmasını yayınlayan beş kanal, yaklaşık 200'er sayfalık savunmalarda AKP ya da Başbakan'ın "cevap ya da düzeltme hakkı istemediğini" savundu. 
     
     Ortak görünmüyorlar 
     Savunmada, beş kanalın ortakları içinde Cem Uzan ya da Uzan ailesine ait hiçbir isme yer verilmezken Uzan'dan "bir siyasi partinin lideri" olarak bahsedildi. Savunmalarda şöyle denildi 
     "RTÜK bir ay süreyle yayın durdurma cezası uygularsa, kendisini yargı yerine koymuş olur. Ceza verirse yayıncı kuruluşun katrilyona yaklaşan reklam ve program sözleşmeleri iptal edilebilecek, birçok kişi kuruluştan ayrılabilecek, belki yayın kuruluşu zor duruma düşerek aşırı faizli borçlanmak zorunda kalacak. Eğer yargı organları haklılığını ortaya koyarsa, müeyyide uygulanmasının hukuka aykırılığı tescil edilecek ve şahsi kusurları sonucu karara imzalayanlar müvekkil kuruluşun katrilyona varan zararlarını yargı yoluyla ödemek zorunda kalacak." 
     
     Perde arkası 
'Sorumluluktan kaçamazlar'      Bankacılık Düzenleme ve Denetleme Kurumu'nun BDDK Uzan Grubu'nun sahibi olduğu İmar Bankası'nın yönetimine istifalar nedeniyle yeni üyeler ataması, hukuk ve bankacılık çevresinde çeşitli yorumlara yol açtı. Bu görüşlere göre şu değerlendirmeler ortaya çıkıyor 

</TEXT>
</DOC>
