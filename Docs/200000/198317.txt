<DOC>
<DOCNO> 198317 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/28/tv/ekran.html </URL>
<DATE> 2003/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Duduk, piyano, saz ve popülizm bir arada 
</HEADLINE>
<TEXT>

   Müzik dünyasının pencereleri ardına kadar açık sizi bekliyor 
      Müzik analiz Sina KOLOĞLU 

   Etnik popülizm    İlhan Erşahin ve Djivan Gasparyan bu akşam "beşN birK"da. Erşahin, İsviçre'den New York'a yolculuğun sonunda Sonny Rollins ve Joe Henderson gibi efsane saksafoncuların dünyasında kıvama gelerek yetişti. Bir saksafoncu olarak farkını ortaya koymalıydı. Farkın da "yerel ezgiler" ve bunları yorumlamakla yaratılabileceğini biliyordu. "Ezan" bestesi ya da "Uzun İnce Bir Yoldayım" yorumları bunun en güzel kanıtı. 
   Duduk, Balaban, yastı balaban, duduki ve bizde mey olan bir enstrüman. Benim saydığım bu enstrümanı çalan 30'a yakın usta isimimiz var. Ama nedense biz Gasparyan'da özetledik olayı. "Knar grubunun ve duduğun popüler hale gelmesi World Music, Ethnic Music kavramları çerçevesinde değerlendirilmeli" diyor bir yorumcu. Sanırım biz de burada fark ettik. Bu akşam da dinleyeceğiz. 
   beşN birK CNN TÜRK 21.00 
   
   
   Klasik müziğin şerefini kurtardı    Fazıl Say'ın Aspendos'ta verdiği konser tekrar yayınlanıyor. Fazıl Say hayranları tarafından yazılanlar, aslında Türkiye gerçeğini ve sanatçıya bakışı gösteriyor... İşte "9Sekiz.Com" adlı siteden görüşler "Artık müzik şirketleri saçmasapan sanatçılara kaset yapacağına Fazıl Say'a daha güzel projelerde destek olurlar"... "Klasik müzik elden gitti derken Fazıl Say çıktı ortaya ve klasik müziğin Türkiye'deki şerefini kurtardı"... "Televole türünde programlara çıkmadığı için çoğu kişinin adını dahi bilmediği bir sanatçı. Muhteşem bir piyanist"... Fazla söze gerek var mı 
   KONSER NTV 21.00 
   
   
   Neşet Ertaş sizlerle    Kültür Bakanlığı Güzel Sanatlar Genel Müdürü Bayram Bilge Tokel ,Neşet Ertaş'ın Türkiye çapında verdiği stadyum konserlerini düzenlemiş. "Kırıkkale konserinde kırk bin kişi kendinden geçti. Son beş yıldır hemen tüm konserlerinde bulundum fakat izleyenleri ile böylesine aynileştiği başka konseri hatırlamıyorum" diyor Tokel. "Halkla gerçek halk sanatçılarını buluşturmak" olarak yorumluyor bu buluşmaları. Bir buluşma da bu akşam "Beyaz Show"da gerçekleşiyor. 
   BEYAZ SHOW KANAL D 23.00 
   
   
   Bizim "Cheb Khaled" Bayhan    "POPSTAR"da yarışmacılar aynı tondan başlayan şarkılarından biraz uzaklaşıp, kendi kalitelerinin ne olduğunu ele verecek başka notalara gidecekler. Ne olursa olsun bu yarışmada bir isim var Bayhan... O, etnik müzik pazarında değerlendirilmesi gereken bir yetenek. Örnek vermek gerekirse, pek la bir Cheb Khaled olabilir. Benden söylemesi... 
   POPSTAR KANAL D 19.50 
   
   
   Okul takımının kader maçı    Mustafa Altıoklar imzasını taşıyan ve genç isimlerin rol aldığı "Lise Defteri"nde basketbol takımının son şansı olan maçın günü gelir. Ediz'in tekrar katılımıyla ilk kez tam kadro sahaya çıkan Kabataşlılar, "olmak ya da olmamak" mücadelesi verecek. 
   LİSE DEFTERİ KANAL D 21.20 
   
   
</TEXT>
</DOC>
