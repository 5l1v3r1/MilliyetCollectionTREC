<DOC>
<DOCNO> 169279 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/14/son/sondun14.html </URL>
<DATE> 2003/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
"Açlıktan ölmesinler" diye kangurular toplu halde öldürülüyor 
</HEADLINE>
<TEXT>

     Avustralya'da hızla üreyen kangurular, elektrik verilen dikenli tellerle çevrili otlakta yeterince beslenemeyecekleri gerekçesiyle toptan öldürülüyor. 
     Yetkililer, bir askeri üste bulunan kanguruların öldürülmesi için, Savunma Bakanlığı tarafından tutulan ücretli avcıların bugün işe başladığını belirttiler. 
     Toplu kanguru avı, öngörüldüğü gibi gelecek ay sonunda bittiğinde, 6 bin 500 gri kangurunun öldürülmüş olması bekleniyor. 
     Ordunun Victorian eyalet yetkililerinden 15 bin kadar kanguruyu öldürmek için izin aldığı belirtildi. 
     Avustralya'da geçen yıl benzer bir toplu av sonunda 20 binden fazla kanguru öldürülmüş, bu yıl Nisan ayında yapılan sayımda, çitlerle çevrili otlakta 36 bin kangurunun ''fazla'' olduğu tespit edilmişti. 
     Hayvan hakları savunucuları, kanguruların sayısında aşırı artış sorununa, yanlış bakım politikaları ve çitin ot azaldığında kanguruların başka yere gitmesini engellemesinin neden olduğunu savunuyor. 
     
</TEXT>
</DOC>
