<DOC>
<DOCNO> 156653 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/14/son/sonspo14.html </URL>
<DATE> 2003/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Panatinaikos saldırıya uğradı, hoca istifa etti.. 
</HEADLINE>
<TEXT>

     Panatinaikos'un Uruguaylı teknik direktörü Sergio Markarian, takımının yenilgi sonrası taraftarların saldırısına uğraması üzerine istifa etti. 
     Sergio Markarian, sezon sonunda Panatinaikos ve Yunan futbolundan ayrılmaya karar verdiğini, ancak takımın ligde bu haftaki son maçında sahada olacağını açıkladı. 
     Pazar günkü maçta, şampiyonluk mücadelesi veren Panatinaikos, en yakın takipçisi ve ezeli rakibi Olimpiakos'a 3-0 yenilerek, averajla liderliği rakibine kaptırmıştı. 
     Bunu hazmedemeyen 200 taraftar, dün takımın Atina yakınlarındaki antrenman sahasını basarak, tesislere ve burada bulunan arabalara zarar verdi ve polisle çatıştı. 
     Yetkililer, 3 polisin yaralandığı olaylardan sonra 30 taraftarın gözaltına alındığını bildirdi. 
     Teknik direktör Markarian ve bazı futbolcuların da olaylarda tartaklandığı ancak yaralanan olmadığı belirtildi. 
     Ligin son haftasına girilirken Panatinaikos ile puanları eşitleyen Olimpiakos, gol averajı daha iyi olduğu için şampiyonluğa daha yakın gösteriliyor. Panatinaikos, ligi ilk sırada bitiremezse, üstüste 6. sezon şampiyon olma şansını da kaçıracak. 
     Bu arada 2 Selanik takımı Aris ile PAOK arasında Yunanistan Kupası'nın finalinin yapılacağı Selanik'te dün gece, 2 Arisli taraftarın kulübe silahlı saldırıda bulunduğu, olayda yaralanan ve gözaltına alınan olmadığı bildirildi. 
     
</TEXT>
</DOC>
