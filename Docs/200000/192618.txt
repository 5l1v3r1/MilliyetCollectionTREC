<DOC>
<DOCNO> 192618 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/01/spor/spo15.html </URL>
<DATE> 2003/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

   
   Nihat zor durumda    REAL Sociedad'ın Atletico Madrid karşısında aldığı 4 - 0'lık yenilgi ortalığı karıştırdı. Fransız teknik adam Raynold Doneuneix, "Takımım kan kaybediyor" diyerek, birlik çağrısında bulundu. Gazeteler ise, "Nihat da işlemiyor", "Baskların hayalleri yok mu oluyor" yorumlarını yaptı. 
   
   Bütçe Meclis'te    GENÇLİK ve Spor Genel Müdürlüğü'nün 2004 yılı bütçe tasarısı bugün TBMM Plan ve Bütçe Komisyonu'nda görüşülecek. 254 trilyon 715 milyar lira belirlenen bütçede, 6 trilyon 600 milyar ödül, 1 trilyon 25 milyar kulüplere yardım, 350 milyar gençlik kulüplerine, 550 milyar KKTC'ye, 49 trilyon da federasyonlara ödenek yer alıyor. 
   
   Şike önergesi    FUTBOLDA hakem hataları ve eski hakem Sadık İlhan'ın açıklamalarıyla artan şike iddiaları, TBMM gündemine getirildi. AK Parti Samsun Milletvekili Musa Uzunkaya, Devlet Bakanı ve Başbakan Yardımcısı Mehmet Ali Şahin'in yanıtlaması istemiyle TBMM Başkanlığı'na soru önergesi verdi. 
   
   Heyecan sürüyor    TED - Fıratpen Cumhuriyet Kızları Uluslararası Kapalı Kort Tenis Turnuvası'na dün yapılan maçlarla devam edildi. Çiftlerde Bulgar Vassileva ile yarışan Pemra Özgen, Aigner - Kapshay çiftine 7-5 ve 6-2'lik setlerle yenildi. Turnuvada bugün tekler yarı final ve çiftler finali yapılacak. 
   
   
</TEXT>
</DOC>
