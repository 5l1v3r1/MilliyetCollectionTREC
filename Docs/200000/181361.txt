<DOC>
<DOCNO> 181361 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/10/dunya/dun03.html </URL>
<DATE> 2003/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Erbil'de bombalı araç 2 can aldı 
</HEADLINE>
<TEXT>

   ŞEYHMUS ÇAKAN BÜNYAMİN YIL ERBİL DHA 

   
   ABD Başkanı George W. Bush'un, pazar günü "güvenli bölge" diye söz ettiği Kuzey Irak, dün akşam Erbil'de bomba yüklü bir aracın Amerikan askerlerinin kararg hı önünde patlatılmasıyla sarsıldı. Patlamayla ortalık savaş alanına dönerken, ilk belirlemelere göre, iki kişi öldü, aralarında çocukların da bulunduğu 20 kadar kişi de yaralandı. 
   Mesud Barzani liderliğindeki Irak Kürdistan Demokratik Partisi'nin KDP denetimi altındaki Erbil'deki patlama, dün saat 20.45'te meydana geldi. Erbil - Selahaddin karayolu üzerindeki Amerikan askerlerinin bulunduğu binanın önünde, patlayıcı yüklü otomobil, büyük gürültüyle infilak etti. Bina önünde nöbet tutan peşmergelerin her biri patlamayla birlikte bir yana savruldu. Patlamadan bir süre sonra kararg htan çıkan Amerikan askerleri olaya müdahale etti. 
   Necef'teki katliamdan sonra patlayıcı yüklü Abu Dabi plakalı iki aracın Kuzey Irak'a girdiği istihbaratı üzerine koalisyon güçleri uyarılmıştı. Dünkü saldırıda kullanılan bomba yüklü otomobilin bu araçlardan biri olduğu sanılırken, Amerikan güçleri şimdi diğer aracı arıyor. 
   
</TEXT>
</DOC>
