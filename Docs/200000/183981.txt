<DOC>
<DOCNO> 183981 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/22/son/sontur29.html </URL>
<DATE> 2003/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Burası Türkiye... Ayağı sargılı servis sürücüsü... 
</HEADLINE>
<TEXT>

     Samsun Emniyet Müdürlüğü'nce okul servislerine yönelik denetimler sırasında ayağı sargılı bir sürücünün aracının içinde koltuk değneği bulunması şaşkınlık yarattı. 
     Emniyet Müdürlüğü Trafik Denetleme Şube Müdürlüğü'ne bağlı ekiplerin okul servis araçlarında yaptıkları denetimler sırasında, 55 C 0331 plakalı öğrenci servis aracının sürücüsü Şahin Ören'in 66 sağ ayağının sargı bezi ile sarılı olduğu görüldü ve araçta Ören tarafından kullanıldığı anlaşılan 2 koltuk değneği bulundu. 
     43 yıllık sürücü belgesine sahip olduğu belirlenen Ören, ifadesinde, kısa süre önce ayağını incittiğini ve ayağının zedelenmesini önlemek için 2 gündür koltuk değneği kullandığını söyledi. 
     Adına kayıtlı aracın sürücülüğünü kendisinin yaptığını ifade eden Ören, taşımacılık için başka sürücü bulamadığını, öğrencilerin mağdur olmaması için servise devam ettiğini bildirdi. 
     Bunun üzerine öğrenciler bir trafik polisi tarafından okullarına götürülürken, sürücü ''araç kullanmasına fiziki engeli bulunup bulanmadığının belirlenmesi'' için Samsun Devlet Hastanesi'ne sevk edildi. 
     Bu arada, Güzergah İzin Belgesi olmadığı anlaşılan araç sahibine 64 milyon lira para cezası uygulandı. 
     
</TEXT>
</DOC>
