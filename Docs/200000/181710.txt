<DOC>
<DOCNO> 181710 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/11/son/soneko34.html </URL>
<DATE> 2003/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Para piyasalarında bugün... 
</HEADLINE>
<TEXT>

     Borsa'da işlem gören hisse senetleri bugün ortalama yüzde 1.54 değer kazandı. 
     İstanbul Menkul Kıymetler Borsası İMKB Ulusal 100 endeksi, 1. seansta 9.10 puan düşerek, 12,308.58 puandan kapandı. Endeks 2. seansta gelen alımlarla 198.44 puan ve yüzde 1.61 oranında yükseldi. 
     Endeks haftanın dördüncü işlem gününü 12,507.02 puandan tamamlarken, günlük artış 189.34 puan ve yüzde 1.54'e ulaştı. 
     Hisse senetleri piyasasında günlük işlem hacmi 723 trilyon 171 milyar 584 milyon lira olarak gerçekleşti. 
     Borsa uzmanları, 8,5 milyar dolarlık ABD kredisiyle ilgili olumlu gelişmelerin piyasadaki iyimser havayı güçlendirdiğini belirterek, günü 12,500 puan seviyesinin üzerinde kapatan endeksin 12,800 seviyesinde direnci bulunduğunu, bu seviyelerden kar satışlarının gelebileceğini kaydediyor. 
     
     DOLAR 
     Merkez Bankası, doların bugünkü efektif kurunu alışta 1 milyon 378 bin 446 lira, satışta ise 1 milyon 388 bin 144 lira olarak açıkladı. 
     Böylece dolar, Merkez Bankası'nın dün açıkladığı kurlara göre, alışta 1,995 lira, satışta ise 2,010 lira yükseldi. 
     Serbest piyasada dün 1 milyon 387 bin liradan kapanan dolar, güne 1 milyon 386 bin liradan, 1 milyon 5 bin liradan kapanan Euro da 1 milyon 552 bin liradan başladı. 
     Piyasa kapanışında doların satış fiyatı 1 milyon 383 bin lira, Euro'nun satış fiyatı 1 milyon 545 bin lira oldu. 
     
     TAHVİL VE BONO PİYASASI 
     İMKB Tahvil ve Bono Piyasası Kesin Alım Satım Pazarı'nda işlem gören 18 Ağustos 2004 vadeli bugün valörlü tahvilin bileşik getirisi dünkü kapanışa göre 0.62 puan düştü. 
     Bu kağıdın aynı gün valörlü işlemlerinin basit getirisi yüzde 36.64, bileşik getirisi yüzde 37.02 oldu. Dün bu kağıdın aynı gün valörlü işlemlerinde basit getiri yüzde 37.26'dan, bileşik getiri yine yüzde 37.64'ten kapanmıştı. 
     İMKB Tahvil ve Bono Piyasası Repo Pazarı'nda gecelik faiz de ortalama yüzde 31.97 olarak belirlendi. 
     
</TEXT>
</DOC>
