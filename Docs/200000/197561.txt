<DOC>
<DOCNO> 197561 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/24/yasam/yas04.html </URL>
<DATE> 2003/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Aşırı karbonhidratta sakat doğum tehlikesi 
</HEADLINE>
<TEXT>

   Hamileliklerinde fazla miktarda şekerli ve işlenmiş karbonhidratlı yiyecekler yiyen kadınların çocuklarının özürlü olma riski artıyor 
      DIŞ HABERLER SERVİSİ 
   
   Bin anne incelendi 
   BERKELEY Üniversitesi'nce, bine yakın anne üzerinde yapılan araştırmada, çocukları omurilik bozukluğundan kaynaklanan özre sahip olan annelerle, özürsüz çocukları olan annelerin beslenme alışkanlıkları karşılaştırıldı. Sonuçlar, Journal of Clinical Nutrition adlı dergide yayımlandı. 
   
   Risk iki kat artıyor 
   ŞEKERLİ yiyecekler ve rafine edilmiş karbonhidrat deposu olan beyaz ekmek ve makarna ile patates ve pirinç gibi besinleri fazla miktarda tüketen kadınların çocuklarının, omurilik ve sinir hücrelerinin yanlış gelişiminden kaynaklanan sakatlıklara sahip olma riskinin hemen hemen iki kat arttığı bulundu. 
   
   Aşırı insülin salgısı 
   ARAŞTIRMAYI yapan bilim adamları, bu yiyeceklerin kandaki şeker seviyesinde ani iniş çıkışlara yol açarak, aşırı miktarda insülin salgılanmasına yol açtığını, bu durumun da anne karnındaki bebeklerin sakat olmasına neden olduğunun tahmin edildiğini söyledi. 
   
   Bayram tatlısında aşırıya kaçmayın    AFYON Kocatepe Üniversitesi öğretim üyesi Yrd. Doç. Dr. Dilek Toprak, Türk halkının bayramlardaki ikram geleneklerine dikkat çekerek diyabet, kalp ve sindirim sistemi hastalarının bayram tatlılarına dikkat etmesi gerektiğini söyledi. Toprak şu uyarılarda bulundu 
   Şerbetli, ağır tatıllardan uzak durun veya az miktarda yiyin. 
   Gittiğiniz yerde yiyeceğinizi düşünerek aç kalmayın. Aç insan daha fazla yer. 
   Gününüzü sadece tatlı ve börekle geçirmeyin, meyveyi de ihmal etmeyin. 
   
   
</TEXT>
</DOC>
