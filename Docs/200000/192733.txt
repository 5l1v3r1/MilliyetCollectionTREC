<DOC>
<DOCNO> 192733 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/02/ekonomi/eko05.html </URL>
<DATE> 2003/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünyanın en sıfırlı parası ayıbından kurtulacağız 
</HEADLINE>
<TEXT>

   
   Merkez Bankası, dünyadaki en büyük kupürlü banknotun Türkiye'ye ait olduğunu, bunun Türk Lirası'nın TL itibarını olumsuz etkilediğini bildirdi. 
   Türk Lirası'ndan 6 sıfır atılması amacıyla hazırlanan taslağın ekinde Merkez Bankası Başkanı Süreyya Serdengeçti ile Başkan Yardımcısı Şükrü Binay'ın değerlendirmesi yer aldı. Enflasyonist sürecin banknot büyüklüklerini olumsuz etkilediği kaydedilen değerlendirmede, artan emisyon hacminin karşılanabilmesi için iki yılda bir üst değerde 11 yeni kupürün dolaşıma çıkarıldığı vurgulandı ve şöyle denildi 
   "Banknotlarımızın, kupür değeri açısından bugün dünyada rastlanmayan büyüklüklere ulaşmış olması TL'nin parasal fonksiyonlarını olumsuz yönde etkilemektedir. Dünyada 7 bin 471 katılımcı üyenin bankacılık işlemlerini yaptığı Swift sisteminde 99 trilyon TL'nin üzerindeki işlemler gerçekleştirilememektedir. Dünyadaki en büyük kupürlü banknotun ülkemize ait olması TL'nin itibarını da olumsuz etkilemektedir." Değerlendirmede "Dünyada 100 bin ve üzerinde kupür değerine sahip 9 ülke bulunmakta, bunlardan 6'sında en büyük kupür değeri 100 bin, 2'sinde 500 bin, ülkemizde ise 20 milyon." 
   
   
</TEXT>
</DOC>
