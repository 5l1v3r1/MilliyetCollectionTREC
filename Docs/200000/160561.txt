<DOC>
<DOCNO> 160561 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/02/son/soneko42.html </URL>
<DATE> 2003/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabancı Ekonomide bir umut ve güzellik var 
</HEADLINE>
<TEXT>

     Sabancı Holding Yönetim Kurulu Başkanı Sakıp Sabancı, ekonomide ufukta genellikle bir umut ve güzellik olduğunu bildirdi. 
     Yılda iki kez yapılan TÜSİAD Başkanlar Konseyi toplantısının ardından gazetecilerin sorularını yanıtlayan Sabancı, olağan bir toplantı olduğunu, belli aralıklarla biraraya gelip, ''ne oluyor, neler olmalı ve daha nasıl verimlilik yakalanabilir'' konuları etrafında fikir değişimi içinde olduklarını kaydetti. 
     ABD'ye giden heyetin dinlendiğini, özelleştirmedeki beklentiler dahil ekonomik hayatta kendilerini ilgilendiren konuların ele alındığını dile getiren Sabancı, bir soru üzerine kur konusunu tartışmadıklarını söyledi. 
     Sabancı, ekonomide beklentilerin olumlu olup olmadığının sorulması üzerine de şunları kaydetti 
     ''Genellikle bir umut bir güzellik ufukta var. Mesela, otomotivciler diyor ki Umduğumuzdan fazla satıyoruz. Birşeyi fazla sattığın zaman verimlilik gelir. Maliyetler aşağı düşebilir. Böyle umutlar var.'' Sakıp Sabancı, TÜSİAD Yüksek İstişare Konseyi'nin toplantısının 12 Haziran'da Sabancı Center'da yapılacağını bildirdi. 
     Basına kapalı olarak gerçekleşen ve yaklaşık 2 saat süren Başkanlar Konseyi toplantısına, Tuncay Özilhan, Bülent Eczacıbaşı, Sakıp Sabancı, Güler Sabancı, Rona Yırcalı, Rahmi Koç, Erkut Yücaoğlu, Feyyaz Berker, Selçuk Yaşar, Halis Komili, Cem Duna, Zekeriya Yıldırım ve İbrahim Bodur katıldı. 
     
</TEXT>
</DOC>
