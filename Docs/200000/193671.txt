<DOC>
<DOCNO> 193671 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/06/yasam/yas04.html </URL>
<DATE> 2003/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Çocuklarını kurşuna dizdi 
</HEADLINE>
<TEXT>

   İki kızının kötü yola düştüğünü düşünen gözü dönmüş baba, eski karısının evini basıp uyuyan kızlarına kurşun yağdırdı... 
      TOLUNAY DUMAN DHA 
   
   Mersin'in Tarsus İlçesi'nde otururken eşinden boşanan Halil Yöndem, Aksaray'a taşındı. Geçen mayısta babasının yanına kalmaya gelen Oya Yöndem 15 bir süre sonra evden kaçtı ve bir hafta sonra bir parkta bulundu. Ancak Oya, bir ay sonra yeniden ortadan kayboldu. 
   Abisi Kürşat Yöndem, Oya'nın kaybolmasından sorumlu tuttuğu komşuları Emin 60 , Nezihe 55 ve kızları Esma Sümer'in 16 evini basıp hepsine kurşun yağdırdı. Emin Sümer olay yerinde ölürken, anne ve kızı ise yaralı kurtuldu. Kürşat Yöndem de tutuklanarak cezaevine gönderildi. 
   Kaybolan Oya ise, 4 ay sonra Adana'da bulunarak, Tarsus'taki annesi Müşerref Polat'a 45 teslim edildi. 
   Kızından aylarca haber alamayınca kötü yola düştüğünü düşünen baba Yöndem, dün Tarsus'ta oturan ve evli olan eski eşi Müşerref Polat'ın 45 evini bastı. 
   
   'Ölümü hak ettiler' 
   Kendisini engellemek isteyen eski kayınvalidesi Refike Nergiz'e 65 , "Onlar kötü yola düştü. Ölümü hak ettiler, kenara çekil" diyerek uyuyan kızlarına kurşun yağdırdı. Çiğdem 17 olay yerinde ölürken, hastaneye kaldırılan Oya'nın da beyin ölümünün gerçekleştiği açıklandı. Baba Halil Yöndem ise kayıplara karıştı. 
   
   
</TEXT>
</DOC>
