<DOC>
<DOCNO> 192992 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/03/son/sondun15.html </URL>
<DATE> 2003/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Batı Şeria'da intihar saldırısı... Saldırgan 16 yaşında .. 
</HEADLINE>
<TEXT>

     Batı Şeria'daki ordu kontrol noktası yakınında intihar saldırısı düzenlendi. 
     Saldırıyı 16 yaşındaki Filistinli bir gencin düzenlediği bildirildi. 
     Batı Şeria'nın Azzun köyünde kendisini arayan İsrail askerlerinin yakınında üzerindeki bombayı patlatan gencin, Nablus kentinden Sabih Ebu Saud olduğu belirtildi. 
     Polis, kendini havaya uçuran intihar bombacısından başka ölü ya da yaralı bulunmadığını açıkladı. 
     Filistin lideri Yaser Arafat'ın Fetih hareketi ile bağları bulunan El Aksa Şehitleri Tugayı, saldırıdaki sorumluluğunu üstlenerek, intihar bombacısının adının Sabih Ebu Saud olduğunu açıkladı. 
     
</TEXT>
</DOC>
