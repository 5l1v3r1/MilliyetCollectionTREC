<DOC>
<DOCNO> 170244 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/18/son/sonspo08.html </URL>
<DATE> 2003/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Futbolcular namusda şiddeti onaylıyor 
</HEADLINE>
<TEXT>

     ''Futbolcularda Toplumsal Cinsiyet'' başlıklı araştırmada, namus sözkonusu olunca futbolcuların yüzde 80'inin şiddeti onayladığı ortaya çıktı. 
     Hacettepe Üniversitesi Spor Bilimleri ve Teknolojisi Yüksek Okulu öğretim görevlilerinden Doç.Dr. Nefise Bulgu'nun Ankara Amatör Küme'de oynayan 138 futbolcu ile görüşerek yaptığı araştırmaya göre, oyuncuların yüzde 80'i namus nedeniyle şiddet kullanımına başvurabileceğini söyledi. 
     Araştırma ilginç sonuçlarıyla dikkat çekerken, futbolcuların yüzde 50'si, eşlerinin evlenmeden önce başkası ile cinsel birlikteliğini kesinlikle kabul etmiyor. Sporcular bu nedenle evlenmekten vazgeçebileceklerini söylüyor. 
     Buna karşın, futbolcular, kendilerinin evlenmeden önce böyle bir ilişkiye girmelerini ise yüzde 94.9'luk büyük bir oranla doğal karşılıyor. 
     Araştırma sonuçlarına göre, kadının, namus sorunu yüzünden cezalandırılmasını kesin haklı bulanlar yüzde 26.8 oranındayken, erkeğin eşini aldatmasına karşı çıkanlar ise sadece yüzde 5.8 ile sınırlı kalıyor. 
     Ayrıca araştırmada futbolcular, eşlerinin çalışmasına yüzde 42.3'ü onaylarken, yüzde 26.3'ü ise kadının çalışmasına kesinlikle karşı olduğunu bildirdi. Bu grupta yer alan oyuncuların yüzde 84.15'inin annesinin ise ev hanımı olduğu belirlendi. 
     Araştırma sonucuna göre çıkan bir tespit de, futbolcuların yüzde 56.5'i şiddetin, erkekliğin bir göstergesi olduğuna inandığını ifade ediyor. 
     
</TEXT>
</DOC>
