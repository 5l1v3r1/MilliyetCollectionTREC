<DOC>
<DOCNO> 150254 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/16/son/sonspo24.html </URL>
<DATE> 2003/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Kayserispor Tahkim Kurulu'na gidiyor... 
</HEADLINE>
<TEXT>

     Futbol Federasyonu Profesyonel Futbol Disiplin Kurulu'nca PFDK , Çaykur Rizespor maçında çıkan olaylar nedeniyle çeşitli cezalar verilen İkinci Lig A Kategorisi takımlarından Kayserispor, Tahkim Kurulu'na başvuracak. 
     Basın Sözcüsü Musa Soykarcı, verilen cezaların çok ağır olduğunu, Kayserispor camiasının bunu haketmediğini söyledi. 
     Verilen cezalarla ilgili olarak Tahkim Kurulu'na başvuracaklarını ifade eden Soykarcı, kurulun verilen kararları düzelteceğine inandıklarını kaydetti. 
     Kayserispor'a, Çaykur Rizespor maçında çıkan olaylar nedeniyle 3 maç saha kapatma, 2.5 milyar lira da para, Kulüp Başkanı Mete Eke ve Futbol Şube Sorumlusu Ünal Çetintaş'a da ''rakip takım yöneticilerine müessir fiilde bulunmaktan'' 2'şer yıl hak mahrumiyeti cezası vermişti. 
     Kayseri Cumhuriyet Başsavcılığı da maçta çıkan olaylar nedeniyle aralarında Eke ve Çetintaş'ın da bulunduğu 8 kişi hakkında, ''müessir fiil ve hakaret'' suçundan dava açmıştı. 
     





</TEXT>
</DOC>
