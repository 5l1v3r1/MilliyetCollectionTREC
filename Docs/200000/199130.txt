<DOC>
<DOCNO> 199130 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/02/dunya/dun03.html </URL>
<DATE> 2003/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa... 
</HEADLINE>
<TEXT>

   
   Anti-terör birimine kadın şef    İNGİLTERE Polis Teşkilatı Scotland Yard'ın terörle mücadele biriminin başına bir kadın polis getirildi. Yeni terörle mücadele birimi başkanı Janet Williams'ın, şu anda bir başka kadın tarafından yönetilen iç istihbarat örgütü MI5 ile de yakın ilişkiler içinde bulanacağına işaret eden İngiliz basını, "Devletin güvenliği kadınlara emanet'' şeklinde yorumlarda bulundu. Williams'ın 40 yaşlarında, evli ve 2 çocuk annesi olduğu, teşkilata ise 1982'de katıldığı bildirildi. 
   
   Fransız diplomatlar iş bıraktı    FRANSIZ büyükelçilik ve konsolosluklarında görevli diplomatlar, Dışişleri Bakanlığı bütçesinde yapılan kesintileri protesto etmek amacıyla dün bir günlük grev yaptı. Dışişleri çalışanlarının bağlı olduğu sendikanın çağrısı üzerine yapılan greve, yurtdışı temsilciliklerinde çalışan personelin yüzde 94'ü katıldı. 154 temsilcilikten 126'sı grevden etkilendi, özellikle konsolosluk hizmetleri tamamen aksadı. Türkiye'deki Fransız misyonlarında da greve katılım yüksek oldu. 
   
   
   
   
   
   
   
</TEXT>
</DOC>
