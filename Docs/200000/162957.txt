<DOC>
<DOCNO> 162957 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/13/son/soneko37.html </URL>
<DATE> 2003/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa haftayı 10 bin 714 puanda tamamladı... 
</HEADLINE>
<TEXT>

     İMKB Bileşik Endeksi, 2. seansta 176.37 puan artarak 10,713.85 puandan kapandı. 
     Hisse senetleri, ikinci seansta ortalama yüzde 1.67 oranında değer kazandı. 
     İlk seanstaki 48.29 puanlık artış dikkate alındığında, borsa endeksi günün tamamında 224.66 puan yükseldi. Hisse senetlerindeki günlük artış ise yüzde 2.14 oldu. 
     Seansa 3.52 puan artışla 10,541.00 puandan başlayan endeks, ilk yarıyı 143.96 puan yükselişle 10,681.44 puandan geçti. Endeks, seans içinde en düşük 10,523.19, en yüksek 10,719.57 puanı gördü. 
     Borsa uzmanları, endeksin gelen tepki alımlarıyla yükselişe geçtiğini kaydettiler. 
     Kapanışta mali endeks 232.83 puan artışla 12,623.86 puana, sanayi endeksi 144.23 puan artışla 11,193.47 puana, hizmetler endeksi 117.84 puan artışla 6,834.00 puana yükseldi. 
     Böylece ilk seansa göre mali grup hisseler ortalama yüzde 1.88, sanayi grubu hisseler ortalama yüzde 1.31, hizmetler grubu hisseler ise ortalama yüzde 1.75 değer kazandı. 
     2. seansta işlem gören toplam 290 hisse senedinden 196'sı değer kazandı, 40'ı değer kaybetti, 54'ünün fiyatında değişiklik olmadı. 
     Seansta, 194 trilyon 240 milyar 811 milyon liralık işlem hacmi kaydedildi. İki seanstaki toplam işlem hacmi 310 trilyon 744 milyar 580 milyon lira olarak gerçekleşti. 
     2. seansta Yapı Kredi Bankası, Turkcell, Doğan Holding, Tüpraş ve İş Bankası C en yoğun işlem gören hisse senetleri olarak belirlendi. 
     
</TEXT>
</DOC>
