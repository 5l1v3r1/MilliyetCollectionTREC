<DOC>
<DOCNO> 194874 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/11/son/sontur22.html </URL>
<DATE> 2003/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
PKK KADEK ile peşmergeler, ABD gözetiminde esir değiştirdi 
</HEADLINE>
<TEXT>

     Kuzey Irak'ta ABD askerleri ile PKK KADEK militanları arasındaki çatışmayla ilgili resmi rapor Ankara'ya ulaştı. Raporda, PKK KADEK ile peşmergelerin, ABD gözetiminde esir değişimi yaptıkları yeraldı. Bu durum Ankara tarafından tepkiyle karşılandı. 
     Ankara'ya ulaşan resmi rapora göre, Sinath-Haftanin bölgesinde Amerikan keşif timi ile IKDP'ye bağlı peşmergeleri devriye gezerken, silahlı iki PKK-KADEK'li terörist ile karşılaştı. 
     Teröristlerden biri teslim olurken, diğeri kaçtı. Devriye ekibi, yakalanan teröristle kararg ha dönerken, 30 kişilik PKK-KADEK grubu tarafından pusuya düşürüldü. 
     Önde bulunan Amerikan timleri olay yerinden uzaklaşırken çıkan çatışmada bir peşmerge, teröristlerce öldürüldü. Teröristler, yaralanan 13 peşmergeyi de esir aldı. Çatışma üzerine ABD'li askerler telsizle ana kararg htan takviye istedi. Helikopterlerle olay yerine gelen takviye güçleri ile teröristler arasında görüşme yapıldı. PKK-KADEK'liler 13 yaralı peşmergeyi teslim ederken, karşılığında ABD'li askerlerin elinde bulunan arkadaşları geri verildi. 
     Ankara bu gelişme üzerine, PKK KADEK'li teröristin geri verilmesine büyük tepki gösterdi. 
     
</TEXT>
</DOC>
