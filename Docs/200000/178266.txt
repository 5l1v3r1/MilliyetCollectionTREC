<DOC>
<DOCNO> 178266 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/26/son/sontur02.html </URL>
<DATE> 2003/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Köpek tarafından bir kaç kez ısırılan çocuk öldü... 
</HEADLINE>
<TEXT>

     Pendik'te, vücudunun çeşitli yerlerinden köpek tarafından ısırılan 6 yaşındaki bir çocuk öldü. 
     Esenyalı Fatih Mahallesi Cumhuriyet Caddesi Kartal Sokak'ta oturan Doğukan Okşasın'ın 6 akşam saatlerinde kaybolması üzerine ailesi aramaya başladı. 
     Aynı sokakta bulunan 54 numaralı evin bahçesindeki köpeğin yanında yaralı halde vatandaşlarca bulunan Doğukan Okşasın, Pendik Devlet Hastanesi'ne kaldırılmak istenirken yolda öldü. 
     Hastane yetkilileri, Doğukan Okşasın'ın bacaklarında, kasığında, karnında ve boynunda köpek ısırıkları bulunduğunu bildirdiler. 
     Çocuklarının hastaneye kaldırıldığını öğrenen ve hastaneye gelen baba Taner ve anne Çiğdem Okşasın, küçük çocuğun cesedini görünce fenalık geçirdiler. 
     Yetkililer, küçük çocuğun, oynamak için girdiği bahçedeki Kangal cinsi köpeğin saldırarak ısırması sonucu öldüğünün sanıldığını kaydederek, soruşturmanın sürdürüldüğünü söylediler. 
     
</TEXT>
</DOC>
