<DOC>
<DOCNO> 175767 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/14/son/sontur12.html </URL>
<DATE> 2003/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan balık tuttu, gazeteciler tehlike atlattı 
</HEADLINE>
<TEXT>

     Ekinlik Adası'nda ailesiyle tatilini geçiren Başbakan Tayyip Erdoğan dün saat 19.00 sıralarında balık tutmak üzere bir balıkçı teknesiyle denize açıldı. 
     Korumalarıyla bindiği tekneyi bir süre kullanan Başbakan Erdoğan'ı kıyı emniyetine ait bir tekne de izledi. Denize savurduğu misine ile basın mensuplarına görüntü veren Başbakan Erdoğan, 10 dakika içinde balık tutamadı. 
     Daha sonra Erdoğan'nın görüntülenmesini istemeyen, içinde korumaların da bulunduğu kıyı emniyetine ait tekne, basın mensuplarının bulunduğu balıkçı motorunun üzerine gitti. Bunun üzerine 15 gazetecinin bulunduğu balıkçı teknesi alabora tehlikesi atlattı. Basın mensupları endişe içinde bağırmaları üzerine tekne rotasını çevirdi. 
     Bu olaydan kısa süre sonra başbakan Erdoğan balıkçı teknesinden ayrılarak kendisini izleyen kıyı emniyetine ait tekneyle uzaklaştı. 
     
</TEXT>
</DOC>
