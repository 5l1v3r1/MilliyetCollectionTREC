<DOC>
<DOCNO> 198585 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/29/yasam/yas08.html </URL>
<DATE> 2003/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte bayramın kanlı bilançosu 
</HEADLINE>
<TEXT>

      HABER MERKEZİ 
   
   Emniyet yetkilileri, tatil yolunda düne kadar kaza geçirip ölenlerin sayısının 96, yaralananların da 90'a ulaştığını bildirdi. İşte, son kazalar 
   
   Düzce'de trafik kazası yapan İstanbul Bakırköy Devlet Hastanesi'nde görevli doktor Şenol Kaya, hasara bakmak için otomobilinden indiği sırada yoldan geçen TIR'ın altında kalarak hayatını kaybetti. TIR sürücüsü kaçtı.Antalya'da önceki akşam Askeri Havalimanı Kavşağı'nda meydana gelen kazada, kırmızı ışık ihlali yaptığı öne sürülen Ferhat Yetişir'in kullandığı midibüs, Ottima Deri Mağazası personelini taşıyan M. Ali Sönmez yönetimindeki servis minibüsüne çarptı. Kazada aralarında mankenler ve satış görevlilerinin de bulunduğu 9 kişi ve midibüs sürücüsü yaralandı Sönmez can verdi.Bursa İnegöl'de geliniyle oğlunun çalıştığı benzin istasyonuna giden Huriye Atik, caddeden karşıya geçerken kamyonet altında kalarak ağır yaralandı.Diyarbakır'ın Karaçalı köyü yakınlarında, Mehmet Hatunoğlu yönetimindeki yolcu minibüsü, yoğun sis nedeniyle şarampole yuvarlandı. Sultan Alper, Merve, Havva, Mehmet ve Mukaddes Can, Süleyman ve Ayşe Nülüfer, Hanım Vardar ve Mehmet Bayram yaralandı. Bayram'ın durumunun ağır olduğu bildirildi.Giresun'dan Keşap'a giden Yusuf Cemal Algan yönetimindeki taksi, hatalı sollama sonucu Hacıhüseyin Mahallesi mevkiinde karşı yönden gelen Hakan Taşkın yönetimindeki kamyonla çarpıştı. Kazada Algan ile otomobilde bulunan Ali Altıntaş ve Metin Taştan yaralandı. 
   
</TEXT>
</DOC>
