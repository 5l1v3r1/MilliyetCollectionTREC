<DOC>
<DOCNO> 186072 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/02/son/sontur17.html </URL>
<DATE> 2003/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Liseli kızların kavgası kanlı bitti... 
</HEADLINE>
<TEXT>

     Bursa'da lise öğrencisi bir genç kız, okul arkadaşı tarafından bıçaklandı. 
     Fatih Lisesi 2. sınıf öğrencileri H.Y 16 , okul çıkışı gittiği parkta bir grup kız öğrenciyle tartışmaya başladı. Tartışmanın kavgaya dönüşmesi üzerine, H.Y., D.Ö'yü 15 karnından bıçakladı. Özel Vatan Hastanesi'ne kaldırılan D.Ö'nün hayati tehlikesinin bulunmadığı bildirildi. 
     Olaydan sonra gözaltına alınan H.Y., adliyeye sevk edildi. Genç kızın, savcılıkta verdiği ifadede, okuldaki kız öğrenciler arasında gruplaşma yaşandığını belirterek,''Daha önce, Zeynep adlı bir öğrenci okulda bana gülmüştü. Parkta karşılaştık. Neden öyle davrandığını sordum. Beni arkadaşlarıyla birlikte dövdüler. Yanımdaki bıçağı salladım. O esnada, bıçak D.Ö'ye denk geldi'' dediği öğrenildi. 
     H.Y., ifadesinin alınmasının ardından savcılık tarafından serbest bırakıldı. 
     
</TEXT>
</DOC>
