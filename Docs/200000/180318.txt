<DOC>
<DOCNO> 180318 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/04/son/sontur01.html </URL>
<DATE> 2003/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Babasını ve ağabeyini av tüfeğiyle öldürdü 
</HEADLINE>
<TEXT>

     Konya'da, bali bağımlısı bir genç, tartıştığı babası ile ağabeyini av tüfeğiyle vurarak öldürdü. 
     Gürbahçe Mahallesi Demirağaç Sokak'ta oturan ve uçucu madde bağımlısı olduğu belirtilen Necmettin K. geç saatlerde gittiği evde, babası Yaşar K. 52 ve ağabeyi Murat K. 23 ile tartışmaya başladı. Tartışmanın büyümesi üzerine Necmettin K. eline geçirdiği av tüfeğiyle babası ve ağabeyini vurarak kaçtı. Yaşar K. ve Murat K. olay yerinde öldü. 
     Komşularının ihbarı üzerine olay yerine gelen polis, Necmettin K. ile evin yakınlarında bulunan Cuma Camii önünde karşılaştı. Polisi karşısında görünce intihar girişiminde bulunan Necmettin K. ikna edildikten sonra gözaltına alındı. 
     Yetkililer, suç aleti av tüfeğinin ele geçirildiğini, olayla ilgili soruşturmanın başlatıldığını bildirdiler. 
     
     SEVGİLİSİYLE TARTIŞMIŞ... 

     Konya'da, gece babası ve ağabeyini öldüren "bali" bağımlısı gencin, 4 gün önce işten ayrıldığı ve cinayetleri işlemeden önce de sevgilisiyle tartıştığı belirlendi. 
     İşsiz kalması üzerine dün akşam saatlerinde uzun süredir beraber olduğu sevgilisi ile tartışan Necmettin K, çok miktarda bali alarak, gece geç saatlerde ailesi ile kaldığı evine gitti. 
     Aldığı maddenin etkisiyle kendisini kaybeden Necmettin K, bu durumuna sinirlenen babası Yaşar K 52 ile girdiği tartışma sonunda evde bulunan otomatik av tüfeğiyle, babası ve tartışmaya engel olmak isteyen ağabeyi Murat Fırat K'yı 23 5 el ateş ederek, öldürdü. 
     Yetkililer, Necmettin K'nın, işsiz olması nedeniyle kız arkadaşı ile tartıştığını ve ardından girdiği bunalım sonucu tekrar uçucu madde alarak cinayetleri işlediğinin belirlendiğini söylediler. 
     
</TEXT>
</DOC>
