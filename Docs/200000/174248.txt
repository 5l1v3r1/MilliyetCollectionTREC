<DOC>
<DOCNO> 174248 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/07/son/soneko29.html </URL>
<DATE> 2003/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Zorunlu deprem sigortası, promosyon oldu 
</HEADLINE>
<TEXT>

     İzmit'te, plastik pencere üreticisi bir firma, 500 milyon liranın üzerinde pencere sipariş edenlere, promosyon olarak bir yıllık deprem sigortası yaptırıyor. 
     Çobanpen Yapı Malzemeleri Limited Şirketi Sahibi Mehmet Çoban, bu promosyonu, halkın deprem sigortası bilincini geliştirmeye katkı amacıyla başlattığını söyledi. 
     Promosyon için bir sigortacı arkadaşıyla anlaştığını ifade eden Çoban, şunları kaydetti 
     ''Plastik pencere siparişi 500 milyon liranın üzerinde olanlara, bir yıllık deprem sigortasını ücretsiz yaptırıyorum. Bu miktardaki her sipariş için kişi başına milyon liralık deprem sigortası primi ödüyor ve poliçesini teslim ediyorum. Amacım, halkımızın deprem sigortası konusunda bilinçlenmesine ve az da olsa aile ekonomisine katkı sağlamak.'' Mehmet Çoban, yerel gazetelere verdiği ilanlarla duyurduğu kampanya sonrasında satışların yüzde 10 oranında arttığını belirterek, promosyonu iki yıl devam ettireceğini sözlerine ekledi. 
     
</TEXT>
</DOC>
