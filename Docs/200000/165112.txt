<DOC>
<DOCNO> 165112 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/24/yazar/uras.html </URL>
<DATE> 2003/06/24/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Köşk'ü Araplar alırsa, Sezer kiracı olacak 
</HEADLINE>
<TEXT>

     Bu "Zihni Sinir Projeleri"ni birileri Başbakanımızın aklına sokuyor. Bu projeler de Bangladeş gibi, Malezya gibi "Zihni Sinir"i bol ülkelerden geliyor. 
     Yapılmak istenen şu 1 KVK, "Kamu Varlıkları Kurumu" kurulacak. 2 Devletin binalarının, yollarının, köprülerinin tapuları KVK'ya devredilecek. 3 KVK bu varlıkları bir sepetin içine koyacak. Ve bu sepetin karşılığı bastırdığı senetleri tapuya iştirak haklarını Araplara satacak. 4 Tapusu parça parça satılan bu binalar, yollar, köprüler ve barajlar için devletimiz KVK'ya kira ödeyecek. KVK da bu kira bedelini tapuya iştirak paylarına göre Araplara yollayacak. 
     "Al gülüm - ver gülüm" sonucu bu işten bizim çıkarımız ne KVK'nın bu tapuları parça parça Araplara satarak bir defada evet bir defada toplayacağı para. Bunun da 2 milyar dolar olabileceği söyleniyor. Dikkat buyurunuz, bir tek bankadan hortumlanan paradan daha az bir kaynak .. Ama bunun karşılığı, bizim binalar, yollar, köprüler gitti gider... Ama bunun karşılığı her yıl belli bir süre değil... İla nihaye... devlet kendi binaları için kira ödeyecek... 
     Bu işte üç beş yıl sonra... "Ben vazgeçtim... Al paranı... Ver tapumu geriye..." demek de yok... 
     Şimdi gelelim bu "Zihni Sinir Projesi"nin sakat yanlarına 1 Bir ülke tüm itibarını yitirir ve kredi alamaz duruma gelir ise, varlıklarını karşılık göstererek para bulur. Osmanlı'nın son döneminde yapılan budur. Tuz, kibrit, su dağıtım sistemi inhisarı gibi varlıklar karşılığı Osmanlı borçlandı. Cumhuriyet döneminde yabancılara devredilen varlıklar zar zor kurtarıldı. Allah'a şükür biz şu günlerde dünya para piyasalarından yüksek faiz ile de olsa 2 milyar dolar, 5 milyar dolar kredi buluruz. Şimdilik yüksek faiz ile buluruz, yarın imkanımız olunca hemen öder borçtan kurtuluruz. Ama "varlık satışı" buna benzemez... 2 Neden "İlla da Araplar Para sadece Araplarda mı var Arapların parası helal başkalarının ki haram mı 3 Bir de olaya dışarıdan bakalım... Neden Araplar Türkiye'ye özel ilgi göstersin Araplar bizi sevmiyor. Parasını dünya para ve sermaye piyasasında değerlendiren Araplar neden bugüne kadarki alışkanlıklarından vazgeçerek İslam bonosu satın almak için Türkiye'ye gelsin 
     Netice Bu işin oldu bitti haline getirilmemesi gerekir. Bu iş uzun vadede Türkiye'yi geri dönülemez yükler altına sokar. 
     
     

</TEXT>
</DOC>
