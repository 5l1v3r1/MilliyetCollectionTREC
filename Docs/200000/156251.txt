<DOC>
<DOCNO> 156251 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/13/astro/index.html </URL>
<DATE> 2003/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Hareketi bol bir gün 
</HEADLINE>
<TEXT>

     Gökyüzünde inatlaşma, düşünsel çatışmalar ve iddialaşmalar var. Bu enerjiyi yapıcı biçimde kullanabilirsek yol alabiliriz. İletişim, hareket ve zihinsel konularda zorluklar olacak. Koç’lar ilişkilerinde abartıya kaçmamalılar. Harekete geçirici yeni öneriler olabilir ama fırsatları yakalamak için kararlı olmak gerekiyor. Boğa’lar sağlıklarına daha fazla önem vermeliler. Yorucu çalışma ya da detaylar yüzünden huzurları kaçabilir. İş ortamında daha fazla mücadele olabilir. İkizler yeniye açık olduğu bir günde. Yeni ilgiler onlara heves ve ilham verebilir. Zihinsel konularda ise daha fazla rekabet var. Yengeç’ler ev ve yerleşim konuları ile acilen ilgilenmek durumunda kalabilirler. Öfkelerini doğru biçimde yansıtamamak onları daha fazla yıpratacak. Aslan’lar hareket, iletişim ve eğitimle ilgili konularda hareketli bir gündeler ama bu pek şanslı oldukları anlamına gelmeyebilir. İş hayatında daha kararlı olmak gerekecek. Başak’lar bugün de maddi konulara ve harcamalarına daha fazla özen göstermeliler. Yabancılarla ilgili konular ya da yapılan yenilikler de fazladan harcamaya neden olabilir. 
     Terazi’ler tartışmaya hazır olmalılar. Bugün kurallara uymakta zorlanabilirler. Kişisel konulardaki girişimleri de devam ettirilebilirler. Akrep’ler yenilik peşinde koşmak yerine içinde bulundukları durumu daha net ve gerçekçi biçimde değerlendirmeye çalışmalılar. Yay’lar başkalarının işlerine fazla karışması yüzünden hatalar yaparak, kayba uğrayabilirler. Düşünsel konularda, eğitimde canlı bir gün olabilir. Oğlak’lar iş hayatında yüksek rekabetle karşılaşabilirler. Tamamlanması gereken işler var ve her zamanki gibi disiplinli davranmalılar. Kova akıcı enerjilere sahip ama bu arada abartıya kaçarsa beklenmedik sorunlarla karşılaşabilir. Yabancılarla ilgilenmek ya da yolculuklar gündeme gelebilir. Balık’lar bugün de ortaklaşa konularla, eşin ya da ortağın para durumu ile ilgili olabilirler. Borç alacak konularında çatışma mümkün. Tutarlı olmalılar. 
     

</TEXT>
</DOC>
