<DOC>
<DOCNO> 150099 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/16/siyaset/siy10.html </URL>
<DATE> 2003/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

Tansu Çiller'e bir darbe de yargıdan...      ANKARA Milliyet 

     3 Kasım seçimlerinde büyük bir yenilgi alarak parlamento dışında kalan DYP'nin eski Genel Başkanı Tansu Çiller, seçim öncesi "oy oranlarını düşük gösterdiği" gerekçesiyle SONAR Araştırma Şirketi aleyhine açtığı tazminat davasını da kaybetti. DYP Genel Başkanlığı görevinden istifa eden Çiller, seçimden önce, DYP'nin oy oranlarını düşük gösterdiği gerekçesiyle Sonar Araştırma Şirketi ve Yönetim Kurulu Başkanı Hakan Bayrakçı aleyhine 100 milyar liralık tazminat davası açmıştı. Ankara 21. Asliye Hukuk Mahkemesi'nde görülen davanın dünkü karar duruşmasına katılan Çiller'in avukatı davanın kabulünü, Sonar şirketinin avukatı ise davanın reddini talep etti. Delillerin toplandığını bildiren Yargıç Metin Tözün, davanın reddedildiğini açıkladı. 
     
İstanbul'da bombalı gün      Sarıyer'de İstanbul H kimevi, Sirkeci'de McDonald's'ın içinde bulunduğu bir işhanında patlayan, Pendik'teki Mcdonald's'ta da kontrollü şekilde patlatılan bombalar, maddi hasara yol açtı. Polis yeni eylemlere karşı alarma geçti. Sirkeci'nin ardından Tarabya'daki olay yerinde de incelemelerde bulunan İstanbul Emniyet Müdürü Celalettin Cerrah, patlamalara aynı düzeneklere sahip bombaların yol açtığını, Pendik'te de aynı şekildeki bombanın imha edildiğini söyledi. Bombaların zaman ayarlı ve parça tesirli olduğunu vurgulayan Cerrah, olayları gerçekleştirenlerin hangi örgüte mensup olduklarının henüz belirlenemediğini kaydetti. 
     
Christie's çinileri tartışma yarattı İngiltere'de satışa çıkması planlanan 3 çininin, Yeni Camii'den çalınan çiniler olup olmadığı araştırılıyor... 
     NEVSAL ELEVLİ Londra 

     Ünlü müzayede salonu Christie's'de 29 Nisan'da satışa çıkarılacağı açıklanan üç çininin Yeni Cami hünkar mahfilinden çalınan çiniler olup olmadıkları tartışılırken, çinilerin bir Avrupalı koleksiyoncuya ait olduğu ve 20 yıldan beri Hollanda'da olduğu iddia edildi. Christie's İslami Eserler Bölümü Basın Danışmanı Clare Roberts, çinilerin 20 yıldır özel bir koleksiyoncuya ait olduğunu savunarak, "Koleksiyon 1980'den beri Hollanda'da özel bir kişinin elinde. Daha önce de Avrupa'dan toplanmış. En azından 20 yıl önce Turkiye'den çıkmış" dedi. Roberts, çinilerin geçtiğimiz yıl da Christie's'de satışa sunulduğunu sözlerine ekledi. 
     Christie's'in de 29 Nisan'da düzenleyeceği müzayedenin kataloglarına bu üç çininin fotoğraflarını koymadığı, internet sitelerindeki sayfalarında da, bu üç eserin ayrıntısına yer vermediği dikkat çekiyor. Sadece çinilerin özelliklerini anlatan Christie's, söz konusu eserlerde vazo ve çiçek motiflerinin yer aldığını belirtiyor. 
     Büyükelçilik devrede 
     Geçtiğimiz aralık ayında hırsızlar tarafından talan edilen Yeni Cami'den çalınan çinilerin tekrar yurda geri getirilmesi için Türkiye'nin Londra Büyükelçiliği Scotland Yard'ın Sanat ve Eski Eserler Bölümü ile işbirliği yaptığı belirtildi. Türk Büyükelçiliği'nden 2. K tip ve Kültür İşlerinden Sorumlu Celal Doğan, Christie's Müzayede Salonu İslam Eserleri Bölümü Sorumlusu William Robinson'la temasa geçtiklerini belirterek, "Yeni Cami'den çalınan çini ölçüleri 25 x 25 Christies'in kataloğunda 25 x 24 olarak gösteriliyor. Konuyla ilgili çalışıyoruz. Kültür Bakanlığı'ndan uzmanlar da bu konu üzerinde çalışmalar yapıyor" dedi. 
     
     
İGDAŞ sanığı Mengi döndü      BERİL ÖZCAN İstanbul 

     İGDAŞ ve İstanbul Halk Ekmek'i hayali ihaleler yoluyla dolandırdıkları iddiasıyla yargılanan 83 sanık arasında yer alan eski İstanbul Büyükşehir Belediyesi Danışmanı ve eski Mazlum - Der Şube Başkanı Tufan Mengi, Türkiye'ye döndü. İtalya'dan gelişinde gözaltına alınan Mengi, DGM'den sonra adliyeye sevk edilecek 
     
Cinayeti öven MHP'liye dava      Ankara Cumhuriyet Başsavcılığı, MHP Trabzon eski Milletvekili Orhan Bıçakçıoğlu hakkında dava açtı. Bıçakçıoğlu'nun, Bahçelievler katliamı hükümlüsü Haluk Kırcı ile Balgat katliamı hükümlüsü İsa Armağan'ın eylemlerini "sahiplendiği" yönündeki açıklamaları nedeniyle, iki yıl hapsi isteniyor. 
     
Savaş, DSP'den istifa etti      Eski Yargıtay Başsavcısı Vural Savaş, 3 Kasım seçimlerinden önce katıldığı DSP'den istifa etti. Savaş, gönderdiği istifa yazısında, "Son seçimlerden önce dış güdümlü kişi ve kurumların, iktidarın el değiştirmesi için oynadıkları oyunlar ve akıl almaz ihanet eylemleri devam ederken, Ecevit'in yaptığı çağrıya kayıtsız kalamadım" dedi. 
     
26 DEHAP'lının davası başladı      Partiyi yasal örgütlenmesini tamamlamış gibi göstererek 3 Kasım seçimleri öncesinde "resmi belgede sahtecilik" yaptıkları iddiasıyla DEHAP'lı 26 yönetici 12 yıla kadar hapis istemiyle yargılanmaya başlandı. DEHAP Genel Başkanı Mehmet Abbasoğlu, "Bu dava her şeyden önce siyasidir ve hukuki zemini yoktur" dedi. 
     
TRT için 103 başvuru yapıldı      EZELHAN ÜSTÜNKAYA Ankara 

     Hükümetin, Yücel Yener'in istifasıyla boşalan TRT Genel Müdürlüğü'ne, 1996'da Erbakan'ın TRT adayı olan İstanbul Büyükşehir Belediyesi Kültür ve Sosyal İşler Daire Başkanı Şenol Demiröz'ü getirmek istediği yönündeki haberler, Cumhurbaşkanı Sezer'i rahatsız etti. 103 kişinin başvurduğu, adaylık başvurusu dün sona erdi. 
     
     


SİYASET 


















</TEXT>
</DOC>
