<DOC>
<DOCNO> 169610 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/15/son/sontur24.html </URL>
<DATE> 2003/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Kendisini ve oğlunu döven adamın cinsel organını kesti... 
</HEADLINE>
<TEXT>

     Bursa'da bir kadın, birlikte yaşadığı kişinin cinsel organını kendisini ve oğlunu sürekli dövdüğü gerekçesiyle kesti. 112 Acil Servis ekiplerince hastaneye kaldırılan kişinin cinsel organı, ameliyatla dikildi. 
     Saat 04.30'da 112 Acil Servisi arayan bir kişi, Alemdar Mahallesi Çalışkan Sokak 12 nolu evde bıçakla yaralama olayı olduğunu bildirerek, ambulans istedi. 
     112 Acil Servis yetkililerinin olayı polise bildirmesi üzerine, söz konusu adrese giden polis ekiplerine kapıyı, cinsel organı büyük ölçüde kesilmiş Ercan Yaylacılar 33 açtı. 
     Birlikte yaşadığı Gaye G.'nin 43 cinsel organını kestiğini anlatan Ercan Yaylacılar, polis ile birlikte olay yerine gelen 112 Acil Servis ekiplerince Vatan Hastanesi'ne kaldırılarak Plastik Cerrahi servisinde ameliyata alındı. Saat 05.30''dan 11.00'e kadar süren ameliyat sonucu, cinsel organdaki kesik dikildi. 
     Polis ekiplerince gözaltına alınan Gaye G, ifadesinde, cep telefonu satışı yapan bir firmada çalışan Erdoğan Yağcılar ile 2.5 yıldır birlikte yaşadıklarını, zaman zaman alkol alan bu kişinin hem kendisini hem de boşandığı eşinden olan 4.5 yaşındaki oğlunu sık sık dövdüğünü öne sürdü. 
     Yağcılar'ın dün gece eve aşırı alkollü olarak geldiğini, çocuğuna zorla bira içirmeye çalıştığını anlatan Gaye G, ''Karşı koymaya çalışınca yine beni ve oğlumu dövdü. Ondan sonra da üzerini bile çıkarmadan yatağa sızdı. Ben de, bu sırada girdiğim bunalım sonucu mutfaktan aldığım ekmek bıçağı ile uyurken cinsel organını kestim'' dedi. 
     Olaydan sonra pişmanlık duyduğunu, 112 Acil Servis'i de kendisinin aradığını anlatan Gaye G, ''bir anlık sinir ile bu işi yaptım. Pişmanım'' dedi. 
     Gaye G'nin Emniyet Müdürlüğü'ndeki sorgulamasının ardından ''uzuv tahribi ve bıçakla yaralama'' suçundan adliyeye sevk edileceği öğrenildi. 
     
     AMELİYAT BAŞARILI 

     Vatan Hastanesi Başhekimi Ali Uçar, ameliyatın başarılı geçtiğini bildirdi. Erdoğan Yaylacılar'ın hastaneye geldiğinde, cinsel organında yüzde 60'lık kesik olduğunu bildiren Başhekim Uçar, ''Tıpta parsiyer kopması olarak adlandırdığımız bu olayda, damar ve sinir kesilmesi de olduğundan çok zor bir ameliyat gerçekleştirildi. Yaklaşık 5 saat süren başarılı bir ameliyat sonucu organın kesilen kısmı dikildi. Hastanın sağlığına kavuşacağına inanıyoruz'' diye konuştu. 
     

     
</TEXT>
</DOC>
