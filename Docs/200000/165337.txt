<DOC>
<DOCNO> 165337 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/25/son/sondun12.html </URL>
<DATE> 2003/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Madonna, kaş tasarımcısı ile mahkemelik oldu... 
</HEADLINE>
<TEXT>

     Madonna, 3 yıl önce sadece bir kez uğradığı halde ünlü şarkıcının devamlı müşterisi olduğunu duyuran kaş tasarımcısına avukatları aracılığıyla ihtarname çektirdi. 
     Internetteki ''imdb'' sitesinin haberine göre, üç yıl önce sadece bir kez gittiği kaş tasarımcısı Madonna'nın başına dert oldu. 
     Gazete ve dergilere verdiği ilanlarda Madonna'nın sürekli müşterisi olduğunu belirten Damone Roberts, 44 yaşındaki ünlü yıldızın uyarılarını dinlemeyince iş avukatlara kaldı. Roberts'ı ününü kullanmakla suçlayan Madonna'nın bu kez de uyarılara kulak asmaması durumunda mahkemeye vereceği ifade edildi. 
     Madonna'ya yakın bir kaynak, Madonna'nın çok sinirli olduğunu belirterek, ''Eğer Roberts onun kaşlarına şekil verdiğini iddia etmeye devam ederse bazı yasal işlemler başlayacak'' açıklamasında bulundu. 
     Madonna'nın kaş tasarımcısının Beverly Hills'te işyeri bulunan ve halen ünlü yıldız Jennifer Lopez'in de sürekli müşterisi olduğu Anastacia olduğu belirtildi. 

     
</TEXT>
</DOC>
