<DOC>
<DOCNO> 164512 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/21/guncel/gun90.html </URL>
<DATE> 2003/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
Serin Duruş 
     Alper Mestçi - Hüseyin Özcan 
serindurus milliyet.com.tr Fax 0212 505 69 19 

Her hakkı saklıdır .. No 4 All rights reserved .. Copyright Turkey 2003      Aşağıdaki davranışlar, eylemler, hareketler, biçimler ve şekiller Türkiye'ye özgüdür... Yazılı iznimiz olmadıkça hiçbir yabancı kişi, davranışın, eylemin, hareketin, biçimin ve şeklin tamamını veya bir kısmını kullanmaz, alıntı yapamaz... İlk biz bulduk. Hakkımızı da koruruz... 
     Kategori Ortaya Karışık Gönderilenler 
     150 milyarlık otobüs ve kamyonların inceliklerini fabrikasından daha iyi bilindiğine inanılması, motorlu araç alır almaz hemen ince ayara girişilmesi... 
     Trafik kazasından canlı çıkan tarafların kavgaya tutuşup birbirlerini öldürmesi... 
     Sınav sistemlerinin sınavdan birkaç gün önce değiştirilmesi... 
     Arabalarda dikiz aynasına, seyyar pilavcılarda ise küçük lambanın üstüne CD asılması... 
     Sunum yapmak için kullanılan laser pointer'ların, insanların ve hatta hayvanların orasına burasına tutulması... 
     Doğan görünümlü Şahin'de 4 camın indirilip, yüksek volümlü müzik ile bütün kızların arabaya toplanılabileceğine inanılması... 
     İskelelere kamyon lastiği bağlanması... 
     Her bahar kaldırım taşlarının yenilenmesi... 
     Yüklü miktarda para taşındığında paranın çeşitli bölmelere ayrılması ve hatta pis kokan çoraptan bile çıkabilmesi... 
     Eğlenmek için ormana gidilmesi ve ormanın yakılarak ortadan kaldırılması... 
     Dört veya daha fazla erkeğin el ele tutuşup koşarak denize girmesi... 
     Plajda aile fertlerinden birinin mutlaka kuma gömülmesi... 
     Süpermarketlerde tanıtım amacıyla kurulmuş yiyecek standlarında karın doyurulması... 
     Trafikte her türlü konuşmanın korna ile yapılabilmesi... 
     Ekmekten ufak bir parça koparıp çatala saplanması, çatalın ucundaki ekmeğin salatanın suyuna banılması... 
     Sıkışık trafikte ambulansın hemen peşindeki ilk araba olabilmek için yoğun bir çaba harcanması... 
     Otobüsün tıka basa dolu olmasına bir gıdım aldırış etmeyen belediye şoförünün her durakta "arka taraf bomboş beyler " diyerek bizi canımızdan bezdirmesi... 
     Kapı gözetleme deliğinden dışarıyı görmeye çalışan insana dışarıdan kapı deliğini parmakla kapatarak işkence yapılması... 
     "Türk Malı" yerine "Made in Turkey", "Made in Turkey" yerine de "Made in Türkiye" yazılması... 
     Plaj cankurtaran saatlerinin 08.00-12.00 13.30-17.00 olması... 
     Kavga esnasında hızla en yakın dükkana dalarak bıçak vs. alıp, nara atarak geri dönülmesi... 
     Her boş bulunan çeşme muslukta araba yıkanması... 
     Bitlenen çocukların kafasına gaz ve sinek ilacı döküp, çocuğun kafa derisi eriyene kadar bağırttırılması... 
     Tren, otobüs vb. araçlarda ayakkabıların çıkartılması bu eylemin yapılmaması için uyarı konulması... 
     Temel kazmaya çalışan iş makinelerinin toplu halde dikkatlice ve anlamsızca uzun uzun izlenmesi... 
     Not Siz de tüm hakları bize ait olan davranışları, eylemleri, hareketleri, biçimleri ve şekilleri yazın gönderin. Haklarımızı birlikte koruyalım... Copyright 2003 
     
     Şimdiye kadar soyadımın "Brothers" olmasından kaynaklanan karışıklığın, Matrix'le birlikte daha büyük bir marka haline getirileceğini nerden bilebilirdim ki. Ben tek kişiyim, ama bunu kaç kişi anlıyor 
Wachowski Brothers 


Tatsız Sert 
"ABD oyuncuları tatlı sert değil, tatsız sert oynuyorlar..." 

</TEXT>
</DOC>
