<DOC>
<DOCNO> 183109 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/18/son/sondun11.html </URL>
<DATE> 2003/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'ta Kerkük-Yumurtalık boru hattında patlama.. 
</HEADLINE>
<TEXT>

     Kerkük-Yumurtalık petrol boru hattının Irak'taki bölümünde bugün bir patlama olduğu bildirildi. 
     Görgü tanıkları, başkent Bağdat'ın 200 kilometre kuzeyindeki Beyci kasabası yakınlarında sabaha karşı meydana gelen patlamadan sonra büyük bir yangın çıktığını söylediler. 
     Patlamanın ardından Irak Petrol Bakanlığı araçlarının bölgeye gittiği bildirilirken, patlamanın nedeni ve açtığı zararın boyutu hakkında bilgi verilmedi. 
     Amerikan Dördüncü Piyade Tümeni İstihkam Bölüğü Komutanı Albay Robert Nicholson, 10 gün kadar önce yaptığı açıklamada, Kerkük-Yumurtalık petrol boru hattına saldırıların son haftalarda arttığını, hattan en az beş hafta süreyle daha petrol ihraç edilemeyeceğini söylemişti. 
     
</TEXT>
</DOC>
