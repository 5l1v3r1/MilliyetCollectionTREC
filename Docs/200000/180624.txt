<DOC>
<DOCNO> 180624 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/06/ekonomi/eko06.html </URL>
<DATE> 2003/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal'a sponsorluktan 15 milyon dolar gelir 
</HEADLINE>
<TEXT>

   Beşiktaş Futbol Yatırımları AŞ Genel Müdürü Gökhan Sarı, sponsorluk anlaşmalarının toplam 15 milyon doları geçtiğini söyledi 
   
   Geçen yılı şampiyon tamamlayan Beşiktaş'a sponsorlarından para yağıyor. Dokuz olan sponsor sayısını 2003 - 2004 sezonu için 14'e yükselten Beşiktaş'ın sponsorluk anlaşmalarının nakit toplamı en az 15 milyon dolar olduğu belirtildi. 
   Beşiktaş Futbol Yatırımları Sanayi ve Ticaret AŞ Genel Müdürü Gökhan Sarı konuyla ilgili açıklamasında, sponsorluk anlaşmalarının sürelerinin 1 yıl ile 5 yıl arasında değiştiğini söyledi. Sarı, bu anlaşmaların minimum nakit toplamının 15 milyon dolar olduğunu, bedelsiz ürün ve hizmetlerin de bulunduğunu kaydetti. 
   Sarı Beşiktaş'ın 2003 - 2004 sezonu sponsorlarını Beko, Turkcell, Carlsberg, Pepsi, Puma, Memorial, Intercity, TVS, Cacharel, Medline, Powerade, Anadolu Sigorta, Hayat Su olarak açıklarken Turkcell, Danonesa, Pepsi, Intercity ve Medline'nın Beşiktaş'ın sponsor ailesine bu yıl katıldığını ifade etti. 
   Sarı, ağustosta imzaladıkları sponsorluk anlaşmalarına ilişkin ise şu bilgileri verdi 
   Danone SA Su sponsorluğu.Intercity rent a car 3 yıllık otomobil sponsorluğu.Alarm Sağlık Hizmetleri Medline 1 yıllık İnönü Stadyumu sağlık hizmetleri. Pepsi Cola 4 yıl süreli, 1 milyon 947 bin dolarlık özel sponsorluk sözleşmesi.İstanbul Memorial Sağlık Yatırımları 2 yıllık sağlık sponsorluğu. 
   
</TEXT>
</DOC>
