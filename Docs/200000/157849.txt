<DOC>
<DOCNO> 157849 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/20/son/sonspo09.html </URL>
<DATE> 2003/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kendimi Engelletmem'in yazarı Metroz İstanbul'da... 
</HEADLINE>
<TEXT>

     Beşiktaş'ın 100. Yılı etkinlikleri çerçevesinde düzenlenecek olan Tekerlekli Sandalye Basketbol Turnuvası'na, ''Kendimi Engelletmem'' adlı kitabıyla tüm dünyada tanınan Gerald Metroz'un da katılacağı bildirildi. 
     Türkiye İş Bankası Kültür Yayınları tarafından basılıp piyasaya sunulan ve gelirinin tümünü Türkiye Engelliler Spor Yardım ve Eğitim Vakfı'na TESYEV bağışladığı kitabının tanıtımı için geçtiğimiz aylarda İstanbul'da bulunan Metroz'un, 24 Mayıs Cumartesi günü bu kez Tekerlekli Sandalye Basketbol Turnuvası için geleceği açıklandı. 
     Bir tren kazasında 2,5 yaşında bacaklarını kaybetmesine rağmen bir çok dalda büyük başarılara imza adan 39 yaşındaki İsviçre vatandaşı Gerald Metroz, sosyoloji, tarih ve İngilizce eğitiminin yanı sıra, tekerlekli sandalye sporları, buz hokeyi, yazarlık, radyo programcılığı gibi dallarda da adını duyurdu. 
     
</TEXT>
</DOC>
