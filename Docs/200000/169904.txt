<DOC>
<DOCNO> 169904 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/17/siyaset/siy02.html </URL>
<DATE> 2003/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezer, rektör adayı doktorunu affetmedi 
</HEADLINE>
<TEXT>

Cumhurbaşkanı, bir öğretmenin "5 bin dolar bıçak parası istiyor" diye şik yet ettiği doktoru Paşaoğlu'na soruşturma açtırdı. Profesör, HÜ'den uzaklaştırıldı 
     YILDIZ YAZICIOĞLU Ankara 

     Cumhurbaşkanı Ahmet Necdet Sezer, kendisini sağlığına kavuşturan Prof. Dr. İlhan Paşaoğlu hakkındaki "bıçak parası" şik yetlerini dikkate aldı ve doktoru hakkında Hacettepe Üniversitesi'nin soruşturma açmasını sağladı. Hacettepe Üniversitesi HÜ Disiplin Kurulu, soruşturma sonucunda, hastalarından ameliyat için "bıçak parası" adı altında ödeme talep ettiği iddiaları doğru çıkan Paşaoğlu hakkında dün üniversiteden uzaklaştırma kararı aldı. 
     Olay, Tempo Dergisi'nin bugün çıkan sayısında Erdal İpekeşen'in köşesine de konu oldu. HÜ kaynaklarınca da doğrulanan bilgilere göre, Sezer, Anayasa Mahkemesi Başkanı iken kendisini ameliyat eden Paşaoğlu hakkında Kütahya'da yaşayan bir öğretmenden gelen şik yet mektubunu soruşturulması için üniversiteye gönderdi. 
     Mektupta, Paşaoğlu'nun kalp hastası bir çocuğun ameliyatı için "bıçak parası" olarak yüksek bir meblağ talep ettiği yazılıydı. 
     Sezer'in talebiyle geçen eylülde hakkında soruşturma açılan Paşaoğlu, HÜ Tıp Fakültesi Kalp-Damar Cerrahisi Anabilim Dalı Başkanlığı'ndan alındı. Paşaoğlu'nun yerine Prof. Dr. Erkmen Böke getirildi. Mektubu gönderen öğretmenin hasta çocuğu da, HÜ Hastanesi'nde ameliyat edildi. Soruşturmada Paşaoğlu'nun, "tam gün" statüsünde görünmesine karşın hastanede fazla bulunmadığı ortaya çıktı. Paşaoğlu'nun özel ameliyatlarda 3-10 bin dolar arasın para talep ettiği öne sürüldü. 
     Paşaoğlu'nun, şik yetlere açıklık getirmek yerine Rektör Prof. Dr. Tunçalp Özgen ile arasındaki rekabeti gündeme getirdiği öğrenildi. Paşaoğlu, son rektörlük seçiminde Özgen karşısında aday olmasını soruşturmanın gerekçesi olarak gösterdi. Seçimlerde Paşaoğlu 89, Özgen 314 oy almıştı. HÜ, Paşaoğlu hakkında ceza soruşturması da açacak. 
     

</TEXT>
</DOC>
