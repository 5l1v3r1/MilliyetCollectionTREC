<DOC>
<DOCNO> 187440 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/09/yazar/asik.html </URL>
<DATE> 2003/10/09/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Uygunsuz adım 
</HEADLINE>
<TEXT>

   
   CHP İstanbul Milletvekili Onur Öymen - AKP Anayasa'yı açıkça ihlal etti, büyük sorumluluk altına girdi, diyor. 
   Anayasa'nın 92'nci maddesi açık 
   "Milletlerarası hukukun meşru saydığı hallerde savaş hali ilanına ve... Türk Silahlı Kuvvetleri'nin yabancı ülkelere gönderilmesine... İzin verme yetkisi Türkiye Büyük Millet Meclisi'nindir... 
   Oysa TBMM, yapılan tüm uyarılara rağmen, uluslararası hukukun meşru saydığı bir hal mevcut olmaksızın Irak'a asker gönderme kararı verdi... 
   Hem de hangi bölgeye, ne zaman, kaç asker gönderileceğini bilmeden... Komuta kimde olacak, masrafları kim karşılayacak, bunları merak etmeden... 
   Onur Öymen ekliyor 
   - Askeri fiilen gönderirlerse bu Yüce Divan'lık suç olur... 
   Bu yoldan dönüş mümkün mü Mümkün... 
   - Hükümet, Birleşmiş Milletler kararını bekler ve Irak'a PKK - KADEK'in tasfiyesi kesinleştikten sonra asker gönderirse mesele kalmaz, diyor Öymen... 
   
   TRT 1'de dün akşam halka "Er Ryan'ı Kurtarmak" adlı filmi izlettirdiler. 
   İsabet... Biz de Irak'a Amerikalı "Er Ryan"ı kurtarmaya gidiyoruz malum... 
   
   Günün Sözü 
   "Biz meşru diyorsak bu iş meşrudur." 
   Tayyip Erdoğan 
   
   BM beklenmeli...    Efendim TBMM asker gönderme kararını vermiştir. Artık karardan dönüş yoktur. Bundan sonra yapılacak olan sadece bu kararı desteklemektir. 
   Tatlısu kurnazları tartışmayı bu demagojiyle kapatmak istiyor. 
   Oysa TBMM karar verdi ama henüz asker sevki niyazi sevkıyatı başlamadı. 
   Hükümet sevkıyatı istediği kadar geciktirebilir. 
   Geciktirmelidir de... CHP'li Onur Öymen'in dediği gibi 
   - Hükümet sevkıyat için Birleşmiş Milletler kararını beklemelidir... 
   Hukuka saygılı ve yurtsever her aydının bunu talep etmeye hakkı vardır... 
   
   PKK işi muallakta    Son günlerde ABD sanki Türkiye'ye PKK - KADEK'i tasfiye sözü vermiş gibi bir hava yaratılıyordu. Hükümet tezkeresinde ilgili bölümü okuyalım 
   " ABD ile resmi görüşmelerde, PKK KADEK'in Kuzey Irak'tan tasfiyesi konusundaki ortak anlayış birliği teyid edilmiş ve bu amaçla alınacak tedbirler üzerinde durulmuştur." 
   Yani... ABD bu konuda hiçbir söz vermemiş. Alınacak tedbirler üzerinde anlaşma yok. PKK'nın tasfiyesi konusunda anlaşmaya varmadan asker gönderme kararı verdik... ABD'nin işi bundan sonra daha da savsaklayacağı kesin değil midir Ankara'da satışın bini bir para... 
   
   Bankada en fazla parası olan ilimiz Ankara'ymış. Tıpkı en çok ihalenin imzalandığı ilimizin de Ankara olması gibi... 
   Haldun Ertem 
   
   Umut ramazan..    Gazeteci arkadaşımız, salı günkü tezkere oylaması öncesinde AKP Balıkesir milletvekili Edip Uğur ile sohbet ederken hatırlattı 
   - Irak'a asker göndermemizi ne Türk halkı istiyor ne Irakhalkı... 
   Edip Uğur gazetecinin sözünü kesti 
   - Irak halkı belki şimdi istemiyor ama biraz zaman geçsin durum değişecek. 
   - Ne olacak da değişecek 
   - Biliyorsunuz önümüz ramazan... Biz ramazanda Irak halkına yiyecek yardımı yapmaya başlayacağız. İnanıyorum ki hem bu yardımların hem de ramazanın uhrevi havasının da etkisiyle durum değişecek, Irak halkı bize daha sıcak bakmaya başlayacak. 
   
   CHP televizyon kanalı kuruyormuş. 
   Sosyal demokrat program yapamadılar, bakalım televizyon programını becerebilecekler mi 
   
   Mülkiye buluşuyor    Siyasal Bilgiler Fakültesi'nin 63 - 64 girişli veya 68 - 69 mezunu öğrencileri... Cuma yarın ve Cumartesi günü Ankara'da "Büyük Buluşma"yı gerçekleştirecek... Yaklaşık 700 Mülkiyeli gülüp eğlenip "40 Yılın Bilançosu"nu çıkaracak... Cuma saat 13.00'te Anıtkabir ziyareti, peşinden panel, yemek, ertesi gün inek bayramı, Muhteşem İbo'dan "geleneksel inek duası", nostaljik sataşmalar, matrak biyografiler, 31 kısım tekmili birden... Mülkiye 68 kuşağı yarın önce Anıtkabir sonra okulda buluşuyor, kimse kaçmasın... 
   
      
   
</TEXT>
</DOC>
