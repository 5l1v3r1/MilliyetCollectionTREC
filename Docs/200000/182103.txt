<DOC>
<DOCNO> 182103 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/13/son/sondun09.html </URL>
<DATE> 2003/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail, Arafat'ın sürgününe karşı çıkan dünyaya ateş püskürüyor 
</HEADLINE>
<TEXT>

     İsrailli üst düzey bir yetkili, İsrail'in Filistin lideri Yaser Arafat'ı sürgüne gönderme kararını eleştiren BM Güvenlik Konseyi ve uluslararası topluluğu ''ikiyüzlülükle'' suçladı. 
     Adının açıklanmasını istemeyen yetkili, AFP'ye yaptığı açıklamada, ''Konu Yaser Arafat gibi bir teröristi savunmak olduğunda dünya harekete geçiyor, ama İsrail sokaklarında çocuklar ve kadınlar öldürüldüğünde BM Güvenlik Konseyi susuyor'' dedi. 
     Yetkili, ''İsrail bu haksız eleştirilere rağmen, kabinesinin önceki gün aldığı, Arafat'tan kurtulma kararını değiştirmeyecektir'' diye konuştu. 
     Bununla birlikte İsrail'in uluslararası tepkileri dikkate alması gerektiğini belirten yetkili, ABD'nin de İsrail'in kararını eleştirdiğinin hatırlatılması üzerine, ''ABD'nin Arafat'ın sürgün edilmesine karşı çıkma şekli diğer ülkelerinkinden farklı, çünkü ABD İsrail'in müttefiki'' dedi. 
     BM Güvenlik Konseyi, İsrail'in Arafat'ı sürgüne gönderme kararını yürürlüğe koymamasını istemişti. 
     
</TEXT>
</DOC>
