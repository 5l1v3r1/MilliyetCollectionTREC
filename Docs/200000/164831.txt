<DOC>
<DOCNO> 164831 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/23/siyaset/siy01.html </URL>
<DATE> 2003/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Bedelli’ yerine herkese eşit fırsat 
</HEADLINE>
<TEXT>

Genelkurmay, sık sık bedelli askerlik uygulamasını gündeme getiren AKP hükümetine, "askerlik süresini kısaltmayı ve orduyu küçültmeyi" teklif etti 
     ANKARA Milliyet 

     Türk Silahlı Kuvvetleri’nin TSK yeniden yapılandırılması çerçevesinde asker sayısını yüzde 17 oranında azaltacak olan Genelkurmay Başkanlığı, 18 ay olan askerlik süresini 15 aya, yedek subaylık süresini 16 aydan 12 aya, kısa dönem erbaş ve erlik süresini de 8 aydan 6 aya indirmeyi hedefliyor. Hükümet tarafından onaylanması durumunda 15 Temmuz’da devreye girecek olan karar, halen silah altında bulunan er, erbaş ve yedek subayları da kapsayacak. Kararla, mecut asker sayısında 85 bin kişilik indirime gidilecek. 
     
     PROFESYONEL ORDUYA DOĞRU 
     Genelkurmay Başkanlığı Genel Sekreterliği’nden yapılan açıklamada, Sovyetler Birliği’nin çöküşü ve Varşova Paktı’nın dağılmasını takiben azalan konvansiyonel tehdit çerçevesinde, özellikle batılı ülkelerin, tehdidin yerini alan risk ve belirsizlikleri karşılayabilecek, ülke menfaatlerini uzaktan ve başlangıcından itibaren koruyabilecek, hareket kabiliyeti ve ateş gücü yüksek, gerektiğinde süratle büyütülebilen elastiki kuvvet yapıları oluşturdukları belirtildi. Küçülen kuvvetler ve teknolojinin talep ettiği uzman personel ihtiyacının, bu ülkeleri profesyonel ordu kurmaya yönelttiği kaydedilen açıklamada, TSK’nın da benzer yeniden yapılanma faaliyetlerini devamlı olarak gündemde tuttuğu ifade edildi. 
     
     ARTIK ZAMANI GELMİŞTİ’ 
     PKK-KADEK’in pasifize edildiği, Irak İkinci Harek tı’nın askeri bölümünün büyük ölçüde tamamlandığı, Balkanlar, Kafkaslar ve Afganistan’da nispi bir istikrar sağlandığı belirtilen açıklamada, Kıbrıs ve Ege sorunlarının politik çözümünün henüz gerçekleşmediğine dikkat çekildi. 
     Barış gücü, tabii afetlerde halka yardım, istikrar harek tına katılım gibi ulusal ve uluslararası görevlerin kuvvet ihtiyacının da sürdüğü vurgulanarak, "Bu tablo çerçevesinde, TSK, temkinli bir yeniden yapılandırma faaliyetini hızlandırmanın zamanı geldiğine inanmaktadır. Bunun ilk adımı olarak, 15 Temmuz 2003’ten itibaren, 18 ay olan askerlik süresinin 15 aya indirilmesi suretiyle mükellef asker sayısının yüzde 17 oranında azaltılmasının uygun olacağı teklifinin hükümete iletilmesine karar verilmiştir. Buna paralel olarak, yedek subaylık süresi 16 aydan 12 aya, kısa dönem erbaş ve erlik süresi 8 aydan 6 aya indirilecektir. Bu azalma, ileride gerçekleştirilecek kuvvet yapısının küçültülmesine de imk n sağlamış olacaktır" denildi. 
     Genelkurmay’ın askerlik süresini kısaltma kararı kulislerde birçok soruyu da beraberinde getirdi. Kararla, AKP’nin birkaç kez gündeme getirdiği bedelli askerliğe "Genelkurmay engel oluyor" görüntüsünün ortadan kaldırıldığı, komşu ülkelere "tehdit değiliz" mesajı verildiği ve TSK’nın modernleşmesi için daha fazla kaynak ayrılmasına olanak sağlandığı ifade edildi. 
     
     KARARIN PERDE ARKASI... 
     Kararın nedenleri şöyle sıralandı 

</TEXT>
</DOC>
