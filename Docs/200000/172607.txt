<DOC>
<DOCNO> 172607 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/30/son/sontur05.html </URL>
<DATE> 2003/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Takla atan araçta bulunan profesör öldü, eşi yaralandı... 
</HEADLINE>
<TEXT>

     İzmir'in Aliağa ilçesinde meydana gelen trafik kazasında, 9 Eylül Üniversitesi Öğretim üyesi Prof. Dr. Adnan Akçoral hayatını kaybetti. Kazada, Akçoral'ın eşi de yaralandı. 
     Prof. Dr. Akçoral 59 yönetimindeki 35 BKM 69 plakalı özel araç, İzmir-Yeni Foça karayolu Çakmaklı Mevkii'ndeki MKE Hurdasan Tesisleri önünde, sürücüsünün direksiyon hakimiyetini kaybetmesi sonucu takla atarak tesislerin bahçesine uçtu. 
     Kazada, araçta sıkışan Prof. Dr. Akçoral, kurtarma ekiplerinin çalışmaları sonucu araçtan çıkarıldı. Aynı araçta bulunan ve yaralanan eşi Bükem Akçoral 59 ile Aliağa SSK Hastanesi'ne sevk edilen Prof. Dr. Akçoral'ın ilk tedavisi burada yapıldı. Daha sonra Ege Üniversitesi Tıp Fakültesi Hastanesi'ne sevk edilen Prof. Dr. Adnan Akçoral, tüm müdahalelere rağmen kurtarılamadı. 
     Aliağa SSK Hastanesi'nde ilk tedavisi yapılan Bükem Akçoral ise önce İzmir Yeşilyurt Atatürk Eğitim ve Araştırma Hastanesi'ne, daha sonra da 9 Eylül Üniversitesi Tıp Fakültesi Hastanesi'ne sevk edilerek gözlem altına alındı. 
     Bükem Akçoral'ın sağlık durumunun iyi olduğu, kazayla ilgili soruşturmanın sürdürüldüğü kaydedildi. 
     
</TEXT>
</DOC>
