<DOC>
<DOCNO> 173611 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/05/siyaset/siy08.html </URL>
<DATE> 2003/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Sonunda BM'nin peşine düştüler 
</HEADLINE>
<TEXT>

   DIŞ HABERLER SERVİSİ 

   
   İngiltere, Irak'a daha fazla yabancı asker çekebilmek için Birleşmiş Milletler Güvenlik Konseyi'nden karar çıkarma seçeneğini gündeme getirmeye başladı. 
   İngiltere'nin Irak Özel Temsilcisi olarak üç ay görev yapan Dışişleri Bakanlığı üst düzey yetkilisi John Sawers, Financial Times gazetesine verdiği demeçte, başta Türkiye, Hindistan ve Pakistan olmak üzere, pek çok ülkenin Irak'a asker göndermesi için BM kararına gerek olduğunu söyledi. BM Güvenlik Konseyi kararı için Amerikalılarla görüşmeler yaptıklarını, BM'de de birkaç hafta içinde ön görüşmelerin başlayabileceğini ifade eden Sawers, BM kararıyla bu ülkelerin, Irak'a asker gönderme kararını halka daha kolay kabul ettirebileceğine dikkat çekti. 
   
   Fransa, BM'de IsrarlI 
   Fransa Savunma Bakanı Michele Alliot - Marie ise, BM'nin katılımı olmadan savaş sonrası Irak'ın yeniden yapılanması çalışmalarında rol almayı düşünmediklerini söyledi. 
   
   
</TEXT>
</DOC>
