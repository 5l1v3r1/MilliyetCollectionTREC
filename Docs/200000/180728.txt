<DOC>
<DOCNO> 180728 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/06/son/soneko05.html </URL>
<DATE> 2003/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Krizler, halkın yaşam kalitesini düşürdü.. 
</HEADLINE>
<TEXT>

     Ankara Ticaret Odası'nın ATO ''Türkiye'de Dar Gelirli Olmak'' konulu araştırmasına göre, yaşanan ekonomik krizler halkın yaşam kalitesini düşürdü. 
     Araştırmaya göre ikinci el ve ikinci sınıf ürünlere olan talep artarken, ''devir hesap devri'' diyen vatandaş yiyeceğini evde üretip, evde tüketmeye başladı. 
     Araştırmaya ilişkin ATO'dan yapılan yazılı açıklamada, halkın alım gücünün düşmesi nedeniyle gelir tabakaları arasında uçurumlar oluştuğuna dikkat çekilirken, orta direk olarak tabir edilen orta gelir grubunun açık parfüm, açık deterjan, açık bakliyat gibi nispeten ucuz mallara yöneldiği, daha alt gelir gurubunun ise kırık peynir, kırık yumurta ve kırık prinç gibi düşük kaliteli ve gayrisıhhi ürünlere rağbet ettiği belirtildi. 
     Enflasyonun yüzde 27'ler seviyesine düşmesine rağmen, hayat pahalılığı nedeniyle halkın her geçen gününün bir öncekine göre daha da kötüye gittiğine vurgu yapılan araştırmada, şu bulgulara yer verildi 
     
</TEXT>
</DOC>
