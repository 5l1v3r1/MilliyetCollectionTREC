<DOC>
<DOCNO> 151715 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/22/son/sontur20.html </URL>
<DATE> 2003/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
TBMM Başkanı Arınç, eşiyle ilgili sorulara kızdı... 
</HEADLINE>
<TEXT>

     TBMM Başkanı Bülent Arınç, TBMM'nin 83. açılış yıldönümü dolayısıyla yarın akşam Meclis'te vereceği resepsiyona eşi Münevver Arınç'ın katılıp katılmayacağı sorusunu, ''Ben Meclis Başkanıyım, benim eşim de Münevver Arınç... Yarın resepsiyona gelip gelmemesi sizi neden bu kadar fazla ilgilendiriyor, anlamıyorum'' diye yanıtladı. 
     Bu yılki 23 Nisan resepsiyonu türban krizinin gölgesinde yapılacak. Münevver Arınç resepsiyona katılması halinde konukları eşi ile birlikte kapıda karşılayacak. Ancak Münevver Arınç'ın olması halinde askerler ile CHP'lilerin protestosunun olabileceği konuşuluyor. Cumhurbaşkanı Sezer'in de Münevver Arınç'ın resepsiyona ev sahipliği yapması halinde eşini götürmeyeceği ileri sürülüyor. Bu ortamda krize yolaçmamak için Münevver Arınç'ın resepsiyona katılmayacağı belirtiliyor. 
     Arınç, TBMM'de resim sergisinin açılışı sırasında bir gazetecinin, ''Eşiniz yarın resepsiyona gelecek mi '' sorusuna, ''Niye bunları soruyorsunuz '' diye tepki gösterdi. Aynı gazetecinin ''Normal bir soru efendim' şeklindeki sözleri üzerine Arınç, ''Nasıl normal bir soru '' dedi. Arınç, sözlerine şöyle devam etti 
     ''Bu, benim eşimle ilgili... Bu çok normal bir soru değil... Şu açıdan normal bir soru değil Ben Meclis Başkanıyım, benim eşim de Münevver Arınç... Yarın resepsiyona gelip gelmemesi sizi neden bu kadar fazla ilgilendiriyor, anlamıyorum.'' Bir gazetecinin ''Meclis muhabiriyiz, merak ediyoruz '' şeklindeki sorusuna Arınç, ''Meclis muhabiri demek, eşinin gelip gelmeyeceğini merak eden kişi mi demek Burada uluslararası bir sempozyum yapılıyor, güzel bir sergi açılmış. Siz bana ne soruyorsunuz...'' karşılığını verdi. 
     





</TEXT>
</DOC>
