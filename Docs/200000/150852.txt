<DOC>
<DOCNO> 150852 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/19/dunya/adun.html </URL>
<DATE> 2003/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak’a Özgürlük Operasyonu bitti sayılır... 
</HEADLINE>
<TEXT>
Sıra bebek’ operasyonunda 
4. Piyade Tümeni’nin tek evli çifti, "Bizi sadece kızımızı görememek üzüyor. Ona kardeş vermek istiyoruz" diyor 
     Milliyet Cephede 

     Ümit BEKTAŞ 

     NEW JERSEY KAMPI IRAK 

     Lindsay Gregoire, eşini cepheye gönderen ABD’li kadınlara göre çok daha şanslı... Çünkü o da eşi ile birlikte cephede. 4. Piyade Tümeni’nde görevli 30 bin asker arasındaki tek evli çift onlar. Çavuş Lindsay Gregoire kararg hta, eşi üstçavuş Jaime Carrasco ise öncü birliklerle Kuzey Irak’ta görevli. 
     Lindsay ve Jaime askeri bir tatbikat sırasında tanışmışlar. Tatbikat arasında verilen molalarda başlayan flört, evliliğe gitmiş. ABD ordusunda bir alt ve bir üst rütbesi dışında askerlerin başka rütbedeki askerle evlenmesi yasakmış ama ikisinin de rütbeleri o yıllarda aynı olduğu için sorun çıkmamış. 
     
     EŞİMİ MERAK ETMİYORUM’ 
     2.5 yıldır evli olduklarını anlatan Gregoire, daha önce kendisinin Kore’de, eşinin de Kosova’da görev aldığını anlatıyor. Bu onların birlikte çıktıkları ilk dış görev. Lindsay Gregoire, kararg hta kalıp sıcak bölgeye gidemediği için üzgün. "Eşinizin cephede olması sizi kaygılandırıyor mu " sorusuna "Hayır Çok iyi eğitim aldık. Öğrendiklerini uygularsa hiçbir sorun yaşamaz" yanıtını veriyor. Ne var ki eşinden bahsederken koruduğu soğukkanlılığını, küçük kızını anlatırken koruyamıyor. "Kızımıza annem bakıyor. Haftada bir kez ancak konuşabiliyoruz. Biz onu, o da bizi çok özlüyor İkimizin birden cephede olmasının tek kötü yanı bu. Çocuğumuzun yanında olamıyoruz" diyor. 
     
     CEPHEDE SEKS YOK 
     Lindsay Gregoire, ikinci bebek isteğini, "Irak operasyonu biter bitmez bebek operasyonu yapacağız" diyerek esprili bir şekilde anlatıyor. Çavuşun bu çıkışı üzerine karı koca olarak cephede ayrıcalıklı bir durumları olup olmadığını sorunca, gülümseyerek şunları söylüyor "Ayrı çadırlarda kalıyoruz. Evli çiftler için özel bir çadır yok. Zaten karı kocalar arasında bile olsa cephede seks yasak. Çok fazla da görüşemediğimizden idare ediyoruz..." 
     
     


DÜNYA 















</TEXT>
</DOC>
