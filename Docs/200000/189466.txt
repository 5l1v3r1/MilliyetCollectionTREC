<DOC>
<DOCNO> 189466 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/18/yasam/yas06.html </URL>
<DATE> 2003/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
'Popüler Kültür' reklamla buluştu 
</HEADLINE>
<TEXT>

      TAHSİN AKSU İstanbul 
   
   KISA bir süre önce yayın hayatına giren Milliyet Popüler Kültür gazetesi, reklamcı ve reklamverenlerle, bir sanat etkinliğinde buluştu. İş Sanat Kültür Merkezi'ndeki kokteyle Popüler Kültür gazetesi Yayın Yönetmeni Can Dündar, Beykent Üniversitesi Güzel Sanatlar Fakültesi Dekanı Prof. Dr. Ünsal Oskay'ın da aralarında bulunduğu gazetenin yazarlarının yanı sıra geniş bir davetli grubu katıldı. 
   
   Büyük ilgi gördü 
   KOKTEYLİN ardından "Ödünç Yaşamlar" adlı oyununu sahneleyen Ali Poyrazoğlu, davetlilerden büyük alkış aldı. Oyun bittikten sonra Popüler Kültür gazetesini de değerlendiren Poyrazoğlu, "Biz bir aynanın arkasından bakıyoruz insanlara. Popüler Kültür de öyle yapıyor. Bu bakımdan örtüşüyoruz. Popüler Kültür bence başlı başına bir gazete gibi" diye konuştu. 
   
   
   
</TEXT>
</DOC>
