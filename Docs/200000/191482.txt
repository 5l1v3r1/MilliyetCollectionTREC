<DOC>
<DOCNO> 191482 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/27/guncel/gun01.html </URL>
<DATE> 2003/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Muhabirimiz Ayten Görgün Hava Oyunları'nı yerinde izledi 
</HEADLINE>
<TEXT>
   'Kadın paraşütçü yere çakıldı' 
   4. Uluslararası Hava Oyunları'nda, bir paraşütçünün yere çakılma sahnesine tanık oluyorum. Telsize göre kadın paraşütçü kol ve bacağını kırmış... 
      Ayten Görgün 
   
   Dünyanın en büyük hava organizasyonu olan 4. Uluslararası Hava Oyunları'nı izlemek için Fethiye'deyiz. 30 ülkeden 240 yarışcı birbiriyle kıyasıya mücadele ediyor. Enerji içeceği Battery'nin sponsorluğunda gerçekleşen hava oyunlarının gözdesi yamaç paraşütüydü. Biz de atlayış yapacağız. Bunun için iki bin metredeki Babadağı zirvesine gidiyoruz. Babadağı'nda paraşütünü açan kendini bırakıyor gökyüzüne. Hava akrobasisinde üç kez dünya şampiyonu olmuş Avusturyalı Mike Künk'le birlikte atlayış yapacak gönüllü gazeteci aranıyor. Ama kimsede çıt yok... 
   Benim niyetim de sağ salim Ölüdeniz'e salınmak. Tabii Mike Künk'le birlikte değil.Tulumumu giydim. Emniyet kolonları kilitlendi, karabinalar sıkıldı. Birlikte iniş yapacağım Osman Hoca kumsalda koşar gibi koşmamı istiyor. Koştum, 'dur' dediği halde h l koşuyorum. Meğer çoktan havalanmışız. Osman Hoca 7 yıldır bu işi yapıyormuş, bugüne kadar 3 binin üzerinde insanla iniş yapmış. Yine de insanın içi rahat etmiyor. 
   Havalanır havalanmaz bir paraşütçünün yere çakılma sahnesine tanık oluyorum. Telsiz, kadın paraşütçünün kol ve bacağını kırdığını anons ediyor. Kaza nedeniyle grup gecikiyor. 20 dakika havada asılı şekilde onları bekliyoruz. 
   
   Kemikleri kırıldı 
   Bir ara rüzg rın içine girip 4 bin 500 metreye çıkıyoruz. Gruba yetişmek için spiral denen bir teknikle iniş yapıyoruz. Paraşüt bir sağa bir sola slalom yapıyor. Artık midem kaldırmıyor. 
   Osman Hoca, telsizle aşağıyla bağlantı kuruyor. İniş yeri müsait değil. Kumsal ana baba günüymüş. Denize, güneşlenenlerin üzerine düşenleri gördükçe hop oturup hop kalkıyorum. Sağ salim kumsala iniş yapıyoruz. Tulumum çıkarılır çıkarılmaz gördüğüm ilk tuvalete gidip kusuyorum. Siz siz olun uçmadan önce çok yemeyin 
   
   
   Örümcek Adam'ın rekoru    Yamaç paraşütü kategorisinde bir dünya rekoru kırıldı. Çek Cumhuriyeti'nden Thomas Lednik inişe 100 metre kala paraşütünü açtı. Kırmızı kanatlı tulumu nedeniyle kendisine Spider Man Örümcek Adam denilen Lednik, sert iniş yaparak dirseklerini incitti. Lednik'in bu atlayışı için yetkililer, "Paraşütünü bir saniye daha geç açsaydı, yere çakılmıştı" dedi. Türkiye'nin sporcularından olan Meryem Akar solda - 27 ise paraşütünü 200 metrede açtı. 
   
   
   
</TEXT>
</DOC>
