<DOC>
<DOCNO> 197284 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/22/son/sonspo06.html </URL>
<DATE> 2003/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankaragücü 2 - Gençlerbirliği 3 maç bitti 
</HEADLINE>
<TEXT>

     Stat 19 Mayıs . 
     Hakemler M.Selçuk Dereli, Özcan Tarkan, Cem Satman . 
     Ankaragücü Zafer, Burak, Desouki, Adem Dursun, Axel, Özgür, Yılmaz, Hüzeyfe, Mehmet, Hakan Keleş, Hüseyin . 
     Gençlerbirliği Damir, Erkan, El Saka, Deniz, Filip, Ali Tandoğan, Serkan, Skoko, Mustafa Özkan, Youla, Veysel . 
     Goller Dk. 15 Mustafa Özkan, Dk. 31 Desouki, Dk. 36 Skoko . 
     Sarı Kartlar Dk. 16 Desouki, Dk. 21 Mehmet Ankaragücü , Dk. 44 Skoko, Dk. 44 Erkan Gençlerbirliği . 
     Kırmızı Kart Dk. 35 Desouki Ankaragücü . 
     Birinci Süper Lig'de yapılan başkent derbisinde Gençlerbirliği, Ankaragücü'nü 3-2 yendi. 
     Maçtan önce İstanbul'daki patlamalarda ölenler anısına 1 dakikalık saygı duruşu yapıldı. Bu sırada seyirciler de terörü lanetleyen sloganlar attı. 
     Gençlerbirliği karşılaşmaya Veysel, Youla ve Mustafa Özkan'dan oluşan 3'lü forvetle başlarken, devre boyunca oyunun kontrolünü elinde tuttu ve rakip kale alanında fazlasıyla etkili oldu. 
     Kırmızı-siyahlılar, devreyi 2 golle kapatırken, ilk yarıda savunma ağırlıklı bir oyun sergileyen ve hızlı hücumlar ve duran toplarla etkili olmaya çalışan Ankaragücü, bir ara berebarliği yakalasa da devreyi geride tamamladı. 
     5. dakikada Hakan Keleş'in pasında ceza alanında topla buluşan Özgür, meşin yuvarlağı kaleye gönderdi. Kaleci Damir'i geçen topu çizgi üstünden El Saka kafayla çıkardı. 
     15. dakikada Ankaragücü ceza alanının sol tarafından Filip, topu kale alanına kaldırdı. İyi yükselen Mustafa Özkan, arka direkte meşin yuvarlağı kafayla Ankaragücü ağlarına gönrderdi 1-0. 
     27. dakikada ceza alanının sol çaprazında topla buluşan Mustafa Özkan'ın sert şutunda, kaleci Zafer meşin yuvarlağı kornere çeldi. 
     31. dakikada Ankaragücü'nün sağ taraftan Yılmaz ile kullandığı köşe atışında, ceza alanında savunmanın arasından iyi yükselen Desouki, topu kafayla Gençlerbirliği filelerine gönderdi 1-1. 
     35. dakikada Youla'yı ceza alanı girişinde düşüren Desouki, ikinci sarı kartını gördü ve kırmızı kartla oyun dışında kaldı. 
     36. dakikada Gençlerbirliği, Youla'nın düşürülmesinden kazanılan serbest vuruşu Filip ile kullandı. Atış sonrasında ceza alanında buluştuğu topa çapraz pozisyonda çok sert vuran Skoko, şık bir golle takımını yeniden öne geçirdi 2-1. 
     Karşılaşmanın ilk yarısı 2-1 Gençlerbirliği'nin üstünlüğüyle tamamlandı. 
     
     İKİNCİ YARI 

     Karşılaşmanın ikinci yarısında oyuna giren Ceyhun ile orta alanda hareketlenen Ankaragücü, 10 kişi kalmasına karşın aradığı beraberlik golünü bulsa da devrenin ortalarından itibaren oyunda dengeyi yeniden kuran Gençlerbirliği'nin 3. golüne engel olamayarak sahadan puansız ayrıldı. 
     İkinci yarıya ilk devreye oranla temposu düşük başlayan Gençlerbirliği ise daha sonra yeniden ortak olduğu oyunda sahadan 3 puanla ayrılmasını bildi. 
     51. dakikada Ceyhun'un sağ taraftan kullandığı serbest vuruşta ceza alanında iyi yükselen Adem Dursun, topu kafayla filelelere gönderdi 2-2. 
     54. dakikada Gençlerbirliği'nin kullandığı serbest vuruşta Filip'in sert şutunda, Zafer topu yatarak önledi. 
     60. dakikada organize gelişen Ankaragücü atağında, ceza alanı girişnde topla buluşan Ceyhun yerden vurdu, meşin yuvarlak kaleci kaleci Damir'de kaldı. 
     62. dakikada Zafer, önce ceza alanı girişinde Filip'in vuruşunda, daha sonra da ceza alanı içinden M'Bayo'nun vuruşunda iki tehlikeli pozisyonda gole izin vermedi, ancak topla son kez buluşan Ali Tandoğan'ın vuruşunda ise gole engel olamadı 3-2. 
     78. dakikada Nihat'ın ceza alanı girişinden vuruşunda top yan direkten döndü. 
     Karşılaşmada başka gol olmayınca, Gençlerbirliği, Ankaragücü'nü 3-2 yendi. 
     
</TEXT>
</DOC>
