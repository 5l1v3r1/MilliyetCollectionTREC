<DOC>
<DOCNO> 172530 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/30/son/sondun28.html </URL>
<DATE> 2003/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Elizabeth Hurley seri katil olacak.. 
</HEADLINE>
<TEXT>

     İngiliz aktris Elizabeth Hurley 38 , yeni filmi ''Metod''un çekimleri için Romanya'ya geldi. 
     Rumen film şirketi Castel'in sözcüsü Bogdan Moncea, İngiliz yönetmen Duncan Roy'un çekeceği film için önceki gün başkent Bükreş'e gelen Hurley'in bir ayı aşkın süre ülkede kalacağını söyledi. 
     Hurley'in filmde, 19. yüzyıldaki bir seri katili canlandıracağı, çekimlerin büyük bölümünün Romanya'nın kuzeyinde, göl kenarındaki Snagov kasabasında yapılacağı belirtildi. 
     Çekimleri önceki gün başlayan ABD-İngiltere-Romanya yapımı filmde, Rumen aktörlerin de rol alacağı kaydedildi. 
     Andy Garcia, Nicole Kidman ve Jude Law gibi ünlü isimler, geçtiğimiz yıllarda film çekimleri için Romanya'ya gelmişti. 
     
</TEXT>
</DOC>
