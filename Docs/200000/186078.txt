<DOC>
<DOCNO> 186078 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/02/son/sontur23.html </URL>
<DATE> 2003/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Resepsiyonu bir gazeteci ordusu izledi... 
</HEADLINE>
<TEXT>

     TBMM'nin 22.Dönem İkinci Yasama Yılı resepsiyonunda 145 muhabir ile temsilci, 42 kameraman, 17 foto muhabiri ve 11 naklen yayın aracının görev yaptığı bildirildi. 
     TBMM Başkanlığı'ndan yapılan açıklamaya göre, dün verilen ve yaklaşık 2 bin kişinin davet edildiği resepsiyona son yılların en yüksek katılımı gerçekleşti. TBMM Tören Salonu'nda gerçekleştirilen resepsiyona, askeri ve sivil erkanın yanı sıra 21 büyükelçi ile temsilci katıldı. 
     Yapılan açıklamada şöyle denildi 
     ''Resepsiyona değerli basın mensuplarımız da büyük ilgi gösterdi. Resepsiyonda 145 muhabir ile temsilci, 42 kameraman, 17 fotoğrafçı ve 11 naklen yayın aracı görev yaptı. 
     Resepsiyon sırasında 370'e yakın personel görev yaptı, Mutfak ve servis hizmetlerinde 98 aşçıbaşı, aşçı ve garson görev alırken güvenlik için TBMM Koruma Müdürlüğü'nden 250 personel hazır bulundu. 
     Resepsiyon sırasında özel bir Quarted Grubu, klasik müzikten oluşan repertuar icra etti.'' 
     
</TEXT>
</DOC>
