<DOC>
<DOCNO> 156951 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/15/son/sontur28.html </URL>
<DATE> 2003/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Köpek yavruları gümrüğe takıldı... 
</HEADLINE>
<TEXT>

     Ukrayna'dan gelen bir yolcunun beraberinde karton kutular içinde yurda sokmaya çalıştığı çeşitli cinslerde 10 köpek yavrusu, Atatürk Havalimanı Gümrüğü'ne takıldı. 
     Simferopol'dan İstanbul'a gelen bayan yolcunun beraberinde getirdiği karton kolileri şüphe üzerine kontrol eden gümrük memurları, 10 adet cins köpek yavrusuyla karşılaştı. 
     Gümrük yetkilileri, yolcu beraberinde ancak bir tane hayvan girişine izin verildiğini belirterek, gümrükten geçişine izin verilmeyen yavru köpeklerin, sahibi tarafından yarın sabah Ukrayna'ya gidecek uçakla geri götürüleceğini kaydettiler. 
     Atatürk Havalimanı Gümrüğü'nde bir süre önce yine Ukraynalı bir bayan yolcunun beraberinde getirdiği valizlerde yapılan aramada, toplam 35 adet cins kedi ve köpek yavrusu ele geçirilmişti. 
     
</TEXT>
</DOC>
