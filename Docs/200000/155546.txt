<DOC>
<DOCNO> 155546 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/09/son/sondun02.html </URL>
<DATE> 2003/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
2003'ün en mükemmel havaalanı yolcu salonları... 
</HEADLINE>
<TEXT>

     2003'ün en mükemmel havaalanı yolcu salonları belirlendi. Forbes dergisi tarafından yapılan değerlendirmenin sonuçları yayın organının son sayısında açıklandı. 
     Yüksek puan alarak en mükemmeller arasına giren yolcu salonlarının hemen tamamında, yolcuların ücretsiz kullanabildikleri hızlı internet bağlantısına sahip bilgisayarlar, içinde klasik müzik çalan özel duş alma yerleri, hatta uyumaya elverişli dinlenme odaları bulunuyor. 
     Havaalanlarının özellikleri arasında, 24 saat hizmet veren uluslararası yemek servisi, kablosuz internet bağlantısı, yolcuların rahatlayabilmeleri için geniş kütüphaneler, ücretsiz şarap barı, büyük ekranlı ve çok kanallı televizyonlar, spor salonu, ses geçirmez telefon kabinleri, haber ajanslarının bültenlerine erişim sağlayan internet bağlantıları bulunuyor. 
     Bu salonların bazılarında bebek bakımı, sırt, baş ve ayak masajı gibi hizmetler de ücretsiz olarak veriliyor. 
     Derginin en mükemmel yolcu salonları listesinde yer alan havaalanı yolcu salonlarıysa şunlar 
     -British Airways'in Kennedy havaalanındaki terasları -Yeni Zelanda'nın Auckland havaalanındaki Koru salonu -Cathay Pacific havayollarının Hong Kong uluslararası havaalanındaki salonu -''Emirates'' havayollarının Dubai havaalanındaki first ve business klas yolcu salonu -SAS'ın Kopenhag havaalanındaki business yolcu salonu -Malezya havayollarının Kuala Lumpur havaalanındaki ''Golden Lounge'' salonu -Qantas havayollarının Sydney uluslararası havaalanındaki kulübü -SAA havayollarının Johannesburg havaalanındaki ''Cycade Premium Lounge'' salonu -Virgin Atlantic şirketinin New York Kennedy havaalanındaki ''Club House'' salonu. 
     
</TEXT>
</DOC>
