<DOC>
<DOCNO> 185361 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/29/son/sonspo23.html </URL>
<DATE> 2003/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Rivaldo Milan'da kalıyor... 
</HEADLINE>
<TEXT>

     İtalya Birinci Futbol Ligi takımlarından AC Milan, Brezilyalı yıldız oyuncu Rivaldo'yu bırakmama kararı aldı. 
     Kulüp başkan yardımcısı Adriano Galliani, Şampiyonlar Ligi'nde çarşamba günü İspanya'nın Celta Vigo takımı ile yapacakları maçın kadrosuna, Brezilyalı oyuncuyu da dahil ettiklerini açıkladı. 
     İtalyan kulübünün resmi internet sitesindeki haberde, bu kararın, Rivaldo ile Galliani'nin biraraya gelerek yaptığı görüşmenin ardından alındığı açıklandı. 
     Rivaldo, geçen hafta yaptığı açıklamada, kulüp yetkilileri ile karşılıklı olarak anlaştıklarını ve AC Milan'dan ayrılacağını ifade etmişti. Brezilyalı futbolcu, İngiliz kulüplerinden de transfer teklifleri aldığını söylemişti. 

     
</TEXT>
</DOC>
