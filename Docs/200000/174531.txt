<DOC>
<DOCNO> 174531 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/08/son/sonspo35.html </URL>
<DATE> 2003/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Samsunspor-Beşiktaş 1-3 
</HEADLINE>
<TEXT>

     Birinci Süper Futbol Ligi'nde, 2003-2004 sezonunun ilk maçında Beşiktaş, Samsunspor'u 3-1 mağlup etti 
     
     İlk yarı 

     3. dakikada Evren, kendi getirdiği topa Beşiktaş ceza alanı önünden sert vurdu. Meşin yuvarlak üstten auta çıktı. 
     5. dakikada, Tümer'in soldan ceza alanına yaptığı ortaya kale alanı önündeki Ronaldo iyi yükseldi. Ronaldo'nun kafa vuruşunda kalecinin tokatladığı top üst direkten döndü. Dönen topu Samsunspor defansı uzaklaştırdı. 
     9. dakikada, Musa'nın soldan yaptığı ortaya ceza alanı içinde uygun durumdaki Sinan kafayla vurdu. Ancak top direğin yanından auta çıktı. 
     13. dakikada, ev sahibi ekip Serkan Aykut ile golü buldu. Bu dakikada Sinan'dan aldığı pasla ceza alanı içinde kaleciyle karşı karşıya kalan Serkan Aykut, plase bir vuruşla topu filelere gönderdi 1-0. 
     17. dakikada, Kaan Dobra'nın yaklaşık 20 metreden kullandığı serbest vuruşta, top baraja çarparak direğin yanından kornere gitti. 
     24. dakikada Musa'nın aşırtma pasında Sinan kaleciyle karşı karşıya kaldı. Ancak, Sinan'dan önce son anda ayak koyan Beşiktaş defansı topu kornere attı. 
     26. dakikada Tümer'in sağdan yaptığı ortada, ceza alanı içindeki Tayfun topa kafayla vurdu. Top kaleye gitmeden önce defans tarafından uzaklaştırıldı. 
     29. dakikada, Ahmet Yıldırım defanstan dönen topa sol çaprazdan sert vurdu. Kalecinin tokatladığı top defans tarafından uzaklaştırıldı. 
     36. dakikada Evren'in ceza alanına girerken sağ taraftan yaptığı ortaya uygun durumdaki Junior'dan önce Ronaldo kafayla vurdu. Top direğin yanından kornere gitti. 
     42. dakikada Milton'un yaklaşık 20 metreden kullandığı serbest vuruşta, top direğin hemen üstünden auta çıktı. 
     Bu dakikadan sonra her iki takımın da çabası sonuç getirmeyince ilk yarı Samsunspor'un 1-0 üstünlüğüyle sona erdi. 
     
</TEXT>
</DOC>
