<DOC>
<DOCNO> 177243 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/21/son/sonspo12.html </URL>
<DATE> 2003/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'ye Aria'dan cep telefonu... 
</HEADLINE>
<TEXT>

     Fenerbahçe futbol takımının ana sponsorluğunu üstlenen Aria GSM firması, futbolcular ve teknik kadroya cep telefonu hediye edecek. 
     Fenerbahçe Şükrü Saracoğlu Stadı'ndaki Fenerium mağazasında yarın düzenlenecek törenle sarı-lacivertli takıma, cep telefonu hediye edileceği bildirildi. 
     Hediye edilecek telefonların numaralarının ise kulübün kuruluş yılı olan 1907 sayılarını içeren numaralardan seçildiği belirtildi. 
     
     KULÜPTE BASIN TOPLANTISI 
     Öte yandan Fenerbahçe Kulübü Yönetim Kurulu, sarı-lacivertli takımın Trabzonspor ile deplasmanda oynadığı maçta taraftarlar arasında yaşanan olaylarla ilgili yarın basın toplantısı düzenleyecek. 
     Fenerbahçe Burnu'ndaki kulüp binasında düzenlenecek toplantıda, yöneticilerin, Trabzonspor Kulübü Başkanı Özkan Sümer'in Fenerbahçeli taraftarlarla ilgili yaptığı açıklamalarla farklı bir boyut kazanan tartışmalara yanıt vermesi bekleniyor. 
     
</TEXT>
</DOC>
