<DOC>
<DOCNO> 157274 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/17/son/sondun17.html </URL>
<DATE> 2003/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Rau'ya mesaj Yeniden aday ol... 
</HEADLINE>
<TEXT>

     Almanya'da yapılan bir kamuoyu yoklaması, halkın yüzde 'ünün Cumhurbaşkanı Johannes Rau'nun, gelecek yıl Mayıs ayındaki cumhurbaşkanlığı seçiminde yeniden aday olmasını istediğini ortaya koydu. 
     Welt am Sonntag gazetesi tarafından yapılan araştırmada, Alman halkının yüzde 43'ü ise Rau'nun yeniden adaylığını koymasına karşı çıktı. 
     Araştırmaya göre, Almanya'nın doğusundaki eyaletlerde, Rau'nun, adaylığını yeniden koymasını isteyenlerin oranı yüzde 62, istemeyenlerinse yüzde 34. Buna karşın, batıdaki eyaletlerde Rau'nun aday olmasını isteyenlerin oranı yüzde 51, istemeyenlerin de yüzde 45. 
     Gençler tarafından daha fazla desteklenen Rau'nun, yeniden Cumhurbaşkanı olmasını isteyenlerin yüzde 66'sı 18 ila 29 yaşında. 60 yaşın üzerindeki vatandaşlarınsa sadece yüzde 48'i, Rau'nun yeniden adaylığını koymasını destekliyor, yüzde 49'u da karşı çıkıyor. 
     Alman anayasasına göre, cumhurbaşkanları 5 yıllık görev dönemlerinin sonunda bir dönem daha aday olabiliyor. 
     Cumhurbaşkanlarını, bazı Federal Meclis Bundestag ve Federal Eyalet Temsilcileri Meclisi Bundesrat üyeleriyle halk temsilcilerinden oluşan bir heyet seçiyor. 
     Cumhurbaşkanlığı görevi için yeniden aday olup olmayacağını bugüne kadar açıklamayan Rau'nun, bu konuda gelecek aylarda bir açıklama yapması bekleniyor. 
     
</TEXT>
</DOC>
