<DOC>
<DOCNO> 194023 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/07/son/soneko31.html </URL>
<DATE> 2003/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Defterdar Boy İmar Bankası'nın vergisel boyutu da yürütülüyor 
</HEADLINE>
<TEXT>

     İstanbul Deftardarı Kadir Boy, İmar Bankası olayının vergisel boyutuyla ilgili işlemlerin de yürütüldüğünü belirterek, ''Vergi kanunlarına, amme alacakları usul kanuna göre şu anda bir risk vardır. Riskin teminatlandırılmasını da İstanbul maliye idaresi, vergi dairesi yapmak zorundadır, yapıyor'' dedi. 
     Boy, İstanbul Deftardarlığı'nın çalışmaları hakkında bilgi vermek üzere düzenlediği basın toplantısı sırasında gazetecilerin sorularını da yanıtladı. 
     Bir gazetecinin, Uzan Grubu kuruluşları ile ilgili vergi, mal takibi çalışmaları olup olmadığını sorması üzerine Defterdar Boy, ''Grup grup burada isim zikredecek halimiz yok. Herkesin gözü önünde herşey cereyan ediyor. Ben de biliyorsunuz, devletin asli görevi yapılır ortamda nasibi aldım, haketmediğim saldırılara maruz kaldım. Yasal haklarımı kullanmaya gerek görmedim. Bir politikacıyı dahi hedef almayacak şeyler ilk defa Cumhuriyet tarihinde bir bürokrati hedef alıyor. Ben kendimi savunmuyorum, yukarda Allah var'' dedi. 
     Kadir Boy, herkese eşit muamale yaptıklarını vurgulayarak, şunları söyledi 
     ''Ama bazı mükellef düşünün, 1980'li yıllarda yaşadık, bir grup vardı, o gruba maliyeciler tarafında büyük arama taramalar yapılmıştı. O tip mükellef grupları ortaya çıktığında amme alacakları tahsili usulü hakkındaki kanunun çok sıklıkla kullanmadığımız, kullanmaya gerek görmediğimiz maddelerini kullanırsınız. Kullanmazsanız amme alacağını tehlikede bırakırsınız. Görevinizi ihmal edersiniz. Birisinden korkup da yapmamak da görev ihmalidir. Biz görev yapıyoruz. Amme alacakları, vergi usul kanunu hükümleri karşısında bir tehlike görmüşsek yaparız. Hiç uygulamasını görmediğiniz, tanık olmayabileceğimiz bazı uygulamaları gördüğünüz hissettiğiniz zaman da amme alacakları tahsil usulü hakkında kanunun verdiği yetki kullanılır. Bunlar yapılmıştır, yapılıyor. Merak etmeyin.'' 
     
     ''VERGİ KANUNLARINA GÖRE RİSK VAR'' 
     Gazetecilerin olayın boyutu hakkında net bilgiler istemeleri üzerine, daha fazla bilgi vermesinin vergi mahremiyetini ihlal etmek olacağını ifade eden Defterdar Boy, BDDK'nın grubun bankasıyla ilgili açıklamalarının basına yansıdığına işaret ederek, şöyle devam etti 
     ''İşin elbette vergisel boyutu da bir taraftan yürütülüyor. Bunu da okuyorsunuz. Bir orta yerde vergi kanunlarına, amme alacakları usul kanuna göre şu anda bir risk vardır. Riskin teminatlandırılmasını da İstanbul maliye idaresi, vergi dairesi yapmak zorundadır, yapıyor. Yaparken de keyfi içinde değil. Ancak çok nadir rastlayabileceğiniz bazı organizasyonlara karşı da sizin de çok nadir yapacağınız cevapları kullanmak zorunluğu olması gereken birşey vardır. Tüm kamu kuruluşları bu tip uygulamalar çıktığında organize olmak diye birşey var, organize oluyoruz. Organize şekilde vergi tahsil güvenliğini, vergi barış tahsilat güvenliğini sağlamak zorundayız. Onlar yapılıyor.' 
     
     ''BU UYGULAMAYI 4 YIL ÖNCE 5 ÜNLÜ SANATÇIYA YAPTIK'' 
     Bir gazetecinin, ''Uzan Grubu'nun 2.5 katrilyon lira borcundan bahsediliyor, abartılı rakam mı '' sorusu üzerine Kadir Boy, ''25 yıllık maliyecilik hayatımda, maliye inceleme elemanlarının hiçbir mükellefle ilgili ihtiyati tahakkuk isteyip daha sonra böyle bir rakam çıkmadığı gerçeğine rastlamadım'' dedi. 
     Boy, herhangi bir grubun trilyonluk vergi borcu çıkması durumunda vergiyi tahsil etmek için grubun gelirlerine el koyma yetkileri olup olmadığının sorulması üzerine, amme alacakları tahsili hakkındaki kanunun kendisinin master alanı olduğunu, çok iyi bildiğini söyledi. 
     Mükellef beyan ettiği rakamı ödemediğinde önce ödeme emri gönderilip 7 gün süre verildiğini, 8. günde tahakkuk eden vergiyi ödemediği ve mal bildiriminde bulunmadığı takdirde ise hapisle ilgili maddelerin devreye girebileceğini belirten Kadir Boy, ayrıca mükellefin nerede ne malı varsa, hatta mükellefin borcunun doğugu yıldan geriye gitmek suretiyle yakınlarına, akrabalarına veya şirket çalışan yetkililerine bir mal devretmiş olduğu belirlendiği anda iptal davası yöntemi ile ihtiyati hacizin yetki olarak vergi idaresine verildiğini kaydetti. 
     Defterdar Boy, bu uygulamayı 4 yıl önce 5 ünlü sanatçıya yaptıklarını, paralarının tamamını tahsil ettiklerini belirterek, şunları söyledi 
     ''6183 sayılı kanun, icra iflas kanuna hiç benzemez. Devletin alacakları bakımında şahin bir kanun gibidir. Ben hatırlıyorum, 3 yıl önce de 400 milyar piyasayı vurdu kaçtı haberleri çıkmak üzereyken bir grup hakkında tahtakale piyasasında, burada aynı yöntemi uyguladık. O tip uygulamaları, o tip mükellef profilini maliye tarihinde nadir görürsünüz. Ara ara büyük rakamlı olay ortaya çıktığında amme alacaklarının bazı yetkileri de anında kullanılır. O tip mükellef grupları ortaya çıktığında amme alacakları tahsili usulü hakkındaki kanunun çok sıklıkla kullanmadığımız, kullanmaya gerek görmediğimiz maddelerini kullanırsınız.'' 
     
</TEXT>
</DOC>
