<DOC>
<DOCNO> 183473 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/19/son/sontur28.html </URL>
<DATE> 2003/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
"Cinsel yönden tatmin edemiyor" diyen kocasından boşandı 
</HEADLINE>
<TEXT>

     İzmirli bir kadın, ''cinsel ihtiyaçlarıma cevap vermiyor'' iddiasıyla boşanma davası açan eşinden talep ettiği 100 milyar lira maddi ve manevi tazminat davasından vazgeçti. 5. Aile Mahkemesi tarafların boşanmasına karar verdi. 
     İzmir 5. Aile Mahkemesi'ndeki duruşmaya eşinin kendisini cinsel yönden tatmin edemediğini öne süren ve boşanma davası açan Bahtiyar K. ile bu iddiaların doğru olmadığını belirterek, 100 milyar liralık maddi ve manevi tazminat talebinde bulunan Hülya K. katıldı. 
     Mahkeme, tazminat talebinden vazgeçtiğini belirten ve kocasının boşanma isteğini kabul eden Hülya K. ve Bahtiyar K.'nın boşanmasına karar verdi. 
     Bir dershanenin ortaklarından olan Bahtiyar K, 11. Asliye Hukuk Mahkemesi'ne başvurarak, 1998 yılında evlendiği Hülya K.'nın kendisini ''cinsel yönden tatmin edemediğini'' iddia ederek, boşanma davası açmıştı. 
     Eşinin dava gerekçesini öğrenen Hülya K. ise mahkemeye sunduğu dilekçesinde, ''aralarında 12 yaş fark bulunmasına rağmen, eşini büyük bir aşkla sevdiğini ve tüm isteklerini yerine getirdiğini'' belirtmiş, 100 milyar liralık maddi ve manevi tazminat talebinde bulunmuştu. 
     
</TEXT>
</DOC>
