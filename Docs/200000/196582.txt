<DOC>
<DOCNO> 196582 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/19/son/soneko12.html </URL>
<DATE> 2003/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD-Çin çekişmesi, Euro'yu fırlattı... 
</HEADLINE>
<TEXT>

     ABD'nin Çin'den iç giyim başta olmak üzere tekstil ve giyim ithalatını kısıtlaması, Asya-Pasifik borsalarında euro'ya çok fazla değer kazandırdı, altının ons fiyatı da 400 dolara yükseldi. 
     Singapur borsasında doların hızlı değer kaybı, Japon menkul kıymetleri fiyatlarında yüzde 2 düşüşe neden olurken, altının ons fiyatı 1996 yılından beri ilk kez 400 dolara çıktı. 
     ABD'nin Çin'e ticaret yaptırımları, ''korumacılığın Amerikan ekonomisindeki toparlanmaya, canlanmaya zarar vereceği'' endişesini artırınca, dolar euro karşısında değer kaybederken, Japon yeni karşısındaki değeri de yaklaşık son üç yılın en düşük düzeyine indi. 
     ABD Hazine tahvillerinin getirileri son altı haftanın en düşük düzeylerine gerilerken, petrol fiyatları Irak Savaşı'ndan bu yanaki en düşük düzeylerine yaklaştı. 
     Bölgede, Güney Kore ve diğer ülkelerdeki menkul kıymetler borsalarındaki endekslerde de düşüşler kaydedildi. 
     
</TEXT>
</DOC>
