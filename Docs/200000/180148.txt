<DOC>
<DOCNO> 180148 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/04/guncel/gun01.html </URL>
<DATE> 2003/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Akmerkez'de görünmez kaza 
</HEADLINE>
<TEXT>

   Demet Akbağ ve eşinin oturduğu masaya düşen heykel korku yarattı 
      DENİZ ALTUNTAŞ 

   
   Demet Akbağ, eşi Zafer Çita ile oğlu Ali ve eski milli futbolcu Rıza Çalımbay dün Akmerkez Es Cafe'de görünmez bir kaza yaşadı. Akmerkez'in 10. yıl kutlamaları nedeniyle üst katta asılan heykellerden biri Akbağ ve ailesinin oturduğu masaya düştü. Bir anda neye uğradıklarını şaşıran Akbağ ve eşi kazayı hafif sıyrıklarla atlattı. Yan masada oturan Çalımbay ise kazadan yara almadan kurtuldu. 
   Üst kattan düşen heykel Zafer Çita'nın kafasını yararken, Akbağ'ın ise sol kolunun ezilmesine neden oldu. Küçük oğulları Ali kazayı şans eseri hiç yara almadan atlatırken, babasını kanlar içinde görünce korkup ağlamaya başladı. Arkadaşları tarafından hemen Amerikan Hastanesi'ne kaldırılan çift, pansuman yapılarak taburcu edildi. Böyle bir kazayı yaşayacağını aklının ucuna bile getiremiyeceğini belirten Akbağ, "Bir anda neye uğradığımızı anlayamadık. H l şoktayız. En büyük tesellimiz oğlumuz Ali'ye zarar gelmemesi" dedi. Akbağ ve eşi daha sonra Arnavutköy Karakolu'na giderek şik yette bulundu. Karakola, Akmerkez avukatlarının yanısıra kazanın tanıklarından Rıza Çalımbay da gitti. 
   
   
</TEXT>
</DOC>
