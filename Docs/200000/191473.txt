<DOC>
<DOCNO> 191473 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/27/ekonomi/eko01.html </URL>
<DATE> 2003/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
İmarzede'ye 10 milyar formülü 
</HEADLINE>
<TEXT>

   Hazine ve IMF, İmar'da 15 milyar liralık nakit ödeme planına karşı çıkıyor. Hükümette 7.5 ile 10 milyarlık nakit ödeme ısrarı var 
      KADİFE ŞAHİN 
   
   Hükümetten 'bayram öncesi ödeme' müjdesi alan İmar Bankası mudilerinin, nakit alacaklarının ne kadar olacağı hala netlik kazanmadı. 
   Bankacılık Düzenleme ve Denetleme Kurumu'nun BDDK sunduğu ödeme planında önerilen 15 milyar liralık nakit ödemeye Hazine ve Uluslararası Para Fonu'nun karşı çıktığı belirtiliyor. Hazine ve IMF'nin mevcut makro dengeleri olumsuz etkiler düşüncesiyle karşı çıktığı ifade edilen nakit ödemeler için üzerinde çalışılan rakamın 7.5 milyar lira ile 10 milyar olduğu belirtiliyor. 
   
   50 milyar için taksit planı 
   Hükümetin ise Bakanlar Kurulu'nda ele alınacak planın içinde İmarzedelere 10 milyar liralık nakit ödeme yapılmasından yana olduğu belirtiliyor. 
   Üzerinde çalışılan ödeme planında herkese yapılacak nakit ödemeler için 7.5 milyar ile 10 milyar rakamını iki ayrı seçenek olarak ele alan Hazine, 50 milyar liraya kadar hesabı olanlara peşin ödemenin geri kalanını periyodik taksitlerle ödeyecekler. Mudiler hesaplarından 50 milyarlık kısmı devlet kağıdı karşılığında değil, taksitlendirilmiş olarak alacaklar. 
   50 milyar tutar için yapılacak ödemelerin üç aylık periyotlarla eşit taksitler halinde 3 yılda bitirilmesi hedefleniyor. 
   Hazine'nin hükümete sunacağı bu ödeme planında nakit ödemelerin Şeker Bayramı öncesinde yapılmasının hedeflendiği belirtiliyor. 
   
   Faizde yüzde 10 hesabı    Paranın sistemden çıkmaması için mudiye bildirilerecek Ziraat Bankası ve Pamukbank şubelerinde hesaplar açılacak. 50 milyar liraya kadar olan tutarlar için yapılacak eşit taksitli periyodik ödemelerle ekonomik dengelerin olumsuz etkilenmemesinin amaçlandığı ifade ediliyor. 45 gün veya 3 aylık vadelerde olması planlanan ödemeler için düşünülen yıllık faizin ise yüzde 10 veya 12 olacağı belirtiliyor. 
   
   İmar Bankası'nda mevduatın dağılımı 5 milyar liranın altında 116.936 kişi 10 milyar liranın altında 201.331 kişi 15 milyar liranın altında 250.765 kişi 20 milyar liranın altında 280.534 kişi 25 milyar liranın altında 301.352 kişi 1 trilyon liranın üzerinde 297 kişi 
   
</TEXT>
</DOC>
