<DOC>
<DOCNO> 155861 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/10/son/sontur17.html </URL>
<DATE> 2003/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Dolandırıcıya suçüstü... 
</HEADLINE>
<TEXT>

     SSK Teftiş Kurulu'nun adını kullanarak esnaflara bilet satmak isteyen bir kişi yakalandı. 
     Emniyet yetkililerinden alınan bilgiye göre, SSK adına esnaflara bilet satıldığı ihbarı alan polis, Konur Sokak'ta bir esnafa bilet satmaya çalışan Erel Y. adlı kişiyi gözaltına aldı. 
     Yemek organizasyonu adı altında bir bileti 118 milyon liraya satmaya çalışan Erel Y, Çankaya İlçe Emniyet Müdürlüğü'nde sorgulandı. Erel Y., biletleri kendisine dolandırıcılıktan sabıkalı Tahsin K.'nın verdiğini, gideceği yerleri ve görüşeceği kişiler konusunda da aynı kişi tarafından cep telefonuyla yönlendirildiğini bildirdi. 
     Bir süre önce de İstanbul'da dolandırıcılık suçundan yakalandığını ve serbest kaldığını belirten Erel Y., çıkarıldığı mahkemede yine serbest kaldı. 
     Emniyet yetkilileri, olayla ilgili Tahsin Y.'nin arandığını bildirdiler. 
     
</TEXT>
</DOC>
