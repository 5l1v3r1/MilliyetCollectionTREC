<DOC>
<DOCNO> 188657 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/15/ekonomi/eko00.html </URL>
<DATE> 2003/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Aydın Doğan, kendisine ve şirketlerine atılan iftiraları 'hortumcu dayanışması sonucu ortaya çıkan şantaj' olarak nitelendirdi 
</HEADLINE>
<TEXT>
   'Susturamazlar' 
   Aydın Doğan, Doğan Haber Ajansı'na POAŞ'tan şirket borçlarına, grubuyla ilgili tartışılan her konuda değerlendirmede bulundu ve "Hortumcuların şantajı beni susturamayacak" dedi 
      DOĞAN HABER AJANSI 
   
   Bazı yayın organlarında size karşı bir kampanya başlatıldı. POAŞ'ın Özelleştirme İdaresi'ne olan borcunu yeniden yapılandırmanız dolayısıyla üzerinize geliyorlar. Nedir bu konu    Önce kimmiş bu yayın grupları, ona bir bakalım. Bunlar üç grup. Benim üzerime gelen gazetelerin sahiplerinin fotoğraflarını alın yan yana bir duvara asın. Bakın nasıl bir tablo ortaya çıkıyor. Başa Uzan ailesinin üç ferdini koyun. İkisi h l firarda. Adaletten kaçıyor. Öteki Mehmet Emin Karamehmet. Milletin 6.2 milyar dolar parasını hortumlamış. BDDK'nın akıl almaz bir kıyağı ile bu borcu 15 yıla yaymış. Yani adama, "Sen bunu ödeme" denmiş. Onun yanına Dinç Bilgin'in fotoğrafını asın. Milletin 1.2 milyar dolarını hortumlamış. Bugüne kadar ödediği bir şey yok. Tabii onların yanına da Sabah'ın yeni sahibi Turgay Ciner'in fotoğrafını asın. Bilgin'in tedbir altındaki şirketlerini kaçıran adam. Kimdir bunlar Benim hakkımda yayın yapan yayın organlarının sahiplerinin bu kişiler olması bir tesadüf olabilir mi 
   
   Yani karşınızda bir hortumcu koalisyonu mu var diyorsunuz    Aynen böyle diyorum. İster hortumcu koalisyonu, ister hortumcu ittifakı, ister hortumcu dayanışması deyin. Neticede ben işte koalisyonun şantaj saldırısına maruz kaldım. 
   
   Bunun sebebi ne    Bunun arkasında üç neden var. Birincisi ben bundan bir süre önce Cumhurbaşkanı'na, Başbakan'a ve BDDK Başkanı'na birer mektup yazdım. Bu mektupları bugüne kadar kamuoyuna açıklamadım. Özel mektuplardı. O mektuplarda Türkiye'yi ağır ekonomik krize sokan 10 ailenin 5'inin medya sahibi olduğunu ve bunların hortumladıkları parayı ödememek ve cezasını çekmemek için bütün devlet kurumlarına şantaj yaptığını belirttim. Devletin bu tarihi yolsuzluğun üzerine gitmesi gerektiğini yazdım. 
   
   Soygunu önleyin 
   Bu konuda bir öneriniz oldu mu    Evet Cumhurbaşkanı ve Başbakan'dan medyadaki şantaj olayının üzerine gitmelerini ve medya soygununu önlemelerini istedim. Ayrıca ben medya konusunda yapılacak bir araştırmada gönüllü olarak sanık sandalyesine oturmaya hazır olduğumu bildirdim. 
   
   İkinci sebep nedir    İkincisi bundan üç hafta önce Kelkit'e yaptırdığım organik tarım tesisleri ve yüksekokulun açılışındaki konuşmam. O konuşmada, Başbakan'dan ve devletin bütün kurumlarından hortumcuların üzerine gitmelerini istedim. Yolsuzlukla, hortumculukla, hırsızlıkla, mafya ile mücadele eden herkese, her siyasi partiye ve kuruma elimden gelen her türlü desteği vermeye hazır olduğumu açıkladım. Üçüncü konu ise Doğan Grubu'nun gazete ve televizyonlarının yayıncılık ilkeleri çerçevesinde yolsuzluk ve hortumculuk üzerine gitmeleri. Tabii bütün bunlar önüne geleni şantajla sindirmeye alışmış bu üç grubu sinirlendirdi, tezg hları bozuldu. 
   
   Üç medya grubu sizi susturmak mı istiyor    Evet, bu üç hortumcu ailenin tek amacı beni susturmak. Çünkü bugüne kadar ellerindeki medya organlarını kullanarak herkesi şantaj ve baskıyla korkuttular. Bir kuruş para ödemediler. 25 - 30 milyar doları hortumlayıp ceplerine attılar. Şimdi önlerindeki tek engel benim. Beni sustururlarsa, sıra siyasetçilere, bürokratlara, h kim ve savcılara gelecek. Onlar da susturulunca rahatlayacaklar. Bu yayınlarla bana şu mesajı vermek istiyorlar "Aydın Doğan sesini kes. Biz işimizi halledelim. Eğer oyunumuzu bozmaya kalkarsan, yapmadığımızı bırakmayız." 
   
   Susacak mısınız    Asla... Ben artık bu iftiralara alıştım, şerbetlendim. Beni susturamazlar. Beni bugüne kadar ne terör örgütleri, ne siyasi iktidarlar, ne mafya, ne de bu hortumcu sürüsü susturabildi. Bugünden sonra da susturamazlar. Buradan aynı şekilde meydan okuyorum. Meclis bu işe el atsın. Bakın bu iftiralar bile medyanın ne halde olduğunu gösteriyor. Her şirketin yaptığı normal bir borç yapılanmasını nasıl iftira ve şantaja çeviriyorlar. Bana bunu yapan, öteki işadamına, siyasetçiye, hakime, savcıya ne yapar varın siz düşünün. Ben susmayacağım. Kapalı kapılar ardında bu milletin parasının üzerine oturmak için yapacakları bütün kirli pazarlıkları tek tek ortaya çıkaracağım. 
   
   Bu yayınlardan hiç etkilenmiyor musunuz Hiç korkmuyor musunuz    Niye korkayım Bakın ben, 35 yıldan beri bu ülkenin en yüksek seviyede vergi veren insanları arasında yer alıyorum. Kazandığım her kuruşun vergisini veriyorum. Bir de onlara bakın. Bugüne kadar hangisini vergi dairesinde gördünüz Şu kadar yatırım yaptık, bunu yaptık diyorlar. Hangisi bu kazançlarından verdiği vergilerden dolayı bir ödül aldı Bir de bana bakın. Benim bu devlete tek kuruş vergi borcum yok. Daha da ileri gideyim. Tek kuruş KDV, sigorta primi borcum yok. Hakkımda açılmış bir tek yolsuzluk, hortumculuk davası yok. Bankamı hortumlamamışım. O yüzden benim içim çok rahat. Akşam yastığa başımı koyduğum zaman rahat uyuyorum. Bir vatandaş olarak devletle aramdaki bütün maddi, manevi sözleşmelerin şartlarını yerine getirmişim. Dolayısıyla niye korkayım İstediklerini yazsınlar. 
   
   POAŞ'ın borç yapılandırması nedir Hakikaten zorda mısınız    Bu tür sorulara cevap vermek hiç ağırıma gitmiyor. Ekonomiden zerre kadar anlayan bir insan için bu sorular abestir. Benim şirketlerimin çok büyük bölümü halka açık. Yani, her üç ayda bir hesaplarını herkese veriyorlar. İsteyen herkes bu şirketlerin durumu hakkında bilgi sahibi olabilir. Zaten ilgili herkes bilgi sahibi oluyor. Çünkü yüzde 34'ü halka açık ve hissedarlar her adımı yakından takip ediyor. 
   
   POAŞ'ın yeniden yapılanan borcu nedir    Bakın POAŞ Türkiye Cumhuriyeti tarihinin en büyük özelleştirmesi. İş-Doğan Grubu, POAŞ'ın yüzde 51'ini 1.2 milyar dolara aldı. Dikkat edin bu para, Dinç Bilgin'in hortumladığı miktar kadar. Ve bu paranın tamamı peşin ödendi. Evet, peşin ödendi. Bunu da dev bir sembolik çek yaparak hükümete ödedik. Bu benim iş hayatımın şerefli anlarından biridir. Araştırın bakalım, Türkiye Cumhuriyeti özelleştirme tarihinde böyle bir peşin ödeme var mı 
   
   'Cesaretleri varsa halkın önüne çıkalım'    Doğan Grubu'nun borcu ne kadar Hakikaten zorda mı    Halka açık şirketlerin ne durumda olduğunu herkes bilir. Ama benim saklayacak hiçbir şeyim yok. Doğan Holding CEO'su Darbaz da dün açıkladı. Grubun 234 milyon dolar borcu var. Buna karşılık kasasında 100 milyon dolar nakit parası var. Ayrıca 70 milyon dolar da her an paraya çevrilebilecek menkul değeri var. Şimdi gidip herhangi bir işadamına sorun. Parası ve borcu böyle olan bir şirket zorda mıdır Ama diyorum ya, maksat başka. Hortumcu koalisyonunun amacı, yaptıkları pisliklerin üzerini örtmek. Ama kimse buna inanmaz. Hortumcu hortumcudur. 
   
   Bunların üzerine gitmeye devam edecek misiniz    Kesinlikle gideceğim. Bu hortumcu koalisyonu, elinden geleni ardına koymasın. Bana hangi iftirayı atarsa atsın. Ben buradayım. Hem onlara, hem Türk halkına namuslu ve dürüst insanların da en az hortumcular kadar cesur olabileceğini ispatlayacağım. Buradan bu üçlü ittifakın hepsine çağrı yapıyorum. Cesaretleri varsa, yürekleri varsa, h l halkın önüne çıkma cesaretleri varsa, gelsinler istedikleri televizyon kanalında tartışalım. Bir de gazeteci arkadaşlarıma seslenmek istiyorum. Bu hortum koalisyonu yüzünden sektörümüz iyice kirlendi. Bunu yine sizler temizleyebilirsiniz. Alın teybinizi gelin. İstediğiniz soruyu sorun. Sorduğunuz her soruya cevap vermezsem namerdim. Alın açıkladığım rakamları inceleyin. Uzmanlara inceletin. Benim alnım ak. Ben her soruya cevap veririm. Siz bunu hortumcu koalisyonunun gazetelerinde yayımlatabilir misiniz, bilmem... Son sözüm BDDK Başkanı'na. Bu ülkenin, bu milletin 25 - 30 milyar dolar parası hortumlandı. Bugüne kadar ne yaptınız Adamlar tek kuruş ödemiyor. Hepimizle alay ediyor, h l şantajlarına devam ediyor. Siz ne yapıyorsunuz Gözünüzün önünde şirketlerini kaçırıyorlar. Ama siz onlara bir şey yapmıyorsunuz, yaptığınız 15 yıllık "ödememe" anlaşmalarının ayrıntılarını h l halktan ve siyasilerden saklıyorsunuz. 
   
   BAYRAĞIMIZ DALGALANIYOR    Yatın da, uçağın da vergisi ödendi 
   Yatınızı, uçağınızı satın diyorlar.    Evet benim yatım var. Evet uçağım var. Her birinin vergisini takır takır ödemişim. Üstelik yatıma Türk bayrağı çekmek için 1 milyon dolar fazla ödedim. Uçağımda da Türk bayrağı var. Onların, hortumladıkları paralarla bile yabancı bayrak çektiklerini henüz unutmadık. Ama size bir şey söyleyeyim. Bana yatını sat diyenler acaba, milletin hortumladıkları parasını ödemek için dışarıdaki hesaplarından kaç kuruş parayı getirmişler Boğaz'daki yalılarından, dışarıdaki evlerinden, şirketlerinden mi vazgeçmişler Şimdi bu kirli ittifak çıkmış benden hesap soruyor. Güya beni korkutup sindirecekler. Ben bu ülkenin dürüst işadamlarının hepsinin uçağı, yatı olsun isterim. Yeter ki namuslu yoldan para kazansınlar, vergilerini versinler. 
   
   YATIRIMCI CAHİL DEĞİL    İftiralar şirketlerin değerini artırıyor 
   Bu iftiralar şirketlerinizi etkiliyor mu    Hortum ittifakının amacı bu açıklamalarla şirketlerimin değerini düşürtmek. Ama tam aksi oluyor. Onlar iftira attıkça şirketlerin değeri artıyor. Çünkü yatırımcı, iftiracılar gibi kötü niyetli veya cahil değil. Şirketlerimin zor durumda olmadığını en iyi onlar biliyor. 
   
   POAŞ'ın borcu ..    Bakın orada da birçok yanlış ve saptırma var. Hortumcu koalisyonunun gazeteleri POAŞ deyince hep benim adımı ağızlarına alıyor. Oysa, bu Doğan Holding'le İş Bankası'nın ortak olduğu bir şirket. Ama nedense İş Bankası'nın adını hiç ağızlarına almıyorlar, borç hep Doğan Grubu'nun oluyor. 
   
   SADECE FAİZ YAPILANDI    Piyasanın üzerinde fiyata satın aldık 
   Peki hortumcu koalisyonunun sözünü ettiği bu borç yapılandırması ne    Bu devletin elinde kalan yüzde 25'lik azınlık hisselerinin satışı ile ilgiliydi. Biliyorsunuz devlet bunu uluslararası piyasalarda halka arz etti ve satamadı. Bunun üzerine biz talip olduk ve üstelik piyasalardaki fiyatının üstünde bir fiyatla aldık. Bu üç yıllık bir anlaşmaydı. Bunun sadece bir yıllık bölümü ertelendi. Öteki iki yılın vadesi zaten daha gelmemişti. Ama ilk yılın da anaparasının tamamına yakını ödendi. Yani sadece faizi yapılandırıldı. Ama onlara bakarsanız sanki bütün borç yapılandırılmış ve hiçbir şey ödenmemiş gibi yalan yazıyorlar. POAŞ anlaşmanın bütün ayrıntılarını açıklıyor. Bakın, inceletin ve kararı siz verin. 
   
   PEK ÇOK ANLAŞMADAN BİRİ    90 trilyonluk ek teminat mektubu 
   "Faizde kıyak yapıldı" diyorlar.    Tam bir hortumcu yalanı. Faizde hiçbir değişiklik yok. Ekonominin zorda olduğu günlerde yapılan ilk anlaşmadaki faiz neyse aynısı tutuldu. 90 trilyon lira da ek teminat mektubu aldılar. Bu ne demek POAŞ borcunu ödemezse, Özelleştirme İdaresi gider, bankadan bu parayı çekip kasasına kor. Ayrıca hisseler de h l Özelleştirme İdaresi'ne rehinde. Para ödenmezse hisseleri geri alır. 
   
   Bu, POAŞ'a özel bir uygulama mı    Bunu bana değil, gidip herhangi dürüst bir işadamına sorun. Özelleştirme İdaresi'ne sorun. Böyle anlaşmayı sadece bizle mi yapmışlar, yoksa başka kuruluşlarla da yapmışlar mı Aynı, hatta daha iyi şartlarda yapılmış birçok başka anlaşma da var. 
   
   
</TEXT>
</DOC>
