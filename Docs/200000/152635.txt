<DOC>
<DOCNO> 152635 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/26/son/sontur18.html </URL>
<DATE> 2003/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Hastalara minyatür at arabasıyla servis... 
</HEADLINE>
<TEXT>

     Selçuk Üniversitesi S.Ü Meram Tıp Fakültesi'nde özel odalarda kalan hastalara yemek ve çay servisi, minyatür at arabalarıyla yapılıyor. 
     Meram Tıp Fakültesi'nde sadece özel süit odaların bulunduğu katlarda kullanılan minyatür at arabaları, modern tıp cihazlarıyla yapay bir görünüme sahip olan hastane odalarına adeta renk kattı. 
     Hastane yetkilileri, minyatür at arabasıyla yemek ve çay servisi yapıldığını gören hastaların önce şaşırdığını, ardından yüzlerinde tebessüm oluştuğunu belirttiler. Hastalar ise uygulamayı güzel bir hizmet olarak değerlendirdiler. 
     Yetkililer, 4 yıl önce başlatılan bu ilginç servis uygulamasının hastalar tarafından büyük ilgi görmesi nedeniyle minyatür at arabalarının sayısının 3'e çıkarıldığını söylediler. 
     





</TEXT>
</DOC>
