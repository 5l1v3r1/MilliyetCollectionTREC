<DOC>
<DOCNO> 188172 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/12/son/sontur02.html </URL>
<DATE> 2003/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Tokat kırsal kesiminde 4 terörist öldürüldü... 
</HEADLINE>
<TEXT>

     Tokat'ın Zile İlçesi kırsal kesiminde sürdürülen operasyonlarda yasadışı terör örgütü Maoist Komünist Partisi MKP üyesi 4 kişinin ölü ele geçirildiği bildirildi. 
     İlçeye bağlı Yaylayolu ve Kervansaray kırsal kesiminde operasyonlarını sürdüren güvenlik güçleri, yasadışı MKP terör örgütü üyesi bir grup ile karşılaştı. 
     Teröristlerle güvenlik güçleri arasında çıkan çatışmada, 4 terörist silahlarıyla birlikte ölü olarak ele geçirildi. 
     Ölü olarak ele geçirilen terör örgütü üyelerinin Tunceli nüfusuna kayıtlı ''Pala'' kod adlı Zeynel Arslan, Kenan Kösedeniz ve Cemal Keser ile ilçeye bağlı Çapak Köyü'nden Erol Baştuğ olduğunun tespit edildiği bildirildi. 
     Bu kişilerden Zeynel Arslan'ın örgütün bölge sorumlularından olduğunu belirten yetkililer, Zile Devlet Hastanesi Morgu'na kaldırılan cenazelerin, işlemlerin ardından ailelerine teslim edileceğini kaydettiler. 
     Örgüt üyelerinin Amasya'dan Karadeniz Bölgesi'ne açılma niyetinde olduklarını belirten yetkililer, bölgedeki operasyonların sürdürüldüğünü bildirdiler. 
     
</TEXT>
</DOC>
