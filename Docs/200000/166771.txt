<DOC>
<DOCNO> 166771 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/02/yasam/yas05.html </URL>
<DATE> 2003/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İçindeki çocuklarla çaldılar 
</HEADLINE>
<TEXT>

Tatil için Türkiye'ye gelen Işık çiftinin aracına arkadan çarpan hırsızlar, cipi içindeki iki çocukla birlikte kaçırdılar... 
     MUSTAFA KURTARAN 

     Hollanda'da yaşayan ve tatil için Türkiye'ye gelen gurbetçi Hidayet Işık ve kayınbiraderi Vural Öztürk'ün kullandığı cipe, TEM bağlantı yolu Güneşli Köprüsü yakınlarında, içinde üç kişi bulunan 34 HCR 67 plakalı bir otomobil arkadan çarptı. Araçtaki 3 kişi ile Nuray-Hidayet Işık çifti, hasara bakmak için araçtan indi. Yaşanan kargaşa sırasında, hırsızlardan biri, altı aylık Emre ve beş yaşındaki Sedat'ın da bulunduğu cipe binip kaçtı. Diğer iki kişi de şok yaşayan Işık çiftinin bakışları arasında kaza yaptıkları otomobile binerek uzaklaştı. 
     
     Ayrılık kısa sürdü 
     Kısa süre sonra polis, cip ile iki kardeşi Bağcılar TEM Otoyolu sapağında buldu. Çocuklarına kavuşan Öztürk, "Cipteki bir miktar ziynet eşyası ile 2-3 bin euroyu almışlar. Neyse ki kavuşmuştuk" diye konuştu. 
     

</TEXT>
</DOC>
