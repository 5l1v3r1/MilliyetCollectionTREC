<DOC>
<DOCNO> 187064 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/07/son/sonspo11.html </URL>
<DATE> 2003/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Rio Ferdinand kadro dışı .. Türkiye maçında yok 
</HEADLINE>
<TEXT>

     İngiltere'de geçen ay yaptırması gereken doping testini yaptırmayan yıldız oyuncu Rio Ferdinand kadro dışı kaldı. 
     İngiltere'de, dün ortaya çıkan ve büyük tartışmalara neden olan Rio Ferdinand'ın geçen ay yaptırması gereken doping testini yaptırmaması olayına İngiliz federasyonu son noktayı koydu ve yıldız oyuncuyu 11 Ekim'de İstanbul'da yapılacak Türkiye maçı kadrosuna almadı. 
     Dünden bu yana yaşanan tartışmaların ardından bugün bir açıklama yapan İngiltere Futbol Federasyonu yetkilileri, Ferdinand'ın İngiliz milli takımının dışında kalacağını kaydetti. 
     Öte yandan, Ferdinand'ın yaptırmadığı doping testi ile ilgili olarak, 13 Ekim Pazartesi günü Futbol Federasyonu'nda savunma yapacağı belirtildi. 

     
</TEXT>
</DOC>
