<DOC>
<DOCNO> 172765 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/31/son/sondun26.html </URL>
<DATE> 2003/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'nin Boston Globe Gazetesi Ermeni soykırımını kabul etti 
</HEADLINE>
<TEXT>

     ABD'de yayımlanan Boston Globe gazetesi, sözde Ermeni soykırımını kabul ettiğini ve bundan sonra sayfalarında ve eklerinde ''soykırım'' yazılarına yer vereceğini açıkladı. 
     ABD'deki Türk-Amerikan Dernekleri Federasyonu TADF , gazetenin bu kararına karşı kampanya başlattı. 
     TADF Başkanı Dr. Kayaalp Büyükataman, ABD'ye yaşayan Türklerin gazetenin editörlerinden Michael J. Larkin'i telefon, faks ve elektronik posta bombardımanına tutmalarını istedi. 
     New York Times gazetesiyle aynı yayın grubu içinde yer alan ve Massachusetts eyaletinin en etkili yayın organı olan Boston Globe gazetesinin yönetimi tarafından alınan kararda, ''Bundan sonra gazetemizde ve tüm eklerinde Ermeni soykırımını tanıyacağız'' denildi. 
     Söz konusu kararın, Boston'daki Ermeni lobisinin girişimleri ve gazete yönetimiyle yakın ilişkiler kurması sonucu alındığı öğrenildi. 
     
</TEXT>
</DOC>
