<DOC>
<DOCNO> 191624 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/27/son/sonspo12.html </URL>
<DATE> 2003/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Arsenal de satılıyor... Chelsea'dan sonra 2. Rus takımı... 
</HEADLINE>
<TEXT>

     İngiltere'nin FC Chelsea Kulübü'nü Roman Abramovich'in almasından 3.5 ay sonra Arsenal'ı da petrol zengini bir başka ünlü Rus işadamı Vladimir Potanin'in satın alacağı söyleniyor. 
     ''Independent'' Gazetesi, Vladimir Potanin'in FC Arsenal için 120 milyon sterlin 203 milyon dolar değerinde yeni bir stat inşa etmeyi planladığını bildirdi. 
     FC Chelsea'yi 3 ay önce satın alan ve İngiliz basını tarafından ''Chelski'' olarak adlandırılan Abramovich, ünlü futbolcuları takıma toplamıştı. 
     Gazete, bir FC Arsenal taraftarı olan Potanin'in, daha önce takımının maçlarını izlemek üzere Londra'ya geldiğini bildirdi. FC Arsenal, yeni stadın inşaası için 400 milyon sterlin toplamaya çalışıyor. 
     Gazeteler, Rus işadamının FC Arsenal'ı almakta oldukça kararlı olduğunu belirtiyorlar. 

     
</TEXT>
</DOC>
