<DOC>
<DOCNO> 173904 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/06/yazar/gureli.html </URL>
<DATE> 2003/08/06/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Yok devenin başı 
</HEADLINE>
<TEXT>

   
   'Bu memlekette yapanın yaptığı yanına kar kalır' lafı her fırsatta doğrulanıyor. Bir skandal ortaya çıktığında, iki üç gün yazılıp çiziliyor, sonra unutuluyor, böylece de yapanın yaptığı yanına kalıyor. 
   İşte Ulaştırma Bakanı Binali Yıldırım. Politikaya girmeden önce genel müdürlüğünü yaptığı Santur şirketine, bakan olduktan sonra Denizcilik İşletmesi'nin Ankara gemisini kiralıyor. Bakanın oğlunun firması da Santur'un Ankara ile düzenlediği seferlere bilet kesiyor. 
   Tatlı tezg h ortaya çıkınca Bakan Yıldırım, "Ben nüfuz kullanmadım " diyor. Yani torpil yapmamış 
   Gelin de "Yok devenin başı " demeyin. 
   Siz başlı başına bir "nüfuz"sunuz Sayın Yıldırım Bir bakanın soyadının bu ülkede başlı başına torpil olduğunu bilmiyor musunuz 
   Bir örnek de Maliye Bakanı Kemal Unakıtan'dan. Kaçak arazi edindiği ortaya çıkınca, "Kaçak değil, parasını verip aldım, ama tapusu yok" diyor. 
   "Yok devenin başı " demezsiniz de ne dersiniz 
   Sayın Unakıtan, bizim mahallede çalıntı bir otomobil var, alır mısınız 
   Bu ülkede her zaman "Yok devenin başı " dedirtecek olayları Deniz Som derlemiş ve tatlı gazeteci diliyle kitaplaştırmış, Yok Devenin Başı, Günizi Yayıncılık, 2003 . Birbirinden ilginç ve maalesef "Güleriz ağlanacak halimize" kabilinden "keyifle" okunan 25 öyküden biri, araba sahiplerinin yabancısı olmadığını sandığımız cinsten. 
   Hava kirliliğini önlemek gerekçesiyle egzoz denetimi ve "Duman Pulu" uygulaması yapılıyor. Deniz Som'un kahramanı, tamirciye gider, gerekli bütün bakımı ve işleri yaptırır egzoz gazındaki karbon oranı "duman pulu" için istenen değerden daha iyidir. Hemen muayene istasyonuna gider, gerekli ücreti öder bilgisayarlı aygıtla egzoz gazı ölçülür. Çıkan karbon oranı, istenen değerin iki katıdır. Kahramanımız derdini anlatmaya çabalasa da görevli dinlemez, "Tekrar baktırın" der. 
   Otomobil sahibi tekrar baktırır, tekrar muayene ücreti ödeyerek görevlinin karşısına gelir, sonuç yine aynıdır "Tekrar baktırın " 
   Bu kez, görevlinin önerdiği tamirciye gider, yüklü bir fatura ödeyerek bakımı ve ölçümü yaptırıp gelir. Görevli, bilgisayar ekranındaki oranı göstererek, "İşte normali bulduk" der. "Peki bu fark nereden kaynaklanıyor " sorusuna görevlinin yanıtı şöyledir 
   "Aslında bir fark yok. Bizim cihazla sizi gönderdiğim arkadaşın cihazı aynı." 
   İşte sistem bu kadar basit ve her yerde aynı sistem 
   
   Bir şiir    Geldik şiirin güzelliğine 
   "Onların verdiği ceza doldu Benim sürgünüm içimde. Su gibi Ama işte bitti Gidip arayacağım Görkemsiz serüvenimi. Yetmişimden sonra Yeniden" 
   Tevfik Taş, günün kapıları, Elma Yayınları, 2003 
   
      
   
</TEXT>
</DOC>
