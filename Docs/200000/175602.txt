<DOC>
<DOCNO> 175602 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/14/siyaset/siy07.html </URL>
<DATE> 2003/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
El öpmeye gittiler 
</HEADLINE>
<TEXT>

      ELVAN EZBER, MUSTAFA KURTARAN 

   
   Geçtiğimiz pazar günü Lütfü Kırdar Rumeli Salonu'nda 9 bin davetli huzurunda kıyılan nik hın ardından Başbakan Erdoğan'ın Üsküdar'daki evine kapanan Reyyan - Bilal Erdoğan çitfi, dün ilk kez ortaya çıktı. Çiçeği burnunda çift, dün akşam Reyyan Erdoğan'ın Fatih'te oturan annesi Reyhan ve babası Orhan Uzuner'i ziyaret etti. Bilal Erdoğan'ın Uzunerler'e baklava getirdiği öğrenildi. Evde 3 saat kalan çift, düğün arabası olarak kullanılan otomobille Üsküdar'a döndü. 
   
      Erdoğan balık tuttu    Ekinlik Adası'nda tatil yapan Başbakan Recep Tayyip Erdoğan, villasında tatil yaptığı işadamı Remzi Gür'le birlikte balığa çıktı. Gür ve yakın dostlarıyla birlikte "Selim" adlı tekneye binen ve tekneyi bir süre kullanan Erdoğan, denize olta atarak balık tutmaya çalıştı. Nüfusu 2000 olan ve 168 konutun bulunduğu Ekinlik Adası da, Erdoğan'la beraber büyük bir tanıtım fırsatı yakaladı. Ekinlik Muhtarı Celal Kabil, Erdoğan'ın tatilini adada geçirmesiyle adaya ilginin arttığını ifade ederek, "Başbakanla adamıza bereket ve şöhret geldi" dedi. Erdoğan önceki gece dışarı çıkarak çocuklara ve vatandaşlara dondurma ısmarladı. Başbakan, çay bahçesinde limonata içip halkla sohbet etti. 
   
   
   
   
</TEXT>
</DOC>
