<DOC>
<DOCNO> 168936 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/12/son/sondun02.html </URL>
<DATE> 2003/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
CIA hatasını kabul etti... 
</HEADLINE>
<TEXT>

     Amerikan Merkezi Haberalma Teşkilatı CIA Başkanı George Tenet, ABD Başkanı George W.Bush'un Irak'ın Afrika'dan uranyum almaya çalıştığı şeklindeki açıklamasının sorumluluğunun teşkilatına ait olduğunu belirtti. 
     Tenet, bu yanlış açıklamanın onaylanmasında teşkilatının hatası olduğunu ve sorumluluğun kendisine ait olduğunu söyledi. 
     Halen Afrika gezisini sürdüren Başkan Bush, kendisi ve Ulusal Güvenlik Danışmanı Condoleezza Rice'ın, bu konudaki sözlerinin CIA tarafından teyit edildiğini kaydetti. 
     Condoleezza Rice da, daha önce yaptığı açıklamada CIA'nın Bush'un Irak'la ilgili ulusa sesleniş konuşmasını tamamen onayladığını belirtmişti. 
     Rice, ''Irak'ın, Afrika ile nükleer madde pazarlığı yaptığı'' iddia edilen cümlenin CIA tarafından önceden onaylandığını ifade ederek, şöyle demişti 
     ''Eğer CIA Başkanı George Tenet'ın, Başkan'ın konuşmasındaki bu cümleyle ilgili herhangi bir kuşkusu olsaydı, Bush'un ya da personelinin bilmesini sağlamazdı. CIA Başkanı 'Bunu konuşmadan çıkarın' deseydi, çıkarılırdı.'' 
     
</TEXT>
</DOC>
