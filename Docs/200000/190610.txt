<DOC>
<DOCNO> 190610 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/23/spor/spo07.html </URL>
<DATE> 2003/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Sadık İlhan çark etti 
</HEADLINE>
<TEXT>

   
   ESKİ hakem Sadık İlhan, 2002'de Samsun maçında Trabzon'un kazanması yönünde MHK Başkanı Bülent Yavuz'un kendisine telkinde bulunduğu iddialarından geri adım attı. İlhan, "Dikkatimin dağılması nedeniyle, duygusallığımla ilgili bir olayı anlatırken sarfettiğim sözler maksadını aştı. Toplu idmanlardan sonra hakemler, MHK Başkanı'nca son kez uyarılır. Hakemler maçlara tarafsız ve hür iradeyle çıkarlar" dedi. 
   
   Şikede delil beklentisi 
   Bakan Şahin yakın takipte    DEVLET Bakanı ve Başbakan Yardımcısı Mehmet Ali Şahin, maçlarda şike yapıldığı yönündeki iddialarla ilgili olarak, "Delil varsa üstüne gidilir" dedi. Hukukçu olduğunu hatırlatan Şahin, "Bu konularda delil olmadan yorum yapmak yanlış olur. Spora düşürülebilecek en büyük gölde şike ve şike iddialarıdır. Bu iddiaları ortaya atan eski hakem Sadık İlhan'ın, delilleri varsa ilgili mercilere vermesi halinde gereken yapılır, üzerine gidilir. Bunu takip ediyorum" açıklamasını yaptı. 
   
   Yavuz'dan Samsun itirafı    MERKEZ Hakem Kurulu MHK Başkanı Bülent Yavuz, Samsunspor'un bu yıl hakemler yüzünden hakkının yendiğini kabul etti. Samsun'daki yerel bir gazeteye açıklamalarda bulunan Yavuz, "Ancak kasıt yok. Bu maçların hakemleri bedelini ödeyecek. Musa Eryılmaz'ın uzun süre maç alamayacağını herkes görecek. Selçuk Dereli de bedelini ödeyecek. Bir daha böyle hatalar olmayacak" dedi. Öte yandan Yavuz'u istifaya davet eden Samsunspor, Sadık İlhan hakkında da tazminat davası açma kararı aldı. 
   
   
   
</TEXT>
</DOC>
