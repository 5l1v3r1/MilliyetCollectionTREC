<DOC>
<DOCNO> 154831 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/06/son/soneko22.html </URL>
<DATE> 2003/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine'nin 287 günlük ihalesinde faiz yüzde 54.40 oldu 
</HEADLINE>
<TEXT>

     Hazine Müsteşarlığı, bugün düzenlediği 287 gün vadeli iskontolu bono ihalesinde bileşik yüzde 54.40, 385 gün vadeli iskontolu tahvil ihalesinde de bileşik yüzde 53.59 faiz ile borçlandı. 
     Hazine'nin 287 gün vadeli bono ihalesine toplam 2 katrilyon 564 trilyon liralık teklif gelirken, ihalede nominal 2 katrilyon 70.8 trilyon liralık satış gerçekleşti. 
     İhaledeki net satış miktarı da, 1 katrilyon 470.3 trilyon lira olarak gerçekleşti. 
     Bono ihalesinde bileşik faiz yüzde 54.40, basit faiz ise yüzde 51.80 oldu. 
     İhalede kamuya net 129 trilyon liralık satış gerçekleşti. Bonoların geri ödemesi, 18 Şubat 2004'de yapılacak. 
     
     TAHVİL İHALESİ 

     Hazine'nin 385 gün vadeli Türk Lirası cinsinden iskontolu tahvil ihalesine ise toplam 5 katrilyon 68.8 trilyon liralık teklif geldi. İhalede nominal 3 katrilyon 830.5 trilyon liralık satış gerçekleşti. 
     İhaledeki net satış miktarı, 2 katrilyon 433 trilyon lira olarak gerçekleşti. 
     Tahvil ihalesinde bileşik faiz yüzde 53.59, basit faiz ise yüzde 54.31 oldu. 
     İhalede kamuya net 54 trilyon liralık satış gerçekleşti. Tahvillerin geri ödemesi, 26 Mayıs 2004'de yapılacak. 
     
     YARIN 4.6 KATRİLYON LİRALIK ÖDEME VAR 

     Ayrıca Hazine'nin dün düzenlediği 182 gün vadeli bono ihalesine 1 katrilyon 269.1 trilyon liralık teklif gelmiş, nominal satış tutarı 1 katrilyon 73 trilyon lira olarak belirlenmişti. İhalede net satış tutarı 878.4 trilyon lira olarak gerçekleşirken, bileşik faiz yüzde 49.20, basit faiz yüzde 44.30 olmuştu. 
     Öte yandan Hazine, yarın 4 katrilyon 576 trilyon lira iç borç ödemesi gerçekleştirecek. 
     
</TEXT>
</DOC>
