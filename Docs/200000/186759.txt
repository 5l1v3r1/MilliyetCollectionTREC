<DOC>
<DOCNO> 186759 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/06/son/sondun21.html </URL>
<DATE> 2003/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Somali'nin ''Rahibe Teresa''sı öldürüldü .. 
</HEADLINE>
<TEXT>

     Somali'de silahlı bir kişi, ödüllü İtalyan kadın yardım görevlisini vurarak öldürdü. 
     Somali'de 200 yataklı bir hastaneyi yöneten Annalena Tonelli 60 , yerlerinden edilmiş Somalilerle ilgili çalışmaları dolayısıyla geçen Nisan'da BM Mülteciler Yüksek Komiserliği'nin ödülüne layık görülmüştü. 
     Görgü tanıklarının ifadelerine göre, Tonelli, dün Borama Hastanesi'nde tüberkülozlu hastaları ziyaret ederken, içeri giren iki kişiden birinin saldırısı sonucu yaşamını yitirdi. 
     Tonelli, 33 yıldır Somali'de çalışıyordu. Tonelli'nin yönettiği hastane, verem, AIDS ve kadın sünnetinin olumsuz etkilerine ilişkin çalışmalarda bulunuyor. 
     ''Somali'nin Rahibe Teresa'sı'' olarak bilenen Tonelli, Kenya'da da çalışmalarda bulunmuştu. 
     
</TEXT>
</DOC>
