<DOC>
<DOCNO> 158298 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/22/son/sonspo21.html </URL>
<DATE> 2003/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ta Ahmet Dursun sevinci... 
</HEADLINE>
<TEXT>

     Birinci Süper Futbol Ligi'nde Galatasaray ile hafta sonunda şampiyonluk maçı yapacak Beşiktaş'ta, Ahmet Dursun sevinci yaşanıyor. 
     Dünkü idmanda sol dizinden sakatlanan ve çalışmayı yarıda bırakan Ahmet Dursun'un ciddi bir sakatlığının bulunmadığı açıklandı. 
     Beşiktaş Kulübü Doktoru Ayhan Optur, Ahmet Dursun'un ciddi bir sakatlığının bulunmadığını belirterek, ''Dünkü çalışmada özel çalışan Zago'da da ciddi bir durum yok. Kendisi bu akşamki çalışmada yer alacak'' dedi. 
     Bu arada Beşiktaş, Galatasaray ile yapacağı maçın hazırlıklarını bu akşam BJK Nevzat Demir Tesisleri'nde basına kapalı olarak gerçekleştireceği antrenmanla sürdürecek. 
     Öte yandan siyah-beyazlı futbolculardan Ali Eren, Kaan Dobra ve Serdar, Kemer Koleji'nde düzenlenen panele katılarak, öğrencilerin sorularını yanıtladılar. 
     Panelde konuşan Ali Eren, şampiyonluk yolunda büyük bir emek harcadıklarını belirterek, ''Şike yok. Alınteriyle bunu hakediyoruz'' dedi. 
     Serdar ise ''İlhan Mansız neden bu kadar agresif '' sorusunu, ''İlhan Mansız bize göre biraz daha fazla medyatik. Bu da zaman zaman kendisini rahatsız ediyor ve farklı davranıyor. Ama özümüzde hepimiz iyiyiz'' diye yanıtladı. 
     
</TEXT>
</DOC>
