<DOC>
<DOCNO> 184000 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/23/guncel/gun01.html </URL>
<DATE> 2003/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Ayşenur Demirel'in cezaevi mektupları internette... 
</HEADLINE>
<TEXT>
   'Tanıdığımız herkes hapiste' 
      HABER MERKEZİ 

   
   Cezaevinde evlendiği eşi Murat Demirel ile tutuklanan Ayşenur Demirel'in babası, annesi ve kızına yazdığı öne sürülen mektuplar bir internet sitesinde yayımlandı. 
   "www. ofistv. com" ve "nethavadis.com" adreslerinde Murat Kelkitoğlu imzasıyla yayımlanan mektuplarda, Ayşenur Demirel'in, görümcesi Neslihan Demirel için "düşman" sıfatı kullandığı, dışarıdaki para trafiğinin ayarlanmasına ilişkin ilginç bilgiler verdiği iddia ediliyor. 
   Egebank'ın eski sahibi eşi ile birlikte tutuklanan Ayşenur Demirel'in, "İçerisi dışarıdan daha iyi dediği" Ankara Ulucanlar Cezaevi'ndeyken kaleme aldığı öne sürülen mektuplar özetle şöyle 
   
   'Mükemmel olmalıyım' 
   Kızına 14.11.2000 
   Merhaba Juj, 
   Anneannenden bazı şeyler istedim. Sanırım size bahsetti. Onların ulaşmasını sabırsızlıkla bekliyorum. Mahkemeye çıktığımızda bütün kameralar üzerimizde olacak. O zaman mükemmel olmalıyım sevgilim. Bu yüzden saçlarımı boyamak istiyorum... Annen Ayşe 
   
   'Dediklerimi yapın' 
   8.12.2000 11.45 
   Anne, baba, 
   7. 12. 2000 tarihli faksınızı aldım. Ben size ne söylüyorsam öyle yapın. Yoksa beni zor duruma sokarsınız. Ben belki MD'den Murat Demirel ayrılacağım. Bizi değişik hapishanelere koyacaklar. Beni ASAP'a gönderecekler anlıyor musunuz 
   Geri yazmayın. Bankanın adresini bilen ve size verecek olan kişi o. Başkası bilmiyor. Fakat siz faks çekebilirsiniz. Bu numara benden bilgi istiyor. Planımızdan bahsetmeyin. 
   Ayşe... 
   
   'Sonunda yüzüğüm oldu' 
   Kızına Pazartesi 22.00 
   Selam Juj, 
   ... Sonunda düğün yüzüğüm yüzüğümüz oldu. Aslında bunu Murat akıl etti. Yaklaşık 1 cm. kalınlığında kalın altından. İçinde nik h tarihimiz 9. 10. 2000 ve Murat'ın adı kazınmış. O da yüzük takıyor. Bunca yıl sonra. 
   Sevgiler 
   Annen Ayşe 
   
   'Muz cumhuriyeti gibi' 
   Kızına Pazartesi 21.30 
   ... Seni özledim. Şu anda duygusal olamam, yoksa sinirlerim bozulacak. Beni burada en az daha 3 - 4 ay tutacaklar. Murat büyük olasılıkla bir yıl daha hapiste kalacak. ... Burası tıpkı muz cumhuriyeti gibi. Durumun böyle olduğunu bilmeliydim. Akıllı olduğumu sanıyordum. ... Mutluyum. Giyecek hoş şeylerim var. Akıllı bir avukatım var . Hayatttaki küçük zevklere şükürler olsun. Geçen hafta Murat'ı gördüm. Bıyık bırakıyor. Karı - koca olarak birbirimizi ikinci görüşümüz. İhtiyacım olan her şeyi benimle aynı hapishanede kalan Murat'ın bulunduğu bölümden temin ediyorum. Yiyecek, diyet, gıda, dergi gibi şeyleri satın alıyorlar. Murat orada Ali Paya Paşa , Ayhan, Tatlıgil, Nail Bey ile birlikte kalıyor. Tanıdığımız herkes hapiste. Sanırım daha da gelecekler var. 
   Annen Ayşe... 
   
   Düşman görümce    Kızına 
   M.D.'nin kız kardeşi 7 gündür sorgulanıyor. O da içeri alınacak gibi görünüyor. Neslihan . Umarım onu İstanbul'da tutarlar. Ne kader ne yazgı... Bazen hayat nasıl ters yüz oluyor. Tıpkı şöyle, evlenmeyi çok istiyorsun, sonra bu gerçekleşiyor ama hapishanede. Tıpkı öç almayı çok istemek gibi Nesli . İnsan istediklerini elde ediyor ama nasıl, sonunda düşmanınla aynı hapishaneye düşüyorsun. Varmak istediğim nokta şu hiçbir şey çok istemeye değmiyor. Eğer mümkünse notlarımı sakla. Gazetelerdeki makaleleri sakla h l gazetelerin gözdesiyim. Annen Ayşe... 
   
   'Yönetime yalan söyledim'    Hiçbir şey tatmin edici değil. Yönetime bir mektup yazdım ve onlara tabii ki yalan söyledim son derece şeker hastası olduğumu, şayet gizlice deodorant getirmezlerse küfleneceğimi ve koltuk altlarımda mantar çıkacağını, şayet mantara yakalanırsam bunun sorumlusunun kendileri olacağını, medyayı bundan haberdar edeceğimi söyledim. Sonra ne olduğunu tahmin et. Üçümüze de gizlice getirdiler. Şimdilik bu kadar. Annen Ayşe 
   
   
</TEXT>
</DOC>
