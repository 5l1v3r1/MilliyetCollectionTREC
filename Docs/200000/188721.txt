<DOC>
<DOCNO> 188721 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/15/yasam/yas09.html </URL>
<DATE> 2003/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Katili yarısı yanık dekontlar ele verdi 
</HEADLINE>
<TEXT>

   Yasak aşk kurbanı borsacının katili, yarısı yanmış banka dekontları sayesinde bulundu 
      ELVAN EZBER 
   
   İ stanbul Sarıyer'de, 32 yerinden bıçaklanıp cesedi yakılan borsacı Hakkı Ünal'ın katil zanlısı ile yardım ettikleri öne sürülen biri kadın altı kişi yakalandı. 
   Rumelihisarı'ndaki olayın ardından polis, cesedin yanında bulunan yarısı yanmış banka dekontlarından yola çıkarak cinayeti çözdü. Dekontlardan Ayşe Umay Tokay'a ulaşıldı. Tokay'ın evinde Ünal'ın ayakkabılarını bulan polis, cinayetin burada işlendiğini belirledi. Tokay'ın ifadesinden, Ünal'ın, Güllühan Demirci ile yasak aşk yaşadığı, cinayet zanlısının da, Demirci'nin dini nik hlı eşi Mehmet Koçak olduğu belirlendi. 
   Koçak ve cinayete yardım ettiği öne sürülen beş kişi iki ay süren çalışma sonucu Bağcılar'da yakalandı. Koçak'ın, suçunu itiraf ettiği belirtildi. 
   
   
</TEXT>
</DOC>
