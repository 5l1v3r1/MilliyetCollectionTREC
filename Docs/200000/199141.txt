<DOC>
<DOCNO> 199141 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/02/guncel/gun01.html </URL>
<DATE> 2003/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Bombacılar kapı komşusu çıktı .. 
</HEADLINE>
<TEXT>

   Levent'teki HSBC binasına saldırı düzenleyen Kuncak ile İngiltere Başkonsolosluğu'na saldıran Uğurlu, aynı apartmanda oturmuş... 
      SEMRA KARDEŞOĞLU İstanbul 
   
   İlyas Kuncak ve Feridun Uğurlu, Bağcılar'daki Karayaka Sitesi'nde bir yıl boyunca karşılıklı dairelerde oturdu. Beş çocuk ve iki torun sahibi Kuncak'ın oğlu N.K 17 , "Feridun Uğurlu'yla ailece görüşüyorduk. Ama adını Yasir bilirdik. İyi Arapça bilirdi. Bir ara Laleli'de bir tekstil firmasında çalıştı, babamı da oraya şoför olarak aldırttı ama babam iki ay sonra ayrıldı. Buradan bir yıl önce taşındılar. Ancak gidip gelmelerimiz sürdü" dedi. 
   
   'Dükk n aslında eniştemin' 
   N.K. şöyle konuştu "Babam 25 yıl tekstil işçiliği yaptı. Son olarak kalite kontrol şefiydi. SSK'dan emekli oldu. Sonra kendisine tekstil dükk nı açtı ama yürümedi. Beş ay önce Çağlayan'da bir konfeksiyon atölyesine girdi. Genellikle Ramazan ayında çalışmaz. Bu Ramazan da işten ayrıldı." Bağcılar'daki Hayat Baharat'ın, eniştesi Abdülkadir Karakuş'a örgütün önde gelen isimlerinden ait olduğunu söyleyen N.K. "Emekli olması nedeniyle eniştem dükk nı babamın üzerine yaptı. Dükk nla doğrudan bir ilişkisi yok. Ben de bir eczanede çalışıyordum. Şimdi mecburen dükk nın başına geçtim" diye konuştu. Babasının dinine düşkün olduğunu belirten N.K. sözlerini şöyle sürdürdü "Onun böyle bir şey yaptığına inanamıyorum. Olaya tepki göstererek 'Bunlar İslamiyete zarar veren kabullenilemez şeyler' dedi. İki yıl önce pasaport çıkartmıştı. Umreye gideceğini söyleyip pazartesi günü valizini alıp evden çıktı. Eniştem de iki aydır umrede." 
   Kuncak'ın ağabeyi Hasan Kuncak da "İlyas beş kardeşin en küçüğü. Babamız ölünce onu ben büyüttüm. En ufak bir şey sezsem bacaklarını kırıp oturtur, bunu önlerdim. Çorum'da ev yaptırıp oraya gideceğini söylüyordu" dedi. 
   
   
   
</TEXT>
</DOC>
