<DOC>
<DOCNO> 188714 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/15/yasam/ayas.html </URL>
<DATE> 2003/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Ginger, Türkiye'ye geldiği gibi gitti 
</HEADLINE>
<TEXT>

   Kimse kullanamadığı için kurs düzenlendi, sonra da bozuldu ve çalıştırılamadı. Atatürk Havalimanı'na alınan 'ginger', en sonunda Amerika'ya geri gönderildi 
      SİNAN TOROS İstanbul 
   
   Atatürk Havalimanı personelinin görev yerlerine daha rahat ve hızlı ulaşmasını sağlamak amacıyla Amerika'dan alınan Ginger arızalanınca iade edildi. 
   
   Tanesi 10 bin dolardan.. 
   Dış Hatlar Terminali işletmecisi TAV Tepe-Akfen-Vie konsorsiyumu, özel ağırlama hizmeti veren Primeclass birimi ile özel güvenlik görevlilerinin kullanması için tanesi 10 bin dolar olan 10 Ginger sipariş etti. 
   2.5 ay önce gelen ve bir personelin düşmesi üzerine havalimanı otoparkında kullanma kursları düzenlenen Ginger arızalandı. 
   Bir türlü çalıştırılamayan Ginger Amerika'ya geri gönderildi. 
   TAV, istediği verimi alamayacağı düşüncesiyle, sipariş ettiği dokuz Ginger'in alımından da vazgeçti. 
   
   Yenisini de istemez 
   TAV yetkilileri, "Ginger'ı herkesin rahatlıkla kullanabileceğini düşünüyorduk. Ancak 2.5 ayda arızalanması moralimizi bozdu. Diğer dokuzunu da altı ay içinde teslim alacaktık. Yönetim olarak, siparişlerin iptal edilmesinin daha doğru olacağına karar verdik" dedi. 
   
   Bush düşmüştü 
   Amerika'da, sahip olmak isteyenlerin iki yıl sıra beklemek zorunda olduğu Ginger, iki saat şarj edildikten sonra 30 kilometre hızla altı saat kullanılabiliyor. 
   TAV yetkilileri, birçok firmanın 'çağın harika buluşu'nu kiralamak için sıraya girdiğini belirtiyor. 
   Bazı hatalar yüzünden piyasadan toplanan Ginger'dan ABD Başkanı George Bush da düşmüştü. 
   
   
</TEXT>
</DOC>
