<DOC>
<DOCNO> 175526 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/13/son/sontur03.html </URL>
<DATE> 2003/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Türbanlı nikah memuresi işten atıldı 
</HEADLINE>
<TEXT>

     NAMIK KEMAL KILINÇ Antalya DHA 

Antalya Belek'teki Kaya Otel'de türbanıyla bir İngiliz çiftin nikahını kıyan Belek Belediyesi görevlisi Seyhan Karabaş'ın iş akdi, kılık - kıyafet yönetmeliğine uymadığı gerekçesiyle feshedildi. 
     Nicholas McDowell 39 ve Sarah Berry'in 27 2 Ağustos'taki düğününde resmi görevli olan Karabaş, nikahı başında türban olduğu halde kıydı. Olayın basına yansımasıyla Karabaş hakkında Belek Belediyesi'yle Serik Kaymakamlığı idari, Serik Cumhuriyet Savcılığı da adli soruşturma başlattı. Belek Belediyesi önceki gün yazı işleri sorumlusu Karabaş'ı işten çıkardı. Belek Belediye Başkanı ANAP'lı Yusuf Mecek, türbanlı nikah olayının kendisini ve belediyede görev yapan tüm çalışma arkadaşlarını derinden yaraladığını belirterek şunları söyledi 
     "Belek Belediyesi bir kamu kuruluşudur. Yürürlükteki tüm yasalar bizim için de geçerli ve bağlayıcıdır. Bu nedenle meydana gelen ve haklı tepki çeken olaydan sonra ilgili personel hakkında Kılık Kıyafet Kanunu'na aykırılıktan soruşturma açılmış ve akabinde iş akdi fesh edilmiştir." Mecek, Karabaş'ın belediye içinde başı açık görev yaptığını, türbanla görev yapmasına izin verilmediğini belirterek, "Dışarıda türban takıp takmadığını bilmiyorum. Ancak resmi görevli olarak gittiği yerlerde de türban taktığı belirlendi" dedi. 
     
</TEXT>
</DOC>
