<DOC>
<DOCNO> 171452 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/24/son/sontur14.html </URL>
<DATE> 2003/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadın polis, doğum sırasında öldü... 
</HEADLINE>
<TEXT>

     Iğdır'da görev yapan kadın polis, sezaryenle doğum yaptığı sırada öldü. 
     Iğdır Emniyet Müdürlüğü'nde görevli polis memuru Sema Yunt 30 , doğum sancıları baş gösterince Kars Devlet Hastanesi'ne kaldırıldı. 
     Burada sezaryenle doğum yapan ve bir erkek çocuğu dünyaya getiren Yunt, sağlık durumu kötüleşince Erzurum Aziziye Araştırma Hastanesi'ne sevk edildi. Yunt, burada yapılan müdahaleye rağmen kurtarılamadı. 
     Yunt'un Iğdır Emniyet Müdürlüğü'nde görevli polis memuru eşi Adnan Yunt, doğumu gerçekleştiren doktor ve hemşirenin yanlış narkoz verdiğini iddia etti. Adnan Yunt, karaciğer yerine mide borusuna solunum verildiğini hastanın bu nedenle öldüğünü öne sürdü. 
     Adnan Yunt, eşinin kesin ölüm raporu için hastaneye müracaat ettiklerini belirterek, ihmal olduğunun ispatlanması halinde doktor ve hemşire hakkında suç duyurusunda bulunacaklarını kaydetti. 
     Bu arada, Balıkesir Polis Okulu mezunu olan Sema Yunt'un 2 yıllık evli olduğu öğrenilirken, doğum esnasında annesini kaybeden bebeğe de Alper ismi verildi. Bebeğin sağlık durumunun iyi olduğu bildirildi. 
     
</TEXT>
</DOC>
