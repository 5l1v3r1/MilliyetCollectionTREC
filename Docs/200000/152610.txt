<DOC>
<DOCNO> 152610 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/26/son/sonspo25.html </URL>
<DATE> 2003/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Lucescu Şampiyonluk son maça kadar sürer... 
</HEADLINE>
<TEXT>

     Elazığspor Teknik Direktörü Milorat Mitroviç, amaçlarının kalan maçlardan puan alarak ligde kalmak olduğunu söyledi. 
     Mitroviç, Beşiktaş'ın gücünü bildiklerini belirterek, maçın ilk yarısında çok iyi oynadıklarını bildirdi. 
     Beşiktaş'a ilk yarıda pozisyon vermediklerini ifade eden mitroviç, ''İkinci yarının ilk dakikasında yapılan bir hatadan dolayı Beşiktaş golü buldu, maçtan galip ayrılarak 3 puan aldı. Futbolcularımı kutluyorum bizim için derbi olan bir maçta iyi koşarak iyi mücadele ettiler. Geriye 5 maçımız kaldı. Amacımız kalan maçlardan puan alarak ligde kalmaktır'' dedi. 
     
     BEŞİKTAŞ CEPHESİ 
     Beşiktaş Teknik Direktörü Mircea Lucescu, ligin son maçına kadar şampiyonluk mücadelesinin sürdüğünü belirtti. 
     Elazığspor karşısında iyi bir mücadele ortaya koyduklarını ifade eden Lucescu, şöyle dedi 
     ''İkinci yarının hemen başında Zago'nun golüyle rahat bir oyun oynadık. Elazığspor ilk yarı atak ve defans bir oyun sergiledi. İkinci yarıda rakibimizin eksikliklerini görerek, bu yönde ataklarımızı sergiledik ve maçtan galip ayrıldı.'' Gazetecilerin Nouma'nın bu maçta olmasını istermiydiniz sorusu üzerine de Lucescu, ''Benim için tüm futbolcular aynıdır. Nouma, Zago, İlhan, Sergen aynı değerdedir'' dedi. 
     Galatasaray ile oynayacakları maçın çok önemli olduğunu, Galatasaray'ı çok iyi tanıdığını, bu maçın çekişmeli ve bol mücadeleli bir maç olacağını sözlerine ekledi. 
     





</TEXT>
</DOC>
