<DOC>
<DOCNO> 166974 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/03/guncel/gun20.html </URL>
<DATE> 2003/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

Binmediği taksinin parası devlete...      GÜLÇİN ÜSTÜN Ankara 

     Meclis Lokantası'nda yediği yemeğin faturasıyla eşi ve kızının uçak biletlerini Kıyı Emniyeti Gemi Kurtarma Genel Müdürlüğü'ne ödettiği iddia edilen eski Devlet Bakanı Ramazan Mirzaoğlu'nun Sivil Havacılık Genel Müdür Yardımcısı kardeşi Mehmet Ceylan'ın da 50 metrelik yer için binmediği halde taksi parası harcırahı aldığı öne sürüldü. 
     8 Mayıs'ta İstanbul'a giden Ceylan, görevli olduğu toplantıya yürüyerek gitti ve daha sonra Ankara'ya döndü. Ceylan "Yurtiçi Görev Yolluğu Bildirim Cetveli'ne "Taksim - görev yeri - Taksim" yazarak binmediği taksi için 20 milyon lira ek harcırah aldı. 
     Ulaştırma Bakanı Binali Yıldırım, harcırahların kontrol edilmesi talimatını verdi. 
     
'Muhafazak rlık modernleşiyor'      İSTANBUL Milliyet 

     Diyanetten Sorumlu Devlet Bakanı Prof. Mehmet Aydın, Tempo'nun bu haftaki sayısına çarpıcı açıklamalarda bulundu. 
     Türk muhafazak rlığının hızla modernleştiğini ifade eden Aydın, kızların eğitim görmesinin caiz olup olmadığını tartışanların çocuklarının, bugün kızlarını Amerika'da okuttuğunu anlattı. Aydın, şunları söyledi "Muhafazak rlık korkulacak birşeyse eğer, kimse korkmasın. Muhafazak rlık hızla modernleşiyor. Kayseri'yi Antep'i düşünerek söylüyorum bunu. Oğlunu, kızını en iyi okullara gönderiyor." 
     Aydın, dini düşüncelerde bozulmalar olduğunu, dini hayatın yeniden yapılandırılması gerektiğini belirtti. 
     
Ortadoğu gülümsüyor      ABD'nin desteklediği "yol haritası" kapsamında bu hafta başından beri atılan adımlar, 3 yıldır şiddetin kol gezdiği İsrail ve Filistin'de yüzleri güldürmeye başladı. İsrail cipleri ve zırhlı personel taşıyıcıları da dün Batı Şeria'nın Beyütüllahim kentini terk ederken, kontrol Filistinlilere geçti. Önceki gün bir araya gelen İsrail Başbakanı Ariel Şaron ile Filistin Başbakanı Mahmud Abbas'ın kameralar karşısında gülücükler saçması da "barış yolundaki engellerin birer birer aşıldığı" duygusunu güçlendirdi. 
     

</TEXT>
</DOC>
