<DOC>
<DOCNO> 187068 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/07/son/sonspo15.html </URL>
<DATE> 2003/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakır iddialı Beşiktaş'a bu yıl da ilk yenilgiyi tattıracağız 
</HEADLINE>
<TEXT>

     Diyarbakırspor, Beşiktaş maçı hazırlıklarına Perşembe günü başlayacak. 
     Diyarbakırspor Futbol Şube Sorumlusu Ahmet Göksu, Samsunspor maçından sonra, 3 gün izin verilen futbolcuların Perşembe günü Diyarbakır'da biraraya geleceklerini söyledi. 
     Samsunspor maçındaki defans hatalarının Beşiktaş karşısında tekrarlanmayacağını belirten Göksu, milli maç nedeniyle verilen bir haftalık arayı iyi değerlendireceklerini de ifade ederek, şöyle konuştu 
     ''Geçen sezon Beşiktaş'a ilk mağlubiyeti biz tattırdık, bu sezon da ilk mağlubiyeti biz tattıracağız. Futbolculara verdiğimiz 3 günlük iznin ardından perşembe günü çalışmalara başlayacağız. Beşiktaş galibiyetiyle şansızlığımızı yenip gerçek gücümüzü göstermeye başlayacağız. Lider ile yapacağımız maçın zorlu geçeceğini çok iyi biliyoruz. Hazırlıklarımızı da ona göre yapacağız.'' 
     
</TEXT>
</DOC>
