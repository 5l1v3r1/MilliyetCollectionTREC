<DOC>
<DOCNO> 180048 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/03/son/sonspo06.html </URL>
<DATE> 2003/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Açık'ta Agassi çeyrek finale çıktı... 
</HEADLINE>
<TEXT>

     Sezonun 4. ve son ''Grand Slam'' mücadelesi olan 17 milyon dolar 23.8 trilyon lira toplam ödüllü ABD Açık Tenis Turnuvası'nda, tek erkeklerde ve bayanlarda 4. tur maçlarından 6'sına başlanırken, bunlardan 5'i yağmur nedeniyle ertelendi. 
     Turnuvanın 9. gününde, tek erkeklerde dünya klasmanında ilk sırada bulunan turnuvanın 1 numaralı seribaşı ABD'li Andre Agassi, 4. turda vatandaşı Taylor Dent'i, rakibinin 3. sette sakatlığı nedeniyle maçı bırakması nedeniyle hükmen yenerek çeyrek finale çıktı. 
     3 numaralı seribaşı İspanyol Juan Carlos Ferrero, ABD'li Todd Martin önünde ilk sette 6-2, 11 numaralı seribaşı Taylandlı Paradorn Srichaphan, 6 numaralı seribaşı Avustralyalı Lleyton Hewitt karşısında ilk sette 4-3 ve 5 numaralı seribaşı Arjantinli Guillermo Coria da İsveçli Jonas Bjorkman önünde ilk seti 6-0 alıp 2. sette 2-0 öndeyken, yağmur nedeniyle maçlara ara verildi. 
     Tek bayanlarda ise dün 7 numaralı seribaşı Rus Anastasia Myskina'nın Fransız Mary Pierce ile yaptığı ilk seti 7-6 7-2 aldığı maç, Myskine 2. sette 2-0, 15 numaralı seribaşı Japon Ai Sugiyama'nın da İtalyan Francesca Schiavone ile yaptığı ilk seti 7-6 7-5 aldığı karşılaşma, 2. sette Sugiyama 5-4 öndeyken yağmur nedeniyle 2. kez ertelendi. 
     Turnuvanın yarınki programında 6 maç bulunuyor. 
     
</TEXT>
</DOC>
