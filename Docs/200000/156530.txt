<DOC>
<DOCNO> 156530 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/14/yasam/yas01.html </URL>
<DATE> 2003/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
'Tarihi cami'ye komşu desteği 
</HEADLINE>
<TEXT>

Midilli Adası'ndaki tarihi 'Yalı Camii'nin dükk na çevrilmesi, din adamlarından gazetecilere tüm Yunanistan'ı öfkelendirdi 
     YORGO KIRBAKİ Atina 

     Ayvalık'ın karşısındaki Midilli Adası'nda Osmanlı İmparatorluğu döneminde inşa edilen bir caminin, koruma altına alınmasına rağmen, tarım alet ve ilaçları satan bir dükk na dönüştürülmesine din adamları dahil ada halkı geç de olsa tepki gösterdi. 
     Midilli'nin "Epano Skala" köyünde bulunan ve "Yalı Camii" olarak bilinen Osmanlı döneminden kalma tarihi eser, üç yıl önce tarım aletleri ve gübre satan bir dükk na dönüştürüldü. 
     ICOMOS'un Uluslararası Mimari Verasetin Korunması Örgütü Yunanistan Şubesi Başkanı Nikos Agriandonis, bu kabul edilmez durumu uluslararası örgütlere ihbar edeceklerini söyledi. Midilli Metropoliti İakovos da "İbadet yerleri kime ait olursa olsun herkesçe saygı görmelidir" dedi. 
     
     Ruhsatı kim verdi 
     Zirai malzeme dükk nına dönüştürülen "Yalı Camii"nin 1998 yılına kadar da kasap dükk nı olarak kullanıldığı ve bu tarihte, Tarihi Eserleri Koruma Dairesi'nin girişimleri ile boşaltılarak koruma altına alındığı anlaşıldı. 
     Yalı Camii'nin zirai malzeme dükk nına dönüştürülmesi, Midilli sakinlerini de rahatsız etti. Şimdi, Teodorellis adlı dükk n sahibine kimin ruhsat verdiği araştırılıyor. Yunanistan'ın önde gelen gazetelerinden Elefterotipia, konuyla ilgili haberinde şöyle dedi "Eğer Küçük Asya'da 1922'de terk edilmiş bir kilisenin dükk na dönüştürüldüğünü öğrenseydik, Yunanistan'da büyük gürültü kopardı. Türkiye'nin Yunanistan ile diyalogda samimiyetinden şüphe edilirdi. Avrupa Parlamentosu'na soru önergeleri sunulurdu." 
     

</TEXT>
</DOC>
