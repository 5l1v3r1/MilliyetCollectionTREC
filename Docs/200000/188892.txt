<DOC>
<DOCNO> 188892 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/16/ekonomi/eko10.html </URL>
<DATE> 2003/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
'Borç ötelemenin rekabetle ilgisi yok' 
</HEADLINE>
<TEXT>

   ANKARA Milliyet 
   
   Rekabet hukuku uzmanı Prof. Dr. Arif Esin, Petrol Ofisi'nin POAŞ 271.3 trilyon liralık borcunu yeniden takvimlendirerek rekabet ihlali yaptığı yönünde Akşam gazetesine beyanat vermediğini söyledi. Esin, "Bu gazete benden görüş almadı" dedi. Esin, POAŞ'ın borçlarının Özelleştirme Yüksek Kurulu ÖYK kararıyla yeni ödeme planına bağlanmasının "İdare'nin tasarrufunda olduğunu ve konunun rekabet hukukuyla ilgisi bulunmadığını" kaydetti. Oysa Akşam'ın 14 Ekim Salı günkü nüshasında Esin'e atfen şu ifadeler yayınlandı 
   "Prof. Dr. Arif Esin, ÖYK'nın aldığı kararı hukuka aykırı buldu. Şikayet halinde Rekabet Kurulu'nun RK inceleme yapabileceğini söyleyen Esin, 'İhale sırasında verilen tekliflerde ödemenin miktarı kadar hangi süre içinde yapılacağı da önemlidir' dedi" 
   "Beni tanıyan herkes böyle bir şey söylemeyeceğimi bilir" diyen Esin, "Rekabet hukukunun tek konusu özelleştirilecek işletmeyi devralanların rekabeti engelleme gücünün olup olmadığıdır. İş - Doğan konsorsiyumunun böyle bir gücü olmadığı da zaten belli" şeklinde konuştu. 
   
   
</TEXT>
</DOC>
