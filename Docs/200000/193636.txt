<DOC>
<DOCNO> 193636 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/06/guncel/gun05.html </URL>
<DATE> 2003/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP'li Özmen'den şaşırtan öneri 
</HEADLINE>
<TEXT>
   'Alevi dedelerine kadro verilsin' 
   ANKARA Milliyet 
   
   AKP Ağrı Milletvekili Melik Özmen, Alevilerle ilgili ayrımcılığın AB'ye üyelik sürecinde Türkiye'nin en önemli sorunu haline getirileceğini öne sürerek, cemevlerinin Diyanet'e bağlanması ve Alevi dedeleri için cemevlerine kadro verilmesini önerdi. Özmen'e CHP'den destek geldi. 
   Özmen, TBMM'de Diyanet İşleri Başkanlığı'nın 2003 mali yılı bütçesi görüşmelerinde Alevilere yönelik bir dizi öneride bulundu. Özmen, önerilerini şöyle sıraladı 
   Türkiye'de ve yurtdışında tanınmış, ilmi araştırmaları olan, halkla ilişkileri iyi kişilerden oluşan 'Alevi Ş rası' bir an önce toplanmalıdır. 
   Diyanet İşleri Teşkilatı bünyesinde hizmet veren kurumlar arasına cemevleri de alınmalıdır. 
   Camilere tahsis edilen din görevlisi kadrosu cemevlerine de verilmelidir. 
   Halk arasında dede olarak bilinenler bir sınavdan sonra resmen atanabilir. 
   Kuran kursları ve imam - hatip liseleri programları, Alevi Müslümanlar da dikkate alınarak yeniden düzenlenebilir. 
   Aleviliği konu edinen araştırma merkezleri ve enstitüler kurulmalıdır. 
   
   
   
   
</TEXT>
</DOC>
