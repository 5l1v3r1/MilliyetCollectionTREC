<DOC>
<DOCNO> 174882 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/10/son/sontur22.html </URL>
<DATE> 2003/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Tunceli'de "Eve Dönüş"e 5 tahliye 
</HEADLINE>
<TEXT>

     Tunceli'de terör örgütü KADEK PKK'ya yardım ve yataklık ettiği gerekçesiyle cezaevinde bulunan 5 kişi, yasadan yararlanarak tahliye edildiler. 
     Kamuoyunda ''Nineler Çetesi'' olarak bilinen ve 3 yıl 9 ay hapis cezası bulunan Emine Kıyançiçek 81 , Fatma Sevük 75 , Yemiş Altuntaş 68 Güllü Çelik 68 ve Ali Adır 65 , 4959 sayılı Topluma Kazandırma Yasası'ndan yararlanmak için, Tunceli Cumhuriyet Savcılığı ile Malatya 1 No'lu Devlet Güvenlik Mahkemesi'ne başvurdular. 
     Yapılan değerlendirmeler sonucu, 3 yıl 3 aydır Tunceli Kapalı Cezaevi'nde yatan Kıyançiçek, Sevük, Altuntaş, Çelik ve Adır cezalarının bitimine 6 ay kala tahliye edildiler. 
     Cezaevinden çıkan yaşlı 4 nine ile 1 dede, çıkışta yakınları ve torunları tarafından alkışlanarak sevinçle karşılandılar. 
     2001 yılında yakalanan teröristlerin ifadeleri doğrultusunda merkeze bağlı Uzuntarla Köyü'ndeki 5 yaşlı, terör örgütü KADEK PKK'ya yardım ve yataklık suçundan yargılanmış, 3 yıl 9 ay hapse mahkum edilmişlerdi. 
     
</TEXT>
</DOC>
