<DOC>
<DOCNO> 184252 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/24/yasam/yas04.html </URL>
<DATE> 2003/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Anne adayları için 'özel' kalem 
</HEADLINE>
<TEXT>

   Tüp bebek tedavisi gören kadınlar, enjeksiyon kalemiyle yumurta gelişimini sağlayan ilacı kendi kendine kolayca enjekte edebilecek 
      İLKNUR GÜLMEZ 
   
   Kalemler doktordan 
   TÜP bebek tedavisi gören anne adayları, yumurta gelişimini sağlamak için kalçadan her gün şırınga ile verilen FSH hormonu içeren ilacı "enjeksiyon kalemiyle" kendi kendine yapabilecek. Kalemler doktorlar tarafından ücretsiz verilecek. Kadınlar kartuş halindeki ilacı eczaneden alıp kalemin içine yerleştirecek, ayar düğmesinden dozajı ayarlayıp ister evde, ister işyerinde rahatça uygulayabilecek. 
   
   Hülya Avşar tanıttı 
   ENJEKSİYON kaleminin tanıtımına katılan Hülya Avşar, "Bunun dört ayda doğurtanı yok mu Dört ayda anne olacağımı bilsem hemen doğururum. Basın hamile olduğumu öğrenene kadar doğurmuş olurum. Onları biraz kilo aldım diye atlatırım" dedi. Çocukları olmadığı için birçok yuvanın yıkıldığını belirten Avşar, "Çocuk sahibi olmak isteyip de olamamak çok acı" diye konuştu. 
   
   
</TEXT>
</DOC>
