<DOC>
<DOCNO> 171966 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/27/son/sonspo02.html </URL>
<DATE> 2003/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kürüm Cordoba'ya Arsenal'e gitme imkanı vermeyeceğiz 
</HEADLINE>
<TEXT>

     Beşiktaş'ın Rapid Wien takımıyla 2-2 berabere kaldığı maç sonrası açıklama yapan Beşiktaş Yönetim Kurulu üyesi Haşmet Bedii Kürüm, bu maçın ölçü olarak kabul edilemeyeceğini belirterek, ''Yarın Arsenal karşısında lige hazır olduğumuzu göstereceğiz'' dedi. 
     Kürüm, Rapid Wien takımı karşısında ikinci yarıda oynadıkları futbolu daha çok beğendiğini ifade ederek, ''Hakem oldukça haksız kararlar verdi. En az 4 golümüzü vermedi. Bugün Beşiktaş lige hazır bir görüntü verdi. Bu maç bir ölçü olarak kabul edilemez. Yarın Arsenal karşısında lige hazır olduğumuzu göstereceğiz'' diye konuştu. 
     Cordoba'nın Arsenal'e gidip gitmeyeceğiyle ilgili bir soruyu ise Kürüm, ''Cordoba gibi uluslararası tecrübeye sahip bir futbolcunun aklının Arsenal'de kaldığını tahmin etmiyorum. Zaten bonservisi bizde. Biz kendisine tanıyacağımız olanaklarla Arsenal'e gitme fırsatı vermeyeceğiz'' şeklinde cevapladı. 
     
</TEXT>
</DOC>
