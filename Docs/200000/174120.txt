<DOC>
<DOCNO> 174120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/07/guncel/gun90.html </URL>
<DATE> 2003/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 

      
   Taze Standartlar...    Dünyada hiçbir standarda uymamak konusunda üstün başarılı bir milletken, bu konuda azimle çalışan bir kuruluşa sahibiz. Adı kısaca TSE, uzunca ise Türk Standartları Enstitüsü... 
   Son zamanlarda bir takım meslek gruplarının standartlarını belirlemekle uğraşıyorlar. Mesela kapıcıların standartları tamam, dönercilerinki de bitti. Şimdi geldi sıra mankenlere... Sonbaharda, mankenlerin de standartları belirlenmiş olacak, ya da öyle umuyorlar. Oysa geç kaldılar. Daha geçen gün 10 manken söylemini yazdık. Oradan bir yere varmak mümkün. Ama ille de "Yok arkadaş, biz bu yola baş koyduk, standardı da koyacağız " diyorsanız, bu işin ombudsmanı biziz. Zamanında çıkarmışız zaten o standartları, asır olmuş. 
   Siz isterseniz başka mesleklerle uğraşın, vakit kaybetmeyin... 
   İşte Türk Manken Standartları... 
   Her beraber oldukları kişiyle, başkalarınınki tamam da, onlarınki patlıcan mı "aşk yaşamış" olacaklar. Ama 1 haftayı, bazen de 2 günü geçmeyecek ve illa 5 playboy ile 2 popçu ve veya 3 stand-up'çıdan ki şimdi onlar bakire arıyorlar biriyle bu "aşk'ın" yaşanmış olması şart... Yaşadıkları memleketten bihaber olacaklar. Mesela Cumhurbaşkanı sorulduğunda "Ahmet Özal" demeleri gerekiyor... Memleketteki hiçbir önemli tarihi Cumhuriyetin ilanı, TBMM'nin açılışı gibi, asla hatırlamayacaklar... Tüm bu bilgisizliklerine rağmen, kimsenin eğitim durumlarını bilmemesini ve merak etmemesini sağlayacak dikkat dağıtma tekniklerini bilecekler... Televole'den adlarına tahsis edilmiş, müstakil muhabiri olacak. Beraber tuvalete bile gidecekler. Bol bol skandal patlatacaklar... Marjinal ayağına acayip hareketler yapacak, enteresan objeler takacaklar. Mesela haç kolye gibi... Hem "Çok estetik oldu " diye dünya para verip anestetik fotoğraflar çektirecek ve bu "anestetik" fotoğraflarla nette adlarına bir çok ayıpçı site açılmasını sağlayacaklar. Hem de hiç ailelerin ağızlarından duymasak da "Ailem çok beğendi, beni acayip destekledi " diye açıklama yaparken pişkinliğin zirvesinde dolaşacaklar... Ne kadar tırı-vırı yumuşak şarkıcı varsa onlarla dost olacak, onların çalıştığı gece klüplerine gidip onca milletin önünde kendileriyle dalga geçilmesini "Ay biz çok iyi dostuz " şeklinde algılayacak bir ruh yapısına sahip olacaklar... Dünyadaki mankenler en saygın toplantılara özellikle yardım gecelerine davet edilip saygı görürken, memlekette ciddi hiçbir toplantı, davet hatta bir okul kermesine bile davet edilmeyip sokakta iç çamaşırı, ayakkabı vs. tanıtıp mankenliğin çok saygın bir meslek olduğuna inanacaklar... Kalın bacakları, selüloitleri ve koca popolarına bakmadan bir gün yurt dışında çalışma hayali kuracak kadar hayalperest olacaklar... Hiç para kazanamadıktan, dikili ağacı olmamaktan dem vurularak 
   "E öyleyse bu arabaların, evlerin suyu nereden geliyor " sorusu duymazdan gelecekler... 
   Sayın TSE... Sonbaharda karşılaştırma yapacağız, eksik-fazla madde varsa uyarırız, yardıma ihtiyacınız olursa da arayın. Gönüllü elemanımız mevcut .. 
   
   Tesadüfe Bak    Tam da yukarıdaki yazıyı yazarken, televizyonda bir haberle irkildik .. Habere göre Cemil İpekçi'nin son defilesinde bir mankenimiz podyumda düşmüş Tuğba Özay , birinin yürürken ayağından ayakkabısı çıkmış Şenay Akay , bir diğerinin ise göğsü dışarı fırlamış Özgür Kavruk ... Üçte üç .. Yukarıdaki maddeler arasına bu standartları yazmayı unutmuşuz... 
   Sevgili TSE, zahmet olmazsa bunları da bi ekleyiverelim... 
   
   Güzel Türkçemiz 
   "Türkçemizdeki güzel bir deyimle tam anlamıyla karizmayı mahvediyordu..." 
</TEXT>
</DOC>
