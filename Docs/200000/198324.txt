<DOC>
<DOCNO> 198324 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/28/yasam/yas06.html </URL>
<DATE> 2003/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
New Yorklu, sosisliyi yürürken yer 
</HEADLINE>
<TEXT>

      
   TIME OUT New York dergisi, "New Yorklu olmanın" 118 ölçütünü yayınladı. Gerçek New Yorklu" olmanın bazı koşulları şunlar 
   Sokağa atılmış bir ev eşyası ya da mobilyayı eve getirip kullanmak. Özellikle zengin semtlerden toplanacak eşyayla ev döşemek mümkün.Bisikleti ev dekorasyonunun vazgeçilmez bir parçası olarak kabul etmek. Sokağa zincirlerle kilitlenerek bırakılan bisikletlerin çalınması, bisikleti evin parçası haline getirdi. Hintli, Pakistanlı, Afrikalı ve Rus taksi şoförlerinin söylediklerinin bir kelimesini bile anlamadan konuşmayı sürdürmek.Yürürken bir dakikadan kısa süre içinde aceleyle sosisli sandviçi mideye indirmek. Kentin hızlı yaşamı içinde yemek için zaman bulunamıyor, sosisli sandviçler her köşe başında tanesi 1 dolara satılıyor. Yaşlı kadınların kullandığı tekerlekli alışveriş arabalarını kullanmak. New Yorklular, markete ve çamaşırhaneye pazar arabalarıyla gidiyor. Metro vagonunda uykuya dalmak ve durağı kaçırmak. Uyurken cüzdanı çaldırmak her zaman olası. 
   
</TEXT>
</DOC>
