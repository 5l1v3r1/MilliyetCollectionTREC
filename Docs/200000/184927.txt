<DOC>
<DOCNO> 184927 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/27/yasam/yas04.html </URL>
<DATE> 2003/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Galata Köprüsü'nde silahlı kavga 1 ölü 3 yaralı 
</HEADLINE>
<TEXT>

      GÜRKAN AKGÜNEŞ İstanbul 
   
   Eminönü'nde çıkan silahlı kavga sonucu bir kişi hayatını kaybetti, üç kişi yaralandı. 
   Alınan bilgiye göre, Abdurrahman Turan ile Suat Aras ve Samet Aydeniz arasında tartışma çıktı. Büyüyen tartışmanın kavgaya dönüşmesi sonucu silahını çeken Suat Aras, Abdurrahman Turan'ı yaraladı. Çevreden yetişen vatandaşların yardımıyla Taksim İlkyardım Eğitim ve Araştırma Hastanesi'ne kaldırılan Turan, yapılan tüm müdahalelere rağmen hayatını kaybetti. Vücutlarına kurşun isabet eden seyyar satıcılar Kadir İçli, Ali Özbağrıaçık ve yoldan geçmekte olan Sadi Koçyiğit ise kaldırıldıkları hastanede tedavi altına alındı. 
   Polis yetkililerinden alınan bilgiye göre, Turan'ın seyyar kumar oynattığı, kavganın da alacak - verecek yüzünden çıktığı öne sürüldü. Polis ekipleri, olaydan sonra Aras ve Aydeniz'i gözaltına aldı. 
   
   
</TEXT>
</DOC>
