<DOC>
<DOCNO> 195183 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/13/tv/ekran.html </URL>
<DATE> 2003/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Notaları izleyin 
</HEADLINE>
<TEXT>

   Oscar ödüllü besteci Maurice Jarre, bugün iki filmiyle karşınızda 
      Yirminci yüzyılın en önemli film müziği bestecilerinden biri Maurice Jarre. 13 Eylül 1924'te doğan usta müzisyen, Paris Konservatuvarı'nda okudu ve 1952'de Georges Franju'nun yönettiği "Hotel des Invalides" adlı kısa filmle sinema sektörüne atıldı. Derken peş peşe başarılar geldi. David Lean'in yönettiği "Arabistanlı Lawrence" 1962 ve "Dr. Jivago" 1965 , Jarre'a iki kez Oscar kazandırdı. Üçüncü Oscar da yine Lean'in çevirdiği bir filmden geldi "Hindistan'a Bir Geçit"... 1984 yapımı "Hindistan'a Bir Geçit", bir İngiliz kadının Hindu doktora yönelik tecavüz suçlamasını anlatıyor. n CNBC-E 22.00 
   
   Ve İslami çalışmalar.. 
   Kariyerine beş Altın Küre sığdıran ve son dönemde "Ölü Ozanlar Derneği" 1988 ve "Hayalet"in 1989 müziklerini yapan Jarre'ın bir özelliği de İslami filmler için yaptığı besteler. "Çağrı" da müzikleriyle Oscar'a aday gösterilen Jarre'in bugün bir diğer İslamiyet filmi, "Ömer Muhtar" 1980 ekrana gelecek. 
   KANAL 7 22.30 
   
   
   Tabuları konuşuyoruz    SOSYOLOG Alev Erkilet ve "Diyanet İşleri Başkanlığı" ... Ortak noktaları din. Erkilet "Ortadoğu'da Modernleşme ve İslami Hareketler" adlı tezi yüzünden üniversiteden uzaklaştırıldı. İlk kez "32. Gün"de konuşacak CNN TÜRK 23.05 . 
   "Kim Haklı" programında ise Ali Kırca, öğrencilere "Diyanet İşleri Başkanlığı"nı tartıştıracak uzmanlar Prof. Dr. Süleyman Ateş, Ali Bulaç, Erdoğan Aydın, Miyase İlknur da not verecek... Bu program hep şu soruyu içinde taşıdı "öğrenci, kısa süre içinde bu kadar geniş kapsamlı konuları anlatabilir mi " "Diyanet İşleri Başkanlığı" ile ilgili olarak öğrenciler Batı dünyasındaki laiklik uygulamalarını, İslamdaki yapıyı, ikisinin arasındaki farkı ne kadar biliyor Tartışanlar, günlük politikaların sığlığında kalmış söz düellosunu aşabilecek mi Ya uzmanlar Acaba adı geçen tüm isimler bu konunun "uzmanı" mı ATV 22.50 
   
   
   Amansız takip    Zara'nın başrol oynadığı "Gelin"de, Bedrettin ve Oktay kavga ederken Hazal kaçar ve Emre'nin evine sığınır. Onun yerini bulan Bedrettin, oğlunu kaçırdığı Emre'den Hazal'ı ister. Emre çaresiz kabul eder. Bedrettin Hazal'ı Zeynep'in yanına götürür. 
   KANAL D 19.50 
   
   
   Yarışın adı umut    ŞEVKET Çoruh ve Başak Köklükaya'nın yanı sıra kalabalık bir oyuncu kadrosunun rol aldığı "Sultan Makamı"nda Sultan ve arkadaşları, tüm mahallenin umudunu bağladığı yarışa katılmak üzere yola çıkıyor. 
   KANAL D 21.20 
   
   

   Sarayda skandal    UĞur Dündar yönetimindeki "Arena" ekibi, 1998'de Dolmabahçe Sarayı'ndaki tarihi eserlerin çürüdüğünü belgelemişti. Ekip, beş yıl aradan sonra bu kez bir başka skandalı daha ortaya çıkarıyor. 
   KANAL D 23.00 
   
   
</TEXT>
</DOC>
