<DOC>
<DOCNO> 159905 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/30/son/sondun04.html </URL>
<DATE> 2003/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush dargınlıkları çabuk unuttu "Yaşasın Fransa" 
</HEADLINE>
<TEXT>

     ABD Başkanı George Bush, Fransa ile Irak savaşı dolayısıyla yaşanan dargınlıkları çabuk unuttu ve ''Yaşasın Fransa '' dedi. 
     Bush, Evian'da düzenlenecek olan ve Fransa Cumhurbaşkanı Jacques Chirac ile ikili bir görüşme de yapacağı G-8 doruğu öncesinde La Figaro gazetesine bir demeç verdi. 
     Bush yarın yayımlanacak olan demecinde, doruğun, iki ülke ilişkilerinin düzeltilmesine vesile olacağı umudunu taşıdığını söyledi. 
     Paris'in de ''Washington ile işbirliği yapmaya hazır olduğunu ortaya koyması, Chirac ve diğer Fransız liderlerin bu konuda Fransız halkını ikna edici çalışmalar yapması gerektiğini belirten Bush, ''Evian, çatışma doruğu olmayacak. Bu gezim sırasında Fransa ve Fransız liderleriyle iyi bir çalışma ortaya koymaya kararlıyım. Jacques Chirac ile görüşmek hoş olacak'' dedi ve ''Yaşasın Fransa '' diye ekledi. 
     
</TEXT>
</DOC>
