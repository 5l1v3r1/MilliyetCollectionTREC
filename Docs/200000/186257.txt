<DOC>
<DOCNO> 186257 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/03/son/soneko52.html </URL>
<DATE> 2003/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Eylül ayının zam şampiyonları sebzeler 
</HEADLINE>
<TEXT>

     Eylül ayının zam şampiyonları sebzeden çıktı. Kabak yüzde 34.7'lik artış ile başı çekerken, bunu yüzde 24.3'lük artışla yeşil fasulye, yüzde 21.6 ile de yeşil soğan izledi. 
     Devlet İstatistik Enstitüsü'nün DİE seçilmiş maddeler listesine göre, Eylül'de bir önceki aya göre, üniversite harcı yüzde 20.4, okul servis ücreti yüzde 17.4, kreş ve anaokulu ücreti yüzde 15.4, patlıcan yüzde 14.9, okul önlüğü yüzde 11.2, odun yüzde 9, erkek ayakkabısı yüzde 7.4, okul çantası fiyatları da yüzde 7.3 oranında artış gösterdi. 
     Ayrıca, kurşun kalem fiyatları yüzde 5.7, kanape ve divan fiyatları yüzde 5.3, yatak odası takımı fiyatları yüzde 4.6, kebap fiyatları yüzde 4.4, dana eti fiyatları yüzde 3.6, resim boyaları yüzde 3.3, yünlü kumaş yüzde ve kontörlü telefon görüşmesi de yüzde 2.8 oranında arttı. 
     
     ENFLASYONUN ALTINDA ARTIŞ GÖSTERENLER 
     Eylül'de ayçiçek yağı fiyatları yüzde 0.1, toz şeker fiyatı yüzde 0.3, belediye suyu yüzde 0.4, kolalı içiceklerin fiyatı yüzde 0.7, bulgur fiyatı yüzde 0.8, pirinç fiyatı yüzde 0.9, erkek takım elbise fiyatı yüzde 1, kömür fiyatları da yüzde 1.3 oranında artış gösterdi. 
     
     FİYATI DÜŞENLER 
     Eylül ayında fiyatı en fazla düşen ürün yüzde 16.1 ile elma olurken, yüzde 14.6 ile domates, yüzde 14.1 ile de patates izledi. 
     Eylül'de fiyatlar, kuru soğanda yüzde 6.4, yumurtada yüzde 5.2, antep fıstığında yüzde 4.4, margarinde yüzde 3.7, tavuk etinde yüzde 2, mazotda yüzde 1.5, benzinde yüzde 1.2, doğalgazda yüzde 0.7, çamaşır deterjanında ise yüzde 0.5 oranında azaldı. 
     
</TEXT>
</DOC>
