<DOC>
<DOCNO> 161566 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/07/ekonomi/eko01.html </URL>
<DATE> 2003/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
İcra iflas geçmezse yapanın yanına k r kalır 
</HEADLINE>
<TEXT>

Babacan, İcra İflas Yasası'nın bir an önce Meclis'ten geçmesi gerektiğini, aksi halde yapanın yanına k r kalacağını söyledi 
     EKONOMİ SERVİSİ 

     Ekonomiden Sorumlu Devlet Bakanı Ali Babacan, İcra İflas Yasası'nın bir an önce çıkması gerektiğini, aksi takdirde yapanın yanına k r kaldığını söyledi. 
     CNN Türk'te canlı yayına katılan Babacan, "Batık bankalarda tahsilatı kolaylaştırması beklenen icra iflas yasasının bir an önce çıkması gerektiğine değindi. Babacan, "Çıkması gerek çünkü şu anki sistemle tahsilat yıllar alıyor ve yapanın yanına k r kalıyor" dedi. 
     IMF ile tamamlanamayan beşinci gözden geçirmenin tek ön şartının sosyal güvenliğe ilişkin üç tasarının Meclis'ten geçmesi olduğunu belirten Babacan, gözden geçirmenin tamamlanması için diğer yasaların çıkmasına gerek olmadığını söyledi. 
     
     '2004 sonrası için görüşmedik' 
     Babacan, sosyal güvenlik çatısının birleştirilmesi ile ilgili olarak SSK ve Bağ - Kur'a ilişkin yasal düzenlemenin komisyonda olduğunu, İş - Kurumu ile ilgili tasarının ise Meclis'te olduğunu hatırlatarak, "Biz IMF fonlarına muhtaç olmak istemiyoruz. Hızla kurtulmak istiyoruz. Ama bu ipleri koparacağımız anlamına gelmiyor. 2004 sonunda tüm kriterleri sağlamış olarak AB ile müzakere sürecine başlayacağız. IMF çapasını bırakırken daha önemli bir çapaya AB çapasına sahip olacağız. İnşallah IMF'den bundan sonra fon kullanmak zorunda kalmayız" diyerek görüşlerini dile getirdi. 
     
     Memur için ek kaynak iması 
     Babacan, memur ve işçi maaşlarıyla ilgili bütçede belli ödenekler öngörüldüğünü, sağlanan ek kaynakların da dikkate alınacağını söyledi. 
     Müzakerelerin Başbakan Yardımcısı Mehmet Ali Şahin başkanlığında yürütüldüğünü kaydeden Babacan, "Maaşlarda faiz dışı fazla hedefi gözetilecek. Önemli olan bütçeyi yıl sonu itibariyle tutturmak" dedi. 
     

</TEXT>
</DOC>
