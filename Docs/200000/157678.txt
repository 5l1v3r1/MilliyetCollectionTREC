<DOC>
<DOCNO> 157678 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/19/son/sontur03.html </URL>
<DATE> 2003/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
PKK'dan koşullu silah bırakma 
</HEADLINE>
<TEXT>

     PKK'nın Sözde Başkanlık Konseyi Üyesi Osman Öcalan, Türkiye'nin genel af ilan etmesi ve Kürt sorunu konusunda bazı atılımlar yapması halinde silah bırakmaya hazır olduklarını söyledi. 
     Uydu aracılığıyla yayın yapan Medya TV'deki programa dün gece telefonla bağlanan Osman Öcalan, İmralı'da tutuklu bulunan ağabeyi Abdullah Öcalan'ın kısa süre önce Başbakan Recep Tayip Erdoğan'a yazdığı metubunda önemli konulara değindiğini bildirdi. Osman Öcalan, "Koşullar elverdiği takdirde hemen silah bırakmaya hazırız. Bunun için genel af ve Kürt sorununun çözümü konusunda Türkiye'nin adımlar atması gerekir. Koşulların oluşması halinde silah bırakmaya hazırız. Bu ABD'nin gözetiminde de olabilir" dedi. 
     
</TEXT>
</DOC>
