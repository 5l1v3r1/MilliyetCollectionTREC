<DOC>
<DOCNO> 187622 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/10/astro/index.html </URL>
<DATE> 2003/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Dolunay zorluyor 
</HEADLINE>
<TEXT>

   
   
   Sabah gerçekleşen dolunay, günü son derece hareketli kılmakta. İlişkilerde ortaya çıkabilecek engellere karşı daha tutarlı olmalıyız. Koç'lar düşünceleri ve girişimleri ile dikkat çekebilecekleri bir gündeler. İdeallerini ortaya koymaya eğilimliler ama bu yüzden yanlış adımlar atabilirler. Boğa'lar geçmişe ait konularla ilgilenebilir ve kendilerini huzursuz hissedebilirler. Sezgilere güvenmeliler. Fedakarlıklar göze çarpıyor. İkizler iyimser enerjiler içindeler ama her söylenilene de inanmamalılar. İleriye dönük hedefler gözden geçirilmeli. Yengeç'ler dinamik bir gündeler ve duygusal konularda şaşkınlık yaşayabilirler. Her zamanki gibi sabırlı davranmalılar. İnatçılık iyi sonuçlar getirmeyecek. Aslan'lar canlı ve rahat bir tutumla hareket edebilirler. Yeni gelişmeler var, yabancılarla bir araya gelebilir eğitimle ilgili konularda da başarılı olabilir. Başak'lar parasal konularda kendi kendilerini aldatmamalı. Harcamalar açısından kritik bir gün olabilir. Duygusal alanda da karmaşa söz konusu. 
   Terazi'ler dolunay yüzünden ilişkileri açısından hareketli bir gündeler. Ortaklaşa işler, anlaşmalar söz konusu olabilir. Tutarlı olmalılar ve aşırı iddialaşmaktan vazgeçmeliler. Akrep'ler günlük işlerde detaylara önem vermeliler. Yeni görevler söz konusu olabilir. İş ortamında sıkıntılar yaşayabilirler. Yay'lar güne iyimser ve yaratıcı bir enerji ile başlıyorlar. Kendilerini gösterebilecekleri pek çok alan var ama bu arada zevklerde aşırıya kaçmamalılar. Oğlak'lar dolunay altında bugün dikkatli olmalılar. Özellikle iş ve evle ilgili konularda yoğun uğraş vermek durumundalar. Kova'lar hayalci ve orijinal olabilecekleri bir gündeler. Hareket, iletişim ve canlılık var ama alacakları bilgilerden şüphe etmeliler. Kolayca yanılabilirler. Balık'lar parasal açıdan ayaklarını yere sağlam basmaya çalışmalı. Hesapta olmayan gelişmeler, ortaklıklar yüzünden ya da kafa karışıklığından dolayı bazı maddi kayıplar olabilir. 
   
   
   
   
</TEXT>
</DOC>
