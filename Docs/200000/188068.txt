<DOC>
<DOCNO> 188068 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/12/siyaset/siy01.html </URL>
<DATE> 2003/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Erbakan Irak'a direniş için gidilir 
</HEADLINE>
<TEXT>

   ADAPAZARI DHA 

   
   Saadet Partisi SP Genel Başkanı Necmettin Erbakan, "Irak'a asker göndermenin facia" olduğunu söyledi. Partinin eski Genel Başkan Yardımcısı Nezir Aydın'ın kızı Sevdagül Aydın ile Abdüsselam Mungan'ın Adapazarı'nda düzenlenen nik h törenine katılan Erbakan, soruları yanıtladı. 
   TBMM'den çıkan Irak'a asker gönderilmesi kararıyla ilgili düşünceleri sorulan Erbakan, şöyle konuştu "Irak'ta yaşayan insanların Türk insanıyla yakınlığı bulunuyor. Irak'a yapılan haksızlık bize yapılmıştır. Irak'a asker göndermek, Türkiye'nin milli menfaatlerine aykırıdır. Bu suçun işlenilmemesi gerekir. Kısaca, Irak'a asker göndermek faciadır. Bunun hesabını halka veremezsiniz." 
   Türkiye'nin "dış mihrakların" oyununa geldiğini de öne süren Erbakan, şöyle devam etti 
   "Biz, ancak Irak direnişini desteklemek için bölgeye gidebiliriz. AKP yöneticileri, ne yazık ki Türkiye'yi felakete sürüklemek için elinden gelen gayreti göstermektedir. Dış mihraklara katılanların sonu hüsran olur. Büyük İsrail'in kurulması için kullanılmak istenen Türkiye, ne yazık ki güçsüzleştirilip kolay yutulur lokma haline getirilmeye çalışılıyor." 
   
</TEXT>
</DOC>
