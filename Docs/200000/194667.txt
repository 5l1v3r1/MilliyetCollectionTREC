<DOC>
<DOCNO> 194667 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/11/ekonomi/eko03.html </URL>
<DATE> 2003/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Telekom önlemi 
</HEADLINE>
<TEXT>

   Bakanlar Kurulu, Telekom'un özelleştirme stratejisini ele aldı. Tekel'de umduğunu bulamayan hükümette, Telekom'un satışından daha fazla k r etmek için hangi oranda satılması gerektiği tartışma konusu oldu 
      ABDULLAH KARAKUŞ Ankara 
   
   Tekel'e değerinin altında fiyat verilmesinin ardından hükümet, Türk Telekom'un özelleştirmesinde de aynı durumla karşılaşmamak için çare aramaya başladı. Dün yapılan Bakanlar Kurulu toplantısında, T. Telekom'un satışından daha fazla k r etmek ve talebi yükseltmek için hangi oranda satılacağı tartışma konusu oldu. Toplantıda T. Telekom'un yüzde 49'unun mu yoksa yüzde 51'nin mi satılacağı üzerinde görüş alışverişinde bulunuldu. 
   
   'Çalışma yapın' 
   Başbakan Recep Tayyip Erdoğan başkanlığında yapılan ve dört saat süren toplantıda, T. Telekom'un özelleştirme planı görüşüldü. Türk Telekom Genel Müdürü Mehmet Ekinalan ve Özelleştirme İdaresi Başkanı ÖİB Başkanı Metin Kilci'nin bilgi verdiği toplantıda, bakanlara gelinen son durumu anlatan Ulaştırma Bakanı Binali Yıldırım, T. Telekom'un yüzde 49'unun blok halinde satılması halinde talebin çıkmayabileceğini, çıksa bile düşük fiyat verileceğini söyledi. Bu yüzden T. Telekom'un yüzde 51'inin satılması gerektiğini belirten Yıldırım, bu konunun k rlılık açısından iyi tartışılması gerektiğini kaydetti. 
   Özelleştirmelere yabancı sermayenin fazla rağbet göstermediğini de belirten Yıldırım, özellikle T. Telekom için de yeterli fiyatta talebin olmadığını ifade etti. 
   Yabancı sermayenin Türkiye'ye girişini ve yatırım yapmalarını kolaylaştırıcı önlemleri artırma üzerinde duran Erdoğan ise Yıldırım'dan T. Telekom'un hangi oranda blok satılacağı konusunda çalışma yapmasını istedi. Bakanlar da T. Telekom'un yüzde 51 oranında satılması gerektiğini vurguladı. 
   Toplantı sonrasında açıklama yapan Hükümet Sözcüsü Cemil Çiçek, özelleştirmelerde ciddi sıkıntılar yaşandığını kabul etti. Çiçek, "Telekom için 30 - 40 milyar dolardan söz edilirdi. Bu konuda atılması gereken adımları değerlendirdik. Hükümetin özelleştirmelerde üzerinde durduğu yeni teknoloji ve yabancı sermaye" dedi. 
   T. Telekom'un özelleştirilmesinde nasıl bir strateji ve hedef belirlendiğine yönelik soru üzerine de Çiçek, "Evvela bütün tesislerin ya da özelleştirilecek kuruluşların azami fiyatla karşılığını bulabilmesi" dedi. 
   
   İkramiye kararı 
   Çiçek ayrıca, kamu alacaklarının tahsiline uygulanan aylık gecikme faizinin yüzde 7'den yüzde 4'e düşürülmesine ilişkin Bakanlar Kurulu kararı ile işçilere bayramdan önce yapılacak ikramiye ödemelerine ilişkin kararnamenin Köşk'e gönderildiğini bildirdi. İşçi ikramiyeleri 21 Kasım'a kadar ödenecek. 
   
   İmar'da top Meclis'te    İmar Bankası mudi ve bonozedelerine yönelik yapılacak ödemelere ilişkin yasa tasarısının TBMM'ye sevk edildiğini bildiren Cemil Çiçek, "Hükümetin Meclis'in gündemini belirleme imk nı yok. Bundan sonrası Meclis'in işidir. İmk n varsa en kısa zamanda ödemeye çalışırız" dedi. Hükümet, Bakanlar Kurulu'nda İmar Bankası mudilerine ilişkin yasa tasarısını görüştüğü sırada, Başbakanlık önünde İmarzede grubu ödemelerin bayramdan sonraya kalabileceği açıklamalarını protesto etti. 
   
   
</TEXT>
</DOC>
