<DOC>
<DOCNO> 156024 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/11/son/sontur15.html </URL>
<DATE> 2003/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Atatürk'ün annesi Zübeyde Hanım'ın kabri başında tören düzenlendi 
</HEADLINE>
<TEXT>

     Türk Anneler Derneği İzmir Şube Başkanı Yıldız Atakan, bu yıl, yılın annesi ayrımını yapmayacaklarını söyledi. 
     Anneler Günü nedeniyle Türk Anneler Derneği İzmir Şubesi ve Karşıyaka Belediyesi, Ulu Önder Atatürk'ün annesi Zübeyde Hanım'ın Karşıyaka'daki kabri başında tören düzenlendi. Çelenk konulmasıyla başlayan törende konuşan Türk Anneler Derneği İzmir Şubesi Başkanı Atakan, bütün annelerin gününü kutladı. Anneliğin öneminden bahseden Atakan, ''Tüm insanlar kutsaldır anlayışıyla, çileli anneler arasında daha çilelisini seçemediğimiz için, bu yıl yılın annesi ayrımını yapmayacağız'' dedi. 
     Törene katılan Karşıyaka Belediye Başkanı Şebnem Tabak da anneler gününü kutlayarak, bütün kadınları, yönetimde daha etkin olmaya çağırdı. 
     Tören sonrası Karşıyaka Belediyesi tarafından düzenlenen ''10. Anneler Günü Atletizm Koşusu'' yapıldı. 18 kategoride 300 sporcunun katıldığı koşuda yarışmacılar, Karşıyaka Anayasa Meydanı'ndan Girne Bulvarı yoluyla Zübeyde Hanım'ın kabrine kadar koştu. 
     
</TEXT>
</DOC>
