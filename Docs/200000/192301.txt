<DOC>
<DOCNO> 192301 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/30/son/sontur14.html </URL>
<DATE> 2003/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Evde doğum ölüm getirdi... 
</HEADLINE>
<TEXT>

     Adana'da emekli hemşire olduğu iddia edilen bir kişi tarafından 2 gün önce doğumu yaptırılan Gülbahar Kaya'nın 18 bebeği hayatını kaybetti. 
     Mehmet Kazım Kaya 18 , AA muhabirine yaptığı açıklamada, Yenibey Mahallesi'nde daha önceden tanıdıkları Dürdane adındaki kişiyi çağırarak, eşinin doğumunu gerçekleştirmesini istediklerini belirtti. 
     Maddi imkanları ve sağlık güvencesi olmadığı için evde doğum yaptırmak zorunda kaldıklarını ifade eden Kaya, şunları söyledi 
     ''Hamile olan eşimin sancıları artınca, Dürdane adlı emekli hemşireyi çağırmamızı söylediler. Biz de çağırmak zorunda kaldık. Evde doğumu gerçekleştirdikten sonra dün akşam bebeğin göbeğinden kan gelmeye başladı. 
     Meraklanarak tekrar ebeyi aradık. Bunun normal olduğunu ve biraz aktıktan sonra düzeleceğini söyledi. Ancak sahurdan sonra saat 06.00'da bebek, morarmaya başladı. Bebeği alarak, Devlet Hastanesi'ne götürdük. Burada öldüğünü söylediler.'' Yetkililer, bebeğin ölüm nedeninin belirlenmesi için Adli Tıp Kurumu'na gönderileceğini ve olayla ilgili soruşturma başlatılacağını bildirdiler. 
     
</TEXT>
</DOC>
