<DOC>
<DOCNO> 156995 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/16/spor/bbas.html </URL>
<DATE> 2003/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Fener pes etmedi 71-74 
</HEADLINE>
<TEXT>

Sarı-Lacivertliler, Play-Off çeyrek finalinin üçüncü buluşmasında ezeli rakibi Galatasaray’ı bir kez daha mağlup ederek seride 2-2’yi yakaladı, yarı final şansını son karşılaşmaya taşıdı 
     FENERBAHÇE, Play - Off çeyrek final serisinin üçüncü maçında Galatasaray’a şans tanımadı, müthiş savunmasıyla durdurduğu rakibini "yine avlayarak" seriye 2 - 2’lik eşitliği getirdi. Maça kötü başlamasına ve henüz 7. dakikada 22 - 11 geriye düşmesine rağmen Barış’ın devreye girmesiyle savunmasını toparlayan Fenerbahçe devre bitmeden oyunda dengeyi kurdu. Sarı - Lacivertliler üçüncü çeyreğin başlarında Zaza ve Erdal’ın üçlükleriyle kontrolü ele geçirdi, son periyotta farkı 12 sayıya kadar çıkararak galibiyete ulaşan taraf oldu. Pazar günü Abdi İpekçi Salonu’nda saat 16.15’de oynanacak maçı kazanan ekip yarı finalde Efes’in rakibi olacak. 
     
     Yine olay çıkardılar 
     GALATASARAY ve Fenerbahçe arasında dün oynanan derbi maçında gerilim yine üst düzeydeydi. Sıkı güvenlik önlemlerinin alındığı karşılaşma, zaman zaman sahaya atılan yabancı maddeler nedeniyle durdu. Maçın son periyodunda Galatasaray tiribünlerinden sahaya fırlatılan bir musluk nedeniyle duran maça anons yapıldıktan sonra devam edildi. 
     
     İnancın zaferi’ 
     FENERBAHÇE coachu Murat Özgül, galibiyeti "inancın zaferi" olarak niteledi. Özgül," İkinci maçtaki gibi çok iyi savunma yaptık, kazanmayı daha çok istedik ve başardık. Artık ibre bizden yana" dedi. Galatasaray coachu Erman Kunter ise maç boyunca çok hata yaptıklarını, son çeyrekte maçı çevirmelerine rağmen açılan farkı kapayamadıklarını belirtti. 
     
İstatistik GALATASARAY OYUNCU TS 2S 3S SA R Muratcan 22 4 9 1 6 11 12 6 Koch 10 2 2 1 2 3 6 3 Arda 3 1 4 0 1 1 2 1 Lyday 13 3 4 0 2 7 9 1 Hairstone 10 4 7 0 3 2 4 10 Yiğit 6 1 1 1 2 1 2 - Serdar 4 2 4 - - 5 Ersin 3 - - 3 4 3 Ali - - - - 1 Önder - 0 3 - - 2 TOPLAM 71 17 34 3 16 28 39 32      
FENERBAHÇE OYUNCU TS 2S 3S SA R Erkan 4 2 3 0 2 - 4 Erdal 19 3 10 2 5 7 8 3 Zaza 6 0 2 2 6 - 4 Davenport 18 6 9 0 1 6 9 9 Wilkerson 9 1 4 0 1 7 8 3 Barış 10 4 5 0 1 2 6 - Dickel 6 0 1 1 2 3 4 1 Zeki - - - - - Gouda - - - - 1 Emre 2 1 2 0 2 - 1 TOPLAM 74 17 36 5 20 25 35 26      
     

</TEXT>
</DOC>
