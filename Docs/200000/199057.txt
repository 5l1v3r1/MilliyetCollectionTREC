<DOC>
<DOCNO> 199057 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/01/son/sonspo12.html </URL>
<DATE> 2003/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Hakan Şükür Futbola feci şekilde siyaset bulaştı 
</HEADLINE>
<TEXT>

     Galatasaray'ın golcü futbolcusu Hakan Şükür, UEFA'nın verdiği tarafsız saha kararına isyan ederek, ''Artık Juventus'u yeneceğiz, başka yolu yok'' dedi. 
     Hakan, kendisine ait internet sitesinde yaptığı açıklamada, Avrupa'nın her alanda olduğu gibi futbolda da Türkiye'ye çifte standart uygulamasını içine sindiremediğini kaydetti. Şükür, ''Bu çifte standarta en iyi cevabı yine futbol sahabında verebileceğimizi düşünüyorum. Şampiyonlar Ligi'nde Galatasaray ve Beşiktaş, UEFA Kupası'nda da Gaziantep ve Gençlerbirliği olarak elde edeceğimiz başarılarla bunu gerçekleştirebiliriz. Bunu yapmak bizim elimizde. Biz üzerimize düşeni yapacağız ve Juventusu yeneceğiz başka yolu yok. Hemen ardından da Real Sociead'ı devirerek yolumuza devam edeceğiz. Hem kendimiz için, hem de ülkemiz için bu şart'' ifadelerini kullandı. 
     
</TEXT>
</DOC>
