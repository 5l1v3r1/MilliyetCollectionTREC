<DOC>
<DOCNO> 179566 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/01/son/sonspo16.html </URL>
<DATE> 2003/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'da 2 günlük izin başladı... 
</HEADLINE>
<TEXT>

     Galatasaray Teknik Direktörü Fatih Terim'in, Gençlerbirliği maçı sonrasında takıma verdiği 2 günlük izin başladı. 
     Fatih Terim, futbolcularına milli maçlar nedeniyle doğan boşluktan dolayı 2 gün izin verirken, sarı-kırmızılılar 3 Eylül Çarşamba sabahı yapacakları antrenmanla Konyaspor maçının hazırlıklarına başlayacak. 
     Bu arada Galatasaray'ın dün Gençlerbirliği ile yaptığı maçta Batista ve Tamas'ın sakatlandıkları bildirilirken, bu oyuncuların durumlarının yapılacak kontrollerden sonra belli olacağı kaydedildi. 
     
     PROTOKOL TRİBÜNÜ BOŞ KALDI 
     Galatasaray ile Gençlerbirliği arasındaki Birinci Süper Futbol Ligi maçında Atatürk Olimpiyat Stadı'nın protokol tribününe yalnızca 4 kişi geldi. 
     Yetkililerden alınan bilgiye göre, girişi 100 milyon lira olan 62 kişilik tribünde maçta yalnızca 4 kişi yer aldı. Bu tribüne iki kulübün başkanları Özhan Canaydın ve İlhan Cavcav'ın yanısıra, Milli Takımlar Teknik Direktörü Şenol Güneş ve MİT İstanbul Başkanı'nın geldiği öğrenildi. 
     
</TEXT>
</DOC>
