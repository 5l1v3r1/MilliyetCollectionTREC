<DOC>
<DOCNO> 168429 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/10/yasam/yas05.html </URL>
<DATE> 2003/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Günaydın 19 yıl sonra uyandın... 
</HEADLINE>
<TEXT>

20 yaşında geçirdiği trafik kazası sonucu komaya giren Terry Wallis, 19 yıl sonra uyandı ilk sözü ise 'anne' oldu 
     DIŞ HABERLER SERVİSİ 

     Amerika'nın Arkansas eyaletinde, 19 yıl komada kalan 39 yaşındaki Terry Wallis, gözlerini hayata yeniden açtı. Wallis, uyanır uyanmaz önce annesine seslendi, sonra da kola ve süt istedi. 1984 yılının temmuz ayında bir trafik kazası geçiren Wallis, dereye uçtuktan bir gün sonra köprü altında bulundu. Wallis, komaya girmişti. 
     
     Hafızası silinmişse... 
     Wallis'in eşi Sandi, kocasının tedavi gördüğü yıllarda büyük zorluklar yaşadıklarını belirtirken, annesi Angilee Wallis, oğlunun bilincinin yerine gelmesini "mucize" olarak nitelendirdi. Her iki kol ve bacağı felç olan Wallis, kazadan kısa süre önce doğan 19 yaşındaki kızı Amber için tekrar yürümek istediğini söyledi. 
     Doktorlar, zamanın çoğunu rehabilitasyon merkezinde geçiren, ancak hafta sonlarında ailesinin yanında kalan Wallis'in hafızasının, bu ziyaretler nedeniyle silinmiş olmayabileceğini söylüyorlar. 
     

</TEXT>
</DOC>
