<DOC>
<DOCNO> 180640 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/06/guncel/gun05.html </URL>
<DATE> 2003/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
1 milyar lira için bebek ölü doğdu 
</HEADLINE>
<TEXT>

   9 aylık hamile kadının ameliyatı için 1 milyar para istenince vali araya girdi. Van'a sevk edilen kadının bebeği geç kalındığı için ölü doğdu 
   ALİ SEMİŞ Hakk ri DHA 

   
   Hakk ri'de hamile kadını ameliyat etmek için Kadın Doğum Uzmanı doktorun 1 milyar lira bıçak parası istediği öne sürüldü. Vali Erdoğan Gürbüz'ün devreye girmesiyle ambulansla 9 aylık hamile Fatma Yiğit, Van'a sevkedildi. Hamile kadının, geç kalındığı için bebeği ölü doğdu. 
   9 aylık hamile Fatma Yiğit, dün aniden sancılanınca eşi Ramazan Yiğit tarafından Hakk ri Devlet Hastanesi'ne götürüldü. Kadın hastalıkları uzmanı Toprak tarafından muayene edilen Yiğit, hiçbir şeyi olmadığı söylenerek taburcu edildi. Eve döndüğünde sancıları artan eşini tekrar hastaneye götüren Ramazan Yiğit, Toprak'ın, eşinin ameliyat edileceğini söylediğini ve 1 milyar lira bıçak parası istediğini öne sürdü. 
   Doktora parasının olmadığını söyleyen Yiğit, Vali Gürbüz ve milletvekilleri Mustafa Zeydan'la Fehmi Tunç'tan yardımcı olmasını istedi. Vali ve milletvekillerinin girişimiyle Van'a sevk edilen Fatma Yiğit, hemen ameliyata alındı ancak, dünyaya getirdiği kız bebeği ölü doğdu. 
   Yiğit, "Bana, erken gelinseydi ya da Hakk ri'de doğum yapılsaydı, bebeğin yaşama şansının fazla olduğu söylendi" diye konuştu. Doktor Toprak ise, iddiaların asılsız olduğunu belirterek, "Hastanın gereken tedavilerini yaptırdım. Ancak, malzeme yetersiz olduğu için ameliyat edemeyeceğimi, hastayı Van'a götürmelerini söyledim. Aile tarafından da tehdit ediliyorum" dedi. 
   
   
</TEXT>
</DOC>
