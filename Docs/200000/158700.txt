<DOC>
<DOCNO> 158700 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/24/son/sonspo07.html </URL>
<DATE> 2003/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İlhan Mansuz suskun, Ümit Karan coşuyor.. 
</HEADLINE>
<TEXT>

     Beşiktaş ile Galatasaray takımları arasında yarın yapılacak derbi maç öncesi Beşiktaş'ın golcüsü İlhan Mansız gol yollarında suskunluğuyla dikkat çekerken, Galatasaray'ın golcüsü Ümit Karan ise oldukça formda bir grafik sergiliyor. 
     Siyah-beyazlı takımın milli futbolcusu İlhan Mansız, haftalardır fileleri havalandıramıyor. 
     Beşiktaş formasıyla ligdeki son golünü 22. haftada, 2 Mart Pazar günü Göztepe'ye atan İlhan Mansız, ligde tam 11 maçtır rakip fileleri havalandıramadı. İlhan, tam 83 gündür ligde gol orucunda... 
     Geçen sezon Galatasaraylı Arif Erdem ile birlikte 21 golle gol kralığını paylaşan İlhan Mansız'ın, bu sezon sadece 7 golü bulunuyor. 
     Beşiktaş'ta ayrıca teknik direktör Mircea Lucescu tarafından genellikle forvette görev verilen Sergen Yalçın'ın 10, Ahmet Dursun'un ise 8 golü bulunuyor. 
     Sezon başında forvet oyuncusu olarak alınmasına rağmen, orta alanda oynatılan Pancu'nun ise 7 golü var. Rumen oyuncu da 10 maçtır ligde gol atamıyor. 
     
     GALATASARAY'DA GÖZLER ÜMİT KARAN'DA 

     Galatasaray'ın ise derbi maç öncesi en büyük güvencesi Ümit Karan. 
     Sezonun ilk yarısında Fatih Terim tarafından genelde ilk 11'de oynatılmayan Ümit Karan, takımının yaptığı son 12 lig maçında 11 gol atarak, form grafiğini en üst seviyede tutuyor. 
     Galatasaray'da ayrıca, diğer forvet oyuncuları Arif'in 11, Lukunku'nu ise 5 golü bulunuyor. 
     
</TEXT>
</DOC>
