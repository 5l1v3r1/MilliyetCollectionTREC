<DOC>
<DOCNO> 191263 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/26/dunya/dun01.html </URL>
<DATE> 2003/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'nin İran'a mecali kalmadı 
</HEADLINE>
<TEXT>

   İsrailli strateji uzmanı Prof. Efraim Inbar, Milliyet'e, ABD'nin kısa vadede İran ve Suriye'ye saldırması için enerjisinin bittiğini söyledi 
      FEYDA SAYAN 

   
   Ortadoğu uzmanı, Bar Ilan Üniversitesi Begin - Sedat Stratejik Çalışmalar Merkezi Başkanı Profesör Efraim Inbar, Türkiye'nin Irak'a asker gönderme kararından, ABD'nin Ortadoğu'daki hedeflerine ve İsrail - Türkiye ilişkilerine kadar pek çok güncel konuyu Milliyet'e değerlendirdi. "Türkiye - İsrail Stratejik İşbirliği" kitabının yazarı Profesör İnbar, şu mesajları verdi 
   ABD demokratik, serbest piyasa ekonomisine dayalı bir Ortadoğu yaratmayı amaçlıyor. Öncelikle Irak'a odaklandılar. Kısa vadede İran ve Suriye'ye askeri operasyon düzenleyecek enerjilerinin olduğunu sanmıyorum, ancak, ekonomik yaptırımlarla, muhalif grupları destekleyerek de amaçlarını gerçekleştirebilirler. İsrail kamuoyu, Türkiye'nin Irak'a asker gönderme kararına sıcak bakıyor. İsrail, ABD'nin Irak'ta başarılı olmasını ve Irak'ın toprak bütünlüğünün korunmasını istiyor, çünkü İran'a karşı denge kurmak için güçlü bir Irak'a ihtiyaç var. 
   
</TEXT>
</DOC>
