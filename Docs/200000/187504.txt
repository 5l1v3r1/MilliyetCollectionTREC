<DOC>
<DOCNO> 187504 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/09/son/soneko07.html </URL>
<DATE> 2003/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Yosunlu cipsi sevdik... 
</HEADLINE>
<TEXT>

     Pepsi firmasının yan kuruluşu olan ve çerez üretimi yapan Frito-Lay adlı şirketin piyasaya sürdüğü yosunlu cipsin, Türkiye, Hindistan ve Tayland gibi ülkelerde büyük ilgi görmesi üzerine şirketin yurtdışı satışlardan elde ettiği karın yüzde 12 arttığı, gelirinin ise 2.19 milyar dolara ulaştığı bildirildi. 
     Pepsi firmasının kolalı içecek satışlarının da 2003'ün üçüncü çeyreğinde yüzde 8 artış gösterdiği, özellikle İngiltere, Çin ve İspanya'daki satışlarda büyük artış görüldüğü kaydedildi. 
     Pepsi'nin satış hacmi ve karının artmasına özellikle Frito-Lay'in yeni piyasaya sürdüğü ''Twisted Cheetos'' ve ''Oatmeal-on-the-go'' adlı ürünlerin yol açtığı belirtiliyor. 
     Üçüncü üç aylık dönemde Pepsi'nin net gelirinin 1.07 milyar dolar olduğu, hisse senetlerinin ise 62 sent değerlendiği açıklandı. Şirketin yurtiçi ve yurtdışı satışlar dahil toplam geliri ise yüzde 8.4 artarak 6.83 milyar dolara ulaştı. 
     Pepsi, Pepsi-Cola'nın yanı sıra Gatorade adlı içeceği de pazarlıyor. Şirket son olarak vanilyalı Pepsi'yi piyasaya sürmüştü. 
     
</TEXT>
</DOC>
