<DOC>
<DOCNO> 178125 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/26/siyaset/siy01.html </URL>
<DATE> 2003/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
'Şeriat arayanlar var' 
</HEADLINE>
<TEXT>

   MGK Genel Sekreterliği görevini devreden Orgeneral Kılınç, veda konuşmasında h l şeriat isteyenler olduğunu belirterek, "Ülke yönetimi tek yumruk değil" dedi 
      ANKARA Milliyet 

   
   MGK Genel Sekreterliği görevini Korgeneral Şükrü Sarıışık'a devreden Orgeneral Tuncer Kılınç, resmi programlardaki türban krizlerini ima ederek, "Bugün yönetimin en üst düzeyinde bulunanların sosyal ve kamusal alanda bir araya gelemediği ülkemizde konu ile ilgili daha fazla bir şeyleri dile getirmeye gerek olmadığı kanaatindeyim" dedi. Kılınç dün düzenlenen devir - teslim töreninde özetle şu görüşleri dile getirdi 
   
   AB, KADEK'E DESTEK 
   "Avrupa, niyet ve maksadı değişmeyen, sadece ismini KADEK olarak değiştiren terör örgütünü halen terörist örgütler listesine almamıştır. Almaya da niyetli gözükmemektedir. Zira, terörist başının yakalanmasından sonra onun hayatını garanti altına alma ve bölücü örgütü, yasal bir kuruluş olarak, siyasi hayatımıza katma uğraşındadır. 
   Halen yüzde 30'u kayıt dışı olan ekonomik yapı ve yüzde 75 civarında dışa bağımlı savunma sanayiimizle tablomuz pek iç açıcı değil. Ulusal konularda tek yumruk olabilmenin önemine rağmen ülkü birliğinde zorluk çeken bir toplumuz. 
   80 yıllık laik TC, Atatürk milliyetçiliği anlayışında tek devlet, tek ulus, tek dil, tek bayrak ülküsünü daha da güçlendirerek devam ettirmesi gerekirken halen hilafet ve şeriat arayışında olanlarımız var. Dil birliğimizi bozmaya çalışan, tarikatlaşma ve cemaatleşme yoluyla inanç birliğini zedeleyen tutumlarla nasıl tek yumruk olacağız 
   MGK Genel Sekreterliği 7. Uyum Paketi ile hukuken varlığını korumuş, ancak adeta işlevsiz bir hale gelmiştir. Bugün daha da güçlendirilmesi gereken MGK Genel Sekreterliği'nin işlevsiz hale getirilmesine yönelik yasa tasarısı çalışmalarından vazgeçilmesinin ulusal çıkarlarımız açısından zorunlu mütaala edildiğini ilgili mercilere ilettim. Gelecekte sivil bir genel sekreterin idaresinde değişen yönetimlerle politize olabileceğinden büyük endişe duyduğum Genel Sekreterlik görevimi devrederken buruk bir huzur ve mutluluk duymaktayım. Burukluğum, bu kurumun alacağı şekilden, mutluluğum ise görevi emin ellere teslim etmemden kaynaklanıyor." 
   
   SİNDİREMEDİK... 
   Soğuk Savaş sonrasında Batı Dünyası, aralarındaki dayanışmanın devamı için bir yeni tehdit arayışıyla köktendinciliği ön plana çıkarmıştır. Kendi tehdit değerlendir-melerimizde de zaman zaman irtica ilk sırayı almasına karşın Batı'nın bu 'İslami köktendinci' tehdit değerlendirmesini fazlaca içimize sindirememiştik. Ancak 11 Eylül saldırısı ile Batı tespitinde haklı çıkmıştı. 
   
   Korg. Sarıışık Önemini koruyor    Tuncer Kılınç'ın MGK Genel Sekreterliği'nin işlevini yitirdiğine ilişkin konuşmasının ardından söz alan Korgeneral Sarıışık, küreselleşme sonucunda birçok değişimin ve yeniden şekillenme sürecinin yaşandığını belirterek, siyasi ve sosyal alanlardaki parçalanmanın etnik ayrımcılığı, din ve mezhep kavgalarını, mikro milliyetçilik ideolojilerini, popülist akımları, irticai faaliyetleri yaygınlaştırdığını ve güçlendirdiğini söyledi. Sarıışık, şöyle konuştu "Bu gelişmeler, Türkiye Cumhuriyeti Devleti gibi hassas coğrafyalarda yer alan kendine özgü koşulları bulunan ülkeleri derinden etkilemektedir. Bu etkilenme nedeniyle, üniter, laik, sosyal, hukuk devleti yapısını koruyarak refah seviyemizi yükseltmek ve çağdaş medeniyet düzeyine ulaşmak için ulusal güvenliğimiz her zamankinden daha önemli hale gelmiştir. Bu nedenle MGK ve MGK Genel Sekreterliği'nin Anayasa ve 2945 sayılı MGK ve MGK Genel Sekreterliği Yasası'ndaki görev ve işlevler önemini korumaktadır." 
   
   
</TEXT>
</DOC>
