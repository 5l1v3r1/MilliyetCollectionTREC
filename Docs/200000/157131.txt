<DOC>
<DOCNO> 157131 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/16/son/sonspo41.html </URL>
<DATE> 2003/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Kavgalı-dövüşlü Üçüncü Lig'e yükselme... 
</HEADLINE>
<TEXT>

     Üçüncü Futbol Ligi'ne yükselme grup mücadelesi, Kayseri'de sona erdi ve final maçında İstanbul Küçükpazarspor'u 3-0 yenen İstanbul Yeniköyspor, Üçüncü Futbol Ligi'ne yükseldi. 
     Atatürk Stadı'ndaki karşılaşmada İstanbul Küçükpazarspor'un gollerini, K.Abdullah ve Özgür 2 kaydetti. 
     Maç sonrası Küçükpazarsporlu futbolcuların Yeniköysporlu futbolculara saldırması üzerine kavga çıktı. Her iki takım antrenör ve yöneticilerinin de karıştığı kavga, polis ekiplerinin müdahalesiyle kısa sırada önlendi. 
     Yeniköyspor Kulübü Başkanı Ali Düşmez, attıkları 3 golün de şaibesiz olduğunu, Küçükpazarsporlu futbolcuların neden oldukları kavga nedeniyle büyük üzüntü duyduklarını söyledi. 
     
</TEXT>
</DOC>
