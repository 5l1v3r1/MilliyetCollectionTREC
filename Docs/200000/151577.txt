<DOC>
<DOCNO> 151577 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/22/son/sondun27.html </URL>
<DATE> 2003/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanlar, mankenliğin çok zor bir meslek olduğunu düşünüyor 
</HEADLINE>
<TEXT>

     Almanya'da yapılan bir araştırma, halkın yüzde 87'sinin mankenliği çok zor bir meslek olarak gördüğünü ortaya koydu. 
     Marie Claire adlı derginin 1000 kişi ile yaptığı araştırmaya göre, halkın 4'te 1'i mankenliği çok iyi bir meslek olarak görüyor. 
     Kadınların yüzde 77'si, erkeklerin de yüzde 63'ü, kadın mankenlerin çok zayıf olduğunu düşünüyor. Halkın yüzde 85'i, mankenliği ''daha normal ölçülerde'' insanların yapması gerektiğini savunuyor. Yüzde 84'ü ise mankenlerin biraz daha yaşlı olabileceği görüşünde. 
     Araştırmaya göre, kadınların yüzde 86'sı, erkeklerin ise yüzde 73'ü, mankenlerin, makyaj ve bakım yapmadıklarında diğer kadınlardan daha güzel olmadığını düşünüyor. 
     Kadınların yüzde 19'u, erkeklerin de yüzde 14'ü, kendilerini, manken olabilecek kadar güzel buluyor. Kadınların yüzde 31'i, erkeklerin yüzde 26'sı, kendilerine, bir defileye katılabilecek kadar güveniyor. 
     





</TEXT>
</DOC>
