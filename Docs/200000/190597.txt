<DOC>
<DOCNO> 190597 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/23/siyaset/siy20.html </URL>
<DATE> 2003/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Politika turu 
</HEADLINE>
<TEXT>

   
   Veda Balosu'ndan öğrenciye kaynak    İtalya'nIn Ankara Büyükelçisi Vittorio Surdo, ocakta görev süresinin sona erecek olması nedeniyle Venedik Sarayı'nda yardım ve veda balosu düzenledi. Masaların herbirinin üç bin dolardan satıldığı baloda, elde edilen gelirle Türkiye'nin güney ve güneydoğusundaki üniversite öğrencilerine katkı sağlanacağı belirtildi. Davetlileri, Büyükelçi Surdo ve eşi Roya Surdo karşıladı. Baloya, Koç Holding Şeref Başkanı Rahmi Koç, İş Bankası Genel Müdürü Ersin Özince, Türkiye Tanıtım Konseyi İcra Kurulu Başkanı Erkut Yücaoğlu'nun da aralarında bulunduğu çok sayıda davetli katıldı. 
   
   'Üniversiteler rahatlatılmalı'    Türk Sanayicileri ve İşadamları Derneği TÜSİAD tarafından hazırlanan "Yükseköğretimin Yeniden Yapılandırılması Temel İlkeler Raporu"nda, kısa vadede, hükümetin, YÖK ve Üniversitelerarası Kurul ile anlaşarak, mevcut yasanın özellikle mali konularla ilgili, herkesin şikayetçi olduğu birkaç maddesini değiştirmesi ve üniversiteleri kısmen rahatlatması gerektiği bildirildi. TÜSİAD'ın dün açıklanan raporunda, bütün üniversiteler için tek tip bir yapı öngörülmesinin doğru olmadığı vurgulandı. 
   "Her kuruma aynı elbise" 
   Raporda, "Gündemde olan yükseköğretim yasa tasarısı taslağı olması gerekenden uzun, üniversitelerin kendilerine bırakılması gereken ayrıntılara giren ve ülkemizin tek tip, her kuruma aynı elbiseyi giydirmeye çalışan geleneğinden pek arınamamış bir metin olarak karşımıza çıkmaktadır" denildi. 
   
   Hoca, İzzetbegoviç'i AKP uçağıyla uğurladı    Eski Bosna - Hersek Cumhurbaşkanı Aliya İzzetbegoviç, dün sağanak yağmur altında binlerce kişinin katıldığı törenin ardından toprağa verildi. Cenaze töreninde Türkiye'yi aralarında dört bakanla SP Genel Başkanı Necmettin Erbakan'ın yer aldığı 200 kişilik heyet temsil etti. Çok sayıda AKP'li kiraladıkları Fly Air'e ait özel uçakla Bosna - Hersek'e geldi. Erbakan da davet üzerine AKP'lilerin kiraladığı uçağa bindi. 
   
   Rau kamuda türbana karşı    Almanya Cumhurbaşkanı Johannes Rau'nun Berlin'de Meslek Eğitim Merkezi'ni ziyaretinde Fatma Altun adlı bir Türk kızı, İslamda örtünmeyle ilgili ayetlerin yer aldığı bir kitapçık hediye etmek istedi. Başörtüsü taktıkları için dışlandıklarını söyleyen Altun, "Türkiye'de yaşadığımız problem burada da karşımıza çıkıyor. Her yerde dışlanmaya başladık" dedi. Altun, daha sonra elindeki kitapçığı uzattı. "Okumaya zamanım yok" diyerek kitapçığı almayan Rau, Tunuslu bir öğrencinin türban sorusuna da "Kamu kurum ve kuruluşlarında türbanla çalışılmasından yana değilim" yanıtını verdi. 
   
   
</TEXT>
</DOC>
