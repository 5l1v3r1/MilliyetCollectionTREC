<DOC>
<DOCNO> 166152 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/29/yasam/yas03.html </URL>
<DATE> 2003/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölümleri de aynı’ oldu 
</HEADLINE>
<TEXT>

Aynı evde oturan Yaşar ile Mert, arkadaştan öte ikiz gibiydi. Öyle ki, öldürüldüklerinde bile üzerlerinde aynı elbise vardı 
     MUSTAFA KURTARAN İstanbul 

     Üsküdar Acıbadem Caddesi Berk Sokak’taki Bahar Apartmanı’nın giriş katındaki daireden, dün saat 22.00 sıralarında "İmdat" sesleri yükseldi. Apartman sakinlerinin ihbarıyla olay yerine gelen polis ekibi, Yaşar Onur Öğüt’ü 18 bahçede, Mert Zümrüt Yaprak’ı 18 ise evin içerisinde bıçaklanarak öldürülmüş halde buldu. Yapılan incelemede, Öğüt’ün bıçakla boynunun kesildiği, ayrıca diz, dirsek, sırt, ayak ve ellerinden yaralandığı, Yaprak’ın da vücudunun beş ayrı yerinden bıçaklandığı belirlendi. Zaman zaman eve motosikletli ziyaretçilerin geldiğini belirten komşuları, Öğüt ve Yaprak’ın ikiz kardeş gibi sürekli aynı elbiseleri giydiklerini, hatta öldüklerinde bile üzerlerinde aynı elbiselerin bulunduğunu söyledi. Alınan bilgiye göre, Öğüt ile Yaprak’ın evlerinde yapılan aramada bir miktar esrar bulunurken, cüzdanlardaki paralara dokunulmadığı ortaya çıktı. 
     

</TEXT>
</DOC>
