<DOC>
<DOCNO> 167190 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/04/siyaset/siy08.html </URL>
<DATE> 2003/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
'Anadolu tek bir millete ait değil' 
</HEADLINE>
<TEXT>

     MURAT EĞİLMEZ İzmir DHA 

     Ege Ordu Kurmay Başkanı Tümgeneral Kemal Ay, yurdun çeşitli yerlerinden İzmir'e gelen öğrencilere, "Anadolu'nun tek bir ırka ait olmadığını hissedeceksiniz. Bu topraklara bin yıldır biz Türkler'in de katkısını görerek takdir edeceksiniz" diye seslendi. Milli Eğitim Bakanlığı'nın seçtiği lise ve dengi okullardan 40 kadar başarılı öğrenciyi misafir eden Ay, farklı bölgelerde büyüyen gençlerin birbirlerini tanımaları ve kaynaşmalarını istediklerini söyledi. Anadolu'nun bir tek millete ait olmadığını vurgulayan Ay, şöyle konuştu 
     "Bu toprakların tarihi dokusunu özümseyeceksiniz, bin yıldan bu yana Türk olarak bizlerin de katkısını görüp takdir edeceksiniz. Türk insanı bu küçücük çatının altına sığmış durumda. Burada hepiniz tek ağacın dalları olduğunuzu fark edeceksiniz. Birbirimizden farkımız olmadığını anlayacaksınız." 
     

</TEXT>
</DOC>
