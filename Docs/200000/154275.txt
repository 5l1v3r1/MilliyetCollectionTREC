<DOC>
<DOCNO> 154275 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/03/son/sontur15.html </URL>
<DATE> 2003/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Üzüntü ve stres kalbi 'tek'letiyor... 
</HEADLINE>
<TEXT>

     Karadeniz Teknik Üniversitesi KTÜ Tıp Fakültesi Kalp-Damar Cerrahi Anabilim Dalı Başkanı Doç. Dr. Fahri Özcan, hareketsizlik, fazla kilo ve ruhi gerginliğin kalp krizi riskini artırdığını söyledi. 
     Doç. Dr. Özcan, kalp hastalıklarının, Türkiye'deki en önemli ölüm nedenleri arasında yer aldığını belirtti. Özcan, kanda kolesterol ve diğer kan yağlarının artması, şeker hastalığı, yüksek tansiyon ve sigaranın kalp krizini hazırlayıcı diğer faktörler olduğunu bildirdi. 
     Kalp hastalıklarının genetikle de ilgili olduğunu ifade eden Özcan, ''Hareket eksikliği, fazla kilo ve ruhi gerginlik kalp krizi riskini artırıyor'' dedi. 
     Kalp krizi geçirme yaşının gittikçe aşağı düştüğünü belirten Özcan, şöyle konuştu 
     ''Günde 3 öğün yemek, kişiyi üzen, sıkıntı veren, kızdıran durumlardan kaçınmak, faaliyetleri kalbin dinlenmesine imkan tanıyacak şekilde düzenlenmek, yorgunluk halinde 15-20 dakika kadar dinlenmek, çok soğuk ve sıcak ortamlardan kaçınmak, uyku düzenini değiştirmemekle kalp krizi riski azaltılabilir. Kısacası en önemli ölüm nedenleri arasında bulunan kalp krizi riskini azaltmak için, üzüntü ve sıkıntılardan uzak, düzenli bir yaşam sürmek gerekiyor.'' 
     




</TEXT>
</DOC>
