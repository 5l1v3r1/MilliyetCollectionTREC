<DOC>
<DOCNO> 195978 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/17/ekonomi/aeko.html </URL>
<DATE> 2003/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Yavuz Canevi Devlet-banka, banka-devlet ilişkisi gergin 
</HEADLINE>
<TEXT>

   Türkiye'de herkesin birbirine mesafeli bakmaya başladığını belirten TEB Yönetim Kurulu Başkanı Canevi, "Devlet banka, banka devlet ve özel sektör ilişkileri gerildi. Bunu aşmamız lazım" dedi 
      KADİFE ŞAHİN Finans Sohbetleri 
   
   Ekonomide olumlu gelişmeler olmasına karşın insanların h l uzun vadeli öngörüde bulunamadığını belirten Türkiye Ekonomi Bankası TEB Yönetim Kurulu Başkanı Yavuz Canevi, devlet - banka, banka - devlet ve banka - özel sektör ilişkilerinin gergin olduğunu söyledi. 
   Bankacılık sektörünün devlet ve özel sektörle olan ilişkisinin gerginleştiğine dikkat çeken Canevi, "Özel sektör - banka, banka - devlet ve devlet - banka ilişkileri biraz gerilmiş durumda" dedi. 
   Canevi şöyle konuştu "Herkes birbirine mesafe ile bakmaya başladı. Bu yaklaşım serbest ekonomi düzeni içinde iyi bir yaklaşım değil. Daha açıkçası bu iyi bir ortam değil. Bunu yırtmamız, aşmamız lazım. 
   Bence bunu aşmamız için biraz zamana ihtiyacımız var." 
   
   'Koruma altında gidiyoruz' 
   Son aylarda hükümetle Cumhurbaşkanı arasında yaşanan siyasi gerginliklere de değinen Yavuz Canevi, bunların koalisyon hükümetleri dönemlerinde olması halinde önemli krizlere neden olabileceğini söyledi. 
   Türkiye ekonomisinin oynak, hassas dengeler içinde olduğunun herkes tarafından bilindiğini belirten Canevi, "Öte yandan herkes daha farklı düşünmeye başladı. Bu yıl yaşananları kriz olarak görmüyorum ama bunlar koalisyon hükümeti döneminde yaşansaydı piyasalar olumsuz etkilenirdi" dedi. Canevi, sözlerine şöyle devam etti 
   
   'Üç ay sonrasını gören yok' 
   "Dolar 1 milyon 300 bin'lerden 1 milyon 500 bin'lere geldi. Hızlı artmasını bekleyenler vardı ama böyle olmadı. Bütün bunları öngörebilmek çok zor. Dolayısıyla devamlı planlı bir şekilde, koruma altında gidiyoruz. Koruma altında gittiğimizde de fazla girişken olamıyoruz. Belki Türkiye'nin şu anda atak olmaya çok fazla ihtiyacı yok ama biraz gevşemesi lazım." 
   Piyasalarda olumlu gelişmeler olduğunu ancak buna karşın h la bir perspektif, vizyon ve uzun bir soluğun olmadığını belirten TEB Yönetim Kurulu Başkanı Yavuz Canevi, "İnsanlar ancak 15 gün sonrasını görebiliyor. Kimse üç ay sonrasını görmek istemiyor. Üç ay sonrasını gördüğümü iddia edersem yanılabilirim, o zaman o riski almayayım diyorlar" şeklinde konuştu. 
   Canevi, bankaların da bu nedenle başta kredi riski olmak üzere pek çok riski almaktan kaçındığını söyledi. 
   
   'Günlük düşünmekten ufka bakamadık'    Forum İstanbul 2023'ün Yürütme Kurulu Başkanı da olan Canevi, Forum İstanbul Konferansları ile Türkiye'nin uzun vadeli geleceğine katkıda bulunmak istediklerini söyledi. 
   Eski bürokrat, bankacı ve işadamlarından oluşan bir grubun 1999'dan beri belli aralıklarla biraraya geldiğini belirten Canevi, grubun Türkiye'nin gündeminin çok sık değiştiği ve yarınına ışık tutacak tartışmaların yaşanmadığı düşüncesine sahip olduğunu vurguladı. Bu düşünceden yola çıkarak ülkenin uzun vadeli geleceği için platform yaratmaya çalıştıklarını belirten Canevi, şunları kaydetti "Türkiye 90'lı yılları sabah borsa açıldı, akşam nasıl kapanacak diye geçirdi. Günler iktidarsızlıkla geçti, bir türlü kafamızı kaldırıp ufka bakamadık. Forum İstanbul 2023 ile Cumhuriyet'in 100. yılını da hedef alarak ülkeyi yönetenlere ve siyasetçilere yeni bir vizyon verebiliriz diye düşündük." 
   
   Forum İstanbul 2023 için enstitü kurulacak    Forum İstanbul 2023'ün bütçesini sponsorların karşıladığını bildiren Canevi, kurumsallaşmasını istedikleri konferansların bu yöntemle devam edemeyeceğini belirterek bir araştırma enstitüsü kuracaklarını söyledi. Forum İstanbul 2023 projesinin zamanla büyüdüğünü belirten Canevi, "Karşımıza 300 bin dolarlık bir organizasyon masrafı çıkıyor. Vakıf veya dernek olup olamayacağımızı araştırdık. Vakıf ve dernek sürecinin çok sıkıntılı bir süreç olduğunu gördük. Bizim için tek bir alternatif kaldı, o da bir enstitü olmak. Bir araştırma enstitüsü kurmayı düşünüyoruz" dedi. 
   
   Konferansın bütçesi 400 bin dolar    Forum İstanbul konferansları için bu yıl 300 ile 400 bin dolarlık bir masrafın yapılacağını bildiren Canevi, "Çok masraflı olmayacak. Çünkü buraya emek veren arkadaşlarımızın bir maliyeti yok. Sadece konferansın yapılacağı salonun kiralanması, broşür ve davetiyelerin basılması ve yabancı misafirlerin gidiş - geliş ve buradaki konaklama ücretleri bize ait" dedi. Konuşmacıları davet ederken başından 'hiç bir ücret ödemeyiz' diyerek mektup gönderdiklerini belirten Canevi şöyle konuştu "Yol ve otel masraflarınızı öderiz, kabul ederseniz bekleriz diyoruz. Kimse de bu konuyu sorun yapmıyor." 
   
   Anne Krueger bu yıl da geliyor    Mayıs ayında yapılacak olan Forum İstanbul Konferaslarına geçen yıl katılan IMF Birinci Başkan Yardımcısı Anne Krueger bu yıl da katılacak. Krueger dışında katılması beklenen diğer konuşmacılar şunlar 
   Ira Lieberman, Dünya Bankası eski Bşk. Guy Pferman, IFC eski başekonomistiGünter Verheugen, AB Üyesi.Pascal Lamy, AB Üyesi.Jean Daniel Toodjman, Fransa'nın yabancı sermaye konusundaki elçisi.Ian Lesser, Belirsizlik Ortamında Türkiye'nin Dış Politikası adlı kitabın yazarı.Ürdün Kralı Abdullah. 
   
</TEXT>
</DOC>
