<DOC>
<DOCNO> 191409 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/26/son/sonspo10.html </URL>
<DATE> 2003/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Calvin Harrison dopingli çıktı 
</HEADLINE>
<TEXT>

     Erkekler 4x400 metre bayrak yarışında Dünya Şampiyonu olan ABD Atletizm Milli Takımı'nda yer alan Calvin Harrison, dopingli çıktı. 
     İsminin açıklanmasını istemeyen bir yetkili, Harrison'a yapılan ilk testte uyarıcı aldığının belirlendiğini söyledi. 
     Dünya Şampiyonası'nda 4x400 metre bayrakta ilk ayakta koşan Harrison'ın 2. test sonuçlarının da pozitif çıkması durumunda ABD, kazandığı altın madalyayı geri vermek durumunda kalacak. 
     Gelecek yıl Atina'da yapılacak olimpiyatlarda Harrison ile birlikte birçok ünlü atletin doping nedeniyle oyunlardan ihraç edilmesi bekleniyor. 
     Ağustos ayında Paris'te yapılan 9. Dünya Atletizm Şampiyonası'nda bayanlar 100 ve 200 metrede şampiyon olan Kelli White'a yapılan testlerde de Calvin Harrison'daki maddeye rastlanmıştı. ABD'li atlete yeniden yapılacak doping testinin sonuçlarının pozitif çıkması durumunda madalyalarının geri alınabilceği belirtiliyor. 
     Bu 2 atlet dışında erkekler 100 metrede Avrupa Şampiyonu İngiliz Dwain Chambers, bayanlar 1500 metrede dünya rekortmeni ABD'li Regina Jacobs ve ABD'li çekiç atmacı John McEwen'da da aynı madde pozitif çıkmıştı. 
     
</TEXT>
</DOC>
