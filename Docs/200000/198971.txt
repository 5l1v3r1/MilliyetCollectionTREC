<DOC>
<DOCNO> 198971 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/01/son/sondun03.html </URL>
<DATE> 2003/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Ozzy Osbourne, küçükken cinsel tacize uğramış... 
</HEADLINE>
<TEXT>

     İngiliz heavy metal şarkıcısı Ozzy Osbourne, çocukken cinsel tacize uğradığını söyledi. 
     54 yaşındaki Osbourne, Daily Mirror gazetesiyle yaptığı mülakatta, İngiltere'de okuldan eve dönüşünde iki delikanlının kendisini beklediğini belirterek, ''Onlar bana dokunurlardı. Bu, okuldan eve dönüş yolunda sıradan bir şey haline gelmişti, devamlı böyle gidecek gibi görünürdü'' dedi. 
     Osbourne, ailesine cinsel tacize uğradığını söylemekten korktuğunu da belirterek, hayatının bundan sonraki döneminde ise yaşadığı sıkıntıları aşmak için psikolojik tedavi gördüğünü kaydetti. 
     Osbourne, ''Ben çocukken insanlar bildikleri bu gibi olayları konuşmazlardı. Ben bunu terapistle yendim'' dedi. 
     Dünyanın en büyük heavy metal yıldızı kabul edilen Osbourne'un albümlerinin 30 yıl içinde 60 milyondan fazla sattığı bildiriliyor. 
     
</TEXT>
</DOC>
