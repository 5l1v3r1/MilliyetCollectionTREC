<DOC>
<DOCNO> 185282 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/29/son/sondun15.html </URL>
<DATE> 2003/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'ta ABD askerlerinin davranışları sürekli tartışma konusu... 
</HEADLINE>
<TEXT>

     Irak'taki Amerikan askerlerinin halka karşı davranışı, Irak'taki Amerikan sivil idaresiyle sürekli tartışma konusu yaratıyor. 
     Irak İslam Devrimi Yüksek Konseyi IİDYK yetkilisi Adil Abdülmehdi, ''Her konuyu açtığımızda, Amerikan idaresi bize kendilerinin tek otorite olduğunu ve bununla kendilerinin ilgileneceğini söylüyor, bu da işleri çıkmaza sokuyor'' dedi. 
     Sorumlulukların paylaşılmasının gerektiğini belirten Abdülmehdi, ''Askerler kent merkezlerini ve insanların yaşadığı yerleri terk etmedikçe, Iraklı sivil kayıplar kaçınılmazdır. Zaten mevcut konuşlanma biçimleri, sivillerin güvenliğini sağlamaktan çok uzak'' diye konuştu. 
     Irak geçici hükümet konseyi, Temmuz ayında koalisyondan, arama ve baskınlar sırasında ''belli bir prosedüre uymasını'' istemişti. 
     İIDYK'nin başkent Bağdat'taki bürosunun geçen hafta önceden uyarıda bulunulmaksızın aranması ve hareketten 4 kişinin birkaç gün gözaltında tutulduğu dikkate alındığında, bu talebe uyulmadığı açıkça görülüyor. 
     
</TEXT>
</DOC>
