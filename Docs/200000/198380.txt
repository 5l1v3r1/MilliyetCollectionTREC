<DOC>
<DOCNO> 198380 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/28/son/sondun35.html </URL>
<DATE> 2003/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
''Şişman '' Volochkova tekrar Bolşoy'a alındı... 
</HEADLINE>
<TEXT>

     Rusya'nın ünlü Bolşoy Tiyatrosu, rolüne göre ''şişman'' olduğu gerekçesiyle işten attığı balerin Anastasia Volochkova'yı, mahkeme kararıyla tekrar işe aldı. 
     Tiyatronun sözcüsü, Anastasia Volochkova'ya, açtığı dava sonucu Çarşamba günü verilen mahkeme kararı gereğince işe alındığının ve işten atılmasından bu yana biriken maaşlarının ödeneceğinin bildirildiğini söyledi. 
     Rus televizyonu, Eylül ayında işten atılan balerinin biriken maaşlarının 190 bin ruble, 6,300 dolar olduğunu bildirmişti. 
     Sözcü, mahkeme kararına karşı temyize başvuracaklarını da belirtti. 
     Anastasia Volochkova'nın 27 tekrar işe alınmasına rağmen, sahneye çıkıp çıkamayacağı belli olmadı. 
     Anastasia Volochkova, Çarşamba günü davayı kazandıktan sonra yaptığı açıklamada, Bolşoy'da güvenebileceği fazla bir şey olmadığını kesinlikle anladığını söylemişti. 
     
</TEXT>
</DOC>
