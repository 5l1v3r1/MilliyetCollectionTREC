<DOC>
<DOCNO> 152993 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/28/son/soneko20.html </URL>
<DATE> 2003/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Asya Kalkınma Bankası Asya ekonomileri SARS'a rağmen güçlü 
</HEADLINE>
<TEXT>

     Türkiye'nin de üyesi bulunduğu Asya Kalkınma Bankası'na ADB göre, akut solunum yetersizliği SARS salgınına rağmen, Asya ülkeleri ekonomileri genelde güçlü görünüm sergiliyor. 
     ADB'nin Asya-Pasifik'de ekonomik trendleri tahimn edici raporuna göre, SARS ve jeopolitik belirsizliklere rağmen, Asya'nın kalkınmakta olan ekonomilerinin gayrisafi yurtiçi hasılasında GYİH bu yıl yüzde 5.3 artış bekleniyor. Bölgede geçen yılki ortalama büyüme yüzde 5.7 idi. 
     Bölge ekonomilerinin gelecek iki yılda büyümeye devam edeceğini öngören ADB raporunda özetle şöyle denildi 
     ''Böylece, Asya-Pasifik bölgesi dünya ekonomi haritasında parlak bir nokta olarak kalmaya devam edecek, güçlü bir iç talep, daha geniş kapsamlı çeşitlenmeyle alakalı ihracat performansında iyileşme ve bölge içi ticarette dinamizmin yanısıra, destekleyici politika ortamının devamı ana itici güç olacak.'' SARS salgını Mayıs ayı ortalarında kontrol altına alınmazsa, bunun kalkınmakta olan Asya'ya ekonomiye etkisinin çok geniş ve derin olacağına işaret edilen raporda, ayrıca şu görüşlere yer verildi 
     '''Bu dönem, hayati önemdedir. Turizm-seyahat, iş amaçlı seyanat ve ulaştırmayla alakalı diğer sektörlerde işlerin azalması imalat sanayii ürünleri ihracat siparişlerini de etkilemeye başlayabilir. 
     Bölgenin toparlanması global ekonomideki canlanma ve Çin'in hızlı büyümesine bağlı olacaktır. Global ekonomik ortam güçlenir, jeopolitik istikrar hüküm sürer ve geçenlerde patlak veren SARS salgını süratle kontrol altına alınırsa, Asya-Pasifik de büyür.'' 
     





</TEXT>
</DOC>
