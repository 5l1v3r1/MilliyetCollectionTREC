<DOC>
<DOCNO> 169874 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/17/ekonomi/eko01.html </URL>
<DATE> 2003/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkler, ABD malına soğuk 
</HEADLINE>
<TEXT>

Dünyadaki 1.3 milyar tüketicinin eğilimini inceleyen RoperASW isimli kuruluş, Türk tüketicilerin 1999'a kıyasla ABD mallarından yüzde 13 soğuduğunu açıkladı 
     DIŞ HABERLER SERVİSİ 

     Tüm dünyadaki tüketici eğilimlerini inceleyen New York merkezli RoperASW adlı kuruluşun araştırması, Türk tüketicisinin, 1999 yılına kıyasla, Amerikan mallarından yüzde 13 oranında uzaklaştığını ortaya çıkardı. 
     ABD'nin en büyük piyasa araştırma kurumu olan RoperASW'nin araştırmasına göre, Irak savaşı ve Amerika ile Avrupa arasında yaşanan gerginlik, küresel düzeyde tüketicileri Amerikan kültüründen ve mallarından uzaklaştırdı. 30 ülkede yapılan ve 1 milyar 300 milyon tüketicinin eğilimini ölçen araştırmanın sonuçları, 1999'da yapılan benzer bir araştırmayla karşılaştırılınca, Japonya ve Tayvan'ın, Amerikan mallarından dört yıl öncesine göre yüzde 20 uzaklaştığı ve ticari anlamda "Amerika'dan en çok soğuyan" ülkeler olduğu ortaya çıktı. 
     
     Firmalar pazar kaybetti 
     Bu iki ülkeyi Arjantin, Türkiye, Endonezya, Venezüella, Tayland, Avustralya, Hong Kong, Fransa ve Polonya takip ediyor. Amerikan mallarından yüzde 13 oranında soğuyan Türk tüketicinin, kendi kültürüne bağlılık oranı ise yüzde 78 saptandı. 
     RoperASW'nin araştırması, aynı dönemde, önde gelen 10 Amerikan firmasından dokuzunun pazar kaybına uğradığı ve sadece birinin verimini arttırabildiğini de ortaya çıkardı. Bu alanda firma başarısı, Amerikan mallarının yabancı ülkelerde tanınması, sevilmesi ve kullanılması gözönüne alınarak ölçülüyor. 
     Araştırmayı yapanlar, Amerika'nın "reyting" kaybetmesinde, dev şirketleri sarsan skandalların da önemli rol oynadığını vurguladı. RoperASW İdari Direktörü Tom Miller, tüketici eğilimlerindeki değişikliğin, Amerika'nın Irak'ı işgal etmesinden önce başladığına dikkat çekti ve "skandallar yüzünden Amerikan kültürü ve mallarına karşı bir soğukluk başgösterdi" dedi. 
     
     İhracat ithalatı solladı 
     Türkiye'nin ABD mallarını daha az tükettiği dış ticaret istatistiklerine de yansıdı. 1998'den 2001'e kadar Türkiye'nin ithalatı ihracatının üzerinde gerçekleşirken geçen yıl bu tablo terse döndü. 
     2002 bütününde ABD'ye 3 milyar 229 milyon dolar ihracat yapan Türkiye, aynı dönemde 3 milyar 50 milyon dolar ithalat yaptı. Bu yılın ilk beş ayında ise ihracat 1.5 milyar dolar, ithalat 1 milyar 324 milyon dolar oldu. 
     
6'ncı gözden geçirme ekim sonuna ertelendi      5'inci ve 6'ncı gözden geçirmelerin birleştirilmeyeceği ifade edilirken, 6'ncı gözden geçirmenin, ekim sonu ya da kasım ayının başında gerçekleştirilmesi bekleniyor. 
     
     5'incisi bitiyor sinyali 
     Daha önce ağustos ayında yapılması planlanan 6'ncı gözden geçirmenin ekim ya da kasımda yapılmasına neden olarak, IMF'nin ağustosta tatile girmesi ve eylülde Dubai'de yapılması planlanan yarıyıl toplantıları gösteriliyor. 
     IMF Türkiye Masası Şefi Reza Moghadam, dün yaptığı görüşmelerde 5'inci gözden geçirmenin tamamlanmak üzere olduğunu ve bu konudaki sorunların da aşıldığını söylediği öğrenildi. IMF heyetinin 6'ncı gözden geçirme ile ilgili önkoşulları da toplantılarda masaya yatırıldı. 5'inci gözden geçirmenin tamamlanmasının ardından 500 milyon dolarlık kredi dilimi serbest bırakılacak. 
     

</TEXT>
</DOC>
