<DOC>
<DOCNO> 187914 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/11/siyaset/siy08.html </URL>
<DATE> 2003/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Gül Üzerimizden siyaset yapmayın 
</HEADLINE>
<TEXT>

   İSTANBUL Milliyet, ANTALYA DHA 

   
   Dışişleri Bakanı Abdullah Gül, Türk askerini istemeyen Irak Geçici Yönetim Konseyi'ne atanmış bazı üyelerin son günlerde Türkiye üzerinden siyaset yapmaya başladığını belirterek, "Bundan çok rahatsızız. Rahatsızlığımızı ABD'ye de açıkça söyledik. Bizimle görüştüklerinde farklı, dışarıda farklı konuşmamaları gerek" dedi. Irak'ta üç hafta araştırma yapan Türk heyetinin raporlarına da değinen Gül, halkın işgalin bir an önce sona ermesini, ama bunun için bir takvim ortaya konmasını istediğini anlattı. Tezkerenin süresinin bir yıllık olduğunu anımsatan Gül, "Bu süre diğer ülkelere de işarettir" dedi. Gül, "1990'ların başında Turgut Özal yalnız bırakıldı. Daha sonra çok büyük terör olayları yaşandı" diye konuştu. 
   Devlet Bakanı Mehmet Ali Şahin de, tezkerenin bir yıllık olduğunu vurgulayarak, "Dünyaya diyoruz ki 'Biz Irak'a gidersek kısa bir süre gideceğiz.' Asla işgalci hüviyetinde değiliz" açıklamasını yaptı. Şahin şunları söyledi "Orada da risk var. Risk var diye kamyonlarımız da mı gitmesin Evden çıktığınızda da risk var. ABD'yle yaptığımız görüşmelerde bir sonuca varıldığında asker sevkiyle ilgili düğmeye basacağız." 
   
   
</TEXT>
</DOC>
