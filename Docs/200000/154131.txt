<DOC>
<DOCNO> 154131 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/03/guncel/gun08.html </URL>
<DATE> 2003/05/03/ </DATE>
<TIME>  </TIME>
<AUTHOR> BİTTİ  </AUTHOR>
<HEADLINE>
Haberi yalanlama çabası 
</HEADLINE>
<TEXT>
Eczacıbaşı rica etti Hızlan, Topuz'u aradı 
     ABD'nin konsolosluk olarak kullandığı binasını İKSV'ye bağışlamak istemesiyle başlayan aydınlar arasındaki tartışmalar da gittikçe alevleniyor. 
     Kültür Girişimi Grubu'ndan Hıfzı Topuz'un karşı çıkmasıyla sanat ve kültür çevresinde başlayan tartışma, aynı gruptan Doğan Hızlan'ın konuyu Hürriyet gazetesindeki köşesine taşıması ile büyüdü. Hızlan 'keşke vakfa verseler' derken, gazetedeki muhabirlerden İhsan Yılmaz haberi yalanlamaya çalıştı. Doğan Hızlan'ın ekibiyle çalışan muhabir Yılmaz, haberinde 'böyle bir konunun kesinlikle gündemde olmadığını', aydınlar arasında da böyle bir tartışma yaşanmadığını iddia etmişti. 
     Bu arada Kültür Girişimi'nden Hıfzı Topuz önceki gün Doğan Hızlan tarafından arandığını söyleyerek, şöyle konuştu 
     "Anladım ki konunun kapanmasını istiyorlar. Doğan Hızlan beni iki kez aradı. Ve İstanbul Kültür ve Sanat Vakfı Başkanı Şakir Eczacıbaşı'nın kendisinden konuyu açıklığa kavuşturmasını istediğini belirtti. Bugünkü dünkü yazısını da sanırım bunun üzerine köşesinde işledi." 
     Olayın Milliyet'te yer almasından sonra olumlu tepkiler aldığını belirten Topuz, konunun önceki gece İstanbul'da Kültür Bakanı Erkan Mumcu'nun da katıldığı bir toplantıda ele alınmasını beklediğini, bu yüzden toplantıya hazırlıklı gittiğini ama Şakir Eczacıbaşı'nın konuyu açmadığını da anlattı. 
     


GÜNCEL 





















</TEXT>
</DOC>
