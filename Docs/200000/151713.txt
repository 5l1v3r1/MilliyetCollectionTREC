<DOC>
<DOCNO> 151713 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/22/son/sontur18.html </URL>
<DATE> 2003/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Otomobilde alem ölüm getirdi 2 ölü, 3 yaralı 
</HEADLINE>
<TEXT>

     Çanakkale'de otomobilde çalgıcılar eşliğinde alkol alıp eğlenen arkadaşların yaptığı alemi ölüm getirdi 2 kişi yaşamını yitirirken, 3 kişi yaralandı. 
     Kaza önceki gece saat 03.15 sıralarında Güzelyalı Beldesi yakınlarında meydana geldi. İşsiz Muhammed Karakaya ve arkadaşı Hamdi Kaplan, gece otomobillerine eğlenmek için üç çalgıcı aldı. Müzik eşliğinde iki arkadaş bira içti. Alkol alıp eğlenirken 35 VSV 98 plakalı otomobili de kullanan Muhammet Karakaya, Çankakale-İzmir Karayolu nun 15 inci kilometresine geldiğinde aşırı hız ve alkolün etkisiyle direksiyon kontrolünü kaybetti. Yoldan çıkan otomobil takla atıp şarampole yuvarlandı, zeytin ağaçlarına çarparak durdu. 
     Hurdaya dönen otomobilde kemancı 26 yaşındaki Ahmet Atalay ile darbukacı 17 yaşındaki İbrahim Yetkiner boyunları kırılarak olay yerinde can verdi. Sürücü 28 yaşındaki Muhammed Karakaya, arkadaşı 27 yaşındaki Hamdi Kaplan ve kemancı 29 yaşındaki Nihat Kürşat ağır yaralandı. Yaralılar Çanakkale Devlet Hastanesi nde tedavi altına alındı. 
     





</TEXT>
</DOC>
