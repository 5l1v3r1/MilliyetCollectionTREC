<DOC>
<DOCNO> 166090 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/29/ekonomi/aeko.html </URL>
<DATE> 2003/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Gevşemeyin, ekonomide h l önemli zayıflıklar var 
</HEADLINE>
<TEXT>

ABD Dışişleri Bakan Yardımcısı Larson, "Krizden sonra önemli kazanımlar oldu. Ancak Türkiye ekonomisinin h l önemli zayıflıkları var. Kamu borcu tehlikeli şekilde’ yüksek" dedi 
     ABD’nin ekonomik işlerden sorumlu Dışişleri Bakan Yardımcısı Alan Larson, 2001 krizinden sonraki reform sürecinde önemli kazanımlar gerçekleştiğini, ancak Türk ekonomisinin halen zayıflıklara açık olduğunu söyledi. 
     ABD Dışişleri Bakanlığı, Larson’ın Brooking Institute’de, Türk ekonomisi üzerine yaptığı konuşma metnini yayınladı. Bu metne göre Larson, özellikle Türkiye ekonomisindeki zayıflıklara’ dikkat çekti ve en önemli zayıflık olarak da kamu borcunun tehlikeli bir şekilde’ milli hasılanın yüzde 82’sine ulaşmasını gösterdi. Larson, "Bu zafiyet, borcun ağırlıkla kısa vadeli olması ve dalgalanan faiz oranlarıyla döndürülmesi gerekmesinden dolayı artıyor" dedi. 
     
     Agresif reformlar gerekli’ 
     Konuşmasında bu zayıflıktan çıkışın yoluna da işaret eden Larson, şunları söyledi 
     "Çözüm için, bu borcun boyutunun, yüksek oranda faiz dışı bütçe fazlaları sağlayarak düşürülmesi ve rekabet gücünü vurgulayan agresif yapısal reformlar yoluyla, ekonominin büyütülerek borcun yol açtığı yükün azaltılması gerekiyor. Zaman gevşeme değil, reform sürecini hızlandırma zamanı." 
     Larson, finansal zayıflıkları azaltmanın en önemli yollarından birinin de dış yatırımları çekmek olduğunu belirtti. 
     
     ABD, yardıma hazır 
     AMACIN, sırf kağıt üzerinde IMF’nin verdiği ödevleri yapmak değil, uzun dönemli büyüme için gerekli koşulları yaratmak olduğuna işaret eden Larson, "ABD yardıma hazır. Buna, daha yüksek oranda faizlerle borçlanma yerine kullanılacak 1 milyar dolarlık hibe yardımı da dahil" dedi. 
     
     IMF parasıyla büyüme olmaz 
     2003 sonunda IMF’nin Türkiye’ye verdiği kredinin 22 milyar doları bulacağını belirten Larson, "Türkiye, ABD’den veya çoklu kuruluşlardan gelen büyük hükümet kredileriyle büyümesini finanse etmeyi bekleyemez. Bunun yerine özel sermayeyi çekmeye önem atfetmeli" diye konuştu. 
     
     Türkiye tekstilde diretince...’ 
     NİTELİKLİ Sanayi Bölgeleri NSB için konusunda, "Kısmen, tekstili de kapsamana yönelik gerçekçi olmayan Türk talepleri yüzünden hiçbir ilerleme sağlanamadı" diyen Alan Larson, 2005’te tekstil kotalarının zaten kalkacağına işaret ederek, Türkiye’nin asıl Doğu Asya ülkeleriyle tekstil rekabetine hazırlanması gerektiğini söyledi. 
     
     İlişkiler zor bir yıl geçirdi’ 
     SON günlerde Devlet Bakanı Ali Babacan ve Dışişleri Bakanlığı Müsteşarı Uğur Ziyal ile dürüst ve yapıcı görüşmeler olduğunu belirten Larson, ilişkilerde zor bir yıl geçirilmesine karşın, ekonomik ilişkiler için daha güçlü olması için temellerin atıldığı yönünde ihtiyatlı bir iyimserlik içinde olduğunu kaydetti. 
     
     Irak’ta rol oynayabilirsiniz 
     TÜRK mühendisler ve inşaatçıların Irak’ın yeniden yapılandırılmasında rol oynayabileceğini belirten Larson, ticaret engellerin kalkmasıyla yeni bir kapının açıldığını, bundan Güneydoğu’nun faydalanacağını belirtti. Larson, Bakü - Ceyhan boru hattına ABD’nin desteğinin tam olduğunu vurguladı. 
     
     Ermenistan sınırının açılması önemli 
     LARSON, Türkiye’nin Ermenistan sınırını açmasının önemine işaret etti ve bu durumun, Türkiye’nin doğusunun kalkınmasına katkıda bulunacağını belirtti. Kıbrıs meselesinin, BM Genel Sekreteri’nin planı temelinde çözümü için Türkiye’nin çabalarını iki katına çıkarmasını isteyen Larson, böylece Yunanistan ile ilişkilerin gelişeceğini ve AB umudunu güçlendireceğini kaydetti. 
     
Yabancıların zorlu tecrübeleri oldu’      Türk yetkililerinin şu sırada yapması gerekenin, yabancı yatırımcıların ülkede memnuniyetle karşılanacağının ve adil davranışa maruz kalacağının gösterilmesi olduğunu savunan 
     Larson, şu sırada pek çok yabancı yatırımcının, Türk yetkililer, Türk mahkemeleri ve Türk işadamı ortaklarıyla zorlu deneyimlerden geçtiğini belirterek, şeffaflık ve hukuk kurallarının üstünlüğünün önemine işaret etti. 
     
     Daha iyisini yapabilir’ 
     Türkiye’nin dış yatırım çekme konusundaki performansını da değerlendiren Larson, geçen yıl Türkiye’nin sadece 600 milyon dolarlık dış yatırım çektiğini ve bu seviyesinin Bolivya ile eşdeğer olduğunu söyledi. Larson, "Bu oran, Polonya’ya akan dış yatırımın yüzde 10’u, Meksika’nın yüzde 5’i ve Brezilya’nın yüzde 2’si. Türkiye, bundan çok daha iyisini yapabilir" görüşüne yer verdi. Larson, dış yatırımın bu ülkelere sadece sermaye değil, yönetim, teknoloji, piyasadan piyasaya ulaşım imk nı da sağladığını belirtti. 
     

</TEXT>
</DOC>
