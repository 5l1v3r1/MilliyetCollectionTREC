<DOC>
<DOCNO> 166381 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/30/son/soneko20.html </URL>
<DATE> 2003/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Dikkat Vergide son gün... 
</HEADLINE>
<TEXT>

     Vergi Barışı Yasası 3. taksit ile gelir vergisi 2. taksit ödeme süresinin bugün mesai saati bitiminde sona ereceği hatırlatıldı. 
     Maliye Bakanlığı'ndan verilen bilgiye göre, taksitlerin süresinde ödenmemesi durumunda, Vergi Barışı bakımından aylık yüzde 10, Gelir Vergisi taksiti bakımından da aylık yüzde 7 gecikme zammı söz konusu olacak. 
     Taksitlerin aksatılmasının Vergi Barışı Yasası'ndan yararlanma imkanını ortadan kaldıracak sonuçlar doğurabileceği vurgulanırken, yasa kapsamında borcunu taksitlendiren mükelleflerin, cari dönem vergi borçları ödemelerini de aksatmamalarının yasal bir zorunluluk olduğu ifade edildi. 
     Bakanlık, mükelleflerden gecikme durumuna düşmemeleri ve barışın kalıcı olması bakımından taksitlerini bugün mesai bitimine kadar yatırmalarını hatırlatırken, taksit ödemelerinin vergi dairelerine ve tahsilat yetkisi bulunan tüm banka şubalerine yapılabileceği kaydedildi. 
     
</TEXT>
</DOC>
