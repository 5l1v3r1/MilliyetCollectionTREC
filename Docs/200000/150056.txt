<DOC>
<DOCNO> 150056 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/15/son/sontur30.html </URL>
<DATE> 2003/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikalılar İskenderun limanından geri dönüyor... 
</HEADLINE>
<TEXT>

     Hatay'ın İskenderun Limanı'ndan, ABD teçhizat, malzeme ve gereçlerinin geri intikali kapsamında, iskeleye yanaşan gemiye, helikopterlerin de yüklenmesine başlandı. 
     ABD bandıralı, 22 bin 425 grostonluk ''Cape Vincent'' adlı gemiye, askeri araç ve malzemelerin ardından insani yardım amaçlı kullanılmak üzere getirildiği belirtilen, demonte durumdaki 6 adet UH-60A ambulans helikopterin de yüklenmesine başlandığı görüldü. 
     Bugün, limandan yükleme yapılan ''Cape Taylor'' adlı gemi de ayrılmıştı. 
     Bu arada, Adana'nın merkez ilçesi Yüreğir'e bağlı İncirlik Beldesi'ndeki İncirlik Üssü'nden gün boyunca bir tanker uçak ile birer yolcu ve kargo uçağı kalkış, iki yolcu uçağı ile bir kargo uçağı da iniş yaptı. 
     İncirlik Üssü'ne ayrıca askeri araç ve malzeme yüklü TIR konvoyu giriş yaptı. 
     





</TEXT>
</DOC>
