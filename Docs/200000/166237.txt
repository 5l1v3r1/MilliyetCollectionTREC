<DOC>
<DOCNO> 166237 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/29/son/sontur08.html </URL>
<DATE> 2003/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Düğün yemeğinden zehirlenen 50 kişi hastaneye kaldırıldı... 
</HEADLINE>
<TEXT>

     Afyon'un Çay İlçesi'nde, aralarında çocukların da bulunduğu yaklaşık 50 kişi, yedikleri düğün yemeğinden zehirlenerek hastaneye kaldırıldı. 
     Edinilen bilgiye göre, Çay İlçesi Karacaören Beldesi'nde, Hüseyin Çetiner'in düğününe gelen davetlilere çorba, pilav, et ve bamya ikram edildi. 
     Davetlilerde, yemek yedikten bir süre sonra baş ağrısı ve mide bulantısı baş gösterirken, çoğunluğu çocuklardan oluşan yaklaşık 50 kişi, Çay ve Afyon Devlet Hastaneleri ile Afyon Zübeyde Hanım Çocuk Hastanesi'nde tedavi altına alındı. 
     Yemekten zehirlendikleri belirlenen vatandaşların sağlık durumlarının iyi olduğu belirtildi. 
     
</TEXT>
</DOC>
