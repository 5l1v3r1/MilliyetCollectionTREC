<DOC>
<DOCNO> 174677 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/09/son/soneko06.html </URL>
<DATE> 2003/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
ATO Başkanı ''İmar Bankası sorununa çözüm bulunmalı'' 
</HEADLINE>
<TEXT>

     Ankara Ticaret Odası ATO Başkanı Sinan Aygün, iç borçlanma aracı olarak kullanılan bono ve tahvillerin devletin itibarı olduğunu belirterek, ''İmar Bankası'nda ödenmeyen bono ve tahvillere bir an önce çözüm bulunmalı'' dedi. 
     Aygün, yaptığı açıklamada, 5.5 katrilyon liralık iç borç geri ödemesinin önümüzdeki hafta gerçekleşeceğini, Ağustos ayında ise bu tutarın 10 katrilyon lirayı aşacağını ifade ederek, piyasalara verilen güvenin hayali olması durumunda, bu kağıtları ancak ''hayaletlerin'' alacağını kaydetti. 
     Sinan Aygün, şöyle devam etti 
     ''Bu büyük sorun karşısında suskun kalınmasına anlam veremiyorum. Bu işin sonuçları direkt olarak tüccarı, sanayiciyi, esnafı vuruyor. Hesap sahibi 0 bin kişi, aileleri ile birlikte 2 milyon kişi devletin ağzından çıkacak kelimelere kilitlenmiş bekliyor. parasını alamayan tüccar, sanayici, esnaf kredi kartına yüklendi. Bir açıklama yapılmalı ve mağdurlar aydınlatılmalıdır.'' Devletin bu soruna derhal çözüm bulması gerektiğinin altını çizen Aygün, Hazine'nin, BDDK'nın, suskunluğu ve uygulamaları karşısında eli kolu bağlı oturmak yerine, inisiyatif alması gerektiğini de kaydetti. 
     
</TEXT>
</DOC>
