<DOC>
<DOCNO> 193227 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/04/son/sondun19.html </URL>
<DATE> 2003/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'de internet sübyancılarına ağır ceza geliyor .. 
</HEADLINE>
<TEXT>

     İngiltere'de internetteki sohbet odalarında çocuk ve gençleri hedef alan sübyancılara en az 10 yıl hapis cezası verilmesine olanak tanıyan yasa tasarısı, İçişleri Bakanlığı tarafından Avam Kamarası'na sunuldu. 
     Aynı konuda suç işlediği tespit edilen kişilere 7 yıla kadar hapis cezası verilebilmesini öngören bir yasa tasarısının halen Avam Kamarası'nın önünde bulunduğuna işaret eden yetkililer, yeni tasarının önceki tasarıyı daha görüşülmeden tashih ettiğine dikkat çektiler. 
     İngiltere'de bir çok çocuk ve genç, internetteki ''chat'' odalarında tanıştıkları yabancıların çeşitli tacizlerine hedef olmuş, yasal boşluk basın tarafından sert biçimde eleştirilmişti. 
     
</TEXT>
</DOC>
