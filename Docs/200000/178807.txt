<DOC>
<DOCNO> 178807 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/28/son/sontur50.html </URL>
<DATE> 2003/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İmar Bankası soruşturmasında 1 kişi daha tutuklandı... 
</HEADLINE>
<TEXT>

     Tasarruf Mevduatı Sigorta Fonu'na TMSF devredilen İmar Bankası'ndaki işlemlere ilişkin yürütülen soruşturma kapsamında, Merkez Yatırım ve Ticaret A.Ş Genel Müdürü Mustafa Akar tutuklandı. 
     Alınan bilgiye göre, Mali Şube Müdürlüğü'nden Şişli Adliyesi'ne getirilen Akar, Cumhuriyet Savcısı Mecit Ceylan tarafından, bilgi ve belgelerin saklanması iddiasına ilişkin olarak sorgulandı. 
     Daha sonra Nöbetçi 2. Sulh Ceza Mahkemesi'ne sevk edilen Akar, tutuklanarak cezaevine gönderildi. 
     Bu arada, dün tutuklanan kişiler arasında, İmar Bankası eski Genel Müdür Yardımcısı Mehmet Koray Özkaya'nın da bulunduğu öğrenildi. 
     Özkaya ve Akar ile birlikte, soruşturma kapsamında tutuklanarak cezaevine konulan kişilerin sayısı 11'e yükseldi. 
     Öte yandan, Uzan grubu ile bağlantıları gerekçesiyle ihtiyati tedbir kararı alınan şirketler arasında İstanbulspor A.Ş ile Adanaspor A.Ş'nin de bulunduğu öğrenildi. 
     
</TEXT>
</DOC>
