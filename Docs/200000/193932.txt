<DOC>
<DOCNO> 193932 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/07/yasam/yas01.html </URL>
<DATE> 2003/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Erkek ve kadın acıyı farklı algılıyor 
</HEADLINE>
<TEXT>
   Kadının aklına çocuğu geliyor 
   Erkek acıyla karşılaştığında 'savaş ya da kaç' kararı almak için beynin analitik kısmı harekete geçiyor, kadın ise önce çocuklarını düşünüyor 
   DIŞ HABERLER SERVİSİ 
   
   ERKEKLERLE kadınların beyinlerinin, acıyı algılama şekillerinin farklı olduğu, bilimsel bir araştırmayla ortaya konuldu. University of California Los Angeles'ta UCLA yapılan bir araştırmada, uzmanlar, bağırsaklarından rahatsız bir grup erkek ve kadının beyninde, çektikleri acının yarattığı etkileri inceledi. Erkeğin beyninin bilişsel ve analitik kısmının harekete geçtiği görülürken, kadın beyninde duyguları yöneten bölümün hareketlendiği saptandı. 
   
   Eski çağlara uzanıyor 
   ERKEK ve kadın beyinlerinin farklı tepki geliştirmesinin nedeninin, eski çağlardaki kadın ve erkek rollerinin farkında aranması gerektiğini söyleyen Profesör Bruce Naliboff, şöyle diyor "Erkekler, acıya maruz kaldıklarında hızlı bir biçimde 'savaşma ya da kaçma' kararı alabilecek şekilde tepkiler geliştiriyorlar. Kadınlar içgüdüsel olarak, 'Çocuklarımı bu tehditten nasıl korurum ' diye düşünüyor." 
   
   
</TEXT>
</DOC>
