<DOC>
<DOCNO> 167478 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/05/yazar/theper.html </URL>
<DATE> 2003/07/05/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Sanki makam arabası 
</HEADLINE>
<TEXT>

     Önümüzdeki dönem servislere uygulanacak esaslar da belirlendi. 
     Yeni servisler on yaşından küçük olmayacak, taşıt temiz, bakımlı ve güvenli olacak. Altı ayda bir bakım ve onarımı yapılacak, araçlarda telsiz veya mobil telefon bulunacak, en ilginci taşıtlarda HER ÖĞRENCİ İÇİN EMNİYET KEMERİ bulunacak, müzik sistemi taşıma sırasında kullanılmayacak. 
     Şimdi geliyorum sürücü ile ilgili maddelere. 
     Her araçta bir rehber personel bulunacak ve bu personel 22 yaşını doldurmuş en az lise mezunu olacak, kılık kıyafeti ise öğrencilerin kılık kıyafetine dair yönetmeliğe uygun olacak. Şoförler E sınıfı üç yıl B sınıfı 5 yıllık sürücü belgesine sahip olacak, ayrıca sürücüler asli kusurlu ve bilinçli taksirli olarak ölümlü trafik kazasına karışmamış olacak, alkollü araç kullanma ve hız kurallarına uymama nedeni ile sürücü belgeleri birden fazla geri alınmamış olacak. 
     Hatırladığım kadarı ile 1992 yılında da bir yönetmelik çıkmış, bu maddelerin bir kısmını hüküm altına almıştı da kimse iplememişti. Sürücüler pejmürde, araçlar pis pasak içinde, arabesk müzik sonuna kadar açık, nice servisler görmüştüm, bakalım bu nasıl işleyecek Bu tarif servisten çok makam arabasını anımsatıyor ya göreceğiz bakalım. 
     
     

</TEXT>
</DOC>
