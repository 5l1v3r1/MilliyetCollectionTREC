<DOC>
<DOCNO> 186005 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/02/son/soneko22.html </URL>
<DATE> 2003/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
TOBB Konsey Başkanı Öztürk Seçim ülkede kaos yaratır 
</HEADLINE>
<TEXT>

     Türkiye Odalar ve Borsalar Birliği TOBB Ticaret ve Sanayi Odaları Konsey Başkanı Erol Öztürk, olası bir erken genel seçimin, ülkede istikrarı sarsacağını söyledi. 
     Öztürk, ülke gündeminin ''3 Kasım seçimlerinin iptali ve erken seçim senaryoları'' ile tıkanmak istendiğini belirterek, ''Seçim, ülkede kaos yaratır. Türkiye yeni bir seçimi kaldıramaz'' dedi. 
     Ekonominin hassas bir dönemden geçtiğini ifade eden Öztürk, şunları kaydetti 
     ''Bu dönemde, seçimin söylentisi bile ekonomik dengeleri olumsuz etkiler ve etkiliyor. Bu senaryolar, ülke ekonomisine zarar verecektir. Türkiye yıllardır ilk kez istikrara kavuşmuştur. Bu tekrar yok edilmemeli. Eğer bu istikrar kaçırılırsa, ülke ekonomisi bir daha düzelmez. Ülkenin bir liraya ihtiyacı olduğu dönemde erken seçimin olması kabul edilemez.'' 
     
</TEXT>
</DOC>
