<DOC>
<DOCNO> 171040 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/23/ekonomi/eko11.html </URL>
<DATE> 2003/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Erez, Makedonya'da fabrika satın aldı 
</HEADLINE>
<TEXT>

   
   Sanayi ve Ticaret eski bakanı ve Haznedar Refrakter Sanayi'nin sahibi Yalım Erez, Makedonya'nın Gostivar kentindeki tuğla ve mermer fabrikasının bir bölümünü satın aldı. 
   Konu ile ilgili bir açıklama yapan Erez, fabrikanın 1965'de yapıldığını, daha sonra 1988'de ise modernleştirildiğini kaydetti. Tevsi çalışması ile fabrikanın yıllık kapasitesinin 70 bin tona çıkarıldığını belirten Erez, fabrikada her çeşit dolomit tuğla ve messeler ile simtel dolomit yapıldığını kaydetti. 
   Başlangıç için üretim kapasitesini yıllık 70 bin ton olarak öngördüklerini belirten Erez, ancak birkaç yıl içinde fabrikaya 5 milyon dolar yatırım yaparak kapasiteyi 100 bine çıkarmayı hedeflediklerini belirtti. Erez, temizlik ve bakım çalışmalarının sürdüğü fabrikada kasım başında üretime başlayacaklarını söyledi. 
   
   
</TEXT>
</DOC>
