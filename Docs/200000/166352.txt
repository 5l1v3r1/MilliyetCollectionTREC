<DOC>
<DOCNO> 166352 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/30/son/sondun23.html </URL>
<DATE> 2003/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalyan bakan "Türkiye AB için daha çok bekler" 
</HEADLINE>
<TEXT>

     İtalya'nın AB ve uluslararası ilişkilerden sorumlu Devlet Bakanı Rocco Buttiglione, Türkiye'nin kısa vadede AB ailesine katılamayacağını savundu. 
     AB dönem başkanlığını 6 ay süreyle yarın devralacak olan İtalya'daki koalisyon hükümetinin en küçük ortağı Hıristiyan Demokratlar Birliği'nin lideri Buttiglione, Avusturya'da yayımlanan liberal eğilimli Die Presse gazetesine verdiği demeçte, ''Türkiye koridorda daha çok bekleyecek'' diye konuştu. 
     Türkiye'nin AB'ye tam üyelik için neden uzun süre beklemek zorunda olduğunun sorulması üzerine Buttiglione, ''Türkiye'de demokrasi olmadığını'' öne sürdü. 
     Buttiglione, İtalya Başbakanı Silvio Berlusconi'nin Türkiye'nin kısa sürede AB'ye katılmasına ilişkin görüşüne karşı çıktı. 
     
</TEXT>
</DOC>
