<DOC>
<DOCNO> 181947 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/12/son/sonspo17.html </URL>
<DATE> 2003/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Cimbom Konyaspor'a hazır... Bratu ve Petre kadroda... 
</HEADLINE>
<TEXT>

     Galatasaray, yarın deplasmanda Konyaspor ile yapacağı lig maçının hazırlıklarını tamamladı. 
     Teknik direktör Fatih Terim yönetiminde bu sabah Florya Metin Oktay Tesisleri'nde çalışan sarı-kırmızılılar, akşam üzeri özel uçakla Konya'ya gidecek. 
     Galatasaray'da, yeni transferler Petre ve Bratu kadroya alınırken, kaleci Mehmet Bölükbaşı'nın yanısıra, Tamas, Ömer, Orhan, Pinto, Ümit Karan ve Lukunku ise kafileye dahil edilmedi. 
     Sarı-kırmızılı ekipte yarınki karşılaşmada Bratu'nun forvette Hakan Şükür ile birlikte oynaması bekleniyor. 
     Galatasaray'ın yarınki maç öncesi muhtemel 11'i şöyle 
     Mondragon, Prates, Bülent, De Boer, Hakan Ünsal, Sabri, Batista, Hasan, Ergün, Bratu, Hakan Şükür. 
     Konya Atatürk Stadı'nda saat 19.00'da başlayacak ve Digitürk Lig TV'den naklen yayınlanacak maçı hakem Metin Tokat yönetecek. 
     
</TEXT>
</DOC>
