<DOC>
<DOCNO> 173788 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/05/son/sonspo42.html </URL>
<DATE> 2003/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Samsunspor Celil'i gönderdi... 
</HEADLINE>
<TEXT>

     Samsunspor Futbol Şube Sorumlusu Suat Çalık, ''Beşiktaş maçında çok kaliteli bir futbol ortaya koyacağımıza inanıyorum'' dedi. 
     Çalık, Beşiktaş karşısında alınacak galibiyetin gelecek haftalardaki karşılaşmaları da etkileyeceğini ve mutlaka sahadan galip ayrılacaklarını söyledi. 
     Şampiyon bir takımla oynayacaklarını kaydeden Çalık, şöyle konuştu 
     ''Çok önemli bir maç. Hem ilk maçımız olması nedeniyle hem de Beşiktaş'la karşılaşmamız nedeniyle sahamızda oynamamızı büyük bir avantaj olarak görüyoruz. Lige çok iyi bir kamp dönemi geçirerek hazırlandık. TSYD Kupası'nda ise son rötuşları yaptık. Lige yüzde 75 civarında hazırız. Beşiktaş maçında çok kaliteli bir futbol ortaya koyacağımıza inanıyorum.'' 
     
     CELİL'İN DURUMU 
     Çalık, Samsunspor'un Celil'le yollarını ayırdığını da belirterek, ''Celil'le sözleşmeyi feshettik. Bu arada Pire Olympiakos takımında oynayan Peter Ofori Quaye ile de anlaşma saylayamadık'' dedi. 
     Celil, Trabzon'da yapılan TSYD Kupası'na katılmadığı gerekçesiyle süresiz kadro dışı bırakılmıştı. 
     
</TEXT>
</DOC>
