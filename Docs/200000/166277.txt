<DOC>
<DOCNO> 166277 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/30/magazin/amag.html </URL>
<DATE> 2003/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Şu anki üretkenliğimi Tuğçe'ye borçluyum 
</HEADLINE>
<TEXT>

Yeni imajı ve albümüyle 2003 yazına iddialı giren Kenan Doğulu ile son albümünü, aşkını, tarzını ve hatta 'parasını' konuştuk 
     İLKNUR GÜLMEZ 

     2.5 yıl aradan sonra DMC etiketiyle piyasaya çıkardığı altıncı albümünün tanıtım konserini, dün akşam Kilyos Solar Beach'de veren Kenan Doğulu, tarzında da değişiklikler yapmıştı. Giyimi, gölgeli saçı, koluna yaptırdığı dövmesi ve usturayla değişik bir şekil verdirdiği kaşıyla karşımıza çıkan Doğulu ile samimi bir sohbet yaptık... 
     
Yeni albüm 'Demedi Deme'de kimlerle çalıştınız      Albümün aranjörlüğünü Ozan Doğulu yaptı. Hacı Mustafa, Erdem Kınay, Murat Yeter gibi çok önemli aranjörlerin bazı şarkılarımı aranje ettikleri bu projeyi, Ozan Doğulu'nun yönetimi altında albümleştirdik. İki parça dışında tümü benim. Repertuvarı 50 parçayı harmanlayarak oluşturduk. 
     
'Aşkım Aşkım' parçanızı Ebru Gündeş'e verdiniz. Sonra neden geri aldınız      Albümdeki çıkış parçam 'Aşkım Aşkım' olacak. Parçayı Ebru Gündeş'e vermiştim. Yeni albümünde o okuyacaktı ama sonra kıyamayıp geri aldım. 
     
Albümde sevgiliniz Tuğçe Kazaz'a hitaben yazdığınız bir şarkı var mı      Özellikle Tuğçe'ye yazdığım bir şarkı yok. Bunu yanlız Tuğçe'yle kısıtlamamak lazım. Geçtiğimiz yıllarda beraber olduğum, aşk yaşadığım, benim için çok şey ifade eden insanlara yazdığım şarkılar mutlaka oldu. Ama 'Bu şarkı şunun için' dediğim bir şarkı yok. Ama son dönemdeki üretkenliğim güzel bir ilişkimin olması ve coşkumdan kaynaklanıyor. Benim güzelimi sorarsanız 2000 güzeli. İnsana sevdiği kişi dünyanın en güzeli gelir, gözün ondan başkasını görmez. 
     
Yeni imajınızla ilgili nasıl tepkiler alıyorsunuz      Profesyonel bir imaj çalışması yapmadık. Kafamdaki değişiklikleri uyguladım. Aldığım tepkiler 'Güzel görünüyorsun' yönünde. Kıyafetlerle ilgili Deniz Onga'yla birlikte çalıştık. O şalvar olayı da inanılmaz rahat bir şeymiş. Çiftçimi şimdi anlıyorum. Ben de bundan sonra sık sık şalvar kullanacağım. 
     
Kazandığınız parayla ne gibi yatırımlar yaptınız      Hayatım boyunca tüm paramı kıyafete yatırdım. Kostümlerim, ayakkabılarım odalara sığmayacak duruma geldi. Aile geçindirmek zorunda olmadığımdan özellikle ayakkabı kolleksiyonum acayip bir durumda. 380 spor ayakkabım var mesela. 
     
Tuğçe Kazaz'la ilişkiniz nasıl gidiyor      Hayatı güzel yaşayan, birbirleriyle anlaşan, kafa dengi bir çiftiz. Evlilik gibi bir projemiz yok. Çünkü genciz ve yapacağımız daha çok şey var. Mutluyuz. 
     

</TEXT>
</DOC>
