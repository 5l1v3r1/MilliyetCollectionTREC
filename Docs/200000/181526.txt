<DOC>
<DOCNO> 181526 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/10/son/sonspo10.html </URL>
<DATE> 2003/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonsporlular İstanbul'da siyah çelenk eylemi yaptı... 
</HEADLINE>
<TEXT>

     İstanbul'da bulunan ve Trabzonlular'ı temsil eden 86 sivil toplum örgütü, Trabzonspor maçındaki olaylar nedeniyle Fenerbahçe'ye verilen 1 maç saha kapatma cezasını kaldıran Tahkim Kurulu'nu protesto için, Futbol Federasyonu'na yarın siyah çelenk bırakacak. 
     Birinci Süper Futbol Ligi'nin 2. haftasında Trabzon'da yapılan ve Fenerbahçe'nin 1-0 kazandığı maçta, tribünlerde yaşanan olaylar sonrası Profesyonel Futbol Disiplin Kurulu PFDK Fenerbahçe'ye 1 maç saha kapatma cezası vermiş, sarı-lacivertlilerin yaptığı itiraz sonrası, Futbol Federasyonu Tahkim Kurulu bu cezayı iptal etmişti. 
     Trabzonspor Kulübü Başkanı Özkan Sümer'in istifasına da yol açan Tahkim Kurulu kararı Trabzon cephesinde büyük eleştiri aldı. 
     İstanbul'da yaşayan Trabzonlular'ı temsil eden 86 sivil toplum örgütü, 1967 Trabzonsporlular Derneği ile birlikte, yarın Futbol Federasyonu'nun Levent'teki binası önüne siyah çelenk bırakacak ve yapılacak basın açıklamasıyla duyulan rahatsızlık dile getirilecek. 
     
</TEXT>
</DOC>
