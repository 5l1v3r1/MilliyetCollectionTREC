<DOC>
<DOCNO> 196590 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/19/son/soneko20.html </URL>
<DATE> 2003/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Kola pazarı kızıştı... 
</HEADLINE>
<TEXT>

     Kola pazarında yaşanan büyük rekabet nedeniyle 4 markanın 5 aylık reklam harcaması tutarı 108.8 milyon dolara ulaştı. 
     Pastanın büyük dilimini elinde tutan Coca Cola, Haziran-Ekim döneminde en fazla reklam harcaması yapan kola markası olma özelliğini koruyor. 
     MTM Medya Takip Merkezi'nin yayınladığı verilere göre, .3 milyon dolar reklam harcaması yapan Coca Cola'yı, 45.5 milyon dolar ile ColaTurka izledi. 
     Pepsi 6.5, Kristal Kola 3.5 milyon dolarlık reklam harcaması yaparken, 4 markanın toplam reklam harcaması 108.8 milyon dolar olarak hesaplandı. 
     Kola markaları arasındaki rekabetin en belirgin noktasını oluşturan TV'de reklam savaşının Ramazan başında iyice kızıştığı belirlendi. 
     Coca Cola, ''Sordum Sarı Çiçeğe'' ilahisiyle Ramazan ayında atağa geçerken, reklam harcamasını eylül ayına oranla yaklaşık 3 kat artırdı. 
     MTM'nin verilerine göre, ''yerel davranma'' felsefesiyle yoluna devam eden Coca Cola, Ramazan'ın başlangıcı olan Ekim ayında, 1522 adet reklamı toplam 13 saat yayınlayarak 8 milyon 745 bin 310 dolarlık bir bütçe oluşturdu. 
     Temmuz ayında piyasaya girerek, pazarda canlanma yaratan ColaTurka, Ramazan ayına iddialı bir reklamla ''Merhaba'' dedi ve 11.4 milyon dolarlık harcamayla Ekim ayının en çok reklam harcaması yapan markası oldu. 
     Ramazan ayına özel reklam yapmayan tek marka da Pepsi oldu. Pepsi en fazla reklamı Eylül ayında verdi. Ekim'in 10'una kadar devam eden Pepsi reklamları, bu tarihten Ekim sonuna kadar durdu. 
     Ramazan'ın gelişiyle birlikte sektörde ''Ben de varım'' diyen Kristal Kola'nın reklamları, ana şirkete bağlı TV olan TGRT dışındaki tüm kanallarda da boy göstermeye başladı. 
     
</TEXT>
</DOC>
