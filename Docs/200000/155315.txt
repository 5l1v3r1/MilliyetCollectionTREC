<DOC>
<DOCNO> 155315 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/08/son/sondun32.html </URL>
<DATE> 2003/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Eski ''James Bond'' sahnede bayıldı 
</HEADLINE>
<TEXT>

     James Bond filmlerinin unutulmaz aktörü Roger Moore, New York'ta bir tiyatro gösterisi sırasında sahnede bayıldı. 
     İngiliz medyası, 75 yaşındaki İngiliz yıldızın dün, küçük bir rol aldığı ''The Play What I Wrote'' adlı oyun sergilenirken sahnede bayıldığını yazdı. 
     Moore'un solunum sorunları çektiği ve Manhattan'daki bir hastanede tedavi altına alındığı belirtildi. 
     Ünlü aktörün Londra'daki temsilcisi, Moore'un şu anki sağlık durumuna ilişkin bilgisi olmadığını söylerken, İngiliz medyası, Moore'un durumunun iyi olduğunu bildirdi. 
     Londra doğumlu Roger Moore, 1973 yılında James Bond filmi ''Live and Let Die''da ilk kez Sean Connery'nin yerine rol almış, daha sonra sonuncusu 1985 yılındaki ''A View to a Kill'' adlı film olmak üzere 6 James Bond filminde oynamıştı. 
     Moore, 1991 yılında BM Çocuk Fonu'nun UNICEF iyi niyet elçisi olmuştu. 
     
</TEXT>
</DOC>
