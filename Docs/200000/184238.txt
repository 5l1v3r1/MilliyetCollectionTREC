<DOC>
<DOCNO> 184238 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/24/spor/bvol.html </URL>
<DATE> 2003/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Biz bir aileyiz 
</HEADLINE>
<TEXT>

   Filede tarihi bir zafere imza atan altın kızların teknik sorumlusu Yazıcıoğulları, başarı anahtarını aile olarak bulduklarını söyledi 
      AYŞE YEŞİN 

   
   'Ant içtik' 
   BAYAN Voleybol A Milli Takım Teknik Sorumlusu Reşat Yazıcıoğulları, başarının sırrını "aile olmak" diye açıkladı. Genç teknik adam, "1 Mayıs'ta biraraya geldiğimizde sadece topluluktuk. Ancak şampiyonanın başında aile olmuştuk. Aile büyüğümüz Deniz Esinduy'u kaybetmemize rağmen bu özelliğimizi yitirmedik, kenetlendik ve ant içtik" dedi. 
   
   'Dikkat şart' 
   YAZICIOĞULLARI, Rusya maçı taktiğini oya gibi işlediklerini de hatırlattı. Genç hoca, "Turnuvanın başından beri gün gün hedef belirlemiştik. Bundan sonra da böyle devam edecek. Slovakya maçı da çok önemli. Tabii Rusya'yı yenerek büyük avantaj elde ettik. Ancak rahatlamaya hakkımız yok. O yüzden disiplinden uzaklaşmamamız lazım." diye konuştu. 
   
   Kritik viraj    BAYAN voleybolcularımız bugün 19.00'da Slovakya ile grubun en önemli maçlarından birine çıkacak. Ay - Yıldızlı ekibimiz, henüz galibiyeti bulunmayan rakibi karşısında set vermeden kazanırsa, grup ikinciliğini, final grubunu ve olimpiyat elemelerini, set averajıyla garantileyecek. Eğer set verirse, Almanya - Rusya maçının sonucunu ve Almanya ile oynayacağı son karşılaşmayı bekleyecek. 
   
   Günlük bakım    AY - Yıldızlı bayanlarımız dünkü boş günü, "yenilenerek" geçirdi. Kapılarını herkese kapayan milli takım sporcuları, bugün oynanacak Slovakya maçına daha diri çıkabilmek için adeta bakıma girdi. Çeşitli masaj teknikleri ile rahatlatılan sporcular, beyin olarak da turnuvanın devamı için hazır hale getirildi. Ayrıca dün akşam kısa bir idman da yapıldı. 
   
   1. Grup puan cetveli Ankara TAKIMLAR O G M AS VS P 1. Almanya 3 3 0 9 0 6 2. Türkiye 3 3 0 9 0 6 3. Rusya 3 2 1 6 4 5 4. Romanya 3 1 2 3 8 4 5. Slovakya 3 0 3 2 9 3 6. Sır.Karadağ 3 0 3 1 9 3 
   Günün programı Ankara Atatürk Spor Salonu 14.00 Romanya - Sırbistan - Karadağ, 16.30 Almanya - Rusya, 19.00 Slovakya - Türkiye 
   
   2. Grup puan cetveli Antalya TAKIMLAR O G M AS VS P 1. Polonya 3 3 0 9 5 6 2. İtalya 3 2 1 6 3 5 3. Hollanda 3 2 1 8 5 5 4. Bulgaristan 3 1 2 6 6 4 5. Ukrayna 3 1 2 4 7 4 6. Çek.Cum. 3 0 3 2 9 3 
   Günün programı Antalya Dilek Sabancı Spor Salonu 14.00 Bulgaristan - Hollanda, 16.30 Ukrayna - Çek Cum., 19.00 Polonya - İtalya 
   
   
</TEXT>
</DOC>
