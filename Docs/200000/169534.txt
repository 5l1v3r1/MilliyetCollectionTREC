<DOC>
<DOCNO> 169534 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/15/son/soneko01.html </URL>
<DATE> 2003/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakanlıkta ekonomi zirvesi... 
</HEADLINE>
<TEXT>

     Başbakan Recep Tayyip Erdoğan başkanlığındaki ekonomi zirvesi sona erdi. 
     Başbakanlık Merkez Bina'da yaklaşık 1,5 saat süren toplantıya Devlet Bakanı ve Başbakan Yardımcısı Abdüllatif Şener, Devlet Bakanı Ali Babacan, Maliye Bakanı Kemal Unakıtan ve Maliye, Hazine, DPT müsteşarları ile Özelleştirme İdaresi Başkanı Metin Kilci katıldı. 
     Çıkışta gazetecilerin sorularını yanıtlayan Maliye Bakanı Unakıtan, ''5. gözden geçirme için toplandık. Gerekli görüşmeleri yaptık'' dedi. 
     Unakıtan, genel ekonomik durumun da gözden geçirildiğini ifade etti. 
     Devlet Bakanı ve Başbakan Yardımcısı Abdüllatif Şener ise toplantıdan çıkan somut bir karar bulunup bulunmadığının sorulması üzerine, ''Alınan somut karar 5. gözden geçirme tamamlanacaktır. Tamamlanmayla ilgili tüm prosedür oluşmuştur'' dedi. 
     ''Ek tedbir gündeme geldi mi'' şeklindeki soruya da Şener, ''Faiz dışı fazla IMF ölçülerine göre de tamam. Hiçbir problem yok'' karşılığını verdi Şener, ''Faiz dışı fazla, kamu gelir giderleriyle bütünlük ifade eden bir şeydir. Kendi iç mekanizması içinde bu denge bugün sağlanmıştır'' diye konuştu. 
     
</TEXT>
</DOC>
