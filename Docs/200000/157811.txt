<DOC>
<DOCNO> 157811 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/20/son/soneko07.html </URL>
<DATE> 2003/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Sahil kesimindeki 70 kamu kampı daha satışa çıkarılıyor... 
</HEADLINE>
<TEXT>

     Maliye Bakanlığı, sahil kesimindeki kamu kamplarının satışına hız veriyor. 
     Milli Emlak Genel Müdürlüğü, ilk aşamada satışa çıkardığı 5 sosyal tesisten Kuşadası-Davutlar'da Gençlik ve Spor Genel Müdürlüğü'ne ait tesisi, izciler için kullanıldığı yolundaki itiraz üzerine bekletmeye aldı. 
     Yine Kuşadası-Davutlar'da Turizm Bakanlığı'na, Aydın-Didim Akköy'deki Köy Hizmetleri Genel Müdürlüğü'ne, Didim merkezde hiç bir kuruma tahsisli olmayan diğer 2 sosyal tesisin satış işlemlerinin ise devam ettiği belirlendi. 
     Maliye, ikinci aşamada ise sahil bölümünde kalan 70 sosyal tesisin satılması kararını aldı. 
     Milli Emlak Genel Müdürlüğü, büyük bölümü Akdeniz ve Ege'de yeralan bu tesislerle ilgili bedel tespiti çalışması yapıyor. Söz konusu çalışmanın tamamlanmasının ardından, 70 kampın kısa süre içinde satışı için ihaleye çıkılacak. 
     Yetkililer, sahil kesiminde satılacak sosyal tesis sayısının 150 dolayında olduğunu, ilk aşamada 5, daha sonra da 70 kampın ihaleye çıkarılmasının ardından, geri kalanların da aşama aşama satışa sunulacağını bildirdi. 
     
     KİRALANACAK TESİSLER 
     Bu arada turizme açılması için daha önce Turizm Bakanlığı'na devredilen 15 sosyal tesisin, turizm işletmecilerine 49 yıla kadar kiralanmasına ilişkin çalışmalar da sürüyor. 
     İrtifak hakkı tesisi ile devredilecek bu 15 tesis şöyle belirlenmişti 
     -Adana-Yumurtalık-Doğu Sahili Tarım ve Köyişleri Bakanlığı, Adalet Bakanlığı, Turizm Bakanlığı ve ve Emniyet Genel Müdürlüğü'ne tahsis edilen 4 tesis. 
     -Antalya-Manavgat-Çolaklı Tahsisli değil. 
     -Antalya-Manavgat-Karacalar Tahsisli değil. 
     -Aydın-Kuşadası-Güzelçamlı Tahsisli değil. 
     -Aydın-Didim Köy Hizmetleri Genel Müdürlüğü 2 adet 
     -Balıkesir-Erdek-Ocaklar Tahsisli değil -İzmir-Seferihisar-Payamlı Tahsisli değil -İzmir-Seferihisar-Payamlı Turizm Bakanlığı -İZmir-Karaburun-Mordoğan Milli Savunma Bakanlığı-Ege Üniversitesi 2 adet 
     -Muğla-Datça-İskele Tahsisli değil 
     
</TEXT>
</DOC>
