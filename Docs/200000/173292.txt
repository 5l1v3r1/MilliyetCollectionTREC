<DOC>
<DOCNO> 173292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/03/yasam/yas03.html </URL>
<DATE> 2003/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
'Yamyam' Armin Stern'e bela oldu 
</HEADLINE>
<TEXT>

   İnternette tanıştığı gönüllü kurbanını parçalara ayırarak yiyen Armin Meiwes'in hik yesini, röportajla 'övdüğü öne sürülen' Stern'in başı yargıyla dertte... 
      FRANKFURT Milliyet 
   
   Almanya'da, eşcinsel kurbanını keserek yiyen Armin Meiwes ile yapılan ve derginin iki hafta önceki sayısında yayımlanan röportaj, Stern Dergisi'nin başını belaya soktu. İki Stern muhabirinin, Kassel'deki hapishanede Meiwes ile yaptığı görüşme haberi, Hamburg Savcılığı tarafından soruşturuluyor. 
   Hamburg Başsavcısı Rüdiger Bagger, Ceza Yasası'nda, "insanlık dışı şiddeti hafifseyen ya da öven yayınların açıkça yasaklandığı"nı ve Stern'in yayınında bu suçla ilgili 'ipuçları'nın görülebileceğini söyledi. 
   
   1 yıla kadar mahk miyet 
   Söz konusu suçun yasadaki karşılığı, para cezasına çevrilebilen bir yıla kadar mahk miyet olarak değerlendiriliyor. Alman Basın Konseyi de, haberle ilgili olarak aldığı yazılı okur şik yetlerini inceliyor. 
   
   Tuz ve karabiberi ihmal etmiyor 
   Stern'in haberinde, kendisi de eşcinsel olan yamyamın yaşamöyküsü ve gönüllü kurbanıyla macerası ayrıntılarıyla yer alıyor. Habere göre yamyam, önce kurbanının cinsel organını kesiyor. Tavada kızarttıktan sonra üzerine karabiber ve tuz ekerek kurbanıyla birlikte yiyor. Bu gibi pek çok mide bulandırıcı ayrıntının yer aldığı haberde, yamyamın internetten başka kurban adayları bulduğu da yazıyor. 
   
   'Yemeğim olmak isteyen var mı ' 
   41 yaşındaki Meiwes, 12 yıl Alman ordusunda tank topçusu ve bilgisayar uzmanı çavuş olarak görev yapmıştı. İnternete "Tarafımdan öldürülmek ve yenilmek isteyen gönüllüler arıyorum" diye ilan veren Meiwes, ilk kurbanı Bernd Jürgen Brandes'i 43 de böyle tanıdı. Ve 10 Mart 2001'de Brandes'i öldürüp yedi. Bu olaydan sonra da, kurban arayışını sürdüren yamyam, sanal dünyada yamyamlıkla ilgili 430 kişiyle tanıştı. Bunlardan 4'üyle bir araya gelen Meiwes, 3 kurbanı öldürmekten vazgeçmişti. 
   
   '4-5 yılda çıkarım' 
   Önümüzdeki günlerde cinayet suçundan yargılanmayı bekleyen yamyamın yakalanması da, internete verdiği ilanları okuyan bir kişinin ihbarıyla gerçekleşti. Meiwes, olayı itiraf edip kurbanının etinin 20 kilo kadarını yediğini söyledi. Stern'in 'tepki gören' haberinde Meiwes, gazetecilere 4-5 yıl içinde serbest kalmayı umduğunu söylerken, diğer kurbanlarıyla yaptıklarını da ayrıntılarıyla anlatıyordu. 
   
   
</TEXT>
</DOC>
