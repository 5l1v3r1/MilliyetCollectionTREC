<DOC>
<DOCNO> 163941 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/18/son/soneko39.html </URL>
<DATE> 2003/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Serdengeçti Fiyat istikrarı kabul gördü... 
</HEADLINE>
<TEXT>

     Merkez Bankası Başkanı Süreyya Serdengeçti, fiyat istikrarının bugün Türkiye ekonomisinin istikrarı için mutlaka aranılan şart olduğunun genel anlamda kabul edildiğini söyledi Serdengeçti, Londra'da Merrill Lynch'de düzenlenen toplantıda, ''Türkiye ekonomisinin genel görünüşü'' isimli bir sunum yaptı. 
     Serdengeçti, 2002 yılının başında yüzde 3 büyümenin olanaksız görülmesine karşın Türkiye ekonomisinin geçen yıl yüzde 7.8 büyüdüğünü hatırlattı. 
     Merkez Bankası'nın önceliğinin fiyat istikrarı olduğunu kaydeden Serdengeçti, yüzde 20 olan enflasyon hedefine ulaşılabileceğini bildirdi. 
     Merkez Bankası Başkanı, gelecekte enflasyonun yönünün başlıca, yapısal reformların kararlılıkla sürdürülmesine, geçmişe yönelik endeksleme anlayışının azalmasına, gelir politikaları ile kamu sektörü fiyat ayarlamaların enflasyon hedefine uygun olmasına, özel sektörün kar marjını yükseltecek davranışlardan sakınmasına bağlı olduğunu söyledi. 
     Merkez Bankası'nın enflasyon hedeflemesine yönelik bütün hazırlıklarını tamamlandığını hatırlatan Serdengeçti, enflasyon hedeflemesine koşulların uygun olması halinde geçileceğini bildirdi. 
     
</TEXT>
</DOC>
