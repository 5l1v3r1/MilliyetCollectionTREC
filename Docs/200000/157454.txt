<DOC>
<DOCNO> 157454 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/18/son/sondun06.html </URL>
<DATE> 2003/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
AP "Bush yönetimi Türkiye işe işleri yoluna koymaya çalışıyor" 
</HEADLINE>
<TEXT>

     AP ajansı, Irak savaşını eleştiren ülkelere ABD'nin yaklaşımını değerlendirdiği yorumunda, ''Başkan George Bush yönetimi, bu ülkelerle duvarları indirmeye çalışıyor'' görüşünü dile getirdi. 
     Yorumda ABD'nin Fransa, Almanya, Rusya gibi ülkeler ve Türkiye'ye karşı şu andaki yaklaşımı ayrı ayrı analiz edildi. 
     Yorumun Türkiye bölümünde, şu görüşlere yer verildi 
     ''Bush yönetimi, Türk Parlamentosu'nun Irak'ta kuzey cephesinin açılmasını engellemesine karşın, bu ülke ile de işleri yoluna koymaya çalışıyor. Türkiye'nin, bölge istikrarı için çok önemli olduğu kabul edildiği gibi, bu ülke aynı zamanda Ortadoğu'daki tek NATO üyesi. Amerikalı yetkililer Türkiye'yi ayrıca, demokrasi ve İslam'ın birlikte var olabileceği konusunda dünya için bir örnek olarak görüyorlar.'' ABD'nin savaşı eleştirenlere yönelik tutumunun, ülkeden ülkeye farklı bir görüntüye büründüğünün kaydedildiği yorumda, bu tutumlar, ''Fransa'yı cezalandır, Almanya'yı göz ardı et, Rusya'yı affet'' ifadeleri ile özetlendi. 
     
</TEXT>
</DOC>
