<DOC>
<DOCNO> 173811 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/05/son/sontur22.html </URL>
<DATE> 2003/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Taksim'de şüpheli çanta heyecanı... 
</HEADLINE>
<TEXT>

     Taksim'deki metro girişinde bulunan ve fünye kullanılarak patlatılan çantada, patlayıcı maddeye rastlanmadı. 
     Metronun Gezi Parkı girişinde bulunan çöp kutusu yanında bir el çantası gören vatandaşlar, içinde patlayıcı madde olabileceği şüphesiyle durumu polise bildirdi. 
     Olay yerine gelen polis, Cumhuriyet Caddesi'ndeki araç trafiğini durdurarak, vatandaşları bölgeden uzaklaştırdı. 
     Özel kıyafet giyen bomba uzmanının incelediği çanta, daha sonra fünye kullanılarak kontrollü bir şekilde patlatıldı. 
     Bu işlem sonucu, çantanın içinde herhangi bir patlayıcı madde olmadığı anlaşıldı. 
     Öte yandan, Çırağan Sarayı girişinde de 2 çanta ile 1 poşet gören ve içlerinde patlayıcı madde olabileceğini düşünen görevliler, durumu polise bildirdi. 
     Olay yerine gelen polislerin inceleme yaptıkları sırada ortaya çıkan bir kişi, çantalar ile poşetin kendisine ait olduğunu söyleyerek bulunduğu yerden aldı. 
     Bunun üzerine polis ekipleri de, normal görevlerine döndü. 
     
</TEXT>
</DOC>
