<DOC>
<DOCNO> 172921 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/01/spor/spo04.html </URL>
<DATE> 2003/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Karadeniz Kaplanı 2-0 
</HEADLINE>
<TEXT>

   Trabzonspor, TSYD Kupası'nın finalinde Samsunspor'a şans tanımadı, D'Haene'nin iki kafa golüyle zaferi yakaladı 
      
   Üstün oynadılar 
   BORDO - Mavililer Türkiye Spor Yazarları Derneği Trabzon Şubesi'nce düzenlenen Karadeniz Kupası'nın finalinde Samsunspor'u iki golle geçti. Samsunspor önünde baştan sona üstün bir oyun ortaya koyan Trabzonspor karşılaşmanın ilk yarısını 7'de D'Haene'nin attığı golle 1 - 0 önde kapadı. Belçikalı futbolcu 75'te rakip fileleri bir kez daha havalandırdı ve durumu 2 - 0 yaparak takımına kupayı getiren isim oldu. Bu maçtan önce oynanan karşılaşmada ise Akçaabat Sebatspor, Çaykur Rizespor'u 3 - 2 yenerek kupanın üçüncülüğünü elde etti. 
   
   Maçın karnesi 
   HAKEMLER Kemal Çakmak, Yaşar Ulusoy, Serdar Diyadin 
   TRABZONSPOR Petkoviç 7 -, Emrah 6 , Erdinç 7 Dk.46 Recep 6 , Oumar 6 , D'Haene 7 -, Hasan 6 , Hüseyin 7 , Van De Paar 5 Dk.60 Gökdeniz 5 , Alişen 5 Dk.57 Emre Toraman 5 -, Mehmet Yılmaz 7 , Yattara 6 Dk.71 Emre Aygün 5 
   SAMSUNSPOR Fevzi 4 -, Kenan 5 , Milton 6 , Adnan 5 Dk.46 Hakkı 5 -, Musa 5 Dk.46 Ertan 4 , Mehmet 6 , Krıta 7 , Enver 4 , Dk. 46 Muhammet 5 , Da Silva 6 - Caner 5 Dk.71 Taner 4 , Regilson 5 Dk.46 Christian 4 
   GOLLER D'Haene Dk.7 - 75 
   SARI KARTLAR Kenan, Ertan Samsunspor , Recep, Hüseyin Trabzonspor 
   
   Tel örgü krizi 
   YENİ sezon öncesinde Avni Aker Stadı'nın tel örgülerinin kaldırılması farklı görüşlerin doğmasına neden oldu. Trabzon Emniyet Müdürü Hamdi Güngör, gerekli tedbirlerin alınacağını ve endişenin yersiz olduğunu dile getirdi. Güngör, "Trabzon seyircisi tel örgüsüz maç seyredebilecek olgunlukta" dedi. 
   TRABZON Valisi Aslan Yıldırım ise karanın erken alındığını açıkladı. Yıldırım, "Trabzonspor'u çok seviyoruz. Herhangi bir şiddet olayından dolayı sahasının kapanmasına gönlümüz razı olmaz. Ben ve Jandarma Komutanı arkadaşım, kararı erken bulduk. Tel örgüler şimdi kalkmamalıydı" diye konuştu. 
   
   Trabzon'da imza şov 
   BORDO-MAVİLİ takım iç transferde beş futbolcusunun sözleşmesini uzattı. Michael Petkoviç, Hüseyin Çimşir, Erdinç Yavuz, Alişen Kandil ve Tayfun Cora dün tesislerde 5'er yıllık imza attı. Yöneticilerin ilk üç yılın ödeme planını belirlediği, son iki senenin şartlarının ise daha sonra görüşüleceğini açıklandı. 
   
   
</TEXT>
</DOC>
