<DOC>
<DOCNO> 183634 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/20/son/sontur17.html </URL>
<DATE> 2003/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Ayrı yaşadığı eşini öldürdü 
</HEADLINE>
<TEXT>

     Nevşehir'de bir kişi, ayrı yaşadığı eşini tabancayla öldürdü. 
     Edinilen bilgiye göre, Sevdiye B. 38 , bir süredir ayrı yaşadığı kocası Yüksel B'nin eve gelmesi üzerine tartışmaya başladı. Tartışmanın kavgaya dönüşmesi üzerine Yüksel B, yanında taşıdığı tabancayla Sevdiye B'yi başından ve göğsünden vurdu. 
     Sevdiye B. olay yerinde ölürken, kaçan Yüksel B. bir süre sonra polis ekiplerince yakalandı. 
     Emniyetteki sorgusunun ardından mahkemeye çıkarılan Yüksel B, tutuklandı. 
     
     KAYINPEDERİNİ BALTAYLA YARALADI 
     Giresun'un Bulancak İlçesi'nde, kayınpederinin kafasına baltayla vuran kişi yakalandı. 
     İhsaniye Mahallesi Kanarya Sokak'ta, Bilal B. 63 ile damadı İmdat B. 43 arasında, ailevi nedenlerden tartışma çıktı. Tartışmanın büyüyerek kavgaya dönüşmesi üzerine İmdat B, baltayla Bilal B'nin kafasına vurdu. 
     Ağır yaralanan Bilal B, Bulancak Devlet Hastanesi'ndeki ilk tedavisinin ardından Giresun SSK Hastanesi'ne sevk edildi. 
     İmdat B, gözaltına alındı. 
     
     SİLAHIYLA OYNARKEN EŞİNİ VURDU 
     Aydın'da bir kadın, silahla oynarken eşini vurdu. 
     Alınan bilgiye göre, Yedi Eylül Mahallesi'nde oturan astsubay N.D. 25 , mesai bitiminde eve geldi. Evde, kocasının ruhsatlı tabancasıyla oynayan T.D. 24 , yanlışlıkla tetiğe dokununca ateş alan silah, N.D'nin yaralanmasına neden oldu. 
     N.D. hastaneye kaldırılırken, soruşturmanın sürdüğü bildirildi. 
     
     KAYINPEDERİNİ VE KAYINBİRADERİNİ BIÇAKLADI 
     İzmir'in Bornova İlçesi'nde 2 kişi bıçaklandı. 
     Alınan bilgiye göre, alkollü olduğu belirlenen Erdal F, bilinmeyen bir nedenle kayınpederi Burhan Yıldırım ve kayınbiraderi Hüseyin Yıldırım'la tartışmaya başladı. Kavgaya dönüşen tartışmada, damat, kayınpederini ve kayınbiraderini bıçaklayarak kaçtı. 
     Burhan ve Hüseyin Yıldırım, Eşrefpaşa Belediye Hastanesi'ne kaldırıldı. 
     Erdal F, daha sonra yakalanarak gözaltına alındı. 
     
     ''HAYIR YEMEĞİ'' YAPARKEN KOMŞUSUNUN EVİNİ YAKTI 
     Aydın'ın Nazilli İlçesi'nde, yemek yapmak isteyen kadın, komşusunun evini yaktı. 
     Edinilen bilgiye göre, İsabeyli Beldesi'nde oturan İlknur S, Muhittin Üge'ye ait evin yanında, kimsesiz ve fakirlere yemek pişirmek için ateş yaktı. Rüzgarın etkisiyle büyüyen alevler, Üge'nin evine sıçradı. 
     Yangında ev kısmen zarar görürken, İlknur S. gözaltına alındı. 
     
</TEXT>
</DOC>
