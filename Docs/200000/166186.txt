<DOC>
<DOCNO> 166186 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/29/son/sondun12.html </URL>
<DATE> 2003/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
FHKC ateşkesi imzalamayacak 
</HEADLINE>
<TEXT>

     Filistin Halk Kurtuluş Cephesi FHKC , Filistinli örgütlerin yapacakları 3 aylık ateşkese imza atmayacaklarını, ancak ateşkese karşı gelmeyeceklerini bildirdi. 
     Filistinli milletvekili Saib Erekat, FHKC'nin lideri Ahmed Sedat'ın, Filistin lideri Yaser Arafat'ın ateşkese katılmaları yönündeki çağrısını, ''ateşkese imza atmayacakları, ancak uyacakları'' sözleriyle yanıtladığını söyledi. 
     Sedat ile kaldığı cezaevinde görüşen Erakat, Arafat'ın tüm Filistinli örgütlerden ateşkese uymasını istediğini de belirtti. 
     FHKC'nin lideri Ahmed Sedat, İsrail Turizm Bakanı Rehavam Zeevi'nin 2001 yılı ekim ayında öldürülmesinden sorumlu tutularak, Batı Şeria'nın Eriha kentinde ABD ve İngiliz güçlerinin gözetiminde cezaevine konulmuştu. 
     
</TEXT>
</DOC>
