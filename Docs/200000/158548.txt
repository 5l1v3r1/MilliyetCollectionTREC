<DOC>
<DOCNO> 158548 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/23/son/sontur13.html </URL>
<DATE> 2003/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Müthiş bir açıklama ''Türkiye'de pasif ötenazi var...'' 
</HEADLINE>
<TEXT>

     Ege Üniversitesi Tıp Fakültesi Tıp Etiği Anabilim Dalı öğretim üyesi Yrd.Doç.Dr. Çağatay Üstün, "Türkiye'de gerek sağlık sektörü, gerekse hasta yakınları tarafından pasif ötenazi uygulanıyor'' diye konuştu. 
     İzmir'de Ege Üniversitesi Tıp Fakültesi Tıp Etiği Anabilim Dalı tarafından ötenazi hakkında bilgilendirme toplantısı yapıldı. Tıp Fakültesi Muhittin Erel Anfisi'nde düzenlenen toplantıda konuşan Yrd.Doç.Dr. Çağatay Üstün, Dünyada 130 kişiye ötenazi uyguladığı bilinen ve bu kavramı ürettiği cihazla etkin bir şekilde dünya gündemine oturtan Jack Kevorkian'ın yaşam öyküsünü anlattı. Ötenazinin Hollanda ve Belçika'da yasal zemine oturtulduğunu ifade eden Yrd.Doç.Dr. Üstün, ötenazinin en çok tedavisi mümkün olmayan kanser hastalarının yanısıra, MS, AIDS hastaları, yaşadıkları bir kaza sonucu yatağa bağlı olanlar, kronik hastalıkları nerdeniyle ızdırap çeken ve knronik hastalıkları olmasına karşın mali güçlük çekip tedavi olamayanlar tarafından istendiğini söyledi. 
     Türkiye'de ötenazinin yasak olduğunu hatırlatan Yrd.Doç.Dr. Çağatay Üstün, ancak bunun bir çözüm olmadığını da vurguladı. Sağlık sistemindeki açmazlar nedeniyle bir çok ülkede olduğu gibi Türkiye'de de pasif ötenazinin uygulandığını ileri süren Yrd.Doç.Dr. Üstün, kronik hastalıklarla mücadele edenlerin, sağlık hizmetini yeterince alamadıklarını ve ailelerine terkedildiğini, ailenin de bir süre sonra gerekli bakımı gerçekleştirmediği için hastanın yavaş yavaş ölüme terkedildiğini söyledi. Yrd.Doç.Dr. Çağatay Üstün şunları söyledi 
     "Türkiye'de ötenazi kasti adam öldürme olarak kabul ediliyor. Cezası ağır. Ülkede yaşlı, kronik ve bakıma muhtaç hasta sayısı da bir hayli fazla. Bunlara yönelik bakım hizmeti yeterince verilemiyor. Sağlık hizmeti çekiliyor ve ailelerin sorumluluğuna bırakılıyor. Bir süre sonra da aile bu hizmeti geri çekiyor ve hasta yavaş yavaş ölüme terkediliyor. Bu da ötenazinin bir türü olan pasif ötenazi olarak tanımlanıyor. Türkiye'de pasif ötenazi uygulanıyor.'' 

     
</TEXT>
</DOC>
