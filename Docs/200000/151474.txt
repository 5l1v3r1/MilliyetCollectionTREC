<DOC>
<DOCNO> 151474 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/22/ekonomi/eko07.html </URL>
<DATE> 2003/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İş Bankası'ndan dev satış 
</HEADLINE>
<TEXT>

İş Bankası'nın 384 gayrimenkulü, 25 Mayıs'ta Türkiye'de ilk kez uygulanacak olan "halktan teklif" yöntemiyle satışa çıkarılacak 
     EKONOMİ SERVİSİ 

     İş Bankası'nın arsa, işyeri ve meskenden oluşan 384 adet gayrimenkulü, Eskidji Müzayede Evi tarafından 25 Mayıs'ta, "halktan teklif" yöntemiyle satılacak. Gayrimenkullerle ilgilenenler, 1 Mayıs'tan itibaren "0212 444 45 45" numaralı telefona müracaat ederek, satışa çıkarılanları gezebilecek ve çevrede yapacakları araştırmayla fiyatı kendileri belirleyebilecekler. 
     
     'Miami böyle satıldı' 
     Eksidji Müzayede Evi sahibi Dikran Masis, Türkiye'de ilk defa uygulanacak bu sistemde hiçbir fiyat olmayacağını söyledi. Bu sistemi özellikle ABD bankalarının benimsediğini belirten Masis, "Amerika'yı baştan keşfetmeye gerek yok. Amerika, Miami'yi böyle satmış" dedi. Alıcının kafasında oluşan fiyatı teklif olarak vereceğini bildiren Masis, İş Bankası'nın bununla ilgili özel bir kredilendirme yapacağını söyledi. Masis, "Bu kredi, şu anda İş Bankası'nın uyguladığı faizden daha düşük olacak. Teklifi peşin para olarak veren, daha sonra bankaya gidip kredi kullanabilecek" dedi. 
     


SİYASET 




















</TEXT>
</DOC>
