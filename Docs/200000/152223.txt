<DOC>
<DOCNO> 152223 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/25/guncel/gun10.html </URL>
<DATE> 2003/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

Dışişleri Anıtı esefle karşıladık      Dışişleri Bakanlığı, Paris'te dün sözde Ermeni soykırım anıtının açılmasının Türkiye tarafından esefle karşılandığını belirterek, "Türk - Fransız ilişkilerinin, üçüncü tarafların tarihi çarpıtan politikaları doğrultusunda ipotek altında tutulmaya çalışılmasının hazin olduğunu" bildirdi. Bakanlıktan yapılan açıklamada, Paris Belediyesi tarafından Ermeni asıllı kompozitör Komitas anısına ithaf edilen anıtın durdurulması için yapılan tüm girişimlerin sonuçsuz kaldığı belirtildi. Son olarak, Başbakan Erdoğan ve Dışişleri Bakanı Gül'ün, Fransa Dışişleri Bakanı'yla görüşmeleri sırasında konuyu gündeme getirdikleri de vurgulanarak, Fransız hükümetinin bu konuda duyarlı olması istendi. 
     
Top uğruna öldü      İSTANBUL Milliyet 

     Bağcılar'da, topunun peşinden otoyola fırlayan Mazlum Görür 8 , bir otomobilin çarpması sonucu hayatını kaybetti. 
     TEM Otoyolu kenarındaki alanda arkadaşlarıyla futbol oynayan ilköğretim okulu öğrencisi Mazlum Görür'ün topu yola kaçtı. Topunun peşinden otoyola çıkan Görür, Gaziosmanpaşa'dan Atatürk Havalimanı yönüne giden Mehmet Erhal'ın kullandığı otomobilin altında kaldı. Görür, Erhal tarafından İkitelli'deki TEM Hospital'a götürülürken hayatını kaybetti. 5 kardeşi olan Görür'ün ailesinin 3 yıl önce Van'dan geldiği, babası Tayyip Görür'ün hurdacılık yaparak geçimini sağladığı belirtildi. 
     
Büyükşehir dikiyor, Eyüp kesiyor      M. AKİF ERDEM İstanbul 

     İstanbul Büyükşehir Belediyesi, Haliç'in çevresini ağaçlandırmak için kampanya başlatırken Eyüp Belediyesi spor alanı yapılacağı gerekçesiyle Anıtlar Kurulu'ndan tescilli 3 çınar ağacını kesti. Görevliler, Alibeyköy Sevinç Köprüsü yanında istimlak edilen arazide motorlu testereyle en küçüğü 40 yıllık olan çınar ağaçlarını kesmeye başladı. Çevredekilere, "Kesin dediler, kesiyoruz" diyen görevliler, 3 ağacı yerle bir etti. Olaya sinirlenen emekli Mustafa Oğur, "Çocukluğumdan beri bu ağaçlar var. En küçüğü 50 yıllık. Hiç vicdanları yok mu " diye tepki gösterdi. Eyüp Belediye Başkan Yardımcısı Ahmet Malatyalı, yeniden ağaçlandırma yapılacağını söyledi. 
     
Eczacıların bilardo heyecanı      İstanbul Eczacı Odası, bu yılki 14 Mayıs Eczacılık Günü etkinlikleri kapsamında, 2. İstanbul Eczacılararası 3 Bant Bilardo Turnuvası düzenliyor. Fındıkzade'deki Platin Bilardo Salonu'nda yapılacak turnuvaya katılmak isteyen eczacıların, bu akşama kadar aşağıdaki telefon numaralarını arayarak kayıt yaptırması gerekiyor Rıfat Güney 0212 252 04 59 Erol Nizipli 0212 544 39 49 
     
Üniversiteli yeteneklere davet      Fanta, gençleri "Genç Yetenekler Aramızda" yarışmasıyla, yeteneklerini sergilemeye davet ediyor. Yarışma, üniversiteliler arasında "müzik" ve "stand - up" dallarında düzenleniyor. Yarışmaya katılanlar Fanta Gençlik Festivali'nde Teoman, Şebnem Ferah, Mor ve Ötesi, Cenk Erdem ile sahneye çıkma, şarkıları ya da gösterileriyle Fanta CD'sinde yer alma, müzik ve stand - up dalı birincileri de 10'ar milyar liralık ödülü kazanma şansı elde edecek. 
     


GÜNCEL 


















</TEXT>
</DOC>
