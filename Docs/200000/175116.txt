<DOC>
<DOCNO> 175116 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/12/ekonomi/eko05.html </URL>
<DATE> 2003/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
'Rehavete kapılmayacağız' 
</HEADLINE>
<TEXT>

   Bankacılarla bir araya gelen Bakan Babacan, göstergeler bahar havasına işaret etse de rehavete kapılmayacaklarını, kararlılığın süreceğini söyledi 
      
   Devlet Bakanı Ali Babacan, "Bugün makroekonomik göstergeler bahar havasına işaret etse de asla rehavete kapılmayacağız" dedi. Babacan, Türkiye Bankalar Birliği TBB Başkanı Ersin Özince'nin evsahipliğinde gerçekleştirilen toplantının açılışındaki konuşmasında, bugüne kadar siyasetçilerin becerisizlikleri, ihmalleri ve çeşitli derecelerdeki yolsuzlukları nedeniyle ekonominin tükenme noktasına geldiğini söyledi. 
   
   Üç yıllık bütçe yapılacak 
   Babacan, Meclis açılır açılmaz gündeme gelecek kamu mali yönetim ve kontrol yasa tasarısınde üç yıllık bütçe uygulamasının yer aldığını dile getirdi. Tasarının yasalaşmasıyla 2005 - 2007 arasında üç yıllık bütçe yapacağını belirten Babacan, ilk yıl detaylı yapılacak bütçede, sonraki yıllarda orta ve uzun vadedeki mali politikaların makro seviyede ele alınacağını kaydetti. 
   Babacan, İmar Bankası'yla ilgili soruları yanıtlamazken, Özince, İmar Bankası'ndaki bonozedelerle ilgili çelişkili açıklamalar bulunduğunu, bu gibi konuların sektöre verdiği zarardan son derece mustarip olduklarını söyledi. 
   
   
</TEXT>
</DOC>
