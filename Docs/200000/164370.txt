<DOC>
<DOCNO> 164370 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/20/son/sondun44.html </URL>
<DATE> 2003/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Küreselleşme karşıtları Selanik'te... Yine polisle çatıştılar... 
</HEADLINE>
<TEXT>

     AB dönem başkanı Yunanistan'da yapılan AB zirvesini protesto eden küreselleşme karşıtları ile polis çatıştı. 
     Sayılarının 10 bini geçtiği belirtilen göstericilerin arasında yer alan yaklaşık 1500 kişilik bir grup, zirvenin yapıldığı Halkidiki yarımadasındaki Porto Carras tatil kompleksine en yakın yerleşim birimi Neos Marmaras çevresinde yolları kesen güvenlik güçlerine taş ve sopalarla saldırdı. 
     Polis, zirve toplantısının yapıldığı bölgeye göstericileri sokmamak için kurduğu barikatları iki noktada zorla aşmaya çalışan protestocuları göz yaşartıcı gaz kullanarak püskürttü. 
     Göstericiler ve polisler arasında hafif yaralılar bulunduğu öğrenildi. 
     
</TEXT>
</DOC>
