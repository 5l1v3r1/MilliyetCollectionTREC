<DOC>
<DOCNO> 178124 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/26/siyaset/asiy.html </URL>
<DATE> 2003/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezer'den Bush'a ince hatırlatma... 
</HEADLINE>
<TEXT>

      
   Görevini devreden Org.Tuncer Kılınç bu vesileyle yaptığı konuşmada hem hükümete hem devlete mesajlar verdi. Org. Kılınç, 7. Uyum Paketi'yle MGK'nın işlevine ilişkin olarak yapılan değişikliklerle mutabık olmadığını açıkladı.Bu düzenlemelerin MGK'yı zayıflattığı, oysa, bu süreçte bu kurumun güçlendirilmesi gerektiğini savundu. 
   Org. Kılınç'ın ikinci mesajı irtica tehdidiyle ilgiliydi. Kılınç, "halen hilafet ve şeriat arayanlarımız var" diyerek, Atatürkçü düşüncenin toplumun her katmanına yayılamadığını vurguladı. 
   Org. Kılınç, doğrudan Irak'a asker gönderme konusuna girmedi ama Atatürk ve George Washington'dan alıntılar yaparak bağımsızlığa ve ulusal egemenliğe dikkat çekti. Başka uluslara nefret veya sevgi duyguları beslemeyi adet edinen milletlerin köleleşeceğine ilişkin Washington'un sözünü anımsattı. Yine,"Ortaklık hayaline kapılarak başka milletlere bağlananların, onların kavgalarına boşu boşuna karışırlar", biçimindeki Washington'a ait sözleri okuyarak, dolaylı biçimde ABD ve Irak konusunda mesaj vermiş oldu. Verdiği genel mesaj, Irak'a asker gönderme konusunda ABD'nin çıkarlarına göre hareket etmemek gerektiği yolundaydı. 
   
   'SİZE İNANIYORUM' 
   Cumhurbaşkanı Ahmet Necdet Sezer de tören sonrasındaki kokteylde gazetecilerin sorularını yanıtladı. Sezer, Irak sorunu ve Kerkük'teki olaylarla ilgili soruları yanıtlarken, şöyle dedi 
   "Bugün dün ABD'nin yeni Büyükelçisini kabul ettim. Tabii bu konu da açıldı. Ben, Büyükelçi'ye şunu anımsattım, dedim ki Bingöl depreminden hemen sonra Sayın Bush aramıştı. Uçaktan konuştuğunu söylemişti ve demişti ki,"Bazıları inanmayabilir ama siz lütfen inanın, biz Irak'ın toprak bütünlüğüne ve siyasal birliğine saygılıyız ve saygılı olacağız. Bu konuda güvence veriyorum, söz veriyorum. Ben de, 'Sözünüz yeterli, ben inanırım' diye karşılık verdim. Büyükelçi'ye bunları söylerek Sayın Bush'un sözünü anımsatmış oldu. O da Sayın Bush'un özel toplantılarda h l aynı görüşünü tekrarladığını söyledi." 
   Cumhurbaşkanı Sezer, uluslararası oydaşma gerektiği konusunda görüşünün değişip değişmediğine ilişkin soruya ise "Ben her hafta görüş değiştirmem" diyerek, karşılık verdi. Sezer, "Savaşın gerekçesi yok, bu da ortaya çıktı" diyerek, görüşlerini koruduğunu da ifade etmiş oldu. Sezer, "oydaşma" sözcüğünün kendisine ait olmadığını hükümetin ve Dışişleri'nin kullandığı bir sözcük olduğunu da anımsattı. 
   
   'Öyle değil mi Paşam '    Başbakan Erdoğan, Kerkük olaylarının Irak'a asker gönderme sürecini uzatıp uzatmayacağına ilişkin soruyu yanıtlarken, Genelkurmay Başkanı Özkök'e dönerek, "Uzatabilir de, kısaltabilir de... Gelişmelere bağlı, öyle değil mi Paşam " dedi. Org. Özkök de Başbakan'ı onayladı. Başbakan Erdoğan, Kerkük olaylarını değerlendirirken, tarafların teenni ile hareket ettiğini, gelişmeleri yakından izlediklerini söyledi. Erdoğan, fevri hareket etmek yerine sağlam bilgilere dayalı ve sağduyulu hareket etmek gerektiğini, gelen son bilgilerin de bu yönde olduğunu belirtti. 
   
   
   
   
</TEXT>
</DOC>
