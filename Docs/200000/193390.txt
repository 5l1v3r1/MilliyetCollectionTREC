<DOC>
<DOCNO> 193390 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/05/siyaset/siy03.html </URL>
<DATE> 2003/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Meclis, yolsuzluk raporunu görüştü 
</HEADLINE>
<TEXT>

   AKP'li Komisyon Başkanı Azmi Ateş, Meclis'teki konuşmada, riskli bankaları sorduklarında BDDK'dan İmar ve Adabank'ın isimlerinin kapatılarak gönderildiğini anımsatarak, sır perdesine dikkat çekti. 
   ANKARA Milliyet 

   
   Yolsuzlukları Araştırma Komisyonu'nun, aralarında Mesut Yılmaz, Bülent Ecevit ve Devlet Bahçeli'nin de bulunduğu 25 eski Başbakan ve bakan hakkında soruşturma önerdiği raporu Genel Kurul'da görüşüldü. CHP'liler, belediyelerle ilgili bilgi gelmemesini ve özelleştirme ertelemelerini eleştirdi. 
   Konuşmacılar, soruşturmalar için Meclis'in üzerine düşeni yapmasını isterken, Başbakan Yardımcısı Abdüllatif Şener, "Türkiye yolsuzluklardan çektiği kadar hiçbir şeyden çekmedi. Yolsuzlukla mücadelede kararlıyız" dedi. 
   Soruşturma önerilen bakanlarla ilgili komisyon kurulabilmesi için milletvekillerinin önerge vermesi gerekecek. Bu önergeler kabul edilirse komisyonlar kurulacak ve "Yüce Divan" kararı verilirse, bu karar TBMM Genel Kurulu'nda oylanacak. 
   
   
   
   
</TEXT>
</DOC>
