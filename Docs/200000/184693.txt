<DOC>
<DOCNO> 184693 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/26/siyaset/siy05.html </URL>
<DATE> 2003/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan'dan Ermeni Patriği'ne 
</HEADLINE>
<TEXT>
   Kitaplarda Türkleri rencide edici ifade var 
   ELÇİN ERGÜN Ankara 

   
   Ermeni Patriği II. Mesrob, Başbakan Erdoğan'a nezaket ziyaretinde bulundu. Türkiye'nin AB sürecini desteklediklerini belirten II. Mesrob, Ermeni din adamlarının yetiştirilmesinin yetersiz kaldığını vurgulayarak şunları kaydetti "Bizim Rum cemaati gibi ruhban okulu talebimiz yok. Devlet üniversitesinde ilahiyat veya edebiyat fakültesinde farklı dinlerin öğretilmesine ilişkin dersler konulmasını talep ediyoruz." 
   II. Mesrob, Türkiye'deki tarih kitaplarında Ermenileri rencide edecek ifadelerin olduğunu, bunların kaldırılması gerektiğini de kaydetti. Erdoğan da Fransa ve Ermenistan'daki tarih kitaplarında Türkleri rencide edecek ifadelerin olduğunu belirterek, "Bu ifadelerin kalkması karşılıklı olur. Bu konuları tarihçilere bırakmak lazım. Düşmanlığı körükleyici hareketlerden kaçınılmalı" dedi. Erdoğan, Ermenistan'ın Türk sınırlarını tartışma konusu yaptığını, bu ülkede Türkiye'ye yönelik propagandaların olduğunu hatırlatarak, "Bunları el birliğiyle ortadan kaldırmalıyız" diye konuştu. 
   
</TEXT>
</DOC>
