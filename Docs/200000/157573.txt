<DOC>
<DOCNO> 157573 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/19/spor/spo06.html </URL>
<DATE> 2003/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
HOŞGELDİNİZ 
</HEADLINE>
<TEXT>

İkinci Lig A Kategorisi'nde iki bilet sahibini buldu. Puan cetvelinde ilk iki sırada yer alan Konyaspor ile Akçaabat Sebatspor bitime bir hafta kala Süper Lig'e yükseldi 
     Konyaspor'un dönüşü 
     İKİNCİ Lig A Kategorisi'nde haftalardır zirveyi kaptırmayan Konyaspor, deplasmanda Sakaryaspor ile kapıştı. 20'de Hamza'nın kornerini Adem tamamlamak istedi. Sakaryasporlu Koray topu kendi ağlarına yolladı ve Konyaspor öne geçti. İlk yarı bu skorla bitti. 47'de gelişen Sakarya atağında Ferdi topu ağlara yolladı ve skoru belirledi. 1 - 1'lik beraberlikle 1 puanın sahibi olan Konyaspor şampiyonluğunu ilan ederek Süper Lig'e yükselmeyi başardı. 
     
     A.Sebat işi bitirdi 
     KONYASPOR'UN ardından ikinci sırada yer alan Akçaabat Sebat da Süper Lig'e çıktı. Karadeniz ekibi, Antalyaspor'u 4 - 0'la yıktı. 12'de Erman ile öne geçen Sebat, 30'da Ali Kunter'in penaltısıyla rahatladı. 45'te İbrahim'in golü skoru 3 - 0'a taşırken, son noktayı 70'te Yusuf koydu. İkili ve üçlü averajda Ç.Rize ve Sivas'a üstünlük sağlayan Sebat, 1. Lig'e çıktı. Sıralamada 3. sırada bulunan Rize ile 2 puan gerisindeki Sivas son bilet için ter dökecek. 
     

</TEXT>
</DOC>
