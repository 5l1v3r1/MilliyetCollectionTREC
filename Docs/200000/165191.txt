<DOC>
<DOCNO> 165191 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/24/son/sonspo10.html </URL>
<DATE> 2003/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalyan basını Türkiye Brezilya'dan öcünü aldı... 
</HEADLINE>
<TEXT>

     Fransa'da düzenlenen FİFA Konfederasyon Kupası'nda Türkiye'nin Brezilya'yı eleyerek yarı finale kaması İtalyan basınında ''sürpriz'' olarak değerlendirilirken, gazeteler, ''Türkiye, Brezilya'yı kupa dışına attı' başlıklarını kullandı. 
     Ülkenin yüksek tirajlı spor gazetesi La Gazzetta dello Sport, ''Türkiye devam ediyor ve geçmişin öcünü almayı başarıyor. Rüştü, son Dünya Kupası'nda Brezilya'ya yenildikten sonra 1 yıldır böyle bir anı bekliyorlardı'' diye yazdı. 
     Maçın oynandığı stat için ''Stadyum kırmızıydı'' diyen La Gazzetta, ''Brezilyalı taraftarlar bir sepet çileğin üzerinde bir parça krema gibi gözüküyorlardı'' ifadesini kullandı. 
     Gazete, Türkiye'nin ilk yarı sadece tribünlerde canlı olduğunu sahada karışık bir oyun sergiledeğini belirtip, ikinci yarı Gökdeniz'in beraberlik golüyle açıldığını kaydetti. 
     Corriere dello Sport gazetesi de, ''Dünya Kupası'nın öcü En fazla beklenen maç 2-2 bitiyor. Türkler beraberlik alıp, şampiyonları eliyorlar'' diye yazdı. 
     Türkiye'nin taraftarları sayesinde ''kendi evinde gibi oynadığının'' altını çizen gazete, ''ikinci yarı sahada daha fazla gözüken Türkiye'nin Brezilya karşısında dengeyi kurduğunu sonra da ağırlığını koyduğunu'' ifade etti. 
     
</TEXT>
</DOC>
