<DOC>
<DOCNO> 190621 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/23/yasam/yas04.html </URL>
<DATE> 2003/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Aman böyle olmasın 
</HEADLINE>
<TEXT>

   İşte üç Burgazada görüntüsü Yangından önce, sonra ve eğer sabotaj ihtimali dahilinde üstteki gibi inşaat yapımına izin verilirse adanın hali... 
      Milliyet gökyüzünde MURAT ÖZTÜRK 
   
   Burgazada'nın ormanları, 6 Ekim'de çıkan yangınla kül oldu. Ve İstanbul Büyükşehir Belediye Başkanı Ali Müfit Gürtuna'nın da aralarında bulunduğu birçok kişi, yangının farklı noktalardan aynı anda başladığına dikkat çekerek, 'sabotaj' iddiasını gündeme getirdi. 
      Eğer yanan yerler ağaçlandırılmazsa, kaygılar doğru çıkacak ve ada beton yığını haline gelecek. Biz de eğer yeşillendirme yapılmaz, inşaat yapımına izin verilirse, Burgazada'nın nasıl görüneceğini, bilgisayar yardımıyla ortaya koyduk. Ortaya çıkan görüntü, adayı, plansız yapılaşmanın yaşandığı İstanbul'un diğer semtlerine benzetti. 
      İstanbul Orman Bölge Müdürü Faruk Çebi ise 'photoshop'la yaptığımız ada görüntüsünün gerçekleşmesine izin verilmeyeceğini belirterek şöyle konuştu "Fidan dikimini aralık ayının 15'ine kadar tamamlayacağız. Bölgenin tamamı koru türünde ormanlık alan olacak. 3 - 5 yılda da orman vasfı kazanacak. Ama 20 metrelik bir çınar ağacının oluşması için 50 - 60 yıl gerekir". 
   
   
</TEXT>
</DOC>
