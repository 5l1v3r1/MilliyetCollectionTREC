<DOC>
<DOCNO> 190423 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/22/son/soneko05.html </URL>
<DATE> 2003/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsada Cumhuriyet Bayramı tatili 1.5 gün... 
</HEADLINE>
<TEXT>

     İstanbul Menkul Kıymetler Borsası İMKB Hisse Senetleri Piyasası'nda, Cumhuriyet Bayramı nedeniyle 1.5 gün tatil yapılacak. 
     Borsa Başkanlığı duyurusuna göre, 28 Ekim tarihinin yarım gün, 29 Ekim tarihinin tam gün resmi tatil olması nedeniyle 28 Ekim'de 2. Seans ve 29 Ekim'de işlem yapılmayacak. 
     Hisse Senetleri Piyasası'nda, 24 Ekim'de gerçekleştirilecek işlemlerin takası 30 Ekim'de, 27 Ekim'de gerçekleştirilecek işlemler ile 28 Ekim'de tek seansta gerçekleştirilecek işlemlerin takası ise, beraber olarak 31 Ekim tarihinde yapılacak. 
     Tahvil ve Bono Piyasası Kesim Alım Satım ve Repo Ters Repo Pazarları'nda, 28 Ekim tarihinde 9.30-11.30 arasında işlem yapılacak. 29 Ekim'de işlem olmayacak. 
     Uluslararası Pazar Depo Sertifikaları Piyasası ile Vadeli İşlemler Piyasası'nda 28 ve 29 Ekim tarihlerinde işlemler yapılmayacak. 
     Uluslararası Pazar Tahvil ve Bono Piyasası'nda ise 28 Ekim'de işlemler 10.00-12.00 saatleri arasında gerçekleştirilecek. 
     
</TEXT>
</DOC>
