<DOC>
<DOCNO> 196221 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/18/ekonomi/eko06.html </URL>
<DATE> 2003/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Praktiker Güneşli marketi açıldı 
</HEADLINE>
<TEXT>

   
   Metro Group bünyesinde bulunan yapı market pazarında faaliyet gösteren Praktiker, Avrupa yakasındaki ilk, İstanbul'daki üçüncü marketini Sanayi ve Ticaret Bakanı Ali Coşkun'un katılımıyla Güneşli'de açtı. 
   Açılışta konuşan Coşkun, büyük mağazaların şehir dışına çıkarılması yasasını çağdaş hale getirdiklerini belirterek, "15 bin metrekarenin üzerindeki büyük kuruluşların bakanlar onayıyla mümkünse ve şehir için imar planında yeri yoksa yoğunluk bakımından merkezin dışında kurulmasını arzu ediyoruz" dedi. 
   Praktiker Genel Müdürü Werner Müller de personeli 80 kişiden oluşan ve 7 bin metrekare satış olanı olan Güneşli mağazasında 50 bin çeşit ürünle hizmet verdiklerini söyledi. 
   
   500 kişiye istihdam 
   Metro Group Türkiye Temsilcisi Nurdan Tümbek de işsizliğin yüzde 14'lere vardığı ortamda bir istihdam kapısının açıldığını, Güneşli Praktiker'in dolaylı olarak 500 kişiye istihdam sağlayacağını belirtti. 
   Metro Group'un Türkiye'de toplam 24 mağazası olduğunu ve 5 bin kişiyi istihdam ettiğini belirten Tümbek, geçen yılki cirolarının da 559 milyon euro olduğunu kaydetti. Tümbek, "Ülkeme ne kadar çok yatırım çekebilirsem kendimi bir Türk olarak mutlu hissediyorum. Bu da işimin manevi yönü" diye konuştu. 
   
   
</TEXT>
</DOC>
