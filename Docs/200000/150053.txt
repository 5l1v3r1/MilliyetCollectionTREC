<DOC>
<DOCNO> 150053 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/15/son/sontur27.html </URL>
<DATE> 2003/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Kamyon sürücüsünün mucizevi kurtuluşu... 
</HEADLINE>
<TEXT>

     Kocaeli'nin Derince İlçesi'nde, hemzemin geçitte lokomotifin çarpmasıyla parçalanan kamyonun sürücüsü, hafif yaralı kurtuldu. 
     Şükrü Tekin 66 yönetimindeki 41 AD 007 plakalı yem yüklü kamyona, Tavas Un Fabrikası'nın önündeki hemzemin geçitte, istasyon ambarlarına kömür çeken lokomotif çarptı. 
     Kazada, kamyon tamamen parçalanırken, sürücüsü çevreden yetişenlerce yaralı kurtarıldı ve SSK Kocaeli Hastanesi'nde tedavi altına alındı. Sürücünün durumunun iyi olduğu öğrenildi. 
     Olayla ilgili soruşturma sürüyor. 
     Bu arada, hemzemin geçit yanındaki dereye saçılan yemler, civardaki fabrikaların işçileri tarafından çuvallarla toplandı. 
     





</TEXT>
</DOC>
