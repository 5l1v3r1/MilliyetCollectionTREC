<DOC>
<DOCNO> 150458 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/17/son/soneko16.html </URL>
<DATE> 2003/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Ulusal Kalkınma Planı'nın bu yıl tamamlanması hedefleniyor 
</HEADLINE>
<TEXT>

     Avrupa Birliği'ne AB tam üyelikle birlikte yapısal fonlardan yararlanmak üzere hazırlıkları süren Ulusal Kalkınma Planı'nın, bu yıl içinde tamamlanması hedefleniyor. 
     Devlet Planlama Teşkilatı DPT yetkililerinden edindiği bilgiye göre, Plan, kalkınmada öncelikli yörelere KÖY yönelik olarak hazırlanıyor. 
     Planda, KÖY'lere yönelik bölgesel strateji ve politik uygulama kriterlerine yer verilecek, buralarda uygulanacak projeler ve yatırımlar belirlenecek. 
     Düzey 2 Nuts 2 seviyesinde hazırlanacak Plan'da, bölgesel düzeyde özel sektör ve kamu yatırımları belirlenirken, bunların Türkiye'nin kalkınma planlarıyla uyumlu olması da gözetilecek. 
     AB üyelik sürecinde yapısal fonların kullanımına yönelik olarak hazırlanan Ulusal Kalkınma Planı ile, bölgelerde sürdürülen yatırımlara ne kadarlık bir AB katkısının konabileceği de ortaya çıkacak. 
     Şu anda Türkiye AB'ye tam üye olmadığı için kullanılamayan yapısal fonların 1-2 milyar euro civarında olabileceği belirtilirken, hazırlanan Plan da tam üyeliğe hazırlık olarak görülüyor. 
     
     NELER YAPILDI 
     Bu aşamada Ulusal Kalkınma Planı'nın AB normlarına uygun olarak hazırlığıyla ilgili teknik danışmanlık hizmeti ihale edilirken, ihaleyi alan firma şu anda DPT uzmanları ile birlikte çalışmalarını sürdürüyor. 
     Diğer ülke örnekleri dikkate alınarak, Türkiye şartlarına uygun hazırlanan Plan için, önümüzdeki aylarda seminerler düzenlenmesi ve Plan'ın ön taslağının ortaya konulması hedefleniyor. 
     Eylül sonu itibariyle Plan taslağının çıkarılması, yıl sonuna kadar ise hazırlanan Plan'ın AB'ye gönderilmesi öngörülüyor. 
     





</TEXT>
</DOC>
