<DOC>
<DOCNO> 195834 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/16/guncel/gun90.html </URL>
<DATE> 2003/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 
   
   Elçiliğe kıyak...    Bu ülke yıllarca iki ata inandı. Biri Demirel'in Kır At'ı, diğeri de The Uzans'ların İmar At'ı. Aralarındaki fark "güvence" idi. Birincisine inananlar inandıklarıyla kaldı. Çünkü orada vaat edilenlere devlet güvencesi verilmediği için, yıllarca umutla bir şey alacağını sananların elleri hep boş kaldı. İmar Bankası'nın reklamındaki atına ve kır saçlı amcanın imajına güvenip 150 bin dolarlarını yatıran Çin Büyükelçiliğindeki dostlarımızın içi o açıdan rahat. Fakat, yakında görev süreleri dolup Türkiye'den ayrılacak olanlar için BDDK Başkan Vekili'nden yardım istemişler, hani "bir kolaylık yapamaz mısınız " diye. Olmamış tabii. Yasalar çerçevesinde alacaklarmış paralarını... 
   Şimdi o giden görevlilerin yerine yenileri gelecek. Aynı sorunu yaşamamaları için, birikimlerini danışmaları gereken kişi ve adresini veriyoruz, dikkat .. 
   Kaptan Bülent, 30'lu yaşlarında, uzun saçlı, Galatasaray'ın kulüp binasında Frank'la de Boer oturur, kahve içer. İşte O'na danışabilirsiniz, uzmandır bu konuda. Ya da bize sorarsanız koca bir küp alın, elçiliğin bahçesine gömün gitsin. Şu an bu ülkede en sağlamı o... 
   
   İyice Dol 
   "Panadol panadol .." b b 
</TEXT>
</DOC>
