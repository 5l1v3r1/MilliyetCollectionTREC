<DOC>
<DOCNO> 191160 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/25/yazar/asik.html </URL>
<DATE> 2003/10/25/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Reception krizi... 
</HEADLINE>
<TEXT>

   
   Yunanistan Dışişleri Bakanı Papandreu'nun Atina'da verdiği davete başında türbanıyla katılan Bayan Hayrünnisa Gül, basının çok ilgisini çekmiş, Yunan gazeteleri Bayan Gül'ün fotoğraflarını birinci sayfalarına taşımışlar. Cüneyt Arcayürek ustamız dün sütununda soruyordu 
   "Hayrünnisa Hanım'ın türbanı Atina basınının ilgisini neden çekti 
   Çağdaş yaşamın başına örtü geçirildiği için mi 
   Türkler de çöl devletlerine benzemeye başladı diyebilmeleri için mi .." 
   Cumhurbaşkanı Sezer'in Çankaya resepsiyonuna türbanlı vekil eşlerini davet etmemesi tartışılıyor. Kamu alanında ve kamusal görevde türban yasaktır. Yargıtay'a göre türban "başkaldırı simgesi"dir. Cumhurbaşkanı Sezer resmi daveti bir kamu alanı olarak değerlendirmiş, vekil eşlerini davet etmemiş. 
   Bu değerlendirme ve davetin şekli tartışılabilir mi Elbette... 
   Ancak Sezer'i eleştirenler, Başbakan ve bakanların resmi protokole türbanlı eşlerini dahil etmesini, Türkiye'yi dış geziler ve iç temaslarda bu şekilde temsil etmesini de sorguluyorlar mı 
   Laikliğe karşı saldırılar konusunda duyarlılık sergiliyorlar mı 
   O takdirde eleştirilerinin geçerliği olabilir. 
   Çağdışı gelişmeleri görmezden gelip sadece Cumhurbaşkanı Sezer'i eleştirenler ise AKP yağcılığı yapmaktan başka niyet taşımıyordur... 
   
   
   Büryan Kebabı'nın Siirt'e mi yoksa Bitlis'e mi ait olduğu yolundaki patent tartışması sürüyor. Bu tür tartışmaların bilimsel buluşların patenti için yapıldığı günleri de görür müyüz 
   Arif Ayhan 
   
   Barışçı sonuçlara barışçı yollardan varmalıyız. 
   Martin Luther King 
   
   Baykal diyor ki...    Hep söyledik sosyal demokrat partilerde muhalefet doğal sayılır ve bu onların canlılığına yol açar. Muhalefetsiz partiler dikkatörlere yakışır. Mal bulmuş mağribi gibi, "Muhalefet var, onun için başarılı olamıyoruz" şiarına her sıkıştığında sarılmanın bir adı da şark kurnazlığıdır. Parti yönetiminden genel merkez sorumludur... Yetersizliklerin, beceriksizliklerinin kaynağı bizatihi kendileridir. 
   Kurultay'da dağıtılan Deniz Baykal'ın 1991'de yaptığı bir konuşma... 
   
   Zarif mücadele ...    Maliye Bakanlığı, İÜ Rektörü Kemal Alemdaroğlu'na, türban konusundaki sert tavrından dolayı ceza olarak, Baltalimanı tesislerini boşaltması emrini çıkardı. Prof. Alemdaroğlu mahkemeye gidince kendisine bu defa da 3 trilyon lira vergi borcu tahakkuk ettirildi. 
   Cumhurbaşkanı Sezer'in türban konusundaki tavrını zarif bulmayanlar türbancıların bu düzeyli saldırısını nasıl değerlendiriyor acaba 
   
   Ve kaçıştay... 
   Kurultay'da gecenin geç saatleri... Tüzük değişikliği için parmaklar kalkıyor... "Ret" diyenler ile "kabul" diyenler denk gibi... Divan Başkanı bunun üzerine ad okunarak yoklama yapmaya karar veriyor. Biraz önce "ret" diye parmak kaldıranlar bu defa "kabul" diye bağırıyor. 
   İzmir'den gelen 48 delegenin "retçi" iki üyesinden biri olan Süha Barlak, delegasyonda yaklaşık 15 retçi bulunduğunu ama oylamada sayının 2'ye indiğini söylüyor. 
   - Peki sebep 
   - Arkadaşlar deşifre olmaktan korktu. Bir sebep de marttaki seçimler... 
   Pek çok delege "ret" deyince Baykal ve ekibinin hışmına uğramaktan korkuyor. Kimileri de umudunu yerel seçimlerde bir belediye meclisi üyeliği kapmaya bağlamış Bir de imar komisyonuna seçilirse değmeyin keyfine ... O yüzden ad okunarak yapılan oylamada "kabul"ler ağır basıyor. Baykal böyle taktiklerle kazanıyor. 
   Kimi lider, partisini ve ülkesini sırtında taşır. Kimi ülkeler ve partiler de siyasete musallat olan bir lideri taşımaya mahk m olur. Kader işte... 
   Bir okurumuz Tayyip Erdoğan Deniz Baykal'dan daha mı demokrat, neden basın Baykal'a yükleniyor, diye soruyor. Kim bilir Belki de Erdoğan'ın Osmanlı'yı Baykal'ın Cumhuriyet'i temsil etmesi bir fark yaratıyor... 
   
   Galatasaraylı Arif üç yıllık sevgilisine, "Başını kapatmazsan evlenmem" demiş. Buyrun... Türban belli bir ideolojiyi simgelemenin yanı sıra evlilikten kaçmanın da aracı oldu... 
   Haldun Ertem 
   
      
   
   
</TEXT>
</DOC>
