<DOC>
<DOCNO> 177059 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/20/son/sontur37.html </URL>
<DATE> 2003/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Domuz avlarken ağabeyini öldürdü... 
</HEADLINE>
<TEXT>

     Zonguldak'ın Ereğli İlçesi'ne bağlı Ormanlı Beldesi'nde bir kişi, vurduğu domuzun vücudundan çıkan fişeğin ağabeyine isabet etmesi sonucu, ölümüne yol açtı. 
     Alınan bilgiye göre, Karakavuz Köyü'nde kendilerine ait fındık bahçesinde domuz avına çıkan Talip Altan 63 ve ağabeyi Galip Atan 66 , ayrı ayrı yerlerde beklemeye başladılar. Bahçeye domuzun girdiğini fark eden Talip Altan, tüfeğiyle ateş ederek hayvanı öldürdü. Bu arada ağabeyinin de yere düştüğünü gören Talip Altan, yanına gittiğinde onun da ölmüş olduğunu fark etti. 
     Yetkililer, Talip Altan'ın tüfeğinden çıkan fişeğin, domuzun vücudunu deldikten sonra ağabeyine isabet etmesi sonucu öldüğünün tespit edildiğini belirttiler. 
     Talip Altan, gözaltına alındı. 
     
</TEXT>
</DOC>
