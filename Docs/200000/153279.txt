<DOC>
<DOCNO> 153279 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/29/son/sonspo07.html </URL>
<DATE> 2003/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA... Hido'suz Kings Jazz'ı geçti... 
</HEADLINE>
<TEXT>

     ABD Profesyonel Basketbol Ligi NBA play-off birinci turuna 2 maçla devam edildi. 
     Batı Konferansı'nda Sacramento Kings, deplasmanda Utah Jazz'ı 99-82 yendi ve 7 maçlık seride durumu 3-1'e getirdi. Doğu Konferansı'nda da Philadelphia 76ers, deplasmanda New Orleans Hornets'i deplasmanda 96-87 yenerek seride 3-1 üstün duruma yükseldi. 
     Hidayet Türkoğlu'nun forma giymediği maçta Jazz ile karşılaşan Kings'de, Predrag Stojakoviç 27 sayı, 3 ribaunt ve 1 asistle takımının galibiyetinde büyük rol oynadı. Chris Webber ise 26 sayı, 11 ribaunt ve 3 asistle gecenin bir diğer başarılı oyuncusu oldu. 
     Jazz'da ise Karl Malone'un 24 sayı, 8 ribaund ve 3 asistlik performansı yenilgiyi önleyemezken, Matt Harpring, karşılaşmayı 18 sayı ve 7 ribauntla tamamladı. 
     Gecenin bir diğer mücadelesinde ise Philadelphia 76ers, deplasmanda New Orleans Hornets'i Allen Iverson'ın 22 sayı, 5 ribaunt ve 5 asistlik performansıyla yenmeyi başardı. 76ers'da Eric Snow da 17 sayı, 7 ribaunt ve 12 asistle geceye damgasını vuran bir diğer isim oldu. 
     Hornets'da Baron Davis'in 34 sayısı ile gecenin en skorer oyuncusu olurken, David Wesley de 12 sayı ve 9 ribantla oynamasına rağmen bu ikilinin performansı yenilgiyi engelleyemedi. 
     




</TEXT>
</DOC>
