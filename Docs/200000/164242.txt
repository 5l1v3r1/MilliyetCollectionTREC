<DOC>
<DOCNO> 164242 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/20/ekonomi/eko03.html </URL>
<DATE> 2003/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Adı Bond... Körfez Bond 
</HEADLINE>
<TEXT>

Maliye Bakanı Unakıtan, Körfez ülkelerine yönelik tahvil çıkartacaklarını belirterek,"Büyük ilgi var, eurobond gibi ayrı bir piyasa olacak" dedi 
     Maliye Bakanı Kemal Unakıtan, Körfez ülkelerinde bulunan sermayenin Türkiye'ye yatırım için istekli olduğunu belirtirerek, "Buradan Türkiye'ye büyük kaynak gelecek. Yeni tahvillerle de burası, eurobond gibi ayrı bir piyasa olacak" dedi. Özellikle 11 Eylül saldırısından sonra Batı'dan kaçan Arap sermayesini Türkiye'ye yönlendirmeyi amaçlayan Körfez ülkeleri gezisini sürdüren Unakıtan, temasları hakkında değerlendirmelerde bulundu. 
     
     'Yasal değişiklik olacak' 
     Unakıtan, gezinin ilk durağı olan Bahreyn'de yatırımların karşılıklı teşviki ve çifte vergilendirme konusunda bir anlaşma yapmak için ön çalışmalar yapıldığını anlattı. Daha sonra ise Kuveyt ve Birleşik Arap Emirlikleri'ne geçerek finans sektörü ile toplantılar düzenlendiğini ifade Unakıtan, bu ülkelerdeki yatırımcıların Türkiye'deki yatırımlarını artırmak istediklerini bildirdi. Toplantılar sırasında yatırımcıların, Türkiye'nin bu pazarlara yönelik çıkaracağı eurobond şeklindeki k ğıtlara büyük ilgi duyacaklarını söylediklerini anlatan Unakıtan, Türkiye'de buna dönük yasal değişiklikler yapılacağını da bildirdi. Unakıtan, "Buralara uygun tahviller çıkarmak için değişiklikler yapıyoruz'' dedi. 
     
Araplar yasağın kalkmasını bekliyor      Unakıtan, Körfez'deki yatırımcıların Türkiye'deki özelleştirmeye de büyük ilgi duyduklarını belirtti. Yatırımcıların turizm yatırımlarına talip olduklarını da vurgulayan Unakıtan, işadamlarının, kendilerine vize kolaylığı sağlanmasını istediğini bildirdi. En fazla ilgi gören alanın, gayrimenkul olduğunu kaydeden Unakıtan, ''Biliyorsunuz bu konuda bir yasal düzenleme çalışmamız var. Onun ardından Türkiye'de çok büyük miktarlarda gayrimenkul alacağız diyorlar'' dedi. 
     

</TEXT>
</DOC>
