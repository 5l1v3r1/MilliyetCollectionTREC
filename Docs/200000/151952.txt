<DOC>
<DOCNO> 151952 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/24/ekonomi/eko07.html </URL>
<DATE> 2003/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Radyo DJ'leri sundu, 25 trilyonluk arsa satıldı 
</HEADLINE>
<TEXT>

     Tasarruf Mevduatı Sigorta Fonu TMSF , Tasfiye İdaresi ve özel kişilere ait toplam 302 adet gayrimenkulun müzayede ile satışında, Fon'un 87 gayrimenkulu ile Tasfiye İdaresi'nin portföyündeki 1 gayrimenkul ve bir şirket hissesinin alıcı bulduğu bildirildi. 
     TURYAP tarafından dün Profilo Alışveriş Merkezi'nin tiyatro salonunda gerçekleştirilen müzayedeyle ilgili yapılan açıklamada, çok büyük ilgi gören müzayedede 25 trilyon liralık gayrimenkulun satışının gerçekleştiği kaydedildi. Açıklamaya göre, açık artırmada, 25 arsa, 19 işyeri, 32 konut, Hür Sigorta'nın yüzde 9.20'lik hissesi ve değeri 400 milyar liranın üzerinde olan 12 adet gayrimenkul satıldı. 
     Radyo DJ'lerinin sunuculuk yaptığı ve telefon, internet, kapalı zarfla da katılım sağlanan müzayedede en ucuz gayrimenkul 102 milyon liraya, en yüksek fiyatlı gayrimenkul ise 3.6 trilyona satıldı. Fiyatları 102-150 milyon lira olan Balıkesir'deki 14 arsa da alıcı buldu. 
     


EKONOMİ 



























</TEXT>
</DOC>
