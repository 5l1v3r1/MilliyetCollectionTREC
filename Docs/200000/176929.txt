<DOC>
<DOCNO> 176929 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/20/son/sondun05.html </URL>
<DATE> 2003/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
BM, Irak'taki görevlilerini Ürdün'e götürüyor... 
</HEADLINE>
<TEXT>

     Irak'taki BM görevlilerinin Ürdün'e götürüleceği bildirildi. 
     BM kaynakları, BM merkezine dün düzenlenen intihar saldırısının ardından, BM görevlilerinin Ürdün'e götürüleceğini belirtirken, BM sözcüsü Salim Lone, bu yöndeki haberleri henüz doğrulayamayacağını söyledi. 
     Irak'ın başkenti Bağdat'taki BM merkezine dün düzenlenen saldırıda aralarında BM'nin Irak temsilcisi Brezilyalı Sergio Vieira De Mello'nun da bulunduğu 20 kişinin öldüğü açıklanmıştı. Saldırıda 100'den fazla kişi de yaralanmıştı. 
     
     SÖZCÜ KESİN KARAR ALINMADI... 

     Irak'taki BM sözcüsü Salim Lone, bu ülkedeki BM personelinin hepsinin tahliye edilmesi yönünde henüz bir plan bulunmadığını bildirdi. 
     Bazı BM görevlilerinin, Ürdün'e tahliyenin planlandığı yönündeki açıklamasına karşılık sözcü Lone, bu yönde bir karar alınmadığını belirtti. Lone, bu gece New York'ta yapılacak BM toplantısında, durumun değerlendirileceğini söyledi. 
     Bağdat'taki BM kaynakları, BM merkezine dün düzenlenen intihar saldırısının ardından, BM görevlilerinin Ürdün'e tahliye edileceğini kaydetmişti. 
     Irak'ın başkenti Bağdat'taki BM merkezine düzenlenen saldırıda, aralarında BM'nin Irak temsilcisi Brezilyalı Sergio Vieira De Mello'nun da bulunduğu 20 kişinin öldüğü, 100'den fazla kişinin de yaralandığı açıklanmıştı. 
     
</TEXT>
</DOC>
