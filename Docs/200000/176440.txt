<DOC>
<DOCNO> 176440 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/18/yazar/pulur.html </URL>
<DATE> 2003/08/18/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Sabretmek lazım ... 
</HEADLINE>
<TEXT>

   
   TELEVİZYON dizisi "Ekmek Teknesi"nin "ölü" lakaplı berberi dinler, dinler, durur, son noktayı kor 
   "Sabretmek lazım " 
   "Milli Görüş"ten gelen AKP'lilerle, onların şakşakçıları biraz sabretmeyi bilseler, her şey istedikleri gibi olacak.... 
   
   ÖNCE ortaöğretimde, sonra üniversitede, daha sonra her yerde, kamuya ait veya ait olmayan her yerde "türban" takılacak, başı açık kimse kalmayacak... 
   Düşünün, "türbanlı" bir hakim, bir doktor, bir müdür... 
   "Sabretmek lazım ..." 
   
   YOKSUL çocukları özel okullarda okutarak bazılarına yardım kılıfıyla çıkarılan kanunu, Cumhurbaşkanı'nın gerekçe göstererek ve Danıştay kararına uygun "Bir daha görüşün" diye geri çevirmesini niçin kızıyorlar Biraz sabırlı olsalar yeter. 
   "Sabretmek lazım " 
   
   YÖK'ü yok edip, üniversiteyi elde etmek, rektörleri emir altında tutmayı amaçlayanlar, biraz sabretseler, her şey istedikleri gibi olacak... 
   "Sabretmek lazım " 
   
   ORMANLARI, ormanlıktan çıkarmak isteyenler, biraz sabırlı olsalar... 
   "Sabretmek lazım " 
   
   ANITKABİR'de huzura varıp "Atam senin yolundayız " diye "takiyye" yapanlara kızmak niye, biraz sabretseler ya 
   "Sabretmek lazım " 
   
   "BUNLAR artık değişmişler " diye, onlara kefil olanlar da biraz sabretseler, bunların bugün değil, yarın ne olacaklarını bekleseler, sabretseler, daha doğru olmaz mı 
   "Sabretmek lazım " 
   
   KIBRIS sorununun, Avrupalının istediği gibi halletmek istiyorsanız, niye biraz sabretmiyorsunuz 
   "Sabretmek lazım " 
   
   BUNLAR ve daha niceleri için, sabretmek lazım. 
   Diyecekler ki "Yetti gayri, nereye kadar sabredeceğiz " 
   Çok değil canım, 2007 yılına kadar sabredeceksiniz. 
   Allah hem izin, hem de ömür verirse, işler planladığı gibi giderse, Cumhurbaşkanı Sezer'in görev süresi 2007 yılının mayıs ayında bitiyor. 
   Meclis çoğunluğunu elinde tutan AKP gurubu da, o gün Tayyip Erdoğan'dan başkasını cumhurbaşkanı seçip, Çankaya'ya ya çıkaracak değil ya 
   Üstelik Tayyip Erdoğan, çok önce "İmam hatiplilerin cumhurbaşkanı olacağı günler yakındır" diyen, değil midir 
   Şimdi bazıları "Ooooo, daha dört yıl var " diye sabırsızlanacaklar. 
   Milletlerin tarihinde dört yıl nedir ki, bir nokta gibi... 
   "Sabretmek lazım " 
   
      
   
</TEXT>
</DOC>
