<DOC>
<DOCNO> 160322 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/01/yazar/sazak.html </URL>
<DATE> 2003/06/01/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Modern Mahrem 
</HEADLINE>
<TEXT>

     Anket sonuçlarına bakılırsa AB adayı Türkiye'de çağdaş Türk kadını imajı giderek değişiyor Kadınların yüzde 64.2'si başını örtüyor. 
     Her yüz evin 77'sinde başını örten bir kadın bulunuyor. Buna karşılık başını kapatan kadınların sadece yüzde 5.4'ü kullandığı örtüyü 'türban' diye niteliyor. Yüzde 1.9'u ise çarşaf giyiyor. Eğitim düzeyi yükseldikçe türbanlı oranı artıyor. 
     Halkın yüzde 70'i türbanı 'laiklik karşıtı' bir simge olarak görmüyormuş Araştırmadan TBMM Başkanı Bülent Arınç'ın eşi Münevver Hanım'la başlayan 'türbanlı protokol'e yüzde 57 'evet' çıkmış. 
     Üniversitelerde türban yasağının kalkmasını savunanların oranı yüzde 75.5 olarak çıkmış. Halkın yüzde 62.6'sı 'devlet dairesinde isteyen başını örtmeli' görüşündeymiş 
     İnsan bu tabloya bakınca 'Hangi Türkiye'de yaşıyoruz ' diye sormadan edemiyor. 
     Ailedeki büyüklerin geleneksel değerlere saygı göstermesinden yola çıkarak Türk kadınının üçte ikisini 'başı kapalı' saymak olası mıdır Annemin 'başı bağlı' değildi. Bireysel olarak evde başını bağlamak da kadınların tercihidir. Saygı duyarız. Anketteki türbanlı oranı yüzde 5'dir. Eğer araştırmada iddia edildiği gibi kadınların 'üçte ikisi' başını kapatarak dışarı çıkıyorsa bu 'sokağa yansır ' 
     Siyasal İslamcı kesimdeki 'kapanma' eğilimini, Anadolu kadınının muhafazakarlığı ile buluşturarak, kadınların yüzde 64.2'sinin 'başı kapalı' yargısına varmadan önce Türkiye gerçeklerinin farkında olmak gerekiyor. 
     Yoksulluk ve eğitimsizlik kadını toplum yaşamından soyutluyor. Dinin de baskısıyla eve kapanan başını örtmek zorunda kalıyor. 
     Ancak 'İslam ve modernlik' üzerine tez yazan kimi sosyologların Türkiye özelinde çıkardıkları başka sonuçlar var. Örneğin Nilüfer Göle, 'Modern Mahrem' adlı araştırmasında İslamcılık hareketlerinin etkisiyle, 'türbanlı kadın'ın kamusal alandaki görünürlüğünün artmasını 'moderniteye geçiş' olarak niteliyor. Çünkü kadın örtünerek, dinsel gerekçelerle kendisini 'eve kapatan' baskıyı kırıyor ve dışa açılıyor. Eğitime, iş yaşamına yöneliyor. Bu tabunun kırılmasında ve 'türbanlı' kadının siyasal alana açılmasında Refah'ın etkisi büyük oldu. AKP iktidarında bu süreç 'devlet protokolü' ile tamamlanmaya çalışılıyor 
     Tarhan Erdem'in araştırmasında ise yüzde 60 - 70 bandındaki 'başını örten' kadın, üniversiteden sonra devlet dairelerinde de türban yasağının kalkmasını istiyor. 
     Yoksulluk da, 'kapanma' da önemli bir gerekçe ama İstanbul başta, kent varoşlarında kızını üniversitede okutan hangi anne baba, iş bulduklarında 'türbansız göndermem ' diye direnebilir. 
     Daha iyi yaşama ve refah 'başı açık ya da kapalı', toplumun ortak özlemidir. 
     Atatürk devrimleriyle geçen yüzyılda çağdaş değerlere açılan Türk kadını AB yolunda 'kapanma' eğilimine girer mi 
     Hiç sanmıyoruz. 
     
     

</TEXT>
</DOC>
