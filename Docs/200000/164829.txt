<DOC>
<DOCNO> 164829 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/23/magazin/yazdud.html </URL>
<DATE> 2003/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte Boğaz’ın kraliçesi REİNA 
</HEADLINE>
<TEXT>

En in’ on mekan Reina bünyesinde Şamdan, Safran Bar, Niş, Reina, Dragon, Ta Nhcia, Mirror, Köşebaşı, Benihana. Burada yok ama dünyaca ünlü kahve zinciri Starbucks da cabası... 
     Bugünkü konuklarım, geçen yılın favori eğlence kompleksi Reina’nın patronu olan genç işadamı Mehmet Koçarslan ve bu yıl Reina’ya imzalarını atan dokuz mekanın patronları, işletmecileri. Reina’da hangi mekanlar var, mönüleri nasıl, kaç paraya çıkabilirsiniz Bu soruların cevabını yazımda bulacaksınız. 
     
     ŞD-25 yıldır madencilikle uğraşırken niye eğlence sektörüne girdiniz 
     MK-Sektöre girişim Reina’nın satışıyla ilgilenmemle başladı. 25 yıllık iki kiracının haklarını ödeyerek anlaştık ama satış gerçekleşmedi. Biz içindeyken bir başkasına satıldığını öğrendik. 1997 yılından beri içindeki kiracılarla koordineli bir çalışma yapıyorduk. Daha sonra Havana’da büyük başarı elde eden Ali Ünal’ı işletmenin başına getirip pay verdim ve Reina olarak sektöre adım attım. Arsanın asıl sahibi Doğuş Holding. 
     
     ŞD-Yılın bir kısmını çocuklarınızın eğitimi nedeniyle Amerika’da geçiriyorsunuz. Oradaki eğlence anlayışı ile Türkiye’deki eğlence anlayışını karşılaştırır mısınız 
     MK-Ailem Los Angeles’da yaşıyor ama orada New York’taki eğlence yok. New York ile İstanbul birbirine benziyor. Sonra Amsterdam, Paris, Londra geliyor. Bence dünyada yemek ve eğlencenin gelişmiş olduğu iki megapol var biri New York, diğeri İstanbul. Sektördeki arkadaşlarımızın buraya bakışı bu çerçevede olmalı. İstanbul artık dünya liderliğine soyunmuş durumda. Turizm Bakanlığı’nın ve diğer birimlerin bu açıdan bakmasında yarar var. Buraya gelen turistlerin ellerinde bilgi oluyor. Beş yıldızlı restoranlar ve eğlence yerlerini bilerek geliyorlar. 5 yıldızlı otel müşterileri, bizim tarzımız olan yerleri tercih ediyor. Dünyada böyle bir kaliteli eğlence kompleksinin olmadığını sen de biliyorsun. 
     
     ŞD-Devletten neler bekliyorsunuz 
     MK-Birlikte çalışmayı tabii ki. 
     
     ŞD-Reina isim olarak nasıl doğdu Konsepti nasıl belirliyorsunuz 
     MK-Ali Ünal, medya ve reklam danışmanlarımız Yadigar Cengizer ile Gülşad Doğan, mimarımız Barbara Pensoy el birliğiyle konsepti oluşturduktan sonra isim için düşünmeye başladık. Davetiyeler bile hazır, bekliyordu. Eşime de bu derdimizi anlatmıştım. İyi ki de anlatmışım, çünkü isim Californiya’dan geldi. Küçük kızımın adı Reina. Bu ismi kızıma koyarken zorlanmıştık aslında. Eşimin yakın bir arkadaşı ısrar etmişti. Araştırdık, bunun İspanyolca’da kraliçe anlamına geldiğini, Kuzey Afrika’daki Müslümanların da kullandığını öğrendik. Barbara önce "Hayır" dedi ama sonra okeyledi. Sonuçta Reina doğdu. Dekorasyon konseptini, mimarımız Barbara belirliyor. 2 yılda dördüncü dekorunu yaptı, yazlık ve kışlık olarak. Ana konsepti Ali ile ben tespit ediyoruz. Ali işletmeci, ben ise yatırımcıyım. Bu gerçeğin özellikle bilinmesini isterim. 
     
     ŞD-Peki Reina’da mekan açacak olan kişilerde ne gibi özellikler arıyorsunuz 
     MK-Bütün kış, önce dostlarımızın mekanları olmak üzere, her lokanta ve barı takip ediyoruz. Bizzat ben gidip içki içiyor, yemek yiyorum. Seçim sırasında, asla bir mutfaktan ikincisini bulundurmuyoruz. Yani iki balıkçı ya da İtalyan restoranı olamaz. Bu yıl Selim Hamamcıoğlu’nun dostluğunu da inkar edemem. Gezerek, görerek, yiyerek ve etraftaki tepkileri inceleyerek eğlence sektöründe Türk milli takımını kuruyoruz. Yani yemek, müzik ve eğlence sektörünün en iyilerini seçiyoruz. Zaman zaman sakatlıklar va arızalar çıkabilir tabii. O zaman onu üzülerek eliyoruz. Gelecek sene iyiyse zaten onu buraya alıyoruz. Buradan toplam 500’e yakın insan ekmek yiyor. Onların ailelerini ve buraya hizmet veren diğer yan sektörleri de düşünürsek doğru tercihler yapmak zorundayız. Yani hatır, gönül işine yer yok. 
     
     ŞD-Geçen yıl Reina, adına layık olarak Boğaz’ın kraliçesiydi. Bu yıl sizce ne olacak Rakipleriniz var mı 
     MK-Fazla iddialı konuşmak tarzım değil. Rakip her zaman, her yerde vardır ve olacaktır. Ben işin doğrusunu, en iyisini yapmaya çalışırım. Her işte böyledir. Herkes kendiyle yarışır. Reina, Reina’ya rakiptir. Etraftan aldığım duyumlar, Reina’nın başarısı beni mutlu ediyor ama rahatlatmıyor. Yine aynı heyecanla çalışmaya devam ediyorum. Bu büyüklükte bir yerde her yıl dekorasyon, mönü, müzik, herşey değişiyor. Çünkü inanılmaz bir tüketim toplumuyuz. İnsanların karşısına çok daha iyiyle ve özel olarak çıkmak istiyoruz. 
     
     ŞD-Siz dostum olduğunuz için projelerinizi biliyorum ama okuyucular da öğrensin isterim. Reina’nın dışındaki projelerinizi de açıklar mısınız 
     MK-Aslı Altan’la Bodrum Göltürkbükü’nde bar, restoran, akşam aktiviteleri olan bir beach açıyoruz. Bir bölümü, Safran. Gecikme olmazsa 15 Haziran’da açacağız. Bir başka proje daha vardı hep kafamda olan. Kafe yapmak istiyordum. Bebek’te bulunan eski S Restaurant’ı 10 yıllığına kiraladım. Tahta sandalyeli, masalı bir mekan olacak. Orası yüksek rakamlara mal olmayacak insanlara. O mekan alternatif olmalı ve gençler eğlenmeli. Eylül-ekim gibi açarız. Bir de bize bağlı olarak Crystal var. Burası da klasmanında lider. Underground ve chill-out tarzında bir yer. İşletme bizde değil. Mix ise geçen yıl iyiydi. Kenan Doğulu, Levent Yüksel, Kurtuluş farklı bir müzik sundular. Kışa burada da değişiklikler yapılacak tabii. 
     
     ŞD-Son yıllarda özellikle sentetik uyuşturucu konusunda bazı eğlence yerleri büyük tehlike arzetmeye başladı. Sizin bu konudaki çalışmalarınız neler 
     MK-Ben işe başladığımda görevliler buraları eski bar-pavyon olarak düşünüyorlardı. Ama buraların böyle olmadığını, son derece güvenli olduğunu anlattık, onlar da gördüler. Bir yıl önce yetkililerle toplantı yaptık. İnsanlar burada her türlü tehlikeden uzak olarak rahatça yemek yesin, eğlensin, mutlu ayrılsın diye. Devletle sürekli işbirliği içindeyiz. Nitekim bir yıl önce emniyet güçlerine "Kapımızdaki görevlileri siz eğitin" dedik. Yani ilk adımı biz attık, yapılması gerekeni yaptık. Narkotik, Reina’nın içinde. Biliyoruz ama tanımıyoruz. Her türlü tedbiri alıyoruz. Devletin bu işe sahip çıkması lazım. Bence gençlerin 18 yaşında değil, 21 yaşında alkolle tanışmaları gerek. Bunu hükümetin kesinlikle yapması lazım. Tabii ki çocuklarımız dışarı çıkacak ama alternatif mekanlar yaratılsın. Çocuklarımız, herşeyimiz. En önemlisi, insan. Çünkü senin de dediğin gibi sentetik uyuşturucu konusunda ciddi bir tehlike var ülkemizde. 
     
     ŞD-Peki Mehmet Koçarslan ne yer Favori mekanları nelerdir 
     MK-Şimdi çok fazla gezmiyorum. Sushi çok seviyorum. Yurt dışında eğlenmeyi yeğliyorum. Gittiğim yerde de oranın en iyi yemeği neyse, onu yemeyi seviyorum. Balık da tercihim. Az yemeğe çalışıyorum. Sushiyi Ninja ve Benihana’da, balığı Parkfora, Çatana, Poseidon’da yerim ama değişikliği severim. Kiminin çorbası, kiminin balığı güzeldir. Eskiden gazinolara giderdik. Şamdan, Safran, 29 ve Buz en sevdiğim mekanlar. 
     
     DRAGON 
     Patron Cemal Turgutlu. University of Portmouth, İngiltere Hotel and Catering Administration mezunu. Dragon’la iki yıldır Reina’da. İşletme müdürü, Ergün Bıyıklı. Mönü Bu yaz tamamen yenilenmiş bir mönü ile Reina’ya giriyor. Vejetaryenler için sebzeler, kanton usulü dana, tavuk, karidesli ve deniz mahsulleri pilavı, karidesli, dana etli ve yengeç etli mantı çeşitleri var. Ana yemeklerde tatlı, ekşi soslu, acı soslu ve kızartılmış soya soslu fasulyeli balık, tavuk, dana eti ve karides, bademli, zencefilli, baharatlı, acı soslu çeşitler. Kısacası Dragon bu yaz mönüsü ile çok iddialı. Kişi başı fiyat Ortalama 55 milyon lira. Telefon numarası 0212 258 11 77. 
     
     ŞAMDAN 
     Patron Mehmet Tuna. 1971’de DJ’lik yaparak sektöre adım attı. Sait Halim Paşa, Moda Kulübü, Club 33, Anadolu Kulübü ve Tiffany’de çalıştı. 1977’de Fahrettin Aslan ile işletmeciliğe soyundu. 28 yıldır Şamdan’ın patronu. Mönü Günlük mönü şöyle kadayıflı karides, enginarlı somon ızgara, yoğurtlu kebap. Tatlı olarak da kaymaklı ekmek kadayıfı. Bunun dışında antrelerde karides, avokado ve mozzarella somon füme rulosu. Salatalarda deniz mahsulleri, Şamdan Sezar. Makarna çeşitlerinde fettuccini a la crema, şefin risottosu, ricotta peyniri, ıspanak ve fıstıklı krep. Ana yemeklerde laos buğulama, kuzu külbastı, safran soslu tava dil balığı. Tatlılarda tarçınlı krem brule, peynirli kek ve limon sorbe. Kişi başı fiyat Ortalama 50 milyon lira. Telefon numarası 0212 258 68 69. 
     
     NİŞ 
     Patron Kaya Demirer. 1991, University of Surrey Hotel Restaurant Management mezunu. Aynı yıl Bodrum’daki Club Manaku’da otel yöneticiliği ile başladığı iş hayatı Karaf Restaurant, Havana Beach Club’ın yiyecek operasyon sorumluluğu ve Nişantaşı’nın kış sezonunda in’ olan mekanı Niş ile devam etti. Reina’da ilk kez yer alıyor. Niş’teki en büyük desteği eşi Gül Demirer. Mönü Yeşil elmalı deniz ürünleri kulesi, rezene ve mozzarella peynirli Marsilya salatası, sarmısaklı ve parmezan peynirli midye ızgara, yoğurtlu pazı dolması, patlıcanlı, yabini rokalı penne. Ana yemeklerde yanında beğendili püre olan defneli kuzu şiş, sotelenmiş karides ve patates ile servis yapılan ızgara levrek fileto, fümelenmiş karışık fasulye eşliğinde sunulan kuzu incik. Tatlılarda ise karamelli cheesecake ve limonlu panna cotta favori çeşitler. Kişi başı fiyat Ortalama 60 milyon lira. Telefon numarası 0212 258 36 27. 
     
     TA NHCIA 
     Patron Mehmet Şehitoğlu. 32 yaşında genç bir girişimci. University of Buckingham’da business study eğitimi almış. 1991 yılında İngiltere The Grand Junction Cafe’de garson olarak iş hayatına atılmış. Hotel Vittoria Glion’da da garson olarak çalışmış. Halen Hotel Yenişehir Palas’ın Genel Müdürlüğü’nü yapıyor. Mönü Yunan mutfağından seçme lezzetler sunacak olan mekanın yemekleri arasında şunlar var günlük deniz mahsulleri çorbası psarosupa, ince doğranmış mevsim sebzeleri ile servis yapılan balık yumurtası taramo keftedes, feta peyniri-kırmızı biberli midye domates sos ile sunulan midya sahanaki, çok ince açılmış yufkada keçi peynirli börek olan striftopitaki... Tatlılarda ise yoğurtlu ve tarçınlı olan fırında elma tatlısı milo psito me yaurti ke kanela, parfe ve portakal sos ile sunulan höşmerim seçme lezzetler arasında. Kişi başı fiyat 50-80 milyon lira. Telefon numarası 0212 258 03 26 ve 0533 813 54 01. 
     
     KÖŞEBAŞI 
     Patron Ali Akkaş. 12 yaşında İstanbul’a gelip komi olarak pek çok iş yerinde çalıştı. Garson olarak Club 12’ye girdi. Ardından Divan Oteli, Çakıl, Maksim, Bebek Gazinosu ve Şamdan’da şef olarak devam etti. Modern bir kebapçının yokluğunu farkedip 1995 yılında Levent’teki Köşebaşı’nı ortaklarıyla açtı. Reina’da ikinci yılı. Mönü Çiğköfte, söğürtme, tarsusi, kaburga, kallavi, alinazik, patlıcan kebap, kanat... Tatlılar künefe, atom, parfe. Kişi başı fiyat Ortalama 40 milyon lira. Telefon numarası 0212 258 06 83. 
     
     REİNA 
     Patron Ali Ünal. 1971, Elazığ doğumlu. Park Şamdan ve Maçka Max’de şef, Havana’da ise müdür olarak çalıştı. 2 yıldır Reina’nın işletmecisi. Mönü Keçi peyniri, zencefil, kırmızı biber, balkabağı sos ile sunulan tavuklu ve mantarlı krep, taze rezene, krema, somon balığı, kızarmış cevizli ekmekle hazırlanan mor karnabahar çorbası, porcini mantarlı risotto, yabani kekik ve fırında domates mozzerallalı süt danası madalyonları, dana eti, marine bıldırcın, rulo piliç, kuzu eti, baharatlı sucuk kombinasyonunda porcini mantarlı ve sebzeli risotto, yani şefin Reina Show’u. Tatlılarda ise beyaz çikolata, iç fındık, file bademli tuil ve kaymaklı dondurma eşliğinde brownie, mascarpone peyniri, amaretto likörü ve kremayla sunulan tiramisu favori lezzetleri arasında. Kişi başı fiyat Ortalama 60 milyon lira. Telefon numarası 0212 259 59 19. 
     
     MİRROR 
     Patron Cüneyt Kurt, Necdet Göral, Gürhan Ersin. Mönü Erişte yatağında domates soslu Asya usulü ızgara somon balığı, tereyağ ve soya sos ile pideli şaşlık, dört peynirli risotto, gorgonzola sos ve roka ile gnocchi, morel mantarlı istiridye makarna, kapalı pizza, domates sos, mozzarella, dana sosis, marine soğan ve sarmısak ile pizza diavola, taze sebzeli ve yengeçli yaprak ravioli... Tatlılar da ev yapımı fındıklı tiramisu, limonlu-çikolatalı cheesecake, çikolatalı tart. Kişi başı fiyat Ortalama 30 milyon lira. Telefon numarası 0212 327 07 07. 
     
     BENİHANA 
     Patron Mehmet Sabancı. Fenerbahçe Kongre Üyesi olan eşi Zeynep Sabancı ile birlikte F B Otomotiv’in sahibi. Daha önce Sabancı Holding’de çeşitli görevlerde bulunan Mehmet Sabancı, geçen kış Çırağan Kempinski’de Benihana’yı hizmete soktu. Tarsus Amerikan Koleji ve Unites States International University Londra mezunu. Benihana ilk kez bu yıl Reina’da yer alıyor. İşletmeci Sarp Erem. Mönü Çok hesaplı bir mönüyle hizmet verecek. Her çeşit sushi, toppan usulü sarmısak, tavuk parçaları ile kızartılmış pilav, taze mevsim mantarları, derin yağda pişirilmiş karides ve sebze kombinasyonu, geleneksel teppanyaki mönüsü, dondurma ve sorbe çeşitleri zengin mönüden sadece birkaç seçim. Kişi başı fiyat Ortalama 70 milyon lira.Telefon numarası 0212 258 16 25. 
     
     SAFRAN BAR 
     Beyoğlu Safran ve kış sezonunun in’ mekanlarından Safran Liman’ın ortağı olan Aslı Altan, Murat Evliyaoğlu ile birlikte Reina’daki Safran Bar’ı işletecek. Geçen sene de Reina’da Safran’ıyla yer alan Altan, mekanın DJ’liğini de yapıyor. Telefon numarası 0212 258 36 27. 
     
     

</TEXT>
</DOC>
