<DOC>
<DOCNO> 179457 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/01/yasam/yas01.html </URL>
<DATE> 2003/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir karpuz için linç ediyorlardı 
</HEADLINE>
<TEXT>

   Mahalle sakinleri, karpuz yüklü bir kamyonete girerken yakaladıkları sağır ve dilsiz sabıkalıyı feci şekilde dövdü 
      MUSTAFA KURTARAN İstanbul 
   
   Kağıthane Çağlayan Gürsel Mahallesi'nde, önceki gece Ramazan Bulut'a ait 34 TD 646 plakalı karpuz yüklü kamyonete girmek isteyen sabıkalı hırsız Sırrı Kartal, mahalle sakinleri tarafından fark edildi. 
   Feci şekilde dövülen Kartal'ın kolunda kırık ve vücudunda da darp izleri olduğu belirtildi. 
   
   Üzerinden 20 anahtar çıktı 
   İhbar üzerine olay yerine gelen polislerden biri, Kartal'ın 20 yıl önce de Fatih'te hırsızlık yapmak isterken gözaltına alındığını kaydetti. Üzerinden 20 anahtar çıkan Kartal, ambulansla Şişli Etfal Eğitim ve Araştırma Hastanesi'ne kaldırıldı. Gürültüleri duyarak olay yerine gelen Bulut ise Kartal'ı dövenleri tanımadığını söyledi. 
   Hırsızlık suçundan onlarca kez gözaltına alınan ve cezaevinde yatan Kartal'ın geçen yıl da Beşiktaş'ta hırsızlık yaparken suçüstü yakalandığı bildirildi. 
   
   
</TEXT>
</DOC>
