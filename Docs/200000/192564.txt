<DOC>
<DOCNO> 192564 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/01/dunya/dun01.html </URL>
<DATE> 2003/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
'Bu savaşın neden şimdi çıkarıldığını anlamıyorum' 
</HEADLINE>
<TEXT>

      FEYDA SAYAN 

   
   Eski ABD Başkanı Bill Clinton'ın ikinci döneminde dışişleri bakanlığı yapan, Madeleine Albright, dün İstanbul'daydı. Çırağan Sarayı'nda bir konferans veren Albright, "Irak Savaşı'nın neden şimdi yapıldığını anlamakta zorlanıyorum" dedi ve Türkiye'yi "örnek ülke" olarak tanımladı. Albright, şu mesajları verdi 
   
   ABD bedel öder 
   Irak Savaşı popüler bir savaş değil. Savaşın nedenini anlıyorum ama neden şimdi çıkarıldığını anlamıyorum. Dikkatimizi Afganistan'a yoğunlaştırmalı, Karzai'nin "K bil Devlet Başkanı" olarak kalmasını önlemeliydik. 
   Saddam ile 11 Eylül arasında bağlantı yok. Irak'ta özgürlüğün sağlanması taviz vermeden olmayacak. ABD bedel ödeyecek. 
   
   Türkiye örnek ülke 
   Türkiye, hem Ortadoğu, hem Orta Asya için örnek bir modern İslam ülkesi ve gelecekte de önemli rol oynayacak. İran, Irak ve Ortadoğu'da birlikte çalışmak için Türkiye ideal. Türkiye'nin AB üyeliği çok önemli. AB, kriterlerle Türkiye'nin geçmiş sicilini değerlendiriyor, bence şu anki performans değerlendirilmeli. Türkiye, güvenilir müttefik imajını korumalı. 
   
   Tek taraflı olmaz 
   Bush yönetiminin "önleyici saldırı" doktrini tehlikeli. Muğlak iddialarla harekete geçerseniz, zor duruma düşersiniz. Başka ülkeler de aynı doktrini kullanabilir. ABD'de Demokrat Parti iktidarda olsaydı, tek taraflı davranmaz, müttefiklere kulak verirdik. 
   
   'Uzanlar imaj bozuyor' iması    Madeleine Albright, IMF'yle yaşanan sorunların ve bazı telekom şirketlerinin Türkiye'de düştüğü zor durumun, Türkiye'nin imajını bozduğunu söyleyerek, Motorola ve Nokia'ya borçlarını ödemeyen Uzanlar'ın "imaj bozduğunu" ima etti. Albright, yabancı yatırımcı çekmek için bu imajın düzeltilmesi gerektiğini söyledi. 
   
   
   
</TEXT>
</DOC>
