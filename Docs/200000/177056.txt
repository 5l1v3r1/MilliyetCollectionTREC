<DOC>
<DOCNO> 177056 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/20/son/sontur34.html </URL>
<DATE> 2003/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Şaşkın hırsız... Girdiği muayenehanede uyku hapı içti, yakalandı 
</HEADLINE>
<TEXT>

     Denizli'de hırsızlık için girdiği doktorun muayenehanesinde ağrı kesici yerine uyku ilacı içen şaşkın hırsız, derin uykuya dalınca yakalandı. 
     Alınan bilgiye göre, Doktorlar Caddesi'nde meydana gelen olayda, çok sayıda hırsızlık olayına adı karışan ve cezaevinden yeni çıkan İsmail Sarıbınar 27 , Çocuk Hastalıkları Uzmanı Dr. Merve Başkan'ın muayenehanesine, kapıyı kırarak girdi. Kasadaki 300 milyon lirayı alan Sarıbınar'ın, kokladığı balinin etkisiyle başı ağrımaya başlayınca, doktorun masasında gördüğü hapı, ağrı kesici sanarak içti ve uykuya daldı. 
     Sabah işyerine geldiğinde koltukta bir kişinin uyuduğu fark eden Dr. Merve Başkan, hemen polise haber verdi. Olay yerine gelen polis, hırsızlık için girdiği muayenehanede sızıp kalan Sarıbınar'ı yakaladı. 
     Kasadan aldığı 300 milyon lirayla yakalanan hırsız, götürüldüğü karakolda da hapın etkisiyle ifade veremedi. Daha sonra adliyeye sevk edilen İsmail Sarıbınar, tutuklanarak cezaevine kondu. 
     
</TEXT>
</DOC>
