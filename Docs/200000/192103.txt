<DOC>
<DOCNO> 192103 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/30/guncel/gun03.html </URL>
<DATE> 2003/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Engelli basketbolcuya 80. yılda askerlik şoku 
</HEADLINE>
<TEXT>

   Asker kaçağı olduğu gerekçesiyle gözaltına alınan engelli milli basketbolcu Bülent Yılmaz, Cumhuriyet Bayramı'nı karakolda kutlamak zorunda kaldı 
      TÜRKER KARAPINAR Ankara 
   
   Tek ayağı olmayan Engelli Basketbol Milli Takım Oyuncusu Bülent Yılmaz, asker kaçağı olduğu gerekçesiyle gece 02.30'da kaldığı otelde gözaltına alındı. Cumhuriyet Bayramı'nı karakolda kutlayan Yılmaz, "Başka bir gün bulamadılar mı " derken, Türkiye Sakatlar Konfederasyonu Başkanı Faruk Öztimur da olayı kınadı. 
   Ankara Turizm Oteli'nde kampa giren Yılmaz'ın, otel yönetiminin Anafartalar Polis Karakolu'na liste göndermesinin ardından asker kaçağı olduğu anlaşıldı. Polis, Yılmaz'ı önceki akşam 02.30'da apar topar gözaltına aldı. Geceyi karakolda geçiren Yılmaz, dün 09.30'da askerlik şubesine götürüldü. Bayramda yoklama işlemlerini tamamlamak zorunda kalan Yılmaz, şunları söyledi 
   
   NİYE BUGÜN 
   "Arkadaşlarımla kampa gelmiştim. Yoklamamı yaptırmamışım. Sakat olduğum için askere çağıracakları aklıma bile gelmedi. Bugün dün işlemleri halletmeye çalışıyorum. İki günde bitmez. 'İkamet ettiğim İstanbul'da hallederim' diyorum, izin vermiyorlar. Kaçak olduğum şimdiye kadar niye ortaya çıkmadı da bugünü buldular " 
   
   
   
</TEXT>
</DOC>
