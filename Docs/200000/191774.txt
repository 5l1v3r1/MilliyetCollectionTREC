<DOC>
<DOCNO> 191774 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/28/yazar/tamer.html </URL>
<DATE> 2003/10/28/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Derviş'in hayali, Tayyip Bey'in iftar uyarısı 
</HEADLINE>
<TEXT>

   
   Hafta sonuna damgasını vuran 2 olay 
   1 CHP örgütünün Kemal Derviş'e beklenmedik bir biçimde sahip çıkışı. 
   2 Başbakan Tayyip Erdoğan'ın 5 - 10 bin dolarlık iftar ziyafetlerini protesto edişi. 
   İkisinden de etkilendim. 
   Aslında ilki, seçmen olarak beni daha yakından ilgilendiriyor. Tutucu zannedilen CHP örgütüne bakar mısınız Delegeler, oylarıyla değişimin tetiğini çektiler. Yoksa Derviş'in "hayalci" bulunan solda birleşme çabalarının, CHP çatısı altında gerçeğe dönüşmesini bile, artık "hayal" edebilir miyiz 
   
   Ramazan mesajı 
   Gelelim Başbakan Erdoğan'ın Ramazan mesajına... 
   Ne demiş Tayyip Bey 
   "5 bin dolarlık, 10 bin dolarlık iftar ziyafetlerinin olduğu bir İstanbul'da, muhasebe kayıtlarını gördükçe kendi gönül dünyamda sarsıntı geçiriyorum. Ülkeme sesleniyorum. Fevkal de bir hal olmadıkça, Ramazan boyunca elimizdeki imk nlarımızı mahallemizdeki fakir komşumuzla, kardeşimizle paylaşalım. Saltanat kokan zengin sofralarına mümkün olduğu kadar oturmayalım." 
   Kendisinin her gün bir başka semtte, mahalle aralarındaki evlerde çat kapı iftar yapacağını, önceden hazırlık yapılmasın diye orucunu açacağı aileye yarım saat önce haber verileceğini söyleyen Başbakan, işadamlarına da Ramazan'da halkın arasına karışarak oruç açma çağrısında bulunmuş. 
   
   İşadamlarına 2 çağrı 
   Tayyip Bey'in mesajını, benim çevremde benden başka önemseyen pek çıkmadı. 
   Kime sorsam, burun büküp "Her Ramazan'da bu tür yüzlerce çağrı yapılır" diyor. "Ama bu başbakan düzeyinde bir çağrı" dediğimde de cevap hazır "Şekerim dinine çok bağlı müslümanların iktidarda olduklarını unutuyorsun galiba " 
   Kim ne derse desin, ben bu çağrıyı fevkal de önemsiyorum. Çünkü çağrı işadamlarına yöneliktir ve çift yönlüdür. Tayyip Bey bir yandan "Pahalı iftar yemekleri vermeyin" derken, aynı zamanda "İftar vakti halkın arasına karışın" önerisinde bulunuyor işadamlarına. 
   
   İftar iptalleri 
   Şimdi siz işadamı olsanız, işlerinizi yürütmek için Ankara ile iyi geçinmeye elinizin mahk m olduğunu da bilseniz, bu çağrı üzerine h l kalkıp da İstanbul'da görkemli iftar davetleri vermeyi göze alabilir misiniz Tabii ki alamazsınız. Lüks otellere dün sabahtan itibaren yağan iftar yemeği iptallerini duyar gibiyim. Üzüldüğümü de söyleyemem. 
   Ekonomi gazeteciliğine adımımı attığım 80'li yılların başından beri iftar yemeklerine davet edilirim. Oruç tutmadığım halde, haber niteliği taşıyabileceğini düşünerek, ilk yıllar hepsine gitmeye çalışırdım. Önceleri çocukluğumda gördüğüm iftar sofralarına benzeyen kurumsal iftar yemekleri, giderek ya iftar ziyafetlerine ya da dini törenlere dönüşmeye başladı. İkisi de ilgimi çekmediğinden, haber için başka kaynaklara yönelmeyi tercih edip iftar yemeklerine katılmayı önce seyrekleştirdim, son yıllarda da hiç katılmaz oldum. Anlayacağınız konu hakkında fikir sahibi sayılırım. 
   Ben daha önce 5 yıldızlı otellere taşınan iftar ziyafetlerine itirazı olan bir başbakan hatırlamıyorum. Tayyip Bey'in çağrısını bu yönüyle de ilginç buluyorum. 
   
   'AKP şov' da yapılmasın 
   Çağrının bir ilginç yönü daha var Sadece Başbakan değil, partisi AKP de, toplumla iletişim kurmakta çok maharetli. Aslında Erdoğan, işadamlarına "İftar vakitleri siz de benim gibi halkın arasına karışın, birlikte oruç açın" derken, onları toplumla iletişim kurmaya da davet ediyor. 
   Ama burada bir tehlike var Ya işadamları da Tayyip Bey gibi TV'lerin eşliğinde iftar vakti o mahalle senin, bu mahalle benim dolaşıp Başbakan'a rakip olmaya kalkarlarsa 
   AKP içindeki militan kanat, Başbakan'ın halk arasında oruç açmasını, gösteri mahiyetinde reklam malzemesi olarak kullanma eğiliminde. İş dünyasına anlamlı bir mesajla hassasiyetini dile getiren Erdoğan, umarız kendi partisindeki militan kanada Ramazan boyunca şov malzemesi olmamayı da başarır. 
   
      
   
</TEXT>
</DOC>
