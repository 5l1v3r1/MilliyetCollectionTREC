<DOC>
<DOCNO> 177372 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/22/yasam/yas02.html </URL>
<DATE> 2003/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Hırsızlar bu kez kaçamadı 
</HEADLINE>
<TEXT>

   Küçükçekmece'de bir kuyumcuyu soyan iki kişinin, dükk n sahibinin kardeşi Seyithan Kırmızı'nın açtığı ateşle öldüğü iddia edildi. Kırmızı polise teslim oldu 
      HALUK ATALAY İstanbul 
   
   Küçükçekmece'de bir kuyumcu mağazasının camını kırarak ziynet eşyalarını alan iki kişi otomobille kaçarken öldü. Hırsızların mağaza sahibinin kardeşi Seyithan Kırmızı'nın açtığı ateşle öldüğü öne sürüldü. 
   İddiaya göre, Hüseyin Kurtoğlu ile kimliği henüz belirlenemeyen arkadaşı, Altınşehir'deki Kutbettin Kırmızı'ya ait Altınpınar Kuyumcusu'nun camlarını kırarak ziynet eşyalarını aldı. Daha sonra Şahin marka otomobile binen iki kişi süratle uzaklaştı. O sırada mağaza sahibinin kardeşi Kırmızı da kendi otomobiliyle kaçan kişileri takip ederek ateş açtı. Çeşitli yerlerinden yaralanan iki kişinin bulunduğu otomobil, ağaca çarparak durdu. Bu arada, hırsızlar bir kadına da çarptı. Yaralılar yoldan geçmekte olan bir sürücü tarafından hastaneye kaldırılmak için bir minibüse bindirildi. Ancak biraz ilerleyen minibüsün de benzini bitti. Kimliği henüz belirlenemeyen yaralı kişi minibüste can verdi. Kurtoğlu ise ambulansla hastaneye kaldırıldı ancak kurtarılamadı. Kırmızı polise teslim oldu. 
   
   
</TEXT>
</DOC>
