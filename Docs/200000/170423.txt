<DOC>
<DOCNO> 170423 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/19/son/sonspo08.html </URL>
<DATE> 2003/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Manchester United'li Rjordijiç, Kızılyıldız'a kiralık gidiyor 
</HEADLINE>
<TEXT>

     Manchester United'ın İsveçli orta alan oyuncusu Bojan Djordjiç, Sırbistan Karadağ'ın Kızılyıldız takımına kiralık olarak gidiyor. 
     Manchester United'la 2 yıl daha sözleşmesi olan Djordjiç, yarın Belgrad'a gidecek, Pazartesi günü de 1 yıllık sözleşme imzalayacak. 
     İsveç'te yayımlanan ''Aftonbladet'' gazetesine açıklama yapan Djordjiç, büyük bir mücadelenin başında bulunduğunu belirterek, kendisi için tam futbol oynama zamanı olduğunu söyledi. 
     1999'da Manchester United'ın genç takımına katılan Bojan Djordjiç, geçen sezon da Danimarka'nın AGF Aarhus takımında kiralık olarak oynamıştı. 
     Yugoslav asıllı 21 yaşındaki futbolcunun babası Ranko Djordjiç de 1980'li yılların başında Kızılyıldız'da forma giymişti. 
     Bojan Djordjiç, 9 kez İsveç Ümit Milli Takımı'nda oynadı. 
     
</TEXT>
</DOC>
