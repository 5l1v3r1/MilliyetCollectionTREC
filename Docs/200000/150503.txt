<DOC>
<DOCNO> 150503 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/17/son/sonspo15.html </URL>
<DATE> 2003/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Futbol SARS'ıldı... 5 Olimpiyat eleme maçı ertelendi... 
</HEADLINE>
<TEXT>

     AFC Asya Futbol Konfederasyonu , SARS virüsü yüzünden olimpiyat elemelerine dahil 5 tane 2. tur maçını süresiz erteledi. 
     AFC Genel Sekreteri Peter Velappan, çoğu Çin ve Hong Kong'da olmak üzere tüm dünyada 162 kişinin ölümüne, 3 bini aşkın kişinin de hastalanmasına neden olan ve henüz tam olarak kontrol altına alınamayan SARS virüsü yüzünden Dünya Sağlık Örgütü'nün yaptığı uyarı üzerine bu 5 maçı ertelediklerini açıkladı. 
     SARS yüzünden bu ayın başında yine olimpiyat elemelerine dahil 3 maç, 14 Asya ülkesinin katılacağı ve bu hafta Tayland'ın başkenti Bangkok'da başlaması gereken Bayanlar Dünya Kupası elemeleri, 24 Mayıs'ta Çin'de yapılması gereken bu organizasyonun finallerinin kura çekimi ertelenmişti. 
     Yine Al Ain takımının teknik direktörü Bruno Metsu'nun Çin'e gitmek istememesi nedeniyle Birleşik Arap Emirlikleri takımıyla Dalian Shide Çin arasındaki Asya Şampiyonlar Ligi yarı final rövanş maçı ileri bir tarihe bırakılmış, 3 Nisan'da Pekin'de başlaması gereken Bayanlar Dünya Buz Hokeyi Kupası iptal edilmiş, Uluslararası Ragbi Federasyonu da Singapur ve Çin'deki karşılaşmaları ertelemişti. 
     





</TEXT>
</DOC>
