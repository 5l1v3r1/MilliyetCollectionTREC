<DOC>
<DOCNO> 158889 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/25/son/sontur14.html </URL>
<DATE> 2003/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezer Türkiye'nin birinci olmasından büyük mutluluk duydum 
</HEADLINE>
<TEXT>

     Cumhurbaşkanı Ahmet Necdet Sezer, 48. Eurovision Şarkı Yarışması'nda Türkiye'nin birinci olmasında emeği bulunan kişi ve kuruluşları kutladı. 
     Cumhurbaşkanlığı Basın Merkezi'nden yapılan yazılı açıklamaya göre, Sezer'in, yarışmada Türkiye'nin birinci olması dolayısıyla yayımladığı mesajı şöyle 
     ''Letonya'nın Riga kentinde yapılan Eurovision Şarkı Yarışması'nda Türkiye'nin birinci olmasından büyük mutluluk duydum. 
     Sanatçımız Sertab Erener ile Söz ve Müzik Yazarı Demir Demirkan ve şarkının düzenlemesini yapan Ozan Çolakoğlu başta olmak üzere, ulusça hepimize kıvanç veren ve bizleri sevindiren bu başarıda emeği bulunan kişi ve kuruluşları kutluyor, başarılarının sürmesini diliyorum.'' 
     
</TEXT>
</DOC>
