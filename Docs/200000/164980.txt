<DOC>
<DOCNO> 164980 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/23/son/sonspo21.html </URL>
<DATE> 2003/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Takım küme düştü, futbolcular kapışılıyor... 
</HEADLINE>
<TEXT>

     İkinci Lig A Kategorisi'nde küme düşen Erzurumspor'un futbolcularına Birinci Süper Lig takımları ve diğer kulüplerden teklif yağıyor. 
     İki sezon önce Süper Lig'de mücadele eden Erzurumspor, geçen sezon da İkinci Lig B Kategorisi'ne düşerken, futbolcuları özellikle Süper Lig kulüplerinin transfer listelerinde ilk sıralarda yer alıyor. 
     Mavi-beyazlı ekibin, başarısız olmasında taraftarlar, başkan Cemal Polat'ı sorumlu tutarken, başkan Polat ise, kendisini eleştirenleri Erzurumspor'a sahip çıkmamakla suçladı. Polat, kulübün büyük bir borç içerisinde bulunduğunu ve bu borcun ancak futbolcu satmakla kapanabileceğini söyledi. 
     Erzurumspor'da orta saha oyuncusu İbrahim Ege Trabzonspor'a, forvet Okan Çebi Konyaspor'a, defans oyuncusu Muhammet ise Akçaabat Sebatspor'a transfer olurken, kaptan Kürşat, Aydoğan ve Ömer Faruk'un da çeşitli Birinci Süper Lig takımlarından teklif aldıkları bildirildi. 
     
</TEXT>
</DOC>
