<DOC>
<DOCNO> 154566 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/05/son/sondun08.html </URL>
<DATE> 2003/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiliz gizli servisinde işe alımlar soğuk savaş seviyesine ulaştı 
</HEADLINE>
<TEXT>

     Terör tehditleri karşısında, İngiliz gizli servislerinde işe alımların Soğuk Savaş dönemindeki seviyeye ulaştığı bildirildi. 
     Financial Times gazetesindeki haberde, İngiliz gizli servisi MI6'nın yılda 40 kadar kişiyi işe alarak bunları yurtdışında görevlendirmek üzere eğittiği, bu kişilerin de, gönderildikleri yerlerde, istihbarat bilgisi sağlayan casusları işe almakla görevli olduğu belirtildi. 
     Haberde, Soğuk Savaş döneminin sona ermesini takiben İngiliz gizli servislerinin çalışan sayısını 1600'a indirdiğine, ancak son dönemde bu sayının 2 bin civarına çıktığına işaret edildi. 
     ABD'de 11 Eylül 2001'deki saldırılar ve kitle imha silahlarından kaynaklanan endişelerden dolayı İngiltere'de gizli servislerin, hükümetin güvenlik politikalarını hazırlamasında ve bilgi toplamasında merkezi rol oynadığı belirtiliyor. 
     MI6 ile iç istihbarat servisi MI5'in 11 Eylül saldırılarından sonra bütçelerini artırdıklarına da dikkat çekiliyor. 
     
</TEXT>
</DOC>
