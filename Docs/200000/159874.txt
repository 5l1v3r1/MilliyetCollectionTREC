<DOC>
<DOCNO> 159874 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/30/tv/ekran.html </URL>
<DATE> 2003/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Tıpkı gökkuşağı gibi 
</HEADLINE>
<TEXT>

"Her telden müzik" deriz ya işte bugün ekrana gelecek programlarda müziğin farklı renkleri ekrana yansıyacak 
     SİNA KOLOĞLU 

     Tilbe ve Sabah 'Bir Başka Gece'de 
     Şöyle uzaktan bile duyduğunuzda "Hah bu onun sesi" diyebileceğiniz ender isimlerden biridir Yıldız Tilbe... Bu gece "Bir Başka Gece"nin konukları arasında... Aynı programda bana göre udunu nedense ikinci planda tutan ama bu enstrümanın gerçek bir virtüözü olan Coşkun Sabah da yer alacak. Sabah'tan bir enstrümantal albüm beklediğimizi de belirtelim. TRT 1 22.35 
     
     Ben Harper 'Frekans'ta 
     Şafak Ongan'ın "Frekans"ı sunumu ile farkını kısa zamanda ortaya koydu. Bu haftaki programda, Ben Harper ile özel bir söyleşi yer alıyor. Arto Tunçboyacıyan da System of a Down'un solisti ile geliştirdikleri projeyi anlatacak. CNN TÜRK 18.30 
     
     Doğu'daki Unkapanı 
     Müzik piyasamızın ses tekelinin "doğu kökenli" isimlerin elinde olduğu bir gerçek. Ve bu işin membağı da Diyarbakır. "beşN bir K" bugün Diyarbakır'dan müzik manzaraları getiriyor ekrana En çok hangi kaset satıyor, kaset çıkarmak isteyenler neler yapıyor CNN TÜRK 22.00 
     
     Gelecek vaadediyor 
     Pop müziğin bana göre gelecek vaadeden isimlerinden biri Emre Altuğ. Son albümü "Sıcak"la bunu gösterdi. "Yorumsuz", "ben şarkı söylerim" diyenlerin kendilerini ispat ettikleri bir yapım. Emre Altuğ da kendini kanıtlıyor. TV8 21.00 
     
     Seymen Ağa söylüyor 
     OyunculuĞu şarkıcılığını bastıran bir isim Özcan Deniz. "Asmalı Konak" ile sesi ve görüntüsü birbirine yabancılaştı. Mazhar-Fuat-Özkan'ın şovuna katılıyor bu gece. Bir çift söz de sevgili MFÖ'ye "Bu şov pek olmadı". ATV 23.15 
     
     Geç de olsa izlenir 
     Bryan Ferry denince akla efsanevi Roxy Music gelir... 2000 yılında ülkemize de gelmişti Ferry... "Avalon", "Smoke Gets In Your Eyes", "Jelous Guy"... Unutulmaz şarkıları ile bu konser izlenir. CNBC-E 01.00 
     
     'Anılarla Müzik' 
     Şevket Uğurluer rakı bardağında Johnny Walker içilen gece kulübü döneminden bize yadig r. "Bir zamanlar kimler neler söylemiş " diye merak ediyorsanız, "Anılarla Müzik"i takip edin. Celal Şahin, Özdemir Erdoğan, Nurhan Damcıoğlu, Erkin Koray arşivden seslenecek. TRT 2 00.05 
     
     
Yeni bir yarışma      Kanal D'nin yeni yarışması "İnsan Sarrafı", izleyici karşısına çıkıyor. Programda birbirini hiç tanımayan beş yarışmacının amacı, birbirleri hakkında en doğru saptamaları en kısa sürede yapmak. Büyük ödül ise beş milyar lira. 
     KANAL D 20.30 


Tekne tehlikede      Şevval sam ve Nejat İşler'in oynadıkları dizide, Gülbeyaz ve Kadir'in aşkını diline dolayan Kazım, iki ailenin arasını açmayı başarır. Ayrıca, iki genci ayırmak için Denizyıldızı'nı ellerinden almanın planlarını da kurmaya başlar. 
     KANAL D 22.00 



KISA... KISA...      Beyaz Perde Alin Taşçıyan, Mehmet Açar, Ali Hakan ve Yeşim Tabak, "İçgüdü" ve "Diptekiler" filmlerini değerlendirecekler. TRT 2 21.10 
     Ebru Gündeş Show Gündeş programında bu hafta, şarkılarıyla Ümit Besen, Gökhan Özen ve 46 Çağlar'ı konuk edecek. TGRT 21.30 
     İskele Sancak Ahmet Hakan Coşkun, 27 Mayıs ve Adnan Menderes'i tartıştırıyor. KANAL 7 23.15 
     Gülben Ergen Show Ergen, "Dadı"daki rol arkadaşı Sinem Kobal, Esra Ceyhan ve Yaşar'ı ağırlayacak. SHOW TV 23.30 
     Eğrisi Doğrusu Taha Akyol, Dr. Cem Kozlu ile Türkiye'nin neden geri kaldığını ve ülkenin Ortadoğu'daki yeni rolünü ele alacak. CNN TÜRK 23.05 
     

</TEXT>
</DOC>
