<DOC>
<DOCNO> 185086 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/28/yasam/yas09.html </URL>
<DATE> 2003/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Bünyamin'i bu hale kim getirdi 
</HEADLINE>
<TEXT>

      İSMAİL POLAT İstanbul 
   
   Tuzla'da babası tarafından dövüldüğü öne sürülen Bünyamin A. 5 , sokakta perişan bir halde bulundu. Yayla Mahallesi'nde, yürümekte zorluk çeken ve bitkin halde bulunan Bünyamin A., Kartal Dr. Lütfi Kırdar Eğitim ve Araştırma Hastanesi'ne kaldırıldı. Sol gözü aldığı darbelerle kapanan, burnunda şişlik oluşan küçük Bünyamin'in sağ kolunun da kırık olduğu belirlendi. Bünyamin, kendisiyle ilgilenen ve yemesi için bir şeyler veren doktorların yanından uzaklaşmasına her defasında ağlayarak izin vermedi. Gözaltına alınan baba Abdülrezzak A., daha sonra çocuğuyla ilgilenmesi için serbest bırakıldı. 
   Başhekim Yardımcısı Recep Demirhan, "Bünyamin için ne gerekiyorsa yapılacak. Çocuk Esirgeme Kurumu'na haber verilerek geleceği garanti altına alınacak" dedi. 
   
   
</TEXT>
</DOC>
