<DOC>
<DOCNO> 199967 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/05/son/sondun13.html </URL>
<DATE> 2003/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanların yüzde 52'si Türkiye'nin AB üyeliğine karşı... 
</HEADLINE>
<TEXT>

     Son döneme Türkiye'nin AB üyeliği lehinde yaptığı olumlu açıklamaları ile dikkat çeken Schröder Hükümetinin, Alman halkınının yüzde 52'sinin Türkiye'nin AB'ye katılımını onaylamaması nedeniyle ciddi bir ikilem ile karşı karşıya bulunduğu öne sürüldü. Frankfurter Allgemeine Zeitung gazetesi, Alman hükümetinin Türkiye'nin AB üyeliğinin ekonomi ve sosyal programlar açısından yaratacağı sorunların göz ardı edilmemesi gerektiğini savundu. 
     Frankfurter Allgemeine Zeitung gazetesinde yayınlanan ve Forschunsgruppe Wahlen kamuoyu yoklamaları kuruluşu tarafından gerçekleştirilen son ankete göre Alman halkının yüzde 52'sinin Türkiye'nin AB üyeliğine karşı çıktı. 
     Almanların yüzde 41'I de katılımı onayladı. Gazeteye göre, Forschunsgruppe araştırmacılarının Matthias Jung, sosyal demokrat ve yeşil seçmenlerin önemli bir bölümünün Müslüman bir ülkenin AB'ye girmesine ya karşı çıktığını ya da ciddi kuşkularının bulunduğunu belirterek iktidardaki sosyal demokrat-yeşil koalisyonunun gelecek yıl yapılacak Avrupa Parlamentosu seçimleri kampanyasında Türkiye'nin AB üyeliğini önemli bir madde haline getirmek konusunda dikkatli olması gerektiğini söyledi. 
     FAZ'ta anketin sonuçlarını değerlendiren Michael Gavin de, "Almanların çoğunun hala Türkiye'nin AB'ye girişine karşı olduklarını gösteren yeni kamuoyu yoklaması, temelde Türkiye'nin üyeliği fikrine olumlu bakan ancak seçmenleri uzaklaştırmaktan kaygılanan Alman hükümetinin ikilemini vurguluyor" diye yazdı. 
     AB'nin Türkiye'nin başvuru konusunda nasıl hareket edileceğini gelecek yıl kararlaştırması gerektiği kaydedilen yazıda bu konuda Almanya'nın tutumunun belirgin olabileceği belirtildi. 
     Diplomatik düzeyde Türkiye'nin AB'ye katılıp katılamayacağına ilişkin tartışmaların insan hakları ve demokratikleşme konularına odaklaştığı, Türkiye'nin bu alanlarda yeterli ilerleme sağladığında otomatik olarak üye olabileceği varsayıldığı belirtilen gazetede bunların önemli konular olmakla birlikte "ortalama Almanı" daha çok Türkiye'nin ekonomik açıdan nasıl entegre edileceğinin kaygılandırdığı dile getirildi. 
     FAZ yorumunda bazı Almanlar için yabancı ve Müslüman bir kültürünü sevmemenin bir faktör olmakla birlikte Türkiye'nin başvurusunun, din veya kültür ile hiç bir ilişkisi olmayan iştihdam ve vergi ile bağlantılı olan meşru soru işaretleri yarattığı kaydedildi. 
     OECD'ye göre, Almanya'da kişi başına gelir 24 bin dolar iken Türkiye'nin 2 bin 950 dolar düzeyinde kaldığına işaret edilen yazıda ekonomik uçurumun göcü teşvik ettiği, Türkiye'nin üyeliği durumunda birçok Türkün Almanya'ya yönelmesi olasılığı bulunduğu savunularak şöyle devam edildi 
     "Almanların, Alman ekonomisine uygun olmayan yetenekleri bulunan bir işgücü için istihdamın nereden geleceğini hükümete sormaları, yabancılara karşı olmak, Müslümanlara karşı olmak demek değildir. Çatlayan sosyal programlar veya sorunlarla boğuşan sağlık sistemi büyük bir göç ile nasıl baş edebilecek Bunlar hükümetin şimdiye kadar ele almadığı sorunlar ancak ele alınmalıdır." 
     
</TEXT>
</DOC>
