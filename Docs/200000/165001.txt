<DOC>
<DOCNO> 165001 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/23/son/sontur11.html </URL>
<DATE> 2003/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakanlar kurulu toplandı, gündemde askerliğin kısalması var... 
</HEADLINE>
<TEXT>

     Genelkurmay başkanlığı'nın 14 Temmuz'dan itibaren askerlik süresinin kısaltılması teklifi bugün Bakanlar Kurulu'nun gündeminde. 
     Teklifi değerlendirecek olan Bakanlar Kurulu'nun kararı bugün açıklaması bekleniyor. Genelkurmay'ın teklifi olduğu gibi kabul edilirse 18 aylık askerlik 15 aya, 16 aylık yedek subaylık 12 aya, 8 aylık kısa dönem 6 aya inecek. Silah altındakilerden de süresi dolanlar hemen terhis edilecek. 
     Bakanlar Kurulu, Başbakan Recep Tayyip Erdoğan'ın başkanlığında başladı. 
     Başbakanlık Merkez Bina'da saat 10.45'de başlayan toplantıda, bazı bakanlıkların gündemindeki kanun tasarıları, Ulusal Program ile ilgili çalışmalar ve NATO'daki yapısal ve işlevsel değişikliklerin ele alınacağı bildirildi. 
     Şeker sektörü ile ilgili bilgi sunumunun yapılacağı toplantıda, Genelkurmay Başkanlığı'nın askerlik süresinin kısaltılması konusundaki teklifinin de değerlendirilmesi bekleniyor. 
     Toplantıya, yurtdışı programları dolayısıyla Maliye Bakanı Kemal Unakıtan ile Tarım ve Köyişleri Bakanı Sami Güçlü katılmadı. 

     
</TEXT>
</DOC>
