<DOC>
<DOCNO> 158432 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/23/son/sondun19.html </URL>
<DATE> 2003/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Berlusconi ''Avrupa, Türkiye ve İsrail'i birliğe almalı'' 
</HEADLINE>
<TEXT>

     İtalya Başbakanı Silvio Berlusconi, Türkiye'nin AB'ye girmesi gerektiğini belirtti. 
     İtalyan devlet televizyonu Rai1'de dün akşam ''Porta Porta'' programına katılan Berlusconi, ''Avrupa, Türkiye, Moldova ve İsrail gibi ülkeleri birliğe dahil etmeden ABD ile rekabet edemez'' dedi. 
     Berlusconi, 1 Temmuz'da devralacakları AB dönem başkanlığı sırasında hedeflerinin, ''ABD ile AB ülkelerinin bir kısmı arasında beliren ayrılıkları gidermek'' olacağını ifade etti. 
     Öte yandan, konuşmasında, son zamanlarda Avrupa Komisyonu Başkanı Romano Prodi ile arasında yaşanan polemiğe de değinen Berlusconi, Prodi'nin ''komünistlerin maskesi'' olduğunu iddia ette. 
     Berlusconi ayrıca, rüşvet verdiği iddiasıyla yargılandığı davada ceza alsa bile Başbakanlık görevinden istifa etmeyeceğini söyledi. 
     
</TEXT>
</DOC>
