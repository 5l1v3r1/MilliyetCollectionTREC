<DOC>
<DOCNO> 150610 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/18/siyaset/siy04.html </URL>
<DATE> 2003/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Düşünce plana sarıldık 
</HEADLINE>
<TEXT>

Türkiye, kabul etmediği Annan Planı'nı, Rumların AB üyeliği kesinleşince savunmaya başladı 
     UTKU ÇAKIRÖZER ELÇİN ERGÜN Ankara 

     Güney Kıbrıs Rum Yönetimi'nin AB'ye tam üyelik anlaşmasını imzalamasıyla "köşeye sıkışan" Ankara, daha önce sürekli eleştirdiği Annan Planı'nı savunmaya başladı. Ankara, planı, AB zemininde daha fazla sıkışmamak için kurtuluş olarak görüyor. Diplomatik kaynaklar, Başbakan Erdoğan ve Dışişleri Bakanı Gül'ün "Annan Planı temelinde görüşmelerin devam etmesinden yana olduğuna" işaret etti. Erdoğan'ın, görüşmelerin Annan Planı üzerinde sürdürülmesinin "başarı olacağı"nı düşündüğü ifade edildi. 
     Türkiye, BM'nin "Kıbrıs sorunu çözülmedi" vurgusunu yapan bir karar alması için büyük uğraş verdi. New York'taki pazarlıklarda, Türkiye Güvenlik Konseyi'nin daimi üyesi olan beş ülke üzerinde büyük baskı kurdu. Türkiye, sorunun çözümünü AB'ye bırakmayarak BM'nin devrede kalmasını istedi. Bunun için "Annan Planı'nın temel alınmasına" ilişkin ifadelerin BM metnine konulması için uğraştı. Ve bunda da başarılı oldu. Dışişleri'nden yapılan açıklamada "Annan'ın katkılarını memnuniyetle karşılayacağız" denildi. 
     
'Eşsiz fırsat kaçırıldı'      ATİNA Milliyet 

AB vizyonu çok önemli      Atina'daki konferansta İngiltere Başbakanı Blair ile birlikte görülen BM Genel Sekreteri Kofi Annan, "Ortak değerlerin savunulması için yapılacak en iyi şeyin, bir araya gelmek olduğunu tüm dünya anladı" dedi. AB'nin genişleme sürecinin sonuna gelinmediğini anımsatan Annan, "Daha katılmayı bekleyen ülkeler var. Türkiye'yi de dahil ettiğim Balkanlar ve Güneydoğu Avrupa'nın gelişmesi ve istikrarı için AB'ye üyelik vizyonu yaşamsal önem taşımaktadır" diye konuştu. 
     
     BM Genel Sekreteri Kofi Annan, "Kıbrıs konusunda eşsiz bir fırsatın kaçırıldığını" belirtirken, çözüm için h l umutlu olduğu mesajını verdi. Atina'daki Avrupa Konferansı'nda konuşan Annan, taraflara sundukları planın h l çözüm çabalarına temel olabileceğini belirtirken Türkiye'nin aldığı son pozisyona uygun bir tutum sergiledi. Annan şunları söyledi "Kıbrıs'ın bölünmüş bir ada olarak AB'ye girmesinden duyduğunuz hayal kırıklığını paylaşıyorum. Ortaya koyduğumuz planın adil ve dengeli olduğuna ve sorunun çözülmesi için temel teşkil edebileceğine inanıyorum. Kıbrıs'ta eşsiz bir fırsat kaçırıldı, ancak bir çözüm bulunacağına dair en ufak bir şüphem yok. Eksik olan tek şey siyasi irade." 
     Kofi Annan, bu çerçevede BM ile AB'nin birlikte çalışması gerektiğini söyledi. 
     


SİYASET 




















</TEXT>
</DOC>
