<DOC>
<DOCNO> 191238 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/25/son/sontur19.html </URL>
<DATE> 2003/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Baltalimanı tesisleri için yürütmeyi durdurma kararı... 
</HEADLINE>
<TEXT>

     İstanbul Üniversitesi Rektörü Prof. Dr. Kemal Alemdaroğlu, Maliye Bakanlığı'nın Baltalimanı Eğitim ve Kültür Tesisleri'nin üniversiteye tahsisini kaldırması kararına İstanbul Bölge İdare Mahkemesi'nin yürütmeyi durdurma kararı verdiğini bildirdi. 
     Prof. Dr. Alemdaroğlu, A.A muhabirinin sorusu üzerine, Mahkeme'nin yürütmeyi durdurma kararı verdiği bilgisini dün akşam saatlerinde haber aldıklarını belirtti. 
     İstanbul Üniversitesi Rektörlüğü adına Rektör Yardımcısı Prof. Dr. Nur Serter ve bazı dekanlar, Maliye Bakanlığı'nın İÜ Baltalimanı Eğitim ve Kültür Tesisleri'nin üniversiteye tahsisini kaldırması kararına ilişkin ''yürütmenin durdurulması ve kararın iptali'' istemiyle, İstanbul Bölge İdare Mahkemesi'ne başvurmuştu. 
     
</TEXT>
</DOC>
