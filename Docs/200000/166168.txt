<DOC>
<DOCNO> 166168 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/29/yazar/sazak.html </URL>
<DATE> 2003/06/29/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Çeteden Prisma’ya 
</HEADLINE>
<TEXT>

     Sağlar telefonda tepki gösteriyor 
     "Pınar Altuğ’un boşanması Susurluk çetesinin siyasi aktörü Sedat Bucak’ın beraatından daha önemliymiş gibi Prisma adlı tarikatla uğraşılıyor. Oysa medya Susurluk’un aydınlatılmasında çok ciddi sınav vermişti. Bucak’la ilgili karara, çete mağdurları Yargıtay’da müdahil olmalıdır. Karara tepki gösterilmezse aydınlık Türkiye eylemi yapan sivil toplumun şevki kırılacak." 
     Susurluk davasının siyasi sanıklarına dokunulamadı’ 
     DGM kapsamındaki örgütlü suçların Ecevit - Yılmaz koalisyonu döneminde ağır ceza mahkemelerine alınmasıyla soruşturmaların seyri değişti, banka hortumlayanlardan sonra çete sanığı siyasiler de kurtarıldı. 
     Susurluk dosyasını ezbere bilen Sağlar dikkat çekti 
     Bucak’la ilgili beraat kararında savcı, terörle mücadele’ olarak tanımladığı eylemlerden Cumhurbaşkanı başta olmak üzere devletin bilgi sahibi olduğunu öne sürüyor. 
     Oysa İstanbul 6 Nolu DGM, Susurluk çetesinin devlet adına hareket ettiklerine ilişkin savunmanın dosyadaki deliller ışığında gerçekle ilgili olmadığına’ hükmediyor. Kararda şöyle deniliyordu "Türkiye Cumhuriyeti’nin iç ve dış güvenliği katillere, uyuşturucu kaçakçılarına ve kumarhane işletmecilerine emanet edilemez, bundan medet umanlar affedilemez " 
     Bucak’ı beraat ettiren mahkeme şimdi bunu çürütecek hangi yeni bilgi ve belgelere ulaşmış olabilir ki 
     Eski MİT mensubu Korkut Eken’in cezaevine girmemesi için kampanya açan emekli generallerin çıkışı üzerine Susurluk davasının bütünüyle yeniden görülmesi istenmişti. O zaman buna gerek görülmedi. 
     PKK ile mücadele adına devlet tarafından kollanmayı başka alanlara taşıranların karanlık eylemleri’ hakkında dönemin cumhurbaşkanı, başbakanı ve MGK üyeleri bilgi sahibiyse Susurluk’ta perde bu şekilde kapanamaz 
     Çatlı ve Bucak’ı taşıyan Mercedes kamyonla çarpışmasa, kazada ortaya çıkan saldırı silahlarıyla muhtemelen yeni bir eylem daha yapılacaktı. 
     Sağlar bu kanıyı doğrulayan bir ifadenin Meclis Komisyonu’nda Geceleri öldürme listeleri hazırlanıyordu’ şeklinde tutanağa geçtiğini anımsattı. 
     Susurluk’ta polis - mafya - siyasetçi üçgeninde ortaya çıkan çete davasının sanıklarından özel timciler cezaevine konuldular. 
     İstanbul 6 nolu DGM, suç işleyenlerin idari, sosyal, siyasi görevleri ne olursa olsun, koruma kalkanı’na sığınmayıp yargı önüne çıkarılmalarını istemişti. 
     TBMM görevini yapmadı. Bucak beraat etti. 
     Pınar Altuğ’u boşanmanın eşiğine getiren Prismacılar, Susurluk çetesinden daha tehlikeli hale geldiler 
     
     

</TEXT>
</DOC>
