<DOC>
<DOCNO> 176859 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/20/guncel/gun90.html </URL>
<DATE> 2003/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 

   
   Kış hazırlığı    Hazırlık yapmak lazım... Önümüz sonbahar, kış. Ayılar uykuya yatarken, televizyoncuların uykudan uyandığı döneme giriyoruz. Her sezon, daha da hırslanmış ve reklam pastasından daha fazla pay alabilmek için, bıçaklarını bilemiş bir şekilde geliyorlar. 
   Peki ya, televizyondan başka eğlencesi olmayan, 2-3 bin "Daha Eşit" haricindeki bizler, ne yapacağız Bir takım hazırlıklar yapmamız, markete gidip alışveriş yapmamız şart. Kestane, cips, cola değil ama... İşte asıl alınması gerekenler... 
   1 Ajanda... Genlerinde "günlük tutma" gibi bir eylem olmayan bir topluma, böyle bir alışkanlığı kazandırma iddiamız yok, başaramayız... Şu anda, eskisiyle yenisiyle 100'den fazla dizi çekilmekteymiş. Dile kolay, sağ olsun halkımız da sever diziyi. Ama unutkanlık da genlerimizde olan diğer bir husumet, bu kadar diziyi akılda tutmak için bir "Akıl Defteri"ne ihtiyaç var. Ajanda o işe lazım. Not tutulacak, soran olursa "Şaaak " diye defterden ilgili bölümün özetiyle ev halkı aydınlatılacak, hem de "bilge kişi" unvanı kazanılacak... 
   2 Bol miktarda mendil, peçete, hatta havlu... Dikkat edin gülene "Ne gülüyon lan karı gibi " diye diye, özellikle siyasetçilerinin tamamı somurtan bir ülke halinde uzayda dolanıp duruyoruz. Hele bir de ağlayan görelim derhal teskin etmeye, acısını dindirmeye çalışırız. İşte bunu çok iyi bilen programlar ve onları hazırlayıp sunan, "Ailemizin Kızları" var. Bazen çok küsur yıllık doktorların bile iğne yaparken tutturamadığı damarları tutturmuş durumdalar. İnsana, hayvana, ota haftada 5 gün ağlayabilme özelliğine sahip bu "kucak dolusu sevgi fışkırtacı" insanlarımızla birlikte ağlarken sümüklerimizin akıp iğrenç, aynı zamanda tiksinç bir görüntü oluşturmaması için bol bol almamız gerek bu mendillerden... 
   3 Kum torbası... Tam salonun ortasına televizyonun karşısına asmalıyız. Haber saatlerinde öyle faydalı ki "Yeni kaynak lazım" alın size vergi-zam "Irak'ta savaş oldu" yeni vergi ve zam "Deprem oldu" özel vergi memura verilmeyen zam baklava çalıp 10, 40 katrilyon çalıp villasında oturan hortumcu Bazıları... Onlar arasında da "daha eşit"ler varmış demek ki "... Tüm bunların cefasını çeken sen, televizyon seyreden vatandaş, hırsını çocuktan, karından değil, işte astığın o kum torbasından çıkaracaksın. Önemli bir kalem bu, atlanılmasın... 
   4 Sabır taşı... Biri Bizi Gözetliyor yine başlayacak gibi duruyor. Görmüyoruz tanıtımını ama 1 sezon daha olacak diye duyum aldık. O eve birbirinin gözünü çıkarmak adına giren 15 kişiye, onları tutan binlerce kişiye, Öykü'ye, Doğa Bey'e... İncir çekirdeğini dolduramayan, tek amaçları oralarını-buralarını, varsa seslerini ve maymunluklarını göstermek olan bu "Perili Köşk"ün kiracılarına nasıl dayanılır Koyalım sabır taşını, çok dayanmaz çatlar ama olsun. Delirip televizyonu kırsak daha mı iyi "Seyretme o zaman" demekle olmaz, adamın karşısına çıkıveriyorlar bir anda... İstemiyoruz bize dokunmayan yılanların dalya demesini... 
   5 Tıkaç... İki şey için gerekli. A Televole B Telegol... Televole'de "Aşk yaşıyoruz Tost yiyoruz, yengen... Cumhurbaşkanımız mı Eeee, Ahmet Özal..." gibi saçmalamaları Telegol'de de Ahmet Çakar'ın yerli yersiz çıkışlarını duymamak adına gayet faydalı bir eser olarak bulundurulmalıdır... 
   6 Walkmen... Ne demek ne gerek var 3'ü 1 etmeyen Adrenalin'in enfes şarkıları var, Demet'in İbrahim Kutluay'a takıldığı şarkıları var, Arto'su var, Fatih Ürek'i var, var oğlu var... İşte böyle anlarda kanalı değiştirmenizi engelleyen birileri bulunabilir evde. Hemen walkmen'i takıp kulaklarınızın sağlığını koruyorsunuz. Can Walkmenleriniz minderin altında olsun .. 
   7 Bir kova buzlu su .. 1 sene devam eden "Taşsın-Laytsın" geyiğinin hala devam ettiğini görürseniz boşaltın kafadan aşağı. Hayır, insan çözemez rüyada mı değil mi, yazık olur... 
   8 Kitap... Bunu kim yazmış yahu Gereksiz masraf işte. Sayın Dr. İsmet Salu Ağabeyimiz eklemiş olabilir, amman dokunmayalım. Demin yoktu çünkü listede... 
   
   100 Kişiye Sorduk    Seren Serengil'in Rumeli Hisarı'ndaki konserine neden gittiniz 
   38 Yapacak hiç, ama hiç, inan hiç işim yoktu, hiç yoktu hiç .. 
   22 Hisar'ın kapısını açık görünce merak ettik girdik... 
   14 Yemin ederim davetiyenin üzerinde başka isimler yazıyordu .. 
   16 Dünyevi işlerden elimi eteğimi çektim be koçum... 
   10 Yaptık bir cahillik işte, kusuruma bakma .. 
   
   Beyler şu masayı çekelim, buna sığamayacağız... 
   Kral Arthur 
   
   Açıver Sevinsin 
   "Aç yaa aç şunu .." 
</TEXT>
</DOC>
