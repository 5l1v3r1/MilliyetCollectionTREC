<DOC>
<DOCNO> 186709 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/06/spor/spo06.html </URL>
<DATE> 2003/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Nielsen sakatlandı 
</HEADLINE>
<TEXT>

   Türkiye-İngiltere sınavını yönetmesine kesin gözüyle bakılan Danimarkalı hakem, ülkesindeki lig maçında aşil tendonundan sakatlandı, "UEFA'dan affımı isteyebilirim" açıklamasını yaptı 
      İRFAN KURTULMUŞ 

   
   Yarıda bıraktı 
   11 Ekim'de oynayacağımız kritik İngiltere maçını yönetmesine kesin gözüyle bakılan Danimarkalı hakem Kim Milton Nielsen sakatlandı. Danimarka Süper Ligi'nde dün oynanan Viborg - Aalborg maçının ilk yarısında aşil tendonunda ağrılar hisseden tecrübeli hakem, ikinci yarıda sahaya çıkamadı. Nielsen'in yerine maçı 4. hakem tamamladı. 
   
   Durumu belirsiz 
   KİM Milton Nielsen, durumunun ciddi olduğu ve bugün kontrole gireceğini bildirdi. Danimarkalı hakem, "Eğer ağrılarım devam ederse ve doktorum uygun görmezse, UEFA'dan Türkiye - İngiltere maçı için affımı isteyebilirim" dedi. Hatırlanacağı gibi Nielsen, 2000 Avrupa Futbol Şampiyonası'nda Belçika ile oynadığımız maçta da sakatlanıp, görevi 4. hakeme bırakmıştı. 
   
   
</TEXT>
</DOC>
