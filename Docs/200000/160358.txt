<DOC>
<DOCNO> 160358 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/01/son/soneko11.html </URL>
<DATE> 2003/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
İhracatçılara elektronik kolaylık... 
</HEADLINE>
<TEXT>

     Dış Ticaret Müsteşarı Tuncer Kayalar, ihracatçıların dış ticaret konusunda daha kapsamlı bilgilenmeleri amacıyla ''www.dtm.gov.tr pazaragiris ilkgiris.htm'' web sayfasının hazırlanarak faaliyete girdiğini bildirdi. 
     Kayalar, yaptığı yazılı açıklamada, Türk ihracatçılarının ve özellikle KOBİ'lerin dış pazarlar konusunda daha kapsamlı bilgilendirilmesi ve tarife dışı engeller başta olmak üzere karşılaştıkları pazara giriş engellerinin tespit edilmesi ve ortadan kaldırılmasına yönelik bir sistemin oluşturulması amacıyla yürüttükleri Pazara Giriş Stratejisi kapsamındaki çalışmaların birinci aşamasını tamamladıklarını kaydetti. 
     Pazara Giriş Stratejisi'nin önemli bir parçası olan Pazara Giriş Projesi'nin aynı zamanda, e-devlet anlayışı kapsamında ortaya çıkan yeni dinamiklere Dış Ticaret Müsteşarlığı'nın bakışını da yansıttığını belirten Kayalar, projenin ilk adımı olarak bir web sitesinin hazırlandığını kaydetti. 
     Kayalar, ''www.dtm.gov.tr pazaragiris ilkgiris.htm'' adıyla girilecek sitede, projenin üç ana unsuru olan ''ülke bilgileri, iletişim hattı ve dış ticaret politikalarına aktif kalıtım hattı'' bölümlerine erişim sağlandığını ifade etti. 
     Söz konusu web sitesinden yurtdışındaki ticaret müşavirliklerince gönderilen aylık, raporlar, istatistikler ve diğer tüm rapor ve bilgilere günlük olarak ulaşılabildiğini vurgulayan Kayalar, sitede ayrıca Türkiye'nin yapmış olduğu ticari anlaşma ve protokol metinlerine elektronik ortamda erişim sağlayan bir ''Ticari Anlaşmalar Arşivi''nin oluşturulması çalışmalara başladıklarını da bildirdi. 
     Kayalar, projenin bir sonraki aşamasında Türkiye'nin AB Pazara Giriş Veri Tabanı'na erişiminin sağlanmasını hedeflediklerini ve erişim sağlandığında, veri tabanındaki ''Cari Vergiler, DTÖ Bağlı Oranlar ve İhracatçılar Rehberi bölümlerinde yer alan bilgilerin Türk ihracatçıları tarafından on-line olarak temin edilebileceğini de bildirdi. 
     
</TEXT>
</DOC>
