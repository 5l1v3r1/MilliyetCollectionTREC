<DOC>
<DOCNO> 184258 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/24/yasam/yas10.html </URL>
<DATE> 2003/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
'Melek'ten içti kendini kesti 
</HEADLINE>
<TEXT>

   DIŞ HABERLER SERVİSİ 
   
   Almanya'da uyuşturucuya alternatif olarak kullanılan Melek Trompeti adlı ot, bir genci penisinden ve dilinden etti. Halle'den 18 yaşındaki Andreas W. adlı öğrenci, bitkinin çayını içtikten sonra halüsinasyon geçirerek bahçe makasıyla penisini ve dilini kesti. Andreas W.'nin annesi, olay gününe kadar çocuğunun normal olduğunu, arkadaşıyla bahçede bir süre kaybolduktan sonra elinde havlu, ağzından ve bacakları arasından hızla kan boşaldığını gördüğünü söyledi. Birkaç dakika sonra olay yerine gelen acil yardım doktoru, kesilen organların yeniden yerlerine dikmenin imkansız olduğunu söylerken, bir psikiyatr da, gencin yıllarca psikolojik tedavi alması gerektiğini bildirdi. 
   
   
</TEXT>
</DOC>
