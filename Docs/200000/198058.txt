<DOC>
<DOCNO> 198058 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/26/son/sontur34.html </URL>
<DATE> 2003/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Esenyurt'ta çete operasyonu... 
</HEADLINE>
<TEXT>

     Esenyurt'ta, ''teşekkül oluşturarak oto hırsızlığı, kapkaç, evrakta sahtecilik ve uyuşturucu kullanmak gibi çok sayıda suça karıştıkları'' iddia edilen 12 kişi yakalandı. 
     Edinilen bilgiye göre, Büyükçekmece İlçe Jandarma Komutanlığı'na bağlı Esenyurt Jandarma İç Güvenlik Takım Komutanlığı ekipleri, düzenledikleri operasyonlarda, teşekkül oluşturarak çok sayıda olaya karıştıkları belirlenen 12 kişiyi gözaltına aldı. 
     Elebaşılığını yakalanan kişiler arasında bulunan Cenk Y'nin yaptığı kaydedilen şebekenin, oto hırsızlığı, kapkaç, evrakta sahtecilik ve uyuşturucu kullanmak gibi çok sayıda suçtan sabıkaları bulunduğu bildirildi. 
     Bu kişilerin yakalanmasıyla Esenyurt bölgesinde gerçekleşen 56 faili meçhul olayın aydınlatıldığı belirtilirken, zanlılarla birlikte Fatih Sanayi Sitesi'ndeki bir depoda da çok sayıda oto parçası, 4 adet otomobil ve 1 adet kamyonet ele geçirildiği açıklandı. 
     
</TEXT>
</DOC>
