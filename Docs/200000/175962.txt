<DOC>
<DOCNO> 175962 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/15/son/sonspo15.html </URL>
<DATE> 2003/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Milli Takım aday kadrosu açıklandı... Emre ve Yıldıray yok 
</HEADLINE>
<TEXT>

     A Milli Futbol Takımı'nın, 20 Ağustos Çarşamba günü Ankara'da Moldova ile yapacağı özel maçın aday kadrosu açıklandı. 
     Milli Takımlar Teknik Direktörü Şenol Güneş, aday kadroya 23 oyuncu çağırdı. 
     Aday kadroya, sakatlığı nedeniyle Yıldıray Baştürk ve Emre Belözoğlu davet edilmedi. 
     
     ADAY KADRO 

     A Milli Futbol Takımı'nın Moldova ile yapacağı özel maç için aday kadroya çağrılan oyuncular şöyle 
     Bülent Korkmaz, Hakan Şükür, Ergün Penbe, Hasan Şaş Galatasaray , Ahmet Yıldırım, İbrahim Üzülmez, Tümer Metin Beşiktaş , Ömer Çatkıç, İbrahim Toraman Gaziantepspor , Okan Yılmaz Bursaspor , Servet Çetin Denizlispor , Gökdeniz Karadeniz Trabzonspor , Serkan Balcı Gençlerbirliği , Zafer Özgültekin Ankaragücü , Fatih Akyel, Tuncay Şanlı, Selçuk Şahin Fenerbahçe , Tugay Kerimoğlu Blackburn Rovers , Rüştü Reçber Barcelona , Alpay Özalan Aston Villa , Okan Buruk Inter , Nihat Kahveci Real Sociedad , Fatih Sonkaya Roda . 
     
     HAKEMLER AVUSTURYALI 

     Türkiye ile Moldova A milli futbol takımları arasındaki özel maçı, Avusturyalı Konrad Plautz yönetecek. 
     Plautz'un yardımcılıklarını Markus Mayr ve Roland Heim yapacak. 4. hakem ise Selçuk Dereli. 
     Bu arada maçın bilet fiyatları kale arkası tribün 3, kapalı tribün 5, numaralı tribün de 15 milyon lira olarak belirlendi. 
     Ankara 19 Mayıs Stadı'ndaki karşılaşma saat 20.00de başlayacak. 
     
     PAZARTESİ GÜNÜ ANKARA'DA TOPLANACAKLAR 

     A Milli Futbol Takımı, Moldova maçı için 18 Ağustos Pazartesi günü Ankara'da toplanacak. 
     Öğle saatlerinde Sheraton Oteli'nde biraraya gelecek olan milliler, ilk çalışmasını saat 19.00'da maçın yapılacağı 19 Mayıs Stadı'nda gerçekleştirilecek. 
     Bu arada Milli Takımlar Teknik Direktörü Şenol Güneş, pazartesi günü kamp yapılan otelde saat 12.30'da karşılaşmayla ilgili basın toplantısı düzenleyecek. 

     
</TEXT>
</DOC>
