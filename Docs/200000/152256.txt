<DOC>
<DOCNO> 152256 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/25/tv/ekran.html </URL>
<DATE> 2003/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Dipten, derinden 
</HEADLINE>
<TEXT>

Bana göre Türkiye'nin iki ucundalar ama ortak bir noktada buluşuyor, damardan veriyorlar Pentagram ve Müslüm Baba... 
     SİNA KOLOĞLU 

     O vallahi farklı 
     Sevgİlİ Yalvaç Ural tanımayanınız var mı bir yorum yaptı Nil Karaibrahimgil için "Orhan Veli bugün yaşasaydı, böyle yazardı"... Konuşur gibi, sıradanmış gibi ama içi dolu dolu sözler... Hep söylerim Karaibrahimgil, "işi bilen" bir ekip ile çalışmış ve çalışıyor. Parçalar, tema ve orkestrasyon olarak da "yapılagelenlerden farklı" etiketini taşıyor. Onu, Yılmaz Erdoğan'ın da katıldığı Mazhar Fuat Özkan'ın programında dinleyeceğiz. 
     ATV 23.15 

     Müslüm Baba söylüyor 
     Müslüm Gürses Açıkhava Tiyatrosu'nda konser verdi, "arabesk entel mi oldu " diye söylendiler. Memnun olanlar da Müslüm Baba'ya, kendi kafalarına göre "hoşgeldin aramıza" yazıları yazdılar Müslüm Baba hep aynı tarzıyla bu gece "Bir Başka Gece"de. Emel Müftüoğlu ve Özgür Eren de var. 
     TRT 1 22.35 

     Rock'sa onlar yapıyor 
     Şİmdİ yeri gelmişken şöyle bir güzel altını çizeyim Her eline gitarı alana "rockçı" diyen işi bilmez medya bir kere bu vesile ile öğrensin bu işi "rock" gibi yapan birileri varsa Pentagram bunların başında gelir. Onlar artık bir markadır, gizliden, derinden gelen bir fanzin gibi... Grup, muhteşem kadrosu ile sizlerle... 
     TV8 21.00 

     Hey gidi Esmeray 
     Bazı kadın sesleri, şöyle bin kilometreden ileriden tanırsınız. Esmeray da öyleydi. Bir dönem çok gündemdeydi, sonra kayboldu. Ama nerede duyulsa, "Bu Esmeray" dedirtmesini bildi. Şevket Uğurluer programında, arşivden çekip çıkarıyor Esmeray'ı. "Unutama Beni", "Gel Tezkere", "Yollara Düştüm" ve diğerleri... 
     TRT 2 00.05 


Gülbeyaz'a evlilik teklifi      ŞEVVAL Sam ve Nejat İşler'in oynadığı "Gülbeyaz"da, bir evlilik teklifi ortalığı karıştırıyor. Kazım'ın yaptığı evlilik teklifi, araları limoni olan Gülbeyaz ve Kadir'in ilişkisini daha da gerginleştirecek. 
     KANAL D 21.45 


"Kınalı Kar"cılar      BEYAZIT Öztürk, Kanal D'nin sevilen dizisi "Kınalı Kar"ın oyuncularını ağırlayacak. Emrah, Özlem Conker ve Murat Daltaban'ın katılacakları yapında, Öztürk'ün tiplemeleriyle, "Çapkınlar Sınıfı" skeçleri de olacak. 
     KANAL D 23.00 


Şiilik ve Alevilik      n Eğrisi Doğrusu Prof. Dr. A. Yaşar Ocak, Taha Akyol'un programında Kerbela'dan günümüze Şiilik ve Alevilik üzerine konuşacak. 
     CNN TÜRK 23.05 






</TEXT>
</DOC>
