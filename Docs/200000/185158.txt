<DOC>
<DOCNO> 185158 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/28/son/sontur02.html </URL>
<DATE> 2003/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Barda silahlı kavga 4 yaralı... 
</HEADLINE>
<TEXT>

     Altındağ'da bir barda meydana gelen silahlı kavgada, 4 kişi çeşitli yerlerinden yaralandı. 
     Alınan bilgiye göre, Altındağ Caddesi'nde bulunan Nostalji Bar'da, henüz belirlenemeyen bir nedenle Erol Şat, Ramazan ve Mesut Balcı 19 ile Hakan Yılmaz 25 arasında başlayan tartışma, silahlı kavgaya dönüştü. 
     Kavgada çeşitli yerlerinden silahla yaralanan Erol Şat, Ramazan Balcı ve Hakan Yılmaz Dışkapı SSK Hastanesi'ne, sağ diz kapağından kurşun yarası bulunan Mesut Balcı 19 ise Ankara Hastanesi'ne kaldırıldı. Mesut Balcı, burada yapılan tedavisinin ardından taburcu edilirken, ifadesine başvurulmak üzere Cinayet Büro Amirliği'ne götürüldü. 
     Olayın taraflarının Dışkapı SSK Hastanesi'ne kaldırılması üzerine, polis, hastanedeki önlemlerini artırdı. Sol bacağından ve alnından hafif yaralanan Hakan Yılmaz, daha sonra, olası bir olayı önlemek için Hacettepe Hastanesi'ne götürüldü. 
     Dışkapı SSK Hastanesi'nde tedavileri süren Erol Şat ve Ramazan Balcı'nın hayati tehlikeleri sürüyor. 
     
</TEXT>
</DOC>
