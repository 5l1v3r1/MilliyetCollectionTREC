<DOC>
<DOCNO> 159736 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/29/son/soneko32.html </URL>
<DATE> 2003/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüketici kredilerinin toplamı, 3 katrilyon 539.5 trilyon lira oldu 
</HEADLINE>
<TEXT>

     Mevduat bankalarının verdiği tüketici kredilerinin toplamı, bir haftada 14.3 trilyon lira artarak, 16 Mayıs itibariyle 3 katrilyon 9.5 trilyon liraya çıktı. 
     Söz konusu kredilerin 3 katrilyon 9 trilyon 494 milyar lirası TL, 57 milyar lirası yabancı para kredilerinden oluştu. 
     Tüketici kredilerinin toplamı, 9 Mayıs'da 3 katrilyon 525.2 trilyon lira düzeyindeydi. 
     Mevduat bankalarından TL cinsinden kullanılan kredilerin dağılımına bakıldığında, 8.3 trilyon lirası konut, 1 katrilyon 293 trilyon lirası otomobil ve 1 katrilyon 708.1 trilyon lirası da diğer kalemlerden oluşuyor. 
     Tüketici kredilerinin banka gruplarına göre dağılımına bakıldığında ise 16 Mayıs itibariyle, TL cinsinden kredilerin 890 trilyon lirası kamu bankalarından, 2 katrilyon 4.7 trilyon lirası özel bankalardan ve 195.8 trilyon lirası da yabancı bankalardan alındı. 
     
     KREDİ KARTLARI 
     Mevduat bankaları tarafından sağlanan kredi kartlarının kullanım tutarı ise bir haftada 188.6 trilyon lira arttı. 
     Bankaların kullandırdığı kredi kartlarının tutarı 9 Mayıs'da 4 katrilyon 837.8 trilyon lira iken, 16 Mayıs'ta 5 katrilyon 26.4 trilyon liraya çıktı. 
     Aynı dönemde TL cinsinden kullandırılan kredi kartlarının 544.7 trilyon lirası kamu bankalarına, 4 katrilyon 35.5 trilyon lirası özel bankalara ve 411.6 trilyon lirası da yabancı bankalara ait bulunuyor. 
     Yabancı para cinsinden kullandırılan kredi kartlarının değeri, 16 Mayıs itibariyle 4 trilyon 920 milyar lira artarak, 29 trilyon 707 milyar liradan, 34 trilyon 627 milyar liraya çıktı. 
     Döviz cinsinden kullandırılan kredi kartlarının 2.1 trilyon lirası kamu bankalarına, 30.5 trilyon lirası özel bankalara, 2 trilyon lirası da yabancı bankalara ait bulunuyor. 
     
     TASFİYE OLACAKLAR... 
     Tasfiye olunacak tüketici kredileri ve kredi kartlarının tutarı, bir haftada yaklaşık 666 milyar lira azaldı. 
     9 Mayıs itibariyle 372 trilyon lira olan tasfiye olunacak tüketici kredileri ve kredi kartlarının tutarı, 16 Mayıs'ta 371.4 trilyon lira oldu. 
     Söz konusu tutarın 85.7 trilyon lirası tasfiye olunacak tüketici kredileri, 285.7 trilyon lirası da tasfiye olunacak kredi kartları alacaklarından oluşuyor. 
     
</TEXT>
</DOC>
