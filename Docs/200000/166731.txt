<DOC>
<DOCNO> 166731 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/02/guncel/gun07.html </URL>
<DATE> 2003/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Ege'ye boru hattı 
</HEADLINE>
<TEXT>

Tayyip Erdoğan, "Boğazlardaki tehlikeyi azaltmak için alternatif yollar gerek" dedi ve Karadeniz'den Ege'ye petrol boru hattı planladıklarını söyledi 
     SERHAT OĞUZ İstanbul 

     Türk boğazları 'Gemi Trafik Hizmetleri Sistemi', Başbakan Recep Tayyip Erdoğan'ın katıldığı bir törenle Denizcilik Müsteşarlığı'na teslim edildi. Sisteme katkıları için teşekkür plaketi verilen eski Devlet Bakanı Ramazan Mirzaoğlu, uzun bir konuşma yaparak, sistemin kendi eseri olduğunu anlattı. 
     Türk boğazlarında güvenli geçişi sağlamak için ekim ayında hizmete girecek olan sistem için dün İstinye'de bir tören düzenlendi. Sistemin kuruluşunda önemli rol oynayan eski bakan Mirzaoğlu, törene davet edilerek, Ulaştırma Bakanı Binali Yıldırım tarafından kendisine teşekkür plaketi sunuldu. 
     Mikrofonu alan Mirzaoğlu, bakan olduğu günlerdeki gibi uzun uzun konuşma yaparak sistemin kuruluş aşamasında önüne çıkan engelleri nasıl aştığını tek tek anlattı. Konuşmasının uzaması üzerine protokolde oturan Yıldırım gülmeye başladı. Mirzaoğlu, konuşmasını şöyle tamamladı 
     
     Uzun uzun konuştu 
     "Demirel 'GAP'ı gaptırmam' demişti. Tabii öyle gapma gibi bir şey yok ama Boğaz sistemi benim öz evladım gibi." 
     Başbakan Erdoğan ise sistemin Boğaz'daki tehlikeyi tam olarak önleyemeyeceğini çarenin boğaza alternatif yollar geliştirmek, olduğunu belirterek, Karadeniz'den Ege'ye petrol boru hattı yapmayı planladıklarını söyledi. 
     

</TEXT>
</DOC>
