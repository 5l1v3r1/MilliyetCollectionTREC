<DOC>
<DOCNO> 155247 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/08/spor/spo04.html </URL>
<DATE> 2003/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
PATRON BENİM 
</HEADLINE>
<TEXT>

Trabzon Teknik Direktörü Aybaba, "Oyuncularımı nasıl övüyorsam, yanlışlarını da söylerim" dedi 
     Basın toplantısı yaptı 
     TRABZONSPOR Teknik Direktörü Samet Aybaba, dün yaptığı basın toplantısında futbolcuları hakkındaki eleştirileri sıraladı ve gelecekle ilgili planlarını aktardı. Takımın patronunun kendisi olduğunu belirten Aybaba, "Fatih'in Türkiye'nin en iyi forveti olduğunu, Alişen'in geleceğin büyük oyuncusu olduğunu söylüyorsam, yanlış yaptıkları, takıma katkı sağlamadıkları yerde de bunları söylerim. Lider ise kendini en son yargılar" dedi. 
     
     Hedefe göre takviye 
     TAKIMDAN Aurelio dışında kayıp olmayacağını vurgulayan Aybaba, "Eğer Trabzonspor dördüncü olacaksa, bu takım yeterlidir. Ama hedefi daha büyük koyacaksa, o zaman her alanda rekabet edecek çok sayıda oyuncuya ihtiyaç var" yorumunu yaptı. Bordo - Mavili ekibin çalıştırıcısı, "İyi oyuncular almak için çabalıyoruz. Yurt dışındaki futbolcu takibini başkanımız yapıyor" diye konuştu. 
     

</TEXT>
</DOC>
