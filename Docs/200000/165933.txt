<DOC>
<DOCNO> 165933 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/28/dunya/adun.html </URL>
<DATE> 2003/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Ortaklar inişe geçti 
</HEADLINE>
<TEXT>

Anketler, George W. Bush’un ikinci kez başkan seçilemeyebileceğini gösterirken, İngiltere’de Muhafazak rlar 11 yıl sonra İşçi Partisi’ni geride bıraktı 
     NEVSAL ELEVLİ Londra 

     Dünyadan yükselen muhalefet seslerine karşın omuz omuza vererek Irak’ı işgal eden ABD Başkanı George W. Bush ve İngiltere Başbakanı Tony Blair, bu askeri başarılarının bedelini siyasi hayatlarında ağır ödeyeceğe benziyor. Yapılan son kamuoyu yoklamaları, her iki liderin de bir sonraki seçimde büyük bir hayal kırıklığı yaşayabileceğine işaret etti. 
     "The Guardian" gazetesinin haberine göre, Başkan Bush halen Amerikan halkının yüzde 60’ının onayına sahip. Ancak Bush’un özellikle ekonomik politikaları, Amerikalıları kararını gözden geçirmeye itiyor. Bir başka deyişle ABD’li seçmenin yüzde 50’si, 2004’teki başkanlık seçiminde Bush’a oy vermeyi düşünmüyor. Bu sayı Cumhuriyetçi Bush’un karşısına Demokrat Parti’nin kimi çıkaracağının belli olmasıyla daha da artabilir. 
     CNN ve USA Today’in yaptırdığı son kamuoyu yoklaması, oy verme söz konusu olduğunda halkın Bush’u tercih etmede son derece dikkatli olacağını net biçimde gösteriyor. Kime oy verecekleri sorulan Amerikalıların yüzde 38’i kararlı bir şekilde "Bush’un rakibine" dedi. Yaklaşık yüzde 12’lik bir kesim de kararsız olduğunu belirtti. 
     Rakip Demokrat Parti seçmeninin yüzde 37’si Bush’un başkan olarak performansını onayladığını söyledi, ancak üçte ikisinden fazlası Bush’a oy vermeyi düşünmediklerini belirtti. 
     Kamuoyu yoklamalarını yorumlayan uzmanlar, Bush’un yeniden seçilmek için başta kararsızlar olmak üzere, Demokrat Parti seçmenini de etkilemek için büyük çaba göstermesi gerektiğini ifade ettiler. Seçmenin Bush’un performansından derinden etkilenerek oyunu tereddütsüz verme psikolojisinden çok uzakta olduğunu vurgulayan uzmanlar, "Amerikalılar öteki seçeneğin Demokrat aday kim olduğunu görmek istiyor" dediler. 
     
     Clinton babasını geçmişti 
     1991’deki Körfez Savaşı’ndan galip çıkan baba George Bush’un Demokrat Bill Clinton karşısında beklenmedik bir seçim yenilgisi aldığını hatırlatan araştırma kuruluşu Gallup’un Başkanı Frank Newport, oğul Bush’un da babasının akıbetine uğrayabileceğini belirtti. 
     
Blair ilk kez geçildi      LONDRA Milliyet 

     İngiltere’de uzun yıllardır seçimlerde ve anketlerde Başbakan Tony Blair’in İşçi Partisi’ni geçemeyen muhalefetteki Muhafazak r Parti, The Daily Telegraph gazetesinin son anketinde bunu başardı ve İşçi Partisi’ni iki puan geride bıraktı. 
     Telegraph’ın YouGov kamuoyu araştırma kurumuna yaptırdığı ankete göre Muhafazak r Parti, 11 yıl sonra İşçi Partisi’ni ilk kez geçerken, oy oranını da geçen aya göre bir puan artırdı ve yüzde 37’ye çıktı. Anket, İşçi Partisi’ne verilen desteğin iki puan azalarak yüzde 37’den yüzde 35’e düştüğünü gösterdi. 
     
     Halk artık beğenmiyor 
     Telegraph’a göre, seçmenin eğilimindeki bu değişimin nedeni, Irak Savaşı’na gerekçe olarak gösterilen Saddam’ın kitle imha silahlarının h l bulunamamış olması. Anket ayrıca, öteki parti liderlerinin popülaritesi artarken, sadece Blair’e duyulan kişisel beğeninin düştüğünü ortaya koydu. 
</TEXT>
</DOC>
