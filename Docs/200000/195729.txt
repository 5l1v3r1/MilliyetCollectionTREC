<DOC>
<DOCNO> 195729 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/15/son/sondun32.html </URL>
<DATE> 2003/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Ordu Sözcülüğü İki helikopterimiz düştü 12 ölü, 9 yaralı 
</HEADLINE>
<TEXT>

     ABD ordu sözcülüğü, Irak'ın kuzeyindeki Musul kentinde 2 Amerikan Black Hawk helikopterinin düştüğünü teyit etti ve ilk belirlemelere göre 12 kişinin öldüğünü, 9 kişinin yaralandığını bildirdi. 
     Yetkililer, düşen iki Amerikan helikopterinden birinin RPG roket güdümlü bomba ile vurulduğu bildirildi. 
     Helikopterlerin düştüğü bölgede bulunan bir Amerikalı subay yaptığı açıklamada, bir helikopterin kuyruk kısmından isabet aldığını belirtti. 
     Bir görgü tanığı, önce bir patlama duyduğunu ve helikopterin birinin alev aldığını, alev alan bu aracın birden yükselerek, üzerinde uçmakta olan ikinci helikoptere çarptığını, her ikisinin de ayrı ayrı noktalara düştüğünü söylemişti. 
     101. hava tümenine bağlı 2 helikopterin, havanın kararmasından sonra kentin batı kesiminde düştüğünü belirten sözcü, can kaybı olup olmadığının ve helikopterlerde kaç kişinin bulunduğunun bilinmediğini ifade etti. 
     Sözcü, bir acil müdahale gücünün bölgeyi koruma altına aldığını ve olayın araştırıldığını kaydetti. 
     Black Hawk helikopterleri, 11 muharip asker taşıma kapasitesine sahip ve yaralıların çatışma bölgesinden tahliye edilmesi amacıyla da kullanılıyor. 
     Musul'da bir Amerikan helikopterinin düştüğünün bildirilmesinden sonra Iraklı bir güvenlik yetkilisi, bölgede 2 Amerikan helikopterinin düştüğünü söylemişti. 
     
</TEXT>
</DOC>
