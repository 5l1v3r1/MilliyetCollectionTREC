<DOC>
<DOCNO> 179407 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/01/ekonomi/eko09.html </URL>
<DATE> 2003/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Antalya lüks yatların üretim merkezi oldu 
</HEADLINE>
<TEXT>

   KADİR ZENGİN Antalya 
   
   Yatçılık sektöründe dünyanın iki ünlü ismi Metrica Interior ve Peer Gynt Yachts, Antalya Serbest Bölge'deki tersanelerinde dünyanın en zenginleri için özel yat üretiyor. Yatların omurga ve dış yüzeyleri Peer Gynt Yachts'da hazırlanırken, iç donanım ve dekorasyonları da Metrica Interior tarafından yapılıyor. Akdeniz ülkelerinde müşterilerinin fazla olması nedeniyle Antalya'yı seçtiklerini belirten Metrica Interior firmasının patronu Rudolf Rincklake Van Endert, geçmişte İspanya Kralı Carlos, Ürdün Kralı Hüseyin, Brunei Kralı ile bilgisayar program üreticisi Leci Alison'a da özel yat ürettiklerini söyledi. Endert, Antalya'da yapımı tamamlanan ve eylül ayında denize inecek 60 metre boyundaki lüks yatın sahibinin adını açıklamadı ancak 3.5 milyon dolara malolan lüks yatın Almanya'nın en ünlü estetik doktoruna ait olduğu öğrenildi. 
   
   
</TEXT>
</DOC>
