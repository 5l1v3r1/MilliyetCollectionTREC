<DOC>
<DOCNO> 188475 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/14/yasam/yas01.html </URL>
<DATE> 2003/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir yaşında açlıktan öldü 
</HEADLINE>
<TEXT>

   Kaçan babasının annesiyle kaderine terk ettiği minik Burhan, uzun süre tek lokma bile yiyemeyince can verdi 
      SONER KOCAER DHA 
   
   Antalya'da göçebe çadırında yaşayan Çiğdem-Erdal Çağlar çiftinin bir yaşındaki oğlu Burhan, açlık ve bakımsızlıktan öldü. 1 kg. 800 gr. ağırlığındaki çocuk, Afrikalı aç çocukları anımsattı. Minik Burhan'ın, bir hafta önce de rahatsızlanarak Manavgat Devlet Hastanesi'ne kaldırıldığı, ancak tıbbi müdahale yapılmadan ailesine teslim edildiği iddia edildi. Pazar akşamı açlıktan fenalaşan bebek, Antalya Devlet Hastanesi'ne götürülürken yaşamını yitirdi. Anne Çiğdem Çağlar 27 , Manavgat'ta çadırda yaşadıklarını belirterek, "Eşim bizi bırakıp kaçınca ortada kaldık. Bebeğime yedirecek mama bulamadım. Açlıktan benim de sütüm yoktu" dedi. 
   
   İhmal mi 
   Minik Burhan'ın, bir hafta önce rahatsızlığında Manavgat Devlet Hastanesi'nde, açlık ve susuzluktan güçsüz düştüğünün belirlendiği ancak müdahale edilmeden taburcu edildiği öne sürüldü. Hastane Başhekimi Rasim Kanar, bebekte beslenme bozukluğu saptandığını belirtterek, "Doktor arkadaşımız anneye neler yapması gerektiğini söylemiş. Anne ve çocuk hastaneden ayrılmış" diye konuştu. İl Sağlık Müdürü Hüseyin Gül ise, "Gerekirse soruşturma açarız" şeklinde konuştu. Ölüm raporuna, "Dehitretasyon" Sıvı ve mineral kaybı , "Sepsi" Kana mikrop karışması ve "Malnitrasyon" Sıvı kaybına bağlı aşırı zayıflama notu düşüldü. Burhan'ın cesedi hastane morguna kaldırıldı. 
   Zonguldak'ta da Alaattin Karademir 33 ile nik hsız yaşadığı Ümmü Nayman'ın 33 1.5 aylık kızları Damla, Nisan 2002'de açlık nedeniyle ölmüştü. 
   
   
   
   
</TEXT>
</DOC>
