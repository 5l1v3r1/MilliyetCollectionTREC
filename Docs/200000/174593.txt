<DOC>
<DOCNO> 174593 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/09/magazin/amag.html </URL>
<DATE> 2003/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
'Borç istedik rezil olduk' 
</HEADLINE>
<TEXT>

   Muhterem Nur'un, 'Müslüm'ü ölümle tehdit ettiler' dediği akrabaları konuştu İyilik ettik, kötü olduk ... 
      İLKNUR GÜLMEZ 
   
   Müslüm Gürses'in hayat arkadaşı Muhterem Nur'un, "Tanımadığı akrabaları para istediler, vermeyince Müslüm'ü ölümle tehdit ettiler" iddiasıyla Cumhuriyet Savcılığı'na şik yet ettiği Muzaffer ve Hatice Akbaş, Milliyet'e konuştu. İşte, aslında kendilerinin tehdit edildiğini ileri süren Akbaşlar'ın sözleri 
   
   Müslüm Gürses'le gerçekten akrabalığınız var mı    H.A "Amcamızın oğludur. Kardeşimin çalıştığı işyeri kapandı. Muhterem Nur'u arayıp, 'Kafe gibi bir yer açmak için biraz borç verip büyüklük yapsanız' dedim. Yanıtı, 'Bizi böyle görüp bir şey zannetmeyin. Ben 37 ekran televizyonun taksitini ödeyemiyorum' oldu. Sonra Müslüm aldı, 'Bacısı yok, veremeyiz' dedi. Ertesi sabah Muhterem Nur arayıp 'Müslüm'den alacağınız var mı ' dedi. 'Alacağımız yok ama insan olarak yardım istedik' deyince 'Kafamı bozmayın. 40 kişiyi evinizin önüne yığarım. Her kötülüğü yaparım' dedi. O tehdit etti." 
   
   Babaya 200 gram sucuk 
   Müslüm Gürses'le görüşüyor muydunuz    H.A "Amcam Mehmet Akbaş Gürses'in babası prostat hastası. Müslüm, hastalığı duyunca evine getirtmiş. Amcam evde kimse ilgilenmeyince bize geldi. Muhterem Nur telefon açıp amcamı köye göndereceğini, ameliyat olursa öleceğini söyledi. Tekrar amcamı Müslüm'le doktora götürdük. Doktor, Müslüm'e 'Siz çok Türk filmi seyretmişsiniz. 3 ay ömrü kaldı denir ve hasta ölür diye bir şey yok' dedi. Amcam Samatya Sigortalar Hastanesi'nde ameliyat oldu ve iki ay bizde kaldı. Arada bir şoförü Erhan'la 50 - 60 milyon, 200 gram sucuk gibi yiyecekler gönderdi. İnsan tanımadığı akrabalarına babasını bırakır mı " 
   
   'Araba mı Eşeğin var ya' 
   Muhterem Nur, Müslüm Bey'in babasına 1 milyar gönderdiğini söylüyor.    M.A "Yalan. Amcam 1 milyarı hayatında bir arada görmemiştir. Amcam bir kez Müslüm'den araba istedi. O da 'Kapında eşeğin var, ne arabası, sıkışırsan satarsın' diye yanıt verdi. 
   
   Daha önce size hiç maddi yardımda bulundular mı    M.A "Müslüm, Müslüm olalı bize ya da akrabalarımıza yardımda bulunmamıştır. İlk kez ben haddimi bilmeden böyle bir şeye kalkıştım, rezil oldum. Müslüm, köyüne bir okul ya da yol mu yapmış 30 yıl önce annesi, 20 sene önce kardeşi öldü. Köyde mezar taşlarını bulamazsınız." 
   
   'Parayı harcayan Muhterem Nur' 
   Peki Muhterem Nur neden böyle bir şey yaptı sizce    M.A "Hayatı rol. Parayı harcayan Muhterem Nur. Amcamın dediğine göre Müslüm'ün üzerinde hiçbir malı yok. Hepsi, Muhterem'in 'yeğenim' dediği Hakan, Sema ve Bülent'in üzerine kayıtlı. Kapı zilinde bile Hakan'ın adı var. Biz borç isteyince, 45 milyara aldığı arabayı satmış ve Müslüm'e 'Unuttuğum borcum vardı onu ödedim' demiş ama arabayı Sema'nın üstüne geçirmiş." 
   
   
</TEXT>
</DOC>
