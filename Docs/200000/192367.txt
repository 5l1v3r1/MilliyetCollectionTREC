<DOC>
<DOCNO> 192367 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/31/siyaset/siy20.html </URL>
<DATE> 2003/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Politika turu 
</HEADLINE>
<TEXT>

   
   Erdoğan'ın iftar yasağını deldiler    Devlet Bakanı Kürşad Tüzmen ve Tarım Bakanı Sami Güçlü, Başbakan Recep Tayyip Erdoğan'ın "Ramazan'da lüks otellerde iftarlara katılmayın" talimatını dinlemedi. İki bakan, dün akşam Ankara Sanayi Odası'nın ASO Sheraton Otel'de verdiği iftar davetine katıldı. ASO'nun kuruluşunun 40. yıldönümü nedeniyle verilen iftara, Tüzmen ve Güçlü'nün yanı sıra bürokratlardan Gelirler Genel Müdür Vekili Osman Arıoğlu ve eski Başbakanlık Müsteşarı Fikret Üçcan da katıldı. 
   
   Aydın Demokrasi hiçbir dinin tekelinde değil    Devlet Bakanı Mehmet Aydın, demokrasi, katılımcılık gibi evrensel değerlerin hiçbir dinin tekelinde olamayacağını söyledi. Roma'da düzenlenen "Avrupa'da Toplumsal Uyum Faktörü ve Akdeniz'de Barış Aracı Olarak Dinler Arası Diyalog Konferansı"na katılan Aydın, konuşmasında, Avrupa Birliği AB Anayasası'nda herhangi bir dine açıkça atıfta bulunma düşüncesine sıcak bakmadıklarını kaydetti. Avrupa'nın Hıristiyan kimliğinin vurgulanmasında ısrar eden Vatikan'ı eleştiren Aydın, Türkiye'nin taslağın mevcut halinden memnun olduğunu vurguladı. 
   
   Mahkeme Ankara'da iç mimar bulamadı    Ankara 3. Asliye Hukuk Mahkemesi, TBMM toplantı salonu inşaatındaki yolsuzluklar davasında Ankara'da, iç mimari ve dekorasyon konularında uzman bilirkişi bulamadı. Mahkeme, bilirkişiyi İstanbul'da aramaya karar verdi. Dünkü duruşmada hakim, Ankara üniversitelerine gönderdiği bilirkişiliğe ilişkin yazılara olumsuz cevap geldiğini kaydetti. H kim, İTÜ ve Mimar Sinan Üniversitesi'ne yazı yazılmasına karar vererek, duruşmayı erteledi. 
   
   Kürtçe yönetmelik için son iki hafta    Radyo ve Televizyon Üst Kurulu RTÜK Başkanı Fatih Karaca, 6. Uyum Paketi'yle anadilde yayına imk n tanınmasının ardından çıkarılması gereken yönetmelikle ilgili tanınan sürenin 15 Kasım'da dolacağını hatırlatarak, "Gelecek hafta RTÜK olarak yönetmeliğin son şeklini oluşturacağız" dedi. Dışişleri Bakanı Abdullah Gül'e bilgi veren Karaca, "15 Kasım'a gelmeden yönetmeliği kamuoyuyla paylaşacağımızı umuyorum" diye konuştu. Karaca, altyazı mecburiyetinin getirilmesinin düşünüldüğünü de sözlerine ekledi. 
   
   Sezer'in diski kaydı    Cumhurbaşkanı Ahmet Necdet Sezer'in 28 Ekim'i 29 Ekim'e bağlayan gece 03.30'da Hacettepe Üniversitesi Hastanesi'ne kaldırıldığı ve belinde disk kayması saptandığı ortaya çıktı. Sezer, dün Genelkurmay Başkanı Orgeneral Hilmi Özkök'le haftalık olağan görüşmesini de sağlık sorunları nedeniyle iptal etti. Sezer'in rahatsızlığının ilk belirtileri 29 Ekim Cumhuriyet Bayramı nedeniyle Hipodrom'da düzenlenen törenlerde ortaya çıktı. Tören kıtasını sağlık sorunları nedeniyle oturarak selamlayan Sezer, önceki günkü programında yer alan "Cumhuriyet Ormanı" fidan dikimine de katılamadı. Bu gelişmelerin ardından dün Özkök'le görüşmesini de iptal eden Sezer'in bel rahatsızlığı geçirdiği ve diskinin kaydığı belirtildi. 
   
   
   
</TEXT>
</DOC>
