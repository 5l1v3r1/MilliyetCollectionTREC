<DOC>
<DOCNO> 198570 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/29/spor/spo07.html </URL>
<DATE> 2003/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
'Aman Tanrım' 
</HEADLINE>
<TEXT>

      
   Portekiz şokta 
   DEV bütçesiyle Avrupa'nın en köklü kulüpleri arasında yer alan Sporting Lizbon'un, Gençlerbirliği'ne elenmesi Portekiz'de şaşkınlık yarattı. Bolas Gazetesi, "Aman Tanrım" başlığını atarken, "Türk ekibi, zor okunan adını yakın bir zamanda Avrupa'ya heceleteceğe benziyor" yorumunu yaptı. 
   
   'Hamamda donduk' 
   RECORD Gazetesi, Sporting Lizbon'un Türk hamamında üşüdüğünü belirtti. "Ne kadar ayıp" başlığını kullanan Jogo Gazetesi, "Türkler oynadıkları futbolla bizi küçük ve komik duruma düşürdü" ifadelerini kullandı. Correio de Manha Gazetesi ise sonucun tam hayal kırıklığı olduğunu belirtti. 
   
   Şort için eskort    BAŞKENT ekibinin genç kalecisi Damir, Sporting Lizbon maçının başlamasına kısa bir süre kala zor anlar yaşadı. Sloven kaleci, şortunu otelde unuttuğunu fark edince soyunma odası bir anda karıştı. Yöneticilerin girişimi sonucunda Portekiz polisi, özel eskortla gidip şortu getirdi. 
   
   
</TEXT>
</DOC>
