<DOC>
<DOCNO> 155442 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/08/son/sontur16.html </URL>
<DATE> 2003/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Genç kadın, kendisiyle evlenmeyen sevgilisini bıçakladı 
</HEADLINE>
<TEXT>

     Bursa'da 30 yaşındaki Gülden Balçiçek, kendisiyle resmi nikah yapmayı kabul etmeyen 41 yaşındaki Kadir Çağla Doğan'ı boğazından bıçakla yaraladı. Doğan'ın kan kaybından ölmesinden korkan genç kadın, telefon ile aradığı polisten yardım istedi. 
     Gülden Balçiçek, 4 yıldan bu yana birlikte yaşadığı ve 1 haftadan bu yana eve gelmeyen dolmuş taksi sürücüsü Kadir Çağla Doğan'ı, cep telefonu ile görüşmek için Kültürpark'taki Göl Çaybahçesi'ne çağırdı. Burada bir süre konuşan çift, daha sonra birlikte yürümeye başladı. İpekiş Kapısı'na yanaştıklarında Gülden Balçiçek, Doğan'a, tek çocukları için, eve dönüp, kendisiyle resmi nikah yapmasını istedi. Olumsuz yanıt alınca çılgına dönen genç kadın, çantasından çıkarttığı emkek bıçağını Kadir Çağla Doğan'ın boğazına sapladı. Birlikte yaşadığı Doğan'ın kan kaybettiğini gören Gülçiçek, cep telefonu ile bu kez polisi arayıp yardım istedi. 
     Gelen polis, Gülden Balçiçek'i gözaltına alırken, Kadir Çağla Doğan, ambülasla Bursa Devlet Hastanesi'ne kaldırıldı. İfadesinde, Kadir Çağla Doğan'ı kendisiyle nikah yapmadığı için bıçakladığını söyleyen Gülçiçek, Adam öldürmeye teşebbüs' suçundan adliyeye çıkartılacak. 
     
</TEXT>
</DOC>
