<DOC>
<DOCNO> 186554 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/05/spor/spo15.html </URL>
<DATE> 2003/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

   
   Ali Uyanık topun ağzında    KONYASPOR'DA Fenerbahçe yenilgisinin faturası kaleci Ali Uyanık'a kesildi. Başkan Mehmet Köseoğlu, "Kaleci Ali Uyanık, lakayt hareketleriyle takım arkadaşlarının alın terini harcadı. Kendisiyle görüşüp uyaracağız. Eğer düzelmezse, gereken adımları atacağız" dedi. 
   
   Boğaz'da hız keyfi    HIZ teknelerinin yarışacağı Marmara Kupası bugün İstanbul Boğazı'nda yapılacak. Extreme Powerboat Şampiyonası'na katılan teknelerin mücadele edeceği yarış saat 14.30'da İstinye Tersanesi'nde gerçekleştirilecek. Teknik kontrol ve brifingin ardından sıralama turları yapılacak. 
   
   Rüştü için izin    BARCELONA'DA şans bekleyen Rüştü'nün salı günü Gramer ile oynanacak olan Kral Kupası maçında ilk kez görev yapacağı iddia edildi. Futbol Federasyonu ile görüşen İspanyol Kulübü, başarılı kalecinin İngiltere kampına iki gün geç katılması için de izin aldı. 
   
   Martin Lel uçtu    12. Dünya Yarı Maraton Şampiyonası'nda erkeklerde mutlu sona Kenyalı atlet Martin Lel ulaştı. Lel, 103 sporcudan 86'sının tamamlayabildiği yarışta 21.1 kilometrelik parkuru 1.00.49'luk dereceyle bitirdi. Bayanlarda ise İngiliz Paufla Radcliffe birinci oldu. 
   
   Yıldızlar parladı    ULUSLARARASI Yıldızlar Karate Turnuvası Kazakistan'da start aldı. Turnuvanın ilk gününde bayanlar bireysel katada Esra Bahadır, erkekler bireysel katada Orçun Duman, erkekler takım katada ise Hüseyin Çetin, Hidai Büyükada ve Orçun Çetin'den oluşan Milli Takım birinciliği kazandı. 
   
   
</TEXT>
</DOC>
