<DOC>
<DOCNO> 157013 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/16/yasam/yas04.html </URL>
<DATE> 2003/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Hayatını bir katile borçlu 
</HEADLINE>
<TEXT>

Küçücük bir çocukken 1939’daki Erzincan depreminde enkaz altında kalmıştı Yiğit Okur. Onu, babasının idama mahk m ettiği biri çıkardı enkazdan 
     ÜMRAN AVCI İstanbul 

     O gece, adam öldürme suçundan idama çarptırılıp cezası infaz edilmemiş bir mahk m, elindeki kazma ile ev yıkıntısına vura vura açtığı delikten, başka bir adamı öldürmüş ellerini uzatınca, benim çocuk vücudumu buldu..." 
     Böyle anlatıyor avukat Yiğit Okur, yargıç babasının mahk m ettiği tutsağın yardımıyla 1939 Erzincan depreminde enkazdan çıkarılışını... 
     Yazarlık da yapan Okur’un "Buralardan Geçerken" ismiyle bastırılacak anı kitabına konu olan olaylar o dönem Cumhuriyet savcısı olan amcası İzzet Akçal’la başlıyor. Akçal, Adalet Bakanlığı’ndan Erzincan’da bir cezaevi yaptırma ve yapıda mahk mları çalıştırma izni alır. İnşaat sürerken deprem olur ve Akçal, mahk mlara şöyle seslenir 
     "Herkes kazmasını küreğini alsın, şehri kurtarmaya gidiyoruz. Kimse kaçmaya yeltenmesin. Hepinizi affettireceğim." 
     Akçal, sözünü tutar ve TBMM’nin özel kararıyla mahk mların hepsi affedilir. 
     Mahk mların gittiği ilk ev yargıç Hasan Tahsin Okur’un evi olur. Devamını o sırada annesi ve babasıyla birlikte enkazda kalan Yiğit Okur anlatıyor 
     "Kazma darbeleri duymaya başladık. Bir süre sonra bir menfez açıldı, bir idare lambası sallandı delikten. Biri beni dışarı çekti. Kucağına alıp ayağa kalktı. Herhalde çok genç bir adamdı. Ne adını bildim, ne yüzünü. Konuşmadı, konuşmadık." 
     Daha sonra annesiyle babası da çıkarılmış enkazdan. 
     Yargıç olan babası Hasan Tahsin Okur’un idama gönderdiği bir mahk m sayesinde yeniden hayata dönen Yiğit Okur, bugün hala o kişiyi merak ediyor 
     "Enkazı kazıyarak beni toprağın altından çıkaran, yaşamımı sürdürmeme olanak sağlayan o adam kimdi O da yaşıyor mudur acaba Yaşıyorsa o geceyi ve beni hatırlıyor mudur " 
     

</TEXT>
</DOC>
