<DOC>
<DOCNO> 176916 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/20/yazar/guclu.html </URL>
<DATE> 2003/08/20/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
YÖK'te ipler koptu 
</HEADLINE>
<TEXT>

   
   Üniversitelerarası Kurul dün toplandı. Alınan kararlar önce hükümete, ardından da Çankaya'ya sunuldu. Cumhurbaşkanı Sezer, hükümete karşı tavır alan rektörlere moral verdi. 
   Üniversitelerarası Kurul'un, hükümetin hazırladığı YÖK yasa taslağına sıcak bakmadığı bilinen bir gerçekti. Ama dün bir adım daha öne geçtiler ve taslağı kabul edilemez diye nitelediler. Hükümet de onlardan geri kalmadı. Ankara kulislerinde dün yayılan söylenti Meclis'in olağanüstü toplanarak yasanın hemen çıkarılacağı yönündeydi. Evet ipler koptu, kılıçlar çekildi. Birisinin bu yangını söndürmesi gerekiyor. Ama kim 
   Benim bu konudaki adayım Demirel. Bakalım yangın daha fazla büyümeden nasıl söndürülecek Umarım bir an önce gerçekleşir. 
   
   Alo şik yet hattı    Yasal bir düzenleme yapılarak her kuruma bir "Alo Şik yet Hattı" kurma zorunluluğu getirilse ne iyi olur. Tepe yöneticiler de olup bitenden haberdar olurlar. 
   Önce, aşağıdaki mektubu birlikte okuyalım 
   Oğlum Doğan Çamlı, Sakarya Üniversitesi Metalurji Mühendisliği'ni bitirdi. Biz Bursa'da oturuyoruz. Bursa - Sakarya otobüs yolculuğu ile 4 saat sürer. Oğlum çıkış belgesini almak için 15 gündür uğraş veriyor. Dün dördüncü kez Sakarya'ya gitti. İlk gidişinde Kütüphane, Spor ve Sağlık bölümlerinde takıntısı olmadığının sorgulanması için dilekçe istenmiş. O da vermiş. İki gün sonra gelin dilekçenin cevabını alın denmiş. Bursa'dan, Ankara'dan geldik diyecek olmuşlar ama iki gün sonraaa diye uğurlanmışlar. İki gün sonra tekrar gittiklerinde ise haftaya gelin, o zaman bir şeyler yaparız denmiş. Askerliğe başvuracağız, çok uzaktan geldik, geliş gidişler çok masraflı oluyor ricaları ise yine sonuç vermedi. Çocuklar h l Bursa'ya mı dönsek, Sakarya'da mı kalsak kararsızlığını yaşıyorlar. Oysa Uludağ Üniversitesi'ne sordum, aynı belge bir saat içinde veriliyormuş. Sakarya Üniversitesi'nin bu eziyeti neden Bilgisayarların yaşamımızı bu kadar kolaylaştırdığı günümüzde insanın insana yaptığı bu eziyeti anlamıyorum. Böyle oyalayacaklarına şefkatli bir yaklaşım ile şu gün gelin çıkışlarınızı alın demek çok mu zor acaba 
   Baba Necmettin Çamlı ve oğlunun yaşadığı sıkıntıyı hemen her gün bir yerlerde bizler de yaşıyoruz. İşin garibi, ne kadar didinirseniz didinin yaşadığınız sıkıntıyı anlatabilecek bir ilgili çoğu zaman bulamıyorsunuz. Halbuki her kuruma bir "Alo Şik yet Hattı" kurulsa ve en azından cevap hakkı zorunluluğu getirilse ne iyi olur. 
   Hükümet AB ile ilgili istediği kadar uyum yasası çıkarsın, hayata geçmedikten sonra ne önemi var ki Önemli olan vatandaş olmanın gururunu yaşatmak. AKP de, diğer partiler de hep garson devletten yani hizmet eden devletten söz ediyorlardı. Ama nedense iktidara gelen vatandaşı unutuyor. 
   Bir "Alo Şik yet Hattı" da Başbakanlık'ta kurulsa ne iyi olur. İsteyen telefon ile isteyen internet üzerinde başvurur ve kayda geçer. 15 gün içinde cevaplanmadığında ise ilgili kuruma ilgili müeyyideler başlar. Galiba hayal kurmaya başladım. Aslında çok kolay bir proje ama gerçekleşmesi sanki çok zor .. 
   
   İmam hatipten... 3    Harvard Üniversitesi'ni dünyanın en iyi üniversitelerinden biri olarak görür hatta en iyi üç tanesinden biri derdim. Ama son günlerde üniversite ile ilgili o kadar ilginç bilgiler geldi ki artık bu ifadeyi kullanmayacağım. Sadece bazı bölümleri en iyilerinden birisi diyeceğim. Nedenini de elbette ileriki günlerde yazacağım. 
   
      
   
</TEXT>
</DOC>
