<DOC>
<DOCNO> 183399 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/19/son/soneko26.html </URL>
<DATE> 2003/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Bankası Başkanı Yoksullara verilen sözler tutulmalı 
</HEADLINE>
<TEXT>

     Dünya Bankası Başkanı James Wolfensohn, zengin ülkelerin yoksul ülkelere vaat ettikleri yardımları yerine getirmelerini istedi. 
     Wolfensohn, Dünya Bankası'nın Uluslararası Para Fonu IMF ile yıllık ortak toplantısı için geldiği Dubai'de Reuters Ajansına verdiği demeçte, geçen yıl yapılan Monterrey toplantısında, zengin ülkelerin yoksul ülkelere 16 milyar dolarlık kalkınma yardımı yapmaya söz verdiğini, ancak bugüne dek bu rakamın çok az bir kısmının gerçekten verildiğini söyledi. 
     Wolfensohn, Dünya Ticaret Örgütü'nün DTÖ Cancun toplanktısında yaşanan başarısızlıktan sonra yoksul ülkelere karşı girilen yükümlülüklerin daha da önem kazandığını ifade etti. 
     
</TEXT>
</DOC>
