<DOC>
<DOCNO> 177359 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/22/spor/spo04.html </URL>
<DATE> 2003/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Taffarel sesleri 
</HEADLINE>
<TEXT>

   Trabzon, Petkoviç'in yerine Brezilyalı eldiveni gündemine aldı. Cim - Bom'un eski kalecisi Bordo - Mavililer'e yeşil ışık yaktı 
      
   Aybaba'dan okey 
   PETKOVİÇ'İN hatalı goller yemesi üzerine kaleci arayışlarına başlayan Trabzonspor, bir dönem Galatasaray kalesinde harikalar yaratan Taffarel için kolları sıvadı. Bordo - Mavililer'in, halen Parma'da forma giyen tecrübeli kaleci ile ilk teması gerçekleştirdiği öğrenildi. Samet Aybaba'nın isteği üzerine yapılan ilk görüşmelerin olumlu geçtiği açıklandı. 
   
   Liste kabarık 
   TRABZONSPOR yönetimi kale için alternatif listesi de hazırladı. Yöneticilerden Hüseyin Tütüncü, Geert de Vlieger için Belçika'ya gitti. Kendisine önerilecek olan 800 bin doları kabul etmesi halinde bu futbolcuyla iki güne kadar sözleşme imzalanacağı, aksi takdirde Genk'de forma giyen Herpoel veya Adanasporlu Murat ile masaya oturulacağı bildirildi. 
   
   Aybaba engelledi 
   FENERBAHÇE maçı öncesinde Trabzonsporlu futbolcuların prim alacakları nedeniyle kampa girmek istemediği öğrenildi. Ödemenin bir an önce yapılmasını isteyen Bordo - Mavili oyuncuları Samet Aybaba'nın ikna ettiği öğrenildi. Toplantı yapan tecrübeli hocanın yönetim ile görüşeceğini ve sorunu kısa sürede çözeceğinin garantisini verdiği öğrenildi. 
   
   Maxim hazır 
   TRABZONSPOR'UN yeni transferi Maxim'in Adanaspor deplasmanında forma giyeceği açıklandı. Fenerbahçe karşılaşmasında hazır olmadığı gerekçesiyle takımdaki yerini alamayan Beyaz Rus futbolcunun, fiziksel eksiklerini tamamladığı ve Samet Aybaba'nın istediği düzeye geldiği açıklandı. Beşiktaş'tan transfer edilen Bayram'ın da hazır olduğu vurgulandı. 
   
   
</TEXT>
</DOC>
