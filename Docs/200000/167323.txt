<DOC>
<DOCNO> 167323 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/04/son/sonspo10.html </URL>
<DATE> 2003/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Oyak Renault Serdar ve Özgür'ü aldı... 
</HEADLINE>
<TEXT>

     Türkiye Basketbol Ligi'ndeki Bursa temsilcilerinden OYAK Renault, Galatasaray'dan Serdar Tabay ile 1, Troy Pilsner'den Özgür Bıyık ile de 3 yıllık sözleşme imzaladı. 
     Kulüp binasında düzenlenen törende, kendilerini OYAK Renaultlu yapan sözleşmeyi imzalayan Serdar ile Özgür, hedeflerinin sarı-siyahlı forma altında başarılı olmak ve takımı ligde iyi bir yerlere getirmek olduğunu söylediler. 
     OYAK Renault Kulübü Genel Sekreteri İsmail Gümüş de, geçen yılki kadrodan Nedim Dal'ın Türk Telekomspor, Rasim Başak'ın Fenerbahçe ve Barış Özcan'ın da Troy Pilsner ile anlaşmasının ardından, takımı Serdar ve Özgür ile güçlendirdiklerini bildirdi. 
     
</TEXT>
</DOC>
