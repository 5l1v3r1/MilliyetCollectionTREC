<DOC>
<DOCNO> 174694 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/09/son/sonspo15.html </URL>
<DATE> 2003/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray - Diyarbakırspor 2-1 
</HEADLINE>
<TEXT>

     Birinci Süper Futbol Ligi'nde Galatasaray, Diyarbakırspor'u 2-1 yendi. 
     
     İLK YARI 

     Birinci Süper Lig'de Galatasaray ile Diyarbakırspor arasında yapılan maçın ilk yarısı, Diyarbakırspor'un 1-0'lık üstünlüğüyle sona erdi. 
     7. dakikada Ergün'ün soldan ortaladığı topa Hakan Şükür'ün altıpas içinde yaptığı vuruşta, meşin yuvarlak kaleciden dönerken, devamında Hakan Ünsal'ın vuruşunda ise top yandan farklı biçimde auta gitti. 
     9. dakikada topla sağdan hızla çıkan Murat Hacıoğlu, pasını ceza alanındaki Hasan'a verdi. Bu oyuncunun sağ çaprazdan vuruşunda, top yan ağlarda kaldı. 
     10. dakikada yine Murat Hacıoğlu'nun arapasıyla bu kez Saffet, ceza alanında topla buluşurken, deneyimli oyuncu kaleci Mondragon'u da çalımlayarak topu filelere gönderdi ve takımını 1-0 öne geçirdi. 
     18. dakika sağdan hızlı bir biçimde çıkıp, Frank De Boer'i de şık bir hareketle geçen Murat Hacıoğlu, topu altıpas içindeki Saffet'e çıkardı. Bu futbolcunun kötü vuruşunda, meşin yuvarlak yandan auta çıktı. 
     19. dakikada Ayhan'ın arapasıyla ceza alanı içinde topla buluşan Hakan Şükür, istediği gibi vuruş yapamayınca top kaleci Şenol'da kaldı. 
     21. dakikada Galatasaray'da, kaleye yaklaşık 30 metreden Prates'in kullandığı serbest vuruşta, top üstten az farkla auta gitti. 
     35. dakikada Hakan Şükür'ün düşürülmesinden kazanılan serbest vuruşta, Prates'in sert vuruşunda, top bu kez de kaleci Şenol'un kucağında kaldı. 
     41. dakikada Murat Hacıoğlu, sağdan ceza alanına girerek topu ortaladı. Uygun durumdaki Saffet'in dokunamadığı topa geriden gelen Sinan sert vurdu. Tamas'ın son anda kale çizgisinden çıkardığı top yine Sinan'ın önünde kaldı. Sinan, yaptığı vuruşta bu kez topu auta gönderdi. 
     45. dakikada Galatasaray savunmasının arkasında topa sahip olan Saffet, kaleye vurmak yerine meşin yuvarlağı Sinan'a çıkarmayı denedi. Bu futbolcudan önce Prates, son anda topa ayak koyarak mutlak bir golü önledi. 
     62 bin 600 seyircinin izlediği açıklanan karşılaşmanın ilk yarısı, konuk ekip Diyarbakırspor'un 1-0'lık üstünlüğüyle sona erdi. 
     
     İKİNCİ YARI 

     Galatasaray, karşılaşmanın ikinci yarısına Ayhan'ın yerine Bülent xx , Berkant'ın yerine ise Arif'i xx oyuna alarak başladı. 
     52. dakikada Ergün'ün ceza alanının dışından sert şutunda, savunmada Burhan'a çarpıp seken top Hakan Şükür'ün önüne düşerken kaleci Şenol'u yanılttı. Hakan Şükür'ün vuruşunda, meşin yuvarlak filelere giderken, Galatasaray, Diyarbakırspor karşısında 1-1'lik eşitliği sağladı. 
     54. dakikada Diyarbakırsporlu Saffet sarı kart gördü. 
     57. dakikada stat ışıklarının bir kısmının sönmesi nedeniyle maç 7 dakika duraksadı. 
     69. dakikada Hasan'ın ceza alanına gönderdiği topa hareketlenen Arif, savunmanın arkasında topla buluştu. Kaleci Şenol'un öne çıktığını gören Arif, aşırtma bir vuruşla topu kaleye göndermek istedi, ancak meşin yuvarlak üstten auta gitti. 
     72. dakikada Diyarbakırsporlu Yupi sarı kart gördü. 
     74. dakikada sağdan Prates'in kullandığı uzun taç atışında, ceza alanı içinde iyi yükselen Hakan Şükür'ün kafa vuruşunda, top kaleci Şenol'da kaldı. 
     75. dakikada Diyarbakırspor'da Murat Hacıoğlu, Galatasaray'da da kaleci Mondragon sarı kart gördü. 
     76. dakikada Ergün'ün kafayla ceza alanına gönderdiği topa Diyarbakırspor savunmasında hiçbir oyuncu müdahale edemeyince, Hakan Şükür kaleciyle karşı karşıya kaldı. Golcü futbolcu, şık bir vuruşla meşin yuvarlağı filelere göndererek takımını 2-1 öne geçirdi. 
     77. dakikada Diyarbakırspor'da Saffet'in yerine Bakadal x oyuna girdi. 
     83. dakikasında stadın ışklarının bir kısmı yeniden sönünce oyun 10 dakika daha durdu. 
     Uzatma bölümünde Arif'in ceza alanının sol çaprazından kale içine gönderdiği top Diyarbakırspor savunmasına çarparak, Galatasaraylı futbolcuların önünde kaldı. Altıpas içinde Hakan Şükür ile Hasan, uygun pozisyonda vuramayınca Şenol topa sahip oldu. 
     Bu bölümde Ramazan'ın ceza alanı içinde kafayla indirdiği topla buluşan Bakadal, kaleciyle karşı karşıya kaldı. Mondrogon'un açıyı kapatmasıyla Bakadal topa istediği gibi vuramayınca, Mondragon iki hamdele topa sahip oldu. 
     Galatasaray, son saniyelerde Hasan Şaş'ın yerine Sabri'yi oyuna aldı ve ikinci yarıda bulduğu gollerle maçtan galip ayrılmasını bildi. 
     
     MAÇTAN NOTLAR 

     Galatasaray'da bu sezon ilk sarı kartı hakeme gösterdiği tepki nedeniyle 34. dakikada Hasan Şaş gördü. 
     Sezonun ilk golünü 52. dakikada Hakan Şükür ile bulan sarı-kırmızılı ekip, kendi kalesindeki sezonun ilk golünü ise 10. dakikada eski futbolcularından Diyarbakırsporlu Saffet'in ayağından yedi. 
     Karşılaşma için stada getirilen maçın ilk dakikalarında adeta şaşırdı. 10. dakikada atılan golü bir süre ekrana yansıtamayan skorboard, 21. dakikada da Galatasaray'ın gol attığını yazdı. Skorboardda bu dakikalarda 1-1'lik skor gösterilirken, bir süre sonra da yeniden normale döndü. 
     Karşılaşmanın ilk yarısında kapalı tribünde küçük çapta bir kavga yaşandı. Taraftarlar birbirleriyle kavga ederken, güvenlik güçleri olaya hemen müdahale ederek büyümeden kavgayı önledi. 
     Galatasaray, 62 bin 600 seyircinin izlediği karşılaşmada rekor gelir elde etti. Ancak, 40 bine yakın kombine biletli seyircinin bulunması nedeniyle gelir tam olarak öğrenilemedi. 
     Atatürk Olimpiyat Stadı'ndaki rüzgar, karşılaşmada topun hareketini hem engelledi hem de hızlandırdı. 
     
</TEXT>
</DOC>
