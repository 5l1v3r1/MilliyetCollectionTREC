<DOC>
<DOCNO> 177325 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/22/guncel/agun.html </URL>
<DATE> 2003/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Milliyet yazarlarının Amasya ve Çorum izlenimleri... 
</HEADLINE>
<TEXT>

   SİZE GELİYORUZ 

   
      
      
      
      
   
      'Geleceği iyi görmüyoruz'    YAVUZ BAYDAR 

   
   Anadolu'nun en kişilikli kentlerinden birindeyiz. Sakin, temiz, güler yüzlü, meraklı Amasya. "Burada pek sorun göremezsiniz. Derdimiz, şu turizmi yoluna koymak" diyor Namık Kitapçı. 75 yaşında, ama 40 yaşında gibi, dinç. 3 bin yıllık tarihi kesit h l yaşatan Amasya, külliye ve camileri, onarılan konaklarıyla, özellikle Osmanlı'yı hissetmek isteyen turistler için ideal. "Çevredeki kaplıcaları da ekleyerek buraya akıllıca yatırım yapılsa, tarih turizminin Kabe'si olur burası, kent de kurtulur" diye ekliyor Kitapçı. 
   
   'ELEŞTİRİ LAZIM' 
   75 bin nüfuslu "şehzadeler kenti"nin gerçekten de derdi yok gibi. Ama gençler sıkıntılı. Büyük kentlerde okuyan kızlar, Pınar, Füsun ve Gülçin, vakitlerini aileleriyle birlikte, TV izleyerek, sinemaya giderek geçiriyorlar. Bolca da gazete okuyarak. Milliyet ve Radikal, ilk tercihleri. Gazetemizi okuyorlar, ama biraz "durgun" buluyorlar. "Daha ateşli olmalı" diye atılıyor Füsun. Yani 
   "Uzanlar yolsuzluğunun sonuçlarını incelemelisiniz. Irak'a asker göndermek gibi büyük konuları daha iyi işlemelisiniz." Gülçin de "Muhalif olmak şart değil ama eleştirileri eksik etmemeli hükümetin üstünden" diyor. 
   Bir öğretmen ve eşi katılıyor konuşmaya. Konu, AKP ve Türkiye'nin geleceği. "İyimser değiliz" diyor eşi. Tedirgin mi "Hayır, ama şüphelerim var." 
   
   SEÇENEK SIKINTISI 
   Öğretmen sürdürüyor "Muhalefetin yapmadığını Milliyet'ten bekliyorlar ama muhalefette en akıllı ve öncü olması gereken sosyal demokratlar nerede CHP kendini toplayıp kimliğini yenilemezse aynı iktidara mahkumuz..." 
   Bir nokta dikkat çekici Geçen yılki Milliyet kervanına AKP oyları damgasını vurmuştu. Bu kez - en azından Amasya'da - iktidar partisine oy vermişlerin varlığı hiç hissedilmiyor. 
   Bir yıl önceki "siyasi isyan"ın yerini, iktidara dair kuşkulu bekleyiş ve "seçeneksizlik sıkıntısı" almış. 
   
   Ortasından nehir geçen öyküler...    HALİL ÖZER 

      Üç yıldır TIR'lıyoruz ama Amasya kadar ilginç ve güzel bir Anadolu kenti görmemiştim. Kenti ikiye bölen Yeşilırmak'ın oluşturduğu mini bir Budapeşte görüntüsü ile hala eski Osmanlı güzelliğini koruyan evler ve neşeli insanlar şimdiye kadar gittiğimiz birçok kent ile tezat bir görüntü oluşturuyordu. Kent meydanındaki Milliyet TIR'ının etrafı yine dolu. Bizleri masa masa paylaşan halk kendi derdini anlatmaktan çok bizleri tanımayı tercih ediyorlardı. Klasik, bilinen bazı dertleri ise üstü kapalı geçiyorlardı. Tek ve en büyük dertleri ise yaşadıkları kentin yeteri kadar tanınmamasıydı. 
   
   EVLİYA ARANIYOR 
   Uzmanlık alanım spor olmasına rağmen gençler, "Ne olur bizi tanıtın, bu konuda yardımcı olun" diye neredeyse yakama sarıldılar. Gerçekten ilginç öyküler aktardılar. 7 bin yıllık tarihi bulunan Amasya'nın ünlü Lokman Hekimi yetiştirdiğini kaçımız bilir Peki 19. yüzyılda Fansızların Amasya için Anadolu'nun Oxford'u dediğini kaç kişi bilir Osmanlı döneminde 20 binlik kentte 18 medrese bulunuyormuş. Bu o zamanın ölçülerine göre büyük bir rakam. Ben sadece Amasya'nın elmasını bilirim hepsi bu. Günümüze gelirseniz bugün bile gazete manşetlerini süsleyecek güzellikte öyküler ortada dolaşıyor. Örneğin Amasya'da 99 evliya yatarmış. Konya gibi hac öncesi ziyaret edilmesi için bir evliyaya daha ihtiyaç varmış. 
   
   SİNEK TURİZMİ 
   Kentten doğalgaz boru hattı geçiyor ama Amasya'da doğalgaz yok. Bana en ilginci bu geldi. Şehir fay hattının tam üstünde. Ama dağlar koruduğu için ancak en fazla 6 büyüklüğünde deprem oluşabiliyor. 
   Maya fabrikası yüzünden çevrede bulunan sivrisinekler bir evrimden geçerek farklı bir yapıya ulaşmışlar. Yakında sivrisinek turizminin oluşacağını bile söylüyorlar. Ve Harrison Ford'un ünlü Kamçılı Adam filminin dördüncüsü Amasya'da çekilecekmiş. Milliyet TIR'ındaki Amasya öyküleri kısaca böyle. 
   
   Çarkı kim çalıştıracak    MUSTAFA BAKACAK 

   Milliyet'in "Size Geliyoruz" sloganıyla başlattığı kampanyanın ikinci etabında yer alan yazarlarımız Hasan Cemal, Meral Tamer, Yavuz Baydar ve Halil Özer, Amasyalılarla buluştu. Yavuz Selim Parkı'na gelen Milliyet TIR'ı, kısa sürede yüzü gülen Amasyalılarla dolup taştı. İçlerinden sadece biri konuşmak yerine, "Hak, hukuk ve adalet sistemini seven ve isteyen bir Amasyalı" imzasıyla yazdığı bir mektubunu verdi. "Halkın sorunlarını dinlediğiniz için teşekkür eder, başarılar dilerim" diye başlayan satırlar şöyle devam etti 
   
   'BUGÜN GİT, YARIN GEL' 
   "Amasya dört tarafı dağlarla çevrili, vadi şeklinde ve ortasından Yeşilırmak geçen bir ilimizdir. Sanayisi olmayan, halkın tarımla geçindiği, ancak tarım işletmeciliğinin gerilediği, köyden şehre göçün sıkça yaşandığı, işsizler ordusu çok olan bir ilimizdir. Yeşilırmak'ın ortasında bulunan su çarkını görmüşsünüzdür. Çocukluğumda birçok su çarkı bulunur ve çalışırdı. Bağ, bahçeler sulanır, verimli topraklar işlenir, bol ürün elde edilirdi. Şimdi verimli topraklar beton yığınları tarafından işgal edilerek, su çarkları ortadan kaldırılmıştır. Şu anda ırmağın ortasında çalışmayan bir su çarkı vardır. Neden çalışmıyor 
   Devletin bunu çalıştırabilecek yetenekli insanlara ihtiyacı vardır. Amasya'daki su çarkı gibi, devletin çarkını işletecek kurum ve kuruluşlardaki yetkililer 'Bana ne, bugün git yarın gel' zihniyetinde çalışmaktadır. Eğitim ve sağlık hizmetleri en önemli unsurlardır. Bu çarkların haklı ve adaletli şekilde çalışması gerekmektedir..." 
   
   Musluk suyu ölüm saçıyor    İSMET BADEM 

      Bir gün devlet desteği olmadan Anadolu kaplanı unvanına sahip olan Çorum'un geleceği alacakaranlık... Şehre girerken bir koku ki sormayın. Sineklerin hücumu dayanılacak gibi değil. Çalışkan ve üretken Çorumlu tedirgin. 3 milyon tavukla üretim yaparak gıda sanayiinin kralı haline gelen şehirde günlük tavuk artığının 400 ton olduğunu biliyor musunuz Peki bu tavuk pisliği ne oluyor Çevreye yayılıyor. Temizlik yapılırken bu pislikler toprağın altından şehir suyuna karışıyor. DSİ, musluklardan akan suyun içinde "kolibasili" olduğu tespit etmiş. Panik çıkmasın diye rapor halktan saklanıyor. 
   
   RAPORLAR NEREDE 
   Çevre vakfı ceza kesse her pis atık kamyonundan 25 milyar istemesi gerekli. 3 - 5 kere bu ceza kesilse fabrika kapanır. Musluktan kolibasilli su içen, kullanan halk tehlike altında. DSİ, raporları nerede, kimden saklıyor Bunu devlet katında kimler biliyor Eski Vali Atıl Uzelgün şimdi Balıkesir'de... Her şeyi bilmesine rağmen tayini çıktığı için çözümler yarım kalmış, şimdiki Vali Erhan Tan galiba daha konuya vakıf değil. İnşallah çözmek için kolları sıvar, yoksa cennet Çorum'u çok kötü bir gelecek bekliyor. 
   
   GENÇLER SALON İSTİYOR 
   Şehirde küçük bir salona devlet 400 milyar ödenek çıkarmış. Bu para protokol tribününe harcanacakmış. Oysa binlerce çocuğu sokaktan kurtarabilmek için yeni salon gerekli. "Çorumlu nasıl olsa derdine derman bulur" diye devlet iyice elini çekmiş. Havuz yok, spor alanı yok ama siyasi baskı ile din kültürü öğretmenini GSİ Müdürü yapmaya çalışıyorlarmış. Buna Mehmet Atalay göz yummaz Fikret Şahin spordan sorumlu müdür olarak çocuklara daha fazla hizmet verebilir görüşündeyim. 
   Basketbol il temsilcisi Fatih Sami Şahin ve arkadaşları 12 Dev Adam basketbol okulları ile çok iş başarıyorlar. 10 kulüplü ligleri var. Koç Yaşar Yılmaz ve öğrencileri "Salon istiyoruz" diye çığlık atıyor. Yapımına 1994'te başlanan havuz bitmemiş. Atletizm adına faaliyet yok. Sözün kısası çocukları acilen ev mahkumiyetinden kurtarıp spor salonlarına yönlendirmeliyiz. 
   
   Çorum'un insanları leblebinin ötesinde    AHMET TULGAR 

      Çorum'da bir leblebiciye girdiğinizde, birkaç çeşit leblebiyle karşılaşıyorsunuz. Bazısının üstüne kırmızı biber dökülmüş, bazısının üstüne şeker. İşte bir miktarı beyaz, bir miktarı çifte kavrulmuş. Leblebi bu, yapsan yapsan en fazla ne yapabilirsin ki Şimdi leblebi kentin dışarıda biraz da bıyık altından gülerek karşılanan simgesi olunca, sanılıyor ki, Çorumlunun fantezisi de bu kadar işte. Oysa bu şehirde eylem, hareket çok. 
   
   HERKES BİR ŞEYE TAKMIŞ 
   12 Eylül öncesinde mezhep çatışmasının en şiddetli olduğu Çorum'da halk kendiyle, karşısındakiyle barışmış. Farklı olanla bu yoğun beraberlik Çorumluyu bireyleştirmiş. Çorum'da herkes bir şeye takmış, bir şeyin ucundan tutmuş. Bu takma durumu egzantrik tipler kazandırmış kente. Rüstem Eren, pala bıyıklı, babayiğit bir ihtiyar, bir Anadolu bilgesi. 30 sene önce ülkenin ağaç kaybına takılmış. O gün bu gündür Çorum'u ağaçlandırmak için harcıyor zamanını. 10 tane orman kurmuş kentte. İsteyene bedava meşe palamutu veriyor. Şu sıralar 'Orman Vasfını Yitirmiş Arazilerin Satışı' ile ilgili yasa nedeniyle çok ajite. Nutuklar atıyor biraz da hınzırca. 
   'Kilim' adlı kültür sanat dergisinin yayın yönetmeni Lokman Erdoğan da diyalog meselesine takılmış. Her hafta bir yazarı, sanatçıyı Çorum'a konferansa davet ediyorlarmış. Ama bir hafta bir solcuyu, bir hafta bir İslamcıyı. Tabii herkes böyle makro, toplumcu projelerin peşinde değil. Valiliğin dert dinleme saatinden çıkan, Milliyet TIR'ına yanaşıyor. Onlar daha kişisel çözüm arayışlarının peşinde. Mesela çiftçi Halil Yılmaz bir türlü kazanamadığı emekliliğiyle ilgili mahkeme kararlarını gösteriyor. Kimi de işsizlikten yakınıyor. 
   
   YİNE İŞSİZLİK SORUNU 
   Çorum'dan ayrılmak zor. Arabaya gidene kadar herkes girişim alanının, takıntısının ürününü tutuşturuyor elime. Bakıyorum Şiir kitapları, sigara karşıtı bildiriler, bir edebiyat dergisi, birkaç siyasi bildiri. Çorum'daki hareketliliğin göstergesi bunlar. Anadolu kentlerinin büyük kentlere 'Hadi gel, konuşalım' diye attığı laflar bir anlamda. 
   
   BUGÜN 
   Milliyet yazarları saat 13.00'te Ordu Belediye Meydanı'nda sorunlarınızı, şik yetlerinizi, isteklerinizi dinlemek için sizi bekliyor. 
   
   YARIN 
   Tokat izlenimleri... 
   
   
</TEXT>
</DOC>
