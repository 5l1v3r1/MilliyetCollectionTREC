<DOC>
<DOCNO> 184872 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/27/ekonomi/eko12.html </URL>
<DATE> 2003/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
'Bankaların denetimi proaktif olmalı' 
</HEADLINE>
<TEXT>

   Halkbank Genel Müdürü Bilgin, İmar Bankası'ndan ders çıkarıp, banka denetimlerinin proaktif olması gerektiğini söyledi 
   
   Halkbank Genel Müdürü Tevfik Bilgin, çifte kayıt ve Hazine bonalarında açığa satış işlemlerinin tespit edildiği İmar Bankası olayının ders olması gerektiğini belirtti. 
   Denetim elemanlarının bankaları denetlerken öncelikle yöneticilerin kendilerine sundukları belgeleri incelediğine işaret eden Bilgin, "Bankaya gidildiği zaman denetim elemanı olarak size sunulan, öncelikle banka yöneticilerinin size verdiği belgelerdir. Gerektiğinde şubelere gidersiniz, nizamlar, kanuni defterler üzerinden inceleme yaparsınız. Eğer size sunulan belgelerde organizasyon çok iyi ise bir şekilde çift defter veya üçlü defter tutulduğunu bulmanız çok zordur, imk nsızdır" dedi. 
   
   'Zamanında önlem alınmalı' 
   İmar Bankası'nın dünya bankacılık tarihinde ender örneklerden biri olduğunu belirten Bilgin, "Bunların her bir kuruma ders olması gerekir" diye konuştu. 
   Bundan sonraki süreçte banka denetimlerinin proaktif karışısındakinden önce harekete geçmek olması için gerekli önlemlerin alınması gerektiğini vurgulayan Bilgin, olay bittikten, rakamlar oluştuktan sonra yerinden veya uzaktan denetim yapılmaması gerektiğini, rakamlar gerçekleşirken veya çok çok kısa bir süre sonra müdahale edilmesi gerektiğini kaydetti. 
   
   
</TEXT>
</DOC>
