<DOC>
<DOCNO> 182098 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/13/son/sondun04.html </URL>
<DATE> 2003/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'li aktör Ritter dizi setinde öldü 
</HEADLINE>
<TEXT>

     Amerikalı aktör John Ritter, rol aldığı son televizyon dizisinin setinde aniden fenalaşarak öldü. 
     Ritter'ın sözcüleri, ünlü aktörün ABC televizyonu için çekilen ''8 Simple Rules for Dating My Teenage Daughter'' adlı dizinin setinde kalbinden rahatsızlanarak 54 yaşında hayata veda ettiğini bildirdi. 
     ''Three's Company'' adlı komediyle Emmy ve Altın Küre ödülü alan Ritter'a, kaldırıldığı hastanede yapılan müdahelenin ünlü aktörü hayata döndürmeyi başaramadığı belirtildi. 
     John Ritter, ''8 Simple Rules for Dating My Teenage Daughter'' dizisinde kızlarını yetiştirmeye çalışan spor yazarı Paul Hennessy karakterini canlandırıyordu. 
     ABC televizyonu, Ritter'ın ölümü dolayısıyla yaptığı açıklamada, ''ABC, Touchstone televizyonu ve Walt Disney şirketi, Jonh'un ölümü nedeniyle sarsıldık ve üzüldük. Dualarımız bu zor zamanda eşi ve çocuklarıyla'' ifadesi yer aldı. 
     Country müzik şarkıcısı ve aktör Tex Ritter'ın oğlu olan John Ritter, Hollywood'da liseyi bitirdikten sonra Güney California Üniversitesi'nde tiyatro eğitimi aldı. 
     17 Eylül'de 55. doğumgününü kutlamaya hazırlanırken yaşama veda eden Ritter'ın, ikinci eşi aktris Amy Yasbeck'ten bir kızı, Nancy Morgan ile yaptığı ilk evliliğinden de 3 çocuğu bulunuyor. 
     
</TEXT>
</DOC>
