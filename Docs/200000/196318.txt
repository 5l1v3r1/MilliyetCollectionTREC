<DOC>
<DOCNO> 196318 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/18/son/sondun16.html </URL>
<DATE> 2003/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Meyvelerin olgun olup olmadığını gösteren etiket... 
</HEADLINE>
<TEXT>

     Yeni Zelandalı araştırmacılar, meyvelerin olgunlaşıp olgunlaşmadığını müşteriye gösteren etiket geliştirdiler. 
     Keith Sharrock ve Ron Henzell adlı araştırmacılar, etiketi, beş yıl süren çalışmalar sonunda geliştirmeyi başardılar. Etiket, olgunlaşma sürecindeki meyve aromasını tespit ediyor ve zamanla renk değiştiriyor. 
     Armutlarda denenmeye başlayan etiketin yeni çalışmalarla kivi, avokado ve kavuna da uygulanacağı belirtildi. 
     Etiketleme yönteminin, Auckland'da üç aydır bazı süpermarketlerde ve ABD'de uygulanmakta olduğu kaydedildi. 
     Sharrock, etiketin çok işe yaradığını, zira müşterilerin, meyvelerin ham olup olmadığını anlamakta güçlük çektiğini, sözgelimi armut almak isteyenlerin, olgunlaşıp olgunlaşmadıklarını anlamak için meyveleri mıncıkladığını, bunun da meyveyi çürüttüğünü anlattı. 
     
</TEXT>
</DOC>
