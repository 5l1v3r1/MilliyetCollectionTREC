<DOC>
<DOCNO> 186355 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/04/guncel/gun20.html </URL>
<DATE> 2003/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

   
   Açıköğretim kayıtları bu pazartesi başlıyor    Anadolu Üniversitesi'nin A.Ü Açıköğretim sistemine göre öğretim yapan fakültelerine yerleştirilen adayların kayıt işlemleri, pazartesi başlıyor. Adaylar, hazırladıkları kayıt dosyasıyla birlikte pazar günleri hariç 6-22 Ekim günleri arasında Açıköğretim Fakültesi bürolarına bizzat başvurarak kayıt işlemlerini yaptırabilecek. Belgelerini posta ile gönderen adayların kayıtları yapılmayacak. 6 - 22 Ekim günleri arasında kayıt yaptıramayanlar, mazeretlerini kanıtlayan bir belge ile 23 - 24 Ekim'de Açıköğretim bürolarına bizzat başvuracak. 
   
   3. depremde fırladılar    Eskişehir'de önceki gece meydana gelen üç deprem nedeniyle paniğe kapılan vatandaşlar sokakta sabahladı. Paniğe kapılarak pencereden atlayan bir kişi hafif yaralandı. Saat 20.22'de meydana gelen 3.9 büyüklüğündeki sarsıntının ardından sokağa çıkan vatandaşlar, bir süre sonra evlerine döndü. Ancak saat 01.27'de kaydedilen 4.2 büyüklüğündeki deprem vatandaşları bir kez daha sokağa döktü. Kütahya'da da hissedilen depremi saat 0.42'de meydana gelen 2.8 büyüklüğündeki sarsıntı izledi. Ard arda yaşanan depremler nedeniyle paniğe kapılan vatandaşlar park ve otomobillerde sabahladı. 
   
   'Rüşveti yutan' polise ihraç    Zonguldak 1. Ağır Ceza Mahkemesi, Ereğli'de otobüs şoförü İbrahim Çelik'ten rüşvet olarak aldığı parayı yutan trafik polisi Necati Topçu'yu meslekten men, beş ay 16 gün hapis ve para cezasına çarptırdı. Çelik'in şikayeti üzerine seri numarası alınmış 5 milyon lira Topçu'ya verildikten sonra polis baskın yaptı. Banknotu yutan Topçu, ağzından kan gelince hastaneye kaldırıldı. Endoskopi cihazıyla, Topçu'nun rüşvet aldığı belirlendi. 
   
   405 askere tecavüz davası    MARDİN'de Ş.E. 31 adlı kadının, Derik ve Mazıdağı'nda 341'i er, 64'ü rütbeli olmak üzere 405 askerin kendisine tecavüz ettiğini öne sürmesinin ardından, askerler hakkında dava açıldı. İHD'nin Almanya'daki 1999'daki toplantısında Ş.E'nin başından geçenleri anlatmasıyla ortaya çıkan olayda, aynı yıl askerler hakkında suç duyurusunda bulunulmuş ancak, Mardin Cumhuriyet Başsavcılığı takipsizlik kararı vermişti. 
   
   Lise öğrencisi kızların bıçaklı kavgası    BURSA'DA Fatih Lisesi'nde öğrenim gören F.T.'nin kendisine bakıp gülmesini "alay etmek" olarak kabul eden H.Y., cep telefonuyla F.T.'ye küfür ve hakaret içeren mesajlar attı. F.T. okul çıkışı H.Y. ile görüşmek istedi. Tartışma kavgaya dönüştü ve H.Y. çakıyla F.T.'ye saldırdı. Kavgayı ayırmak isteyen Devran Özsucu yaralandı. 
   
   'Drej Ali', DGM tarafından tutuklandı    UKRAYNA'DAN dönüşünde Atatürk Havalimanı'nda arama kaydı bulunduğu için gözaltına alınan "Drej Ali" lakaplı Ali Yasak, İstanbul DGM'de tutuklandı. Yasak, İstanbul DGM'ye sevk edildi. Yasak'ın, İstanbul 3 No'lu DGM'deki dava kapsamında hakkındaki gıyabi tutuklama kararı, Nöbetçi 6 No'lu DGM Yedek H kimliği'nce vicahiye çevrildi. 
   
   Güler, 'İş ve aş, İkitelli Organize Sanayi'de'    İKİTELLİ Organize Sanayi Bölgesi Müteşebbis Heyeti Başkanlığı'nı üstlenen İstanbul Valisi Muammer Güler, "Bizim asıl kavgamız iştir, aştır. İşte bunun mek nı da burasıdır" dedi. Güler, dün KOSGEB binasında düzenlenen yönetim kurulu toplantısına da başkanlık yaptı. Güler, başkanlığı üstlenmekten büyük gurur duyduğunu belirtti. 
   
   30 kilo eroin ve 13 bin ecstasy ele geçirildi    İSTANBUL'DA düzenlenen beş ayrı operasyonda, 30 kilogram eroin ve 13 bin 837 adet ecstasy hap ele geçirildi. TEM Otoyolu Hadımköy mevkiinde yapılan operasyonda, otobüsün gizli bölmelerine yerleştirilmiş 58 paket halinde toplam 30 kilogram eroin ele geçirilken 4 kişi gözaltına alındı. Diğer operasyonlarda toplam 21 kişi gözaltına alındı. 
   
   Gürtuna'dan bedava kahvaltı paketi...    İSTANBUL Büyükşehir Belediyesi Kadın Koordinasyon Merkezi, Büyükşehir Belediye Başkanı Ali Müfit Gürtuna'nın da katıldığı törenle, Maltepe'de ihtiyaç sahibi bin aileye kahvaltılık paketi ve ekmek kuponu dağıttı. 
   Maltepe sahil yolundaki çadırda düzenlenen törende konuşan Gürtuna, "Kimsesizlerin kimsesi, sessizlerin sesi olmak istiyoruz" dedi. 
   
   Prenses Japon bahçesinde    Japon Prensi Mikasa ve Prensesi Nobuko, Kırşehir'in Kaman İlçesi'nde yaptırılan Dadaloğlu anıtının açılışına katıldı. Japon çift daha sonra Çağırkan beldesindeki Japon bahçesini ve Kalehöyük arkeolojik kazı alanını gezdi. Prenses Nobuko, Japon bahçesinde bulunan köpeklerle yakından ilgilendi. 
   
   'Eve döndüler' düğünleri Suriye'de    PKK'nın yurtdışındaki kampından kaçarak, güvenlik kuvvetlerine teslim olan ve Erzurum DGM'de 12.5'ar yıl hapis cezası alan Mardinli Şevkiye Atalan ile Suriyeli sevgilisi Yunus Amed, Topluma Kazandırma Yasası'ndan yararlandı. Amed, "Düğünümüzü Suriye'de yapacağız" dedi. 
   
   
</TEXT>
</DOC>
