<DOC>
<DOCNO> 197011 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/21/son/sondun14.html </URL>
<DATE> 2003/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Alman basınından Türkçe başsağlığı... 
</HEADLINE>
<TEXT>

     Alman Bild gazetesi, İstanbul'da dün düzenlenen saldırılardan sonra bugün Türkçe olarak attığı başlığında ''Sevgili Türk vatandaşları. Bugün biz sizinle yas tutuyoruz'' diye yazdı. 
     Gazete, Almanca olarak da ''Terör yangını-Dünya yeni korku içinde'' başlığıyla verdiği haberinde, İstanbul'daki saldırıların arkasında El Kaide örgütünün bulunduğunu belirtti. 
     Berliner Kurier gazetesi de, terör uzmanı Rolf Tophoven'in, ''Avrupa'da saldırı tehdidi iyice arttı. Bu saldırılar El Kaide'nin geri döndüğüne dair kesin bir delil. Şimdi her şey, eskisinden daha kötü olabilir'' sözlerine yer verdi. 
     Diğer Alman gazeteleri de, saldırılarla ilgili haberlere geniş yer verdiler. 
     
</TEXT>
</DOC>
