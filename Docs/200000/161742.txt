<DOC>
<DOCNO> 161742 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/07/son/sontur34.html </URL>
<DATE> 2003/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Ben araba mıyım ki bana ceza kesiyorsunuz memur bey 
</HEADLINE>
<TEXT>

     Kayseri'de, kırmızı ışıkta geçen yayalara para cezası verildi. 
     Emniyet Müdürlüğü'ne bağlı Trafik Denetleme Şube Müdürlüğü ekipleri, trafiğinin yoğun olduğu kavşaklarda yayalara yönelik denetim yaptı. Denetlemelerde, kırmızı ışıkta geçen yayalara 32 milyon 100 bin lira ceza verildi. 
     Şube Müdürü Ulvi Çelik, yaptığı açıklamada, zaman zaman dağıttıkları broşürlerle vatandaşları trafik kurallarına uymaları için uyardıkları hatırlatarak, buna rağmen kurallara uyulmadığını kaydetti. 
     Kavşak geçişlerinde karşılarında polis memurlarını bulan ve 32 milyon 100 bin lira ceza makbuzu kesilen yayalar, birbirinden ilginç bahanelerle kendilerini savundular. 
     Ceza uygulamasına tepki gösteren yayaların en fazla başvurdukları bahanelerden bazıları şöyle 
     
     KAMERA ŞAKASI YAPIYORSUNUZ DEĞİL Mİ 

     -Yayalara ceza kesilir mi Kamera şakası yapıyorsunuz herhalde. 
     -Ban araba mıyım ki bana ceza kesiyorsunuz memur bey. 
     -Hani kırmızı ışık Ben ışık falan görmedim. 
     -Çok acelem vardı, ışığa dikkat etmedim. 
     -O ışıklar arabalar için değil miydi 
     -Dalgınlığıma geldi, kusura bakmayın. Normalde kurallara uyarım. 
     Yaya trafiğinin yoğun olduğu Cumhuriyet Meydanı PTT, Nato, Yoğunburç ve Düvenönü kavşaklarında yaklaşık 1 saat süren denetimlerde, kırmızı ışıkta geçen 106 yayaya, 3 milyar 402 milyon lira ceza kesildi. 

     
</TEXT>
</DOC>
