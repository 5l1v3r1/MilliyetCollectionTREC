<DOC>
<DOCNO> 151497 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/22/siyaset/siy06.html </URL>
<DATE> 2003/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Aliyev düştü 
</HEADLINE>
<TEXT>

     Azerbaycan Cumhurbaşkanı Haydar Aliyev, Cemşit Nahçıvanski Askeri Lisesi'nin 30. kuruluş yıldönümü dolayısıyla düzenlenen törende rahatsızlanarak yere yığıldı. Doktorların tedavisinden sonra törene dönerek konuşmasına devam etmeye kalkan Aliyev, yine rahatsızlandı. TV'nin de canlı yayımladığı törende yere yığılan Aliyev, göğsünü tutarak, "Beni vuran bu da nedir Elektrik çarptı zannettim" dedi. Müdahale için, konuşma yaptığı yerin arkasındaki bölüme alınan Aliyev, bir süre sonra saraya götürüldü. Sağlık kontrolü için gittiği Bakü'deki Merkezi Klinik Hastanesi'nin özel odasında yatan Aliyev'in rahatsızlığının "atardamarlardaki ani kan basıncının düşmesinden" meydana geldiği, ancak şu an durumunun iyi olduğu bildirildi. Aliyev'in özel doktoru GATA Kardiyoloji Bölüm Başkanı Tuğamiral Prof.Dr. Ertan Demirtaş da dün Bakü'ye uçtu. 
     


SİYASET 




















</TEXT>
</DOC>
