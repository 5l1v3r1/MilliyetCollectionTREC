<DOC>
<DOCNO> 194930 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/12/spor/aspo.html </URL>
<DATE> 2003/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
BÜYÜK İKRAMİYE 
</HEADLINE>
<TEXT>

   Galatasaray, Bülent Akın ve Felipe davalarında mutlu sona yaklaştı. Bülent'in kulübü B. Wanderers'ın Sarı-Kırmızılılar'a 6.5 milyon dolar ödemesi gündeme geldi. Sambacı'nın para talebi ise reddedildi 
      HALİL ÖZER 

   
   İki mutlu haber 
   GALATASARAY, davalık olduğu iki eski oyuncusu Bülent Akın ve Felipe konusunda olumlu adımlar attı. İlk mutlu haber Jorge Felipe'den geldi. FIFA, izinsiz olarak Türkiye'den ayrılan Sambacı'nın, Galatasaray'dan talep ettiği tazminatı reddetti. Brezilyalı futbolcunun, haksız olduğu yolundaki ilk kararı alan FIFA, 3.5 milyon dolarını geri almak isteyen yönetimi umutlandırdı. 
   
   Bülent sürprizi 
   MEHMET Cansun döneminde sözleşmesi olduğu halde İngiltere'nin Bolton Wanderers takımına transfer olan Bülent konusunda da sıcak gelişmelerin yaşandığı öğrenildi. Uluslararası Spor Mahkemesi'nde görüşülen davayı Galatasaray'ın kazanma yüzdesinin çok yükseldiği iddia edildi. Sarı - Kırmızılılar, son dakikada Ortega örneğini göstererek, avantajlı duruma geçti. 
   
   Yüklü ödeme gündemde 
   CAS'IN önümüzdeki günler içinde bu dava için son kararını vereceği açıklandı. Galatasaray'ın lehine bir sonuç çıkması durumunda İngiltere'nin Bolton Wanderers Kulübü'nün Sarı - Kırmızılılar'a 6.5 milyon dolar ödeyeceği ifade edildi. Brezilyalı Felipe'nin davasının da kazanılması halinde Galatasaray, iki eski futbolcusundan yaklaşık 10 milyon dolarlık gelir elde edecek. 
   
   GÖKDENİZ için pazarlık    Galatasaray, Trabzon'dan Arif Erdem ve Hakan Ünsal'a karşılık olarak yıldız futbolcuyu istedi 
   Gizli pazarlık 
   SARI-Kırmızılı forma altında beklenen performansı gösteremeyen ve gözden çıkarılan Hakan Ünsal ile Arif için Trabzonspor devreye girdi. Galatasaray yönetiminin, iki oyuncuya karşılık olarak Bordo - Mavililer'den Gökdeniz'i istediği öğrenildi. Trabzonspor cephesi, yıldız futbolcunun gündeme gelmesi üzerine, Galatasaray'dan ayrıca nakit para talep etti. 
   
   Okan girişimi 
   TRANSFER girişimlerini yoğun bir şekilde sürdüren Galatasaray, Inter'den ayrılmaya hazırlanan Okan Buruk'un peşine düştü. Milli futbolcunun, yuvaya geri dönmesi için her türlü fedak rlığın yapılacağı bildirildi. Bu arada Inter'in yeni teknik direktörü Zaccheroni'nin İtalyan basınına, "Okan'ın ocak ayında aramızdan ayrılması bizi etkilemez" dediği iddia edildi. 
   
   Kredi beklentisi    SARI-Kırmızılı yönetim, Fatih Terim'in ara transfer dönemi için verdiği transfer listesini hayata geçirebilmek için krediyi bekliyor. Yönetimin, stat için gelecek olan paranın bir bölümünü transferde kullanacağı öğrenildi. Terim'in, sıkıntının çözülmesi durumunda Yıldıray Baştürk ve Gençler'in yıldızları Serkan, Youla ile Deniz'i de istediği bildirildi. 
   
   
</TEXT>
</DOC>
