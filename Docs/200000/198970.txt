<DOC>
<DOCNO> 198970 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/01/son/sondun02.html </URL>
<DATE> 2003/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaçırılan Türk mühendis anlatıyor... 
</HEADLINE>
<TEXT>

     Afganistan'ın güneydoğusunda Taliban güçleri tarafından kaçırıldıktan bir ay sonra serbest bırakılan Türk mühendis Hasan Önal, Taliban güçlerince Amerikalı sanılarak kaçırıldığını söyledi. 
     Uluslararası Güvenlik Destek Gücü'ne ISAF bağlı Türk gücü kuvvetleri komutanlığı karargahında dinlenen Hasan Önal, ''Türk olduğumu öğrenince şaşırdılar sonra iyi davrandılar'' dedi. 
     Kaçırıldıktan sonra, 30 gün boyunca Türk ve Müslüman olmasından dolayı çok iyi bakıldığını belirten Önal, bunun Afganistan-Türkiye dostluğundan kaynaklandığını kaydetti. 
     Hasan Önal, Türkiye'ye ve ailesine biran evvel kavuşmak isteğini ve çok heyecanlı olduğunu dile getirdi. 
     Öte yandan, Hasan Önal'ın özel bir uçakla Türkiye'ye gönderilmesine ilişkin girişimlerin sürdüğü öğrenildi. 
     
</TEXT>
</DOC>
