<DOC>
<DOCNO> 186375 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/04/siyaset/siy04.html </URL>
<DATE> 2003/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadınları kızdıran tasarı 
</HEADLINE>
<TEXT>

   TÜRKER KARAPINAR Ankara 

   
   Kadın Çalışma Grubu, yeni Türk Ceza Kanunu tasarısının, "Kadınlara karşı ayrımcılığın devamı için yasal zemin sunan ve toplumsal cinsiyet eşitliğini göz ardı eden" yapısı olduğunu ileri sürerek değiştirilmesini istedi. 
   Kadın Çalışma Grubu değişiklik önerilerini Adalet Bakanı Cemil Çiçek, kadından sorumlu Devlet Bakanı Güldal Akşit ve TBMM Adalet Komisyonu Başkanı Köksal Toptan'a sundu. Grubunun yeni TCK tasarısında değiştirilmesini ve kaldırılmasını istediği önerilerden bazıları şöyle 
   "Bakire olan ya da olmayan kadın" tanımı yapılırken "bakir olan ya da olmayan erkek" tanımlanmayarak, ayrımcı madde tasarıdan çıkartılsın. Namus cinayetleri "nitelikli adam öldürme" kapsamında ele alınsın. Sadece imam nik hı yaptıranlara verilecek 6 aya kadar hapis cezası, "2 yıla kadar" şeklinde değiştirilsin. Bu sayede imam nikahlarının önüne geçilsin. Irza geçme suçları toplumsal değil, kişiye karşı işlenen suçlardan sayılsın. Evlilik içi tecavüz şik yete bağlı suç kabul edilsin. Ensest ilişkilere yasal düzenleme getirilsin. 
   
</TEXT>
</DOC>
