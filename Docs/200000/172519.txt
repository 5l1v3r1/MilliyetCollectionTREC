<DOC>
<DOCNO> 172519 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/30/son/sondun17.html </URL>
<DATE> 2003/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadın göğüslerini ''kitle eğlence silahı''na benzeten reklama vize 
</HEADLINE>
<TEXT>

     İngiltere'de, kadın göğüslerini ''kitle eğlence silahı''na benzettiği için eleştirilen reklam afişi, Denetleme Kurulu'ndan vize aldı. 
     Kurul, afiş hakkında şikayette bulunan 168 kişinin başvurularını reddetti. 
     EasyJet adlı havayollarının Avrupa'nın güneşli güney sahillerine yönelik seferlerin ucuz olduğunu göstermek amacıyla hazırlattığı afişte, bikiniden fırlayacak gibi duran yakın çekim iri göğüsler kullanılıyordu. 
     Afişi şikayet edenler, reklamda kadının aşağılandığını belirtiyor, ''kitle eğlence silahı'' sloganıyla da, Irak'taki savaşın gerekçesi olarak gösterilen ''kitle imha silahları''nın çağrıştırılarak savaşın, ucuz reklam malzemesi haline getirildiği görüşünü savunuyorlardı. 
     Afişin ülkede genel rahatsızlık yaratamayacağına hükmeden kurul, ''kitle imha silahları''na atıfta bulunulmasını ise hoş bulmadığını bildirdi. 
     
</TEXT>
</DOC>
