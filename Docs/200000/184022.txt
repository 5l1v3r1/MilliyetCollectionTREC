<DOC>
<DOCNO> 184022 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/23/spor/bavr.html </URL>
<DATE> 2003/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa ligleri 
</HEADLINE>
<TEXT>

   
   'Sociedad'ın kobrası Nihat'    İlk kez on birde çıktığı maçta takımını sırtlayan milli yıldızımız göklere çıkarıldı. Nihat'ın, Zaragoza'ya zehrini akıttığı yazıldı 
      MEHMET ÇİFTÇİ 

   GEÇİRDİĞİ sakatlığın ardından ilk kez Zaragoza karşısında forma giyen, bir gol atıp, bir de asist yapan Real Sociedadlı Nihat Kahveci yine el üstünde. İspanyol basını, Nihat'ın 3-0'lık galibiyette büyük katkısı olduğunu belirterek, "El Turco Real'i sırtında taşıyor. Onun futbolu takıma hız kazandırıyor. Futbolunu özlemiştik" yorumunu yaptı. 
   MARCA Nihat ilk 11'e dönünce, Real de futbola geri döndü. Nihat'ın yer alması Real'in geçen sezonki futbolunu hatırlattı. Bu çocuk takıma futbol dersi veriyor. 
   SPORT Real, Nihat ile futboluna geri döndü. 3 puanın terinde Nihat'ın imzası vardı. Real Sociedad sezonun en güzel futbolunu Nihat'ın muhteşem dönüşüyle ortaya koydu. EL MUNDO DEPORTIVO Kobra Nihat, ilk zehrini Zaragoza'ya akıttı. Nihat'ın en zayıf yönü kafası bile takımına hayat veriyor. Bask taraftarı hem Nihat'ı, hem de futbolunu özlemiş. DIARIOAS 
   Nihat hata affetmez. Hata uzmanı Nihat rakip takımın hatalarına golü ve gollük pasıyla cevap verdi. Real'de kadronun en tartışılmaz ismi olduğunu bir kez daha gösterdi. Nihat takım için olmazsa olmaz bir futbolcu. 
   
   
</TEXT>
</DOC>
