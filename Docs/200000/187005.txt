<DOC>
<DOCNO> 187005 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/07/son/sondun34.html </URL>
<DATE> 2003/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzanlar ABD basınında... 
</HEADLINE>
<TEXT>

     Uzan ailesi ve İmar Bankası'na el konulması ile Nokia ve Motorola davaları, bugünkü New York Post gazetesine konu oldu. 
     Uzan ailesi hakkında uzun bir haber yayınlayan gazete, Uzanların ''zarar verdiği kişilerin'' sadece Donald Trump olmadığını, ailenin Motorola ve Nokia firmalarına 4.26 milyar dolar tazminat ödemeye mahkum edildiğini ifade etti. 
     İmar Bankası'na el konulması sürecini anlatan gazete, malvarlığı 1.3 milyar dolar olarak tahmin edilen, hakkında tutuklama kararı çıkartılan Kemal Uzan'ın bilinmeyen bir yerde saklandığını yazdı. 
     Cem Uzan, New Yorklu emlak kralı Donald Trump'ın Manhattan'da BM binası karşısında inşa ettirdiği 92 katlı binanın en üst katını 38 milyon dolara satın almış ve 10 milyon dolar depozito vermişti. 
     Cem Uzan'ın daireyi almaktan cayması üzerine Trump 10 milyon doları iade etmek istememiş, ancak Uzan mahkemeye başvurarak paranın 7 milyon dolarının kendisine iade edilmesini sağlamıştı. 
     
</TEXT>
</DOC>
