<DOC>
<DOCNO> 162765 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/12/son/sonspo30.html </URL>
<DATE> 2003/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Samsunspor iç transferi bitirdi... 
</HEADLINE>
<TEXT>

     Samsunspor Futbol Şube Sorumlusu Suat Çalık, ''Yeni sezon için transfer çalışmalarımız devam ediyor'' dedi. 
     Çalık, sözleşmesi biten Kenan, Hakkı ve Celil ile anlaşma sağlandığını, Serkan Aykut'un durumunun ise Galatasaray'la yapacağı görüşmenin ardından belli olacağını söyledi. 
     Kulübün ekonomik durumu nedeniyle belirledikleri çeşitli alternatifler üzerinde durduklarını ifade eden Çalık, ''İyi transferler yaparak büyük hedeflere oynamayı hedefliyoruz. Bunun için çalışıyoruz. Gerçekten zor günler geçirmemize rağmen herşeyin en iyisinin yapılması için çaba harcıyoruz'' diye konuştu. 
     Romen teknik adam Gigi Multescu'nun gelmesini beklediklerini ifade eden Çalık, ''Portekiz, Romanya ve Brezilya'dan almayı düşündüğümüz futbolcular var. Ayrıca, çok iyi bir altyapıya sahip olduğumuz için bu oyunculardan da takviye yapabiliriz'' dedi. 
     
</TEXT>
</DOC>
