<DOC>
<DOCNO> 184123 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/23/son/sonspo02.html </URL>
<DATE> 2003/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe kartlarda geçen sozunu aratmıyor... 
</HEADLINE>
<TEXT>

     Birinci Süper Futbol Ligi'nde bu sezon son haftalarda oynadığı futbolla beğeni toplayan Fenerbahçe, kartlarda ise geçen sezonu aratmıyor. 
     Geçen sezon ilk 6 maçta 15 sarı, 1 kırmızı kart gören sarı-lacivertli futbolcular, bu sezon 6 maç sonunda 14 sarı, 2 kırmızı kart gördü. 
     Ligde bu sezon en fazla kartı, 5. haftadaki Gaziantepspor maçında 5 sarı kartla gören Fenerbahçeli futbolcular, 4. haftada deplasmanda yapılan Diyarbakırspor maçında ise kart görmedi. 
     Sarı-lacivertlilerde bu sezon şu ana kadar 3 sarı kartla Selçuk ceza sınırında bulunurken, Hooijdonk ve Aureilo ise son 2 haftada arka arkaya 2 sarı kart gördü. 
     
     FATİH AKYEL 3 MAÇTA KART GÖRMEDİ 
     Ligde ilk 3 maçta geçen sezonki cezası nedeniyle oynamayan Fatih Akyel, bu sezon oynadığı 3 maçta kart görmeyerek, daha önce basın toplantısında söylediği ''Bu sezon kartlarda daha dikkatli olacağım'' sözlerine uyuyor. 
     Ligin ilk maçında İstanbulspor karşısında Erhan kırmızı kart görürken, 5. haftada ise Gaziantepspor maçında gördüğü kırmızı kartla cezalı duruma düşen Tuncay, 6. haftada Galatasaray ile yapılan derbi maçta takımını yalnız bıraktı. 
     
     KART RAPORU 
     Fenrebahçe'de son 2 sezonun ilk 6 haftasındaki kart raporu şöyle 
     2003-04 sezonu 
     1. hafta İstanbulspor Selçuk, Erhan kırmızı . 
     2. hafta Trabzonspor Selçuk, Tuncay, Serhat. 
     3. hafta Elazığspor Kemal, Mahmut. 
     4. hafta Diyarbakırspor yok. 
     5. hafta Gaziantepspor Aurelio, Selçuk, Petkov, Hooijdonk, Semih. 
     6. hafta Galatasaray Kemal, Aurelio, Hooijdonk. 
     2002-03 sezonu 
     1. hafta Trabzonspor Revivo, Ogün, Serhat, Fatih, Johnson. 
     2. hafta Ankaragücü Fatih, Mustafa, Steviç. 
     3. hafta Gaziantepspor Mustafa, Ali Güneş, Fatih kırmızı . 
     4. hafta Denizlispor Cem. 
     5. hafta Malatyaspor Abdullah. 
     7. hafta Elazığspor Johnson, Steviç, Washington. 
     6. haftadaki Galatasaray maçı ertelenmiş, 6 Kasım'da yapılmıştı . 
     
</TEXT>
</DOC>
