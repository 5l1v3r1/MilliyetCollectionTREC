<DOC>
<DOCNO> 188297 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/13/son/sondun25.html </URL>
<DATE> 2003/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
AB, Irak'a "makul" yardım yapacak 
</HEADLINE>
<TEXT>

     Avrupa Birliği AB , Irak'ın yeniden yapılanmasına yönelik makul bir yardım yapılmasına karar verdi. 
     Savaş sonrası Irak'a yeniden yapılanması için ne kadar yardım yapılacağı konusunda bölünen AB dışişleri bakanları, yayımladıkları ortak açıklamada, Irak'a, Birliğin 2003-2004 bütçesinden 200 milyon euro katkıda bulunulmasına karar verildiğini bildirdi. 
     Açıklamada, Irak'ta yönetimin halka devri için gerçekçi bir takvim hazırlanması çağrısında da bulunuldu ve BM'ye bu ülkede güçlü ve hayati bir rol verilmesi gerektiği belirtildi. 
     İngiltere Dışişleri Bakanı Jack Straw da, Londra'nın, Irak'a gelecek 2 yıl için 375 milyon euro daha katkıda bulunacağını söyledi. 
     Straw, Irak konusunda yeniden hazırlanan BM karar tasarısının bugün geç saatlerde Güvenlik Konseyi üyelerine dağıtılacağını bildirdi. 
     
</TEXT>
</DOC>
