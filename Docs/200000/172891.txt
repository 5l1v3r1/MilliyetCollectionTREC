<DOC>
<DOCNO> 172891 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/01/guncel/gun10.html </URL>
<DATE> 2003/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Yürümek zor geldi 'Taksi'yle gittiler... 
</HEADLINE>
<TEXT>

      
   Şarkıcıların günler öncesinden kamuoyuna duyurduğu "Korsana Hayır" eylemi dün yapıldı. POPSAV'ın önderliğinde düzenlenen eylem, ilginç olaylara sahne oldu. Hakan Peker, Mahsun Kırmızıgül, Ferdi Tayfur, Deniz Seki, Eda ve Metin Özülkü'nün de aralarında bulunduğu şarkıcılar, Sepetçiler Kasrı'ndaki basın toplantısının ardından Cağaloğlu'ndaki Valilik binasına kadar yürüyecekti. Ancak, sıcakta yürümek zor gelince, eylemciler Valiliğe taksilerle gitti. MESAM, MSG, MÜYAP ve MÜYORBİR'in destek vermediği şarkıcılar, korsan CD ve kaset üretip satanlar hakkında İstanbul Valiliği'ne suç duyurusunda bulundu. Valilik'te Mahsun Kırmızıgül, İstanbul Valisi Muammer Güler'e, "İstanbul'da şu anda günde 50 bin adet CD ve kaset üreten 50 korsan fabrika var. Birer milyon kazansalar, günde 50 trilyon eder. Uyuşturucu işi mi yaparsınız, kaset işi mi " diye sordu. Güler, "Bana sorma. Kanun dışına çıkamam" dedi. 
   
</TEXT>
</DOC>
