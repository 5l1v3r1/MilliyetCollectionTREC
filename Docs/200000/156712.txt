<DOC>
<DOCNO> 156712 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/14/son/sontur36.html </URL>
<DATE> 2003/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Yurdun iç ve Doğu kesimlerinde iki gün sağanak yağmur var 
</HEADLINE>
<TEXT>

     Normalin üzerinde seyreden hava sıcaklığı ve ısınma nedeniyle yurdun iç ve doğu kesimlerinde yarın ve Cuma günü yer yer etkili sağanak yağış bekleniyor. 
     Devlet Meteoroloji İşleri Genel Müdürlüğü'nden yapılan açıklamaya göre, normalin üzerinde seyreden hava sıcaklığı ve ısınma nedeniyle yurdun iç ve doğu kesimlerinde bugün akşam saatlerinde beklenen gökgürültülü sağanak yağışların yarın ve Cuma günü yer yer etkili olacağı tahmin ediliyor. 
     Kısa süreli ancak etkili sağanak yağışlarla birlikte yer yer görülecek dolu yağışı, yıldırım ve hızla akışa geçecek suyun neden olacağı kısmi su baskınlarına karşı vatandaşların ve ilgililerin tedbirli olması istendi. 
     Yağışların hafta sonu kesileceği, ancak sıcak havanın etkisini sürdüreceği bildirildi. 
     
</TEXT>
</DOC>
