<DOC>
<DOCNO> 181597 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/11/siyaset/siy09.html </URL>
<DATE> 2003/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Aksu soruşturuyor oğlu savunuyor 
</HEADLINE>
<TEXT>

   İSTANBUL Milliyet 

   
   İçişleri Bakanı Abdulkadir Aksu, yolsuzluk iddiaları üzerine Türkiye Jokey Kulübü TJK hakkında soruşturma açtırırken, avukat oğlu Murat Aksu'nun ortağı olduğu hukuk bürosu da Yönetim Kurulu kararıyla Hukuk Danışmanlığı'na getirildi. Tempo dergisinin haberine göre, TJK'nın 31 Mayıs 2003 günü gerçekleştirilen yönetim kurulu toplantısında, Murat Aksu'nun ortağı olduğu hukuk bürosunun, hukuk danışmanlığına getirilmesi için karar çıkartıldı. Belgede Aksu'nun adının geçtiği bölüm şöyle 
   "Birleşik Avukatlar Hukuk Bürosu'nun 27.05.2003 tarih, 29 kayıt sayısı ve Aksu Savaş Çalışkan Avukatlık Ortaklığı'nın 27.05.2003 tarih, 28 kayıt sayılı, kulübümüzün Hukuk Müşavirliği'ne çeşitli kanuni yükümlülüklerimiz ve devam eden mali ve idari davalarda danışman olarak çalışmak üzere yaptıkları teklifler incelendi. Birleşik Avukatlar Hukuk Bürosu ile aylık 1.5 milyar lira brüt Stopaj KDV dahil , Aksu Savaş Çalışkan Ortaklığı ile aylık 7.5 milyar lira brüt stopaj KDV dahil üzerinden 01.06.2003 tarihinden itibaren birer yıllık sözleşme yapılması için Genel Müdürlüğe yetki verilmesine..." 
   
   
</TEXT>
</DOC>
