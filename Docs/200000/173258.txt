<DOC>
<DOCNO> 173258 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/03/siyaset/siy01.html </URL>
<DATE> 2003/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İrtica cesaretlendiriliyor 
</HEADLINE>
<TEXT>

   YAŞ'ta ihraç kararlarına muhalefet şerhi koyan Başbakan ve Savunma Bakanı'na askerden sert tepki var "Yasaları uygulama sorumluluğunuzla ters düşüyorsunuz" 
   ANKARA Milliyet 

   
   Başbakan Recep Tayyip Erdoğan ve Milli Savunma Bakanı Vecdi Gönül, YAŞ'ta irticai faaliyetler ve disiplinsizlik nedeniyle ordudan uzaklaştırılan 20 subay - astsubayın ihraç kararlarına şerh koyarak imza attı. Erdoğan ve Gönül, Anayasa'nın "YAŞ kararlarının yargı denetimi dışında bulunduğuna" ilişkin 125. maddesine rağmen kararları "temyiz hakkı saklıdır" ibaresi koyarak imzalarken, asker üyeler, "Yasaları uygulama sorumluluğunuz ile ters düşüyorsunuz" uyarısında bulundular. Erdoğan'ın biri akademisyenlerce hazırlanan "idarenin hiçbir tasarrufu yargı denetimi dışında bırakılamaz" raporu ile diğeri Adalet Bakanlığı'na ait olan YAŞ kararlarıyla ordudan ihraç edilenlere neden ihraç edildiklerini öğrenme hakkını getiren "Bilgi Edinme Yasa Tasarısı" konulu raporu sunduğu ş ra üyeleri, ilk gün 20 subay ve astsubaya ait ihraç dosyalarını da ele aldı. Gönül'ün YAŞ kararlarının yargı denetimine tabi olması yönündeki eleştirisine asker üyeler, AİHM'nin "YAŞ kararları adil yargılama ilkesine aykırı değildir" kararını anımsatarak yanıt verdiler. 
   Askeri kanat, irticai grupların TSK'nın içine sızmak için girişimlerde bulunduğunu ve bu tehdide karşı YAŞ'ın savunma mekanizması görevi gördüğünü de kaydetti. Anayasa'nın 125. maddesi çerçevesinde YAŞ kararlarının yargı denetimi dışında bırakıldığını anımsatan askerler, hükümetin Anayasa'yı uygulamakla yükümlü olduğunu vurguladılar. Toplantıda, Genelkurmay Başkanı Org. Hilmi Özkök'ün, 8 Ocak'ta yaptığı "Bu tutum irticai grupları cesaretlendirmektedir" tespitini yinelediği bildirildi. 
   
   AİHM Orduya giren disiplinine uyar    AİHM, 1995 - 97 yılları arasında TSK'dan ihraç edilen 13 subay ve astsubayın konuya ilişkin başvurusunu ele almış, ancak Türkiye'nin bu kişileri ordudan atarak Avrupa İnsan Hakları Sözleşmesi'ni AİHS ihlal ettiği iddialarını kabul etmemişti. AİHM, TSK'ya giren personelin buradaki disipline uyması gerektiğini belirtmiş ve YAŞ kararlarının hukuk dışı olduğu yönündeki iddiaya şu yanıtı vermişti "Bu kararlar sadece belli bir gruba üye kişileri ilgilendirir. Dolayısıyla YAŞ kararları Ceza Kanunu çerçevesinde incelenemez ve AİHS'nin adil yargıyla ilgili maddesine aykırı değildir." 
   
   Abdullah Gül de şerh koymuştu    Abdullah Gül, Anayasa'nın "YAŞ kararlarını yargı denetimi dışında bırakan" açık hükmüne karşın altına imza koyduğu ş ra kararlarına muhalefet şerhi koyan ilk Başbakan olmuştu. Gül'ün Başbakanlığı döneminde toplanan aralık ayı ş rasında da şerh gerginliği yaşanmıştı. Gül ve Milli Savunma Bakanı Vecdi Gönül, ihraçlara karşı yargı yolunun kapalı olmasını eleştirerek kararların altını şerhi koyarak imzalamışlardı. 
   
   Özkök Yeri YAŞ değildir 
   Orgeneral Özkök, 8 Ocak tarihinde Gazi Orduevi'nde verilen kokteylde, YAŞ kararlarına şerh konulmasını şu sözlerle eleştirmişti "Muhalefet şerhi koymak, idarenin kanunların uygulanmasını sağlama sorumluluğu ile çelişmiştir ve kanımca bu nedenle yasal dayanaktan yoksundur. Bu konudaki farklı düşüncenin ifade edileceği yer ve durum YAŞ olmamalıydı. Bu istisnai durum, şüphesiz irticai faaliyetlere bulaşanlara cesaret vermiştir." 
   
   
</TEXT>
</DOC>
