<DOC>
<DOCNO> 158176 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/22/yasam/yas11.html </URL>
<DATE> 2003/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İki çocuğunu boğdu 
</HEADLINE>
<TEXT>

     MUSTAFA KURTARAN 

     Kartal'da, iki ve dört yaşındaki kardeşler ağızları bantlandıktan sonra boğularak öldürüldü. Uğur Mumcu Mahallesi şehit Yavuz Bahar Sokak'ta bulunan Entel Siteleri A18 Blok'taki 8 numaralı dairede meydana gelen olayda, saat 18.00 sıralarında eve gelen baba Selahattin Uğur, Yasemin Uğur 2 ile Okan Uğur 4 isimli çocuklarını boğularak öldürülmüş, eşi Saime Uğur'u da gözleri bağlanmış bir şekilde buldu. Yasemin ile Okan Uğur Mumcu Polikliniği'ne kaldırıldı. 
     Polis, ifadesini almak üzere anne Saime Uğur'u karakola götürdü. Saime Uğur'un ilk ifadesinde, eve giren hırsızın kendisini etkisiz hale getirdikten sonra iki çocuğunu boğarak öldürdükten sonra kaçtıklarını iddia etti. Ancak annenin, daha sonra çocukları kendisinin öldürdüğünü söylediği öne sürüldü. 
     Yakınları, Uğur'un uzun süredir psikolojik tedavi gördüğünü söyledi. 
     

</TEXT>
</DOC>
