<DOC>
<DOCNO> 164417 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/20/son/sonspo02.html </URL>
<DATE> 2003/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
1.5 trilyon lira gelire, 150 milyar kira... 
</HEADLINE>
<TEXT>

     Başkentin Birinci Süper Ligdeki 2 temsilcisi Ankaragücü ve Gençlerbirliği, 19 Mayıs Stadı'nı kiralamak için ortak teklif verdi. 
     Sözleşmede, 49 yıllığına kiralanmak istenen stadın, sözleşme süresinin bitiminden 1 yıl önce tarafların görüşerek süreyi uzatabilmelerine imkan tanınırken, aksi takdirde stat ve tesislerin bakım onarımının yapılmış halde, Gençlik ve Spor Genel Müdürlüğü'ne GSGM teslim edilmesi ibaresi yer alıyor. 
     Kulüplerin verdikleri teklifde, yıllık 150 milyar lira kulüp başına 75 milyar lirayı olarak belirledikleri kira bedelini sözleşmenin imzalandığı tarihten itibaren en geç 1 ay içerisinde GSGM'nin banka hesabına yatırmasına ve kira bedelinde her yıl yüzde 10'luk artış yapılmasına yer verildi. Sözleşmede ayrıca, ''ödemelerde gecikme olması halinde, Türk lirası üzerinden izin verilen aylık en yüksek faiz oranından gecikme faizi uygulanacaktır'' denildi. 
     Yıllık geliri yaklaşık 1,5 trilyon lira olan stadın, Atatürk Kültür Merkezi alanı içerisinde yer alması nedeniyle kulüpler tarafından stat çevresinde herhangi bir tadilat yapılmasının da sorun olacağı öğrenildi. 
     
</TEXT>
</DOC>
