<DOC>
<DOCNO> 178096 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/26/astro/index.html </URL>
<DATE> 2003/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İlişkilerde tolerans şart 
</HEADLINE>
<TEXT>

   
   
   Karşıt konumlara gelen Venüs ve Mars, her türlü ilişkide çatışmaya ve gerginliğe işaret ediyor. Hemen karar vermeyip, olaylara daha geniş açıdan bakmak, Barışın yollarını aramak lazım. Koç'lar bugün de yüksek enerjilerle dolular. Duygusal konularda son derece coşkun olabilirler. Aşk ve heyecan öne çıkarken iyimserlik hakim olacak. Boğa'lar ise adımlarında daha dikkatli olmalılar. Tamamlanması gereken işler aciliyet gösterebiler. Duygusal konularda inatçı davranmamak gerekiyor. İkizler aynı anda çok şey yapmak istiyor. Sözleri ile çok şey halledebilir. Bu arada kısa yolculuklar ve iletişim için yoğun fizik çaba harcanabilir. Planlı olmak gerekiyor. Yengeç yeni kazançlar peşinde. Çalışma kapasitelerini ortaya koymak ve kazanmak için daha fazla çaba sarfedecekler. Parasal konularda şans onlardan yana olacak. Aslan'lar burçlarında gerçekleşen yeniayla beraber daha fazla dikkat çekecekler. Yeni başlangıçlar ve kişisel projeler için harekete geçmeliler. Olayları yönlendirme şansına sahip olacaklar. Başak'lar ise beklemede kalmalılar. Elde olmayan nedenler, yüzünden bazı sıkıntılar ortaya çıkabilir. Bu arada geçmişe ait konular da gündeme gelebilir. Terazi'ler çok şey başarabilecekleri bir gündeler. Başkalarından destek görmek hiç de zor olmayacak. Yeni kişiler, grup çalışmaları onları sürekli meşgul edebilir. İyimser planlar yapmak ve bunları paylaşmak mutluluk getirecek. Akrep'ler ise kariyerine ilişkin konularda öne çıkmaya hazır. Toplum önüne çıkabilecekleri fırsatlar var. Eğer inatçı olmaz ve sağduyulu davranabilirlerse çok daha yapıcı olaylarla karşılaşabilirler. Yay'lar enerjik ve iyimser olabilecekleri bir gündeler. Duygusal konularda sabırsız olabilirler. Bu arada yeni şeyler öğrenmek onlara çok şey katacak. Oğlak'lar kendilerini yıpratmamaya özen göstermeliler. Duygusal nedenlerden ötürü küskünlük, paylaşım problemleri ve mücadele söz konusu olabilir. Olayları olduğu gibi kabul etmek gerekiyor. Kova'lar kritik bir gündeler. Ortaklaşa konular, yakın ilişkiler ve evlilik dikkat çekebilir. Yeteri kadar toleranslı olamazlarsa, düşmanlıkla karşılaşabilirler. Balık'lar ise kendilerine çeki düzen vermeliler. Sağlık konusuna da özen göstermeleri gerek. 
   
   
</TEXT>
</DOC>
