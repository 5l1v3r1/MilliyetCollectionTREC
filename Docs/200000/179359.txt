<DOC>
<DOCNO> 179359 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/31/son/sontur01.html </URL>
<DATE> 2003/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Babanın vahşeti... 6 ve 8 yaşındaki çocuklarını öldürüp kaçtı... 
</HEADLINE>
<TEXT>

     Antalya'nın Finike İlçesi'nde bir baba, 2 çocuğunu bıçakla öldürdükten sonra kaçtı. 
     Finike İlçesi Sahilkent Beldesi Orta Mahalle'de, Metin Bahar'ın çiftliğinde kahya olarak çalışan Halil Yener 33 , sabaha karşı, 6 yaşındaki oğlu Musa Yener ile 8 yaşındaki Yunus Yener'i bıçaklayarak öldürdü. 
     Olay sonrası ortadan kaybolan ve alkollü olduğu sanılan Halil Yener bölgede yapılan aramalar sonucunda evinde intihar etmek isterken yakalandı. 
     Jandarmalar tarafından hastaneye kaldırılan Yener'in hayati tehlikeyi atlattığı belirtildi. 
     Halil Yener'in, sürekli alkol aldığı, zaman zaman eşinin de bulunduğu evine başka kadınlar getirdiği ve eşi Eşe Yener'in bir süredir Finike'nin Turunçova Beldesi'nde akrabalarının yanında kaldığı ifade edildi. Eşe Yener'in kocasının tüm çağrılarına rağmen eve geri dönmediği, Kahya Halil Yener'in, eşine kızdığı için çocuklarını öldürmüş olabileceği bildirildi. 
     
</TEXT>
</DOC>
