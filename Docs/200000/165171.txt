<DOC>
<DOCNO> 165171 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/24/son/soneko27.html </URL>
<DATE> 2003/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Sanayicilere göre ekonomik kriz bitti, iyiye gidiş var.. 
</HEADLINE>
<TEXT>

     Gaziantep Sanayi Odası'nın GSO yaptığı Ekonomik Durum Anketi'ne katılan sanayicilerin yüzde 10'u ekonomik krizin bittiğine inandığını, yüzde 67'si ekonomide olumlu gelişmeler yaşandığı, yüzde 23'ü ise ekonomik krizin devam ettiği yönünde görüş bildirdiler. 
     250 sanayiciye 13 soru yöneltilerek gerçekleştirilen anket, katılımcıların, hükümetin ekonomik politikalarını olumlu bulduklarını, geleceğe ilişkin iyimser beklentiler içerisinde olduklarını ortaya koydu. Ankete katılanların yüzde yüzde 'ü hükümet çalışmalarını olumlu, yüzde 43'ü kısmen olumlu, yüzde 3'ü ise olumsuz bulduğunu belirtti. 
     Hükümetin reel sektöre ilişkin tedbirleri yeterli bulanların oranı yüzde 13'te kalırken, kısmen yeterli bulanların oranı yüzde 57, yetersiz bulanların oranı ise yüzde 30 çıktı. 
     Ankete katılan işadamlarının yüzde 50'si hükümetin ekonomiyi düzeltmek için aldığı kararların sektörlerine yansıdığını ifade etti. İşadamlarının yüzde 31'i tedbirlerin sektörlerine kısmen yansıdığını, yüzde 19'u ise hiç yansımadığını bildirdi. 
     
     ÜRETİM VE YATIRIM FAALİYETLERİ 

     İşadamlarının yüzde 27'si üretimde en büyük maliyet yükünü hammaddenin oluşturduğunu belirtirten, yüzde 24'ü'ü enerji maliyetini, Yüzde 22'si SSK primini,Yüzde 14'ü işçi ücretlerini, yüzde 7'si finansmanı, yüzde 6'sı da teknik donanım olduğunu ifade etti. 
     İşadamlarının yüzde 32'si 2003 yılında yatırım yapmadıklarını ve 2004 yılında da yapmayacaklarını belirtti. Yüzde 54'ü 2003 yılında yatırım yaptığını belirten katılımcıların, yalnızca yüzde 14'ü 2004 yılında da yatırım yapmayı düşündüğünü ifade etti. 
     Yatırım yapan sanayicilerin yüzde 49'u tevsi, yüzde 29'u komple, yüzde 22'si modernizasyon yatırımı yaptığını bildirdi. 
     Katılımcıların yüzde 39'u üretim ve yatırım faaliyetlerinde kredi kullanmadığını, yüzde 24'ü bazen kullandığını, yüzde 37'si ise kullandığını belirtti. İşadamları genellikle kısa vadeli kredi kullandıklarını ifade ettiler. 
     Anket, Gaziantepli işadamlarının finansman ihtiyaçlarını büyük ölçüde öz kaynaklarıyla karşıladıklarını göz önüne serdi. Anketle, finansman ihtiyacını öz kaynağıyla karşılayanların oranı yüzde 48 olarak belirlendi. 
     
     DÖVİZ KURU VE FAİZ ORANLARI 

     Ankete katılan sanayicilerin büyük çoğunluğu döviz kurundaki aşırı değer kaybının ekonomiyi olumsuz etkilediğini belirtti. 
     Olumsuz etkilendiğini ifade eden sanayicilerin yüzde 34'ü ihracatının azaldığını, yüzde 15'i kapasite kullanım oranının düştüğünü, yüzde 11'i vadeli satışlarının durduğunu, yüzde 14'ü ödemelerini ertelediğini, yüzde 8'i satışlarının tamamen durduğunu ifade etti. 
     Katılımcıların yüzde 16'sı ise döviz kurundaki aşırı değer kaybından etkilenmediğini beyan etti. 
     Ankete katılanların yüzde 55'i önümüzdeki dönemde faiz oranlarında düşüş beklediklerini bildirdiler. 
     Katılımcıların yüzde 48'i Merkez Bankası'nın özerk kalması yönünde görüş belirtti. Katılımcıların yüzde 31'i Merkez Bankası'nın başbakanın müdahalesine, yüzde 12'si cumhurbaşkanının müdahalesine açık olması gerektiğini ifade ettiler. 
     Katılımcıların yüzde 42'si ABD'nin Irak'a yaptığı müdahalenin işlerini olumsuz etkilediğini belirttiler. Müdahalenin işlerini hiç etkilemediği sanayicilerin oranı yüzde 20 olarak belirlendi. Ayrıca, sanayicilerin yüzde 48'inin Irak'ta çalışmayı arzuladığını ortaya koydu. 
     Ankete göre, katılımcıların Türkiye'nin Avrupa Birliği AB üyeliğine ilişkin beklentileri de netlik kazanmış değil. 
     
</TEXT>
</DOC>
