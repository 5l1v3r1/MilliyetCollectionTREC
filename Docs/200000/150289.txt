<DOC>
<DOCNO> 150289 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/16/son/sontur12.html </URL>
<DATE> 2003/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Altı yaşındaki çocuk, tabancayla oynarken kardeşini vurdu.. 
</HEADLINE>
<TEXT>

     Sakarya'nın Akyazı İlçesi'nde, 6 yaşında bir çocuğun kurcaladığı eski tabancanın patlaması üzerine çıkan mermi, 3 yaşındaki kardeşinin alnına saplandı. 
     Emine Yağcı'nın mutfakta yemek pişirdiği sırada, 6 yaşındaki M.Y, evde bulduğu eski bir silahı kurcalamaya başladı. Bu sırada patlayan silahtan çıkan mermi, karşısında oynayan 3 yaşındaki kardeşi Nuriye'nin alnına isabet etti. 
     Silah sesi üzerine odaya giren anne Emine Yağcı'nın, komşularının da yardımıyla Sakarya Devlet Hastanesi'ne götürdüğü Nuriye'nin durumu ciddiyetini koruyor. 
     Hastanede ifade veren Emine Yağcı, ''Mutfakta yemek yaparken silah sesi duydum ve odaya girdiğimde korkunç manzara ile karşılaştım. Küçük kızım yerde kanlar içersinde yerde yatıyordu. Oğlum Mücahit ise elindeki tabancayı bana gösteriyordu. Kızımın ölmemesi için dua ediyorum'' diye konuştu. 
     Soruşturma sürüyor. 
     





</TEXT>
</DOC>
