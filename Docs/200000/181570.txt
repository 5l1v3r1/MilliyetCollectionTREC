<DOC>
<DOCNO> 181570 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/11/ekonomi/eko07.html </URL>
<DATE> 2003/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD borsa analistlerinin en iyisi Türk 
</HEADLINE>
<TEXT>

   DHA 
   
   ABD'de en iyi borsa analistlerinin ilk sırasına bir Türk yerleşti. 'The Wall Street Journal' gazetesinin borsa analistlerinin önerilerini dikkate alarak yaptığı araştırmada, ilk sırayı Dallas'ta SWS Group bünyesindeki Southwest Securities'de çalışan 31 yaşındaki A. Tangün Özarslan aldı. 
   
   Dediği çıktı 
   Özarslan, geçen yıl 2001'in şokunu yaşayan Amerikalılara, 2002 için ev dekorasyonu konusunda atılımlar yapan Bombay Co'nun hisselerinin alımını önerdi. Öteki analistlerin 'ev dekorasyonu şirketlerinin vadesini doldurduğu' görüşünün aksine A. Tangün Özarslan'ın dediği çıktı ve şirket yüzde 119 k r etti. Türk analist, 2003 için de Amerikalılara geçen yıl yüzde 5 değer kaybeden sanat ve benzeri eşya tedarikçisi Michaels Stores Inc. Irving hisseleri öneriyor. Özarslan, bu şirketin de hizmet servisini iyileştirdiği takdirde pazar payını artıracağı görüşünde. 
   
   
</TEXT>
</DOC>
