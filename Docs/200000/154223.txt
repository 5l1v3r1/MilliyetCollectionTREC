<DOC>
<DOCNO> 154223 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/03/son/soneko02.html </URL>
<DATE> 2003/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine Müsteşarlığı'na İbrahim Halil Çanakçı atandı... 
</HEADLINE>
<TEXT>

     Hazine Müsteşarlığı'na İbrahim Halil Çanakcı atandı. 
     Çanakcı'nın Hazine Müsteşarlığı'na atanmasına ilişkin kararname, Resmi Gazete'nin bugünkü sayısında yayımlandı. 
     Elazığ'da 1962 yılında doğan Çanakcı, ilk, orta ve lise eğitimini aynı kentte tamamladı. 
     Ankara Üniversitesi Siyasal Bilgiler Fakültesi İktisat Bölümün'den 1985 yılında mezun olan Çanakcı, Devlet Planlama Teşkilatı'nda DPT 1986 yılında uzman yardımcısı olarak göreve başladı. Çanakcı, 1991'de ABD Michigan State Üniversitesi'nden ekonomi dalında master derecesi aldı. 
     DPT'de 1994 yılından itibaren Yıllık Programlar ve Konjoktür Değerlendirme Genel Müdürlüğü Konjoktür Dairesi Başkanlığı görevini vekaleten yürüten Çanakcı, daha sonra Bankacılık Düzenleme ve Denetleme Kurumu'na BDDK geçti. Kasım 2000'de BDDK Ekonomik Değerlendirme Dairesi Başkanlığı görevine getirilen Çanakcı, son olarak BDDK 2. başkanlığı görevini yürütüyordu. 
     Evli ve bir çocuk babası olan Çanakcı, İngilizce biliyor. 
     




</TEXT>
</DOC>
