<DOC>
<DOCNO> 188032 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/11/son/sontur20.html </URL>
<DATE> 2003/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Hülya Avşar felsefi kitap yazacak .. 
</HEADLINE>
<TEXT>

     Hülya Dergisi Genel Yayın Yönetmeni ünlü sanatçı Hülya Avşar, 3 yıla kadar kitabının çıkacağını ve bunun felsefi bir kitap olacağını söyledi. 
     Avşar, CNR EXPO'da açılan İstanbul Uluslararası Kitap Fuarı'nda kurulan Sabah gazetesi standında düzenlenen söyleşiye katıldı. 
     Avşar, Hülya Dergisi'nin 4. yaşına girmek üzere olduğunu hatırlatarak, ''Okuma ve yazı yazma açısından Hülya Dergisi beni geliştirdi'' dedi. 
     Derginin, feminist bir dergi olmadığını dile getiren ünlü sanatçı, bir magazin dergisi de olmadığını, kadın-erkek ilişkilerine dair konuları ele aldığını kaydetti. 
     Avşar, Madonna'nın çocuk kitabı yazmasının dünyada ve Türkiye'de tartışma yarattığını da hatırlatarak, ''Ben de bir kitap yazsam bin tane köşe yazarı saldırır. 'Ne biçim yazdı' diye... Kitabım 3 seneye kadar çıkacak. İnşallah saldırırlar da kitabım çok satar'' diye konuştu. 
     
</TEXT>
</DOC>
