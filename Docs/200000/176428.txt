<DOC>
<DOCNO> 176428 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/18/yasam/yas05.html </URL>
<DATE> 2003/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Kalbinize kuvvet 
</HEADLINE>
<TEXT>

   Prof. Dr. Bingür Sönmez, 'by - pass'lı üç hastası ve Nasuh Mahruki, Ağrı Dağı zirvesine doğru yola çıktı 
      TURGAY İPEK Ağrı DHA 
   
   Kalp cerrahı Prof. Dr. Bingür Sönmez'in by - pass ameliyatlarını yaptığı üç hastasıyla planladığı Ağrı Dağı tırmanışı, Nasuh Mahruki'nin öncülüğünde ve yöre halkının 'kalbinize kuvvet' dilekleriyle, dün başladı. 
   Prof. Sönmez'in hastalarının kurduğu 'Club By - Pass'tan işadamı Selim Sitar, emekli Komando Astsubay İsmail Bölükbaşı ve muhasebeci Ayhan Çakar'ın da aralarında bulunduğu 25 kişilik ekip, dün sabah 4 bin 200 metredeki kampına ulaşmaya çalıştı. Dağcılar, bu sabah hava koşullarının uygun olması halinde zirve yapmayı deneyecek. Mahruki, bölgede hava koşullarının çok iyi takip edileceğini belirterek, "Gerekli önlemler alındı. Sorun yaşanacağını sanmıyorum. Tırmanışın başarıya ulaşacağına inanıyorum" dedi. 
   
   Sağlık ekipleri eşlik ediyor 
   Yaklaşık 20 ay önce geçirdiği ameliyatla 4 kalp damarı değişen Sitar 45 , hissettiklerini, "İnsan ister istemez heyecanlanıyor, ancak başaracağıma inanıyorum" diye özetlerken, bir yıl önce 3 kalp damarı değişen Bölükbaşı ise 63 , "Ağrı Dağı'na tecrübeli ekiple tırmanmak en büyük avantajımız" dedi. Çakar 39 da, 2.5 yıl önce 4 kalp damarının değiştiğini belirterek ,"Kalp ameliyatı geçirenlerin kısa sürede eski sağlığına kavuştuğunu herkes görecek" diye konuştu. 
   Mahruki önderliğindeki ekip, 6 saat süren yürüyüşten sonra dün 16.00'da 3 bin 350 metredeki ilk kamp yerine ulaştı. 
   
   
</TEXT>
</DOC>
