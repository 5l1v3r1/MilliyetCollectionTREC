<DOC>
<DOCNO> 199119 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/01/son/sontur39.html </URL>
<DATE> 2003/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Hasköy'de bir kadın ile erkek başlarından vurulup öldürüldü 
</HEADLINE>
<TEXT>

     Beyoğlu Hasköy'deki bir gecekonduda birlikte yaşayan kadın ve erkek, başlarından vurularak öldürüldü. 
     Hacı Issı'nın 31 çalıştığı lokantanın sahibi, Issı'nın yaklaşık 1 haftadır işe gelmemesi üzerine durumu Aksaray'da oturan babasına bildirdi. 
     Bunun üzerine İstanbul'a gelen baba Issı, oğlu ve yaklaşık 4 aydır birlikte yaşadığı öğrenilen Ayşe Akay'ı 30 , Hasköy Fetihtepe Mahallesi Dereiçi Sokak'ta oturdukları tek katlı gecekonduda ölü halde buldu. 
     Olayı ''sobadan zehirlenme'' ihbarıyla öğrenerek söz konusu adrese giden polis, çıplak halde çekyatta bulunan Hacı Issı ile yarı çıplak durumda olan Ayşe Akay'ın başlarından birer kurşunla vurularak öldürüldüğünü belirledi. 
     Zonguldak'taki eşini ve 2 çocuğunu terk ederek İstanbul'a geldiği belirtilen ve yaklaşık 4 aylık hamile olduğu anlaşılan Ayşe Akay ile Hacı Issı'nın cesetleri, evdeki incelemelerin tamamlanmasından sonra Taksim Eğitim ve Araştırma Hastanesi'nin morguna kaldırıldı. 
     Polis, olayla ilgili soruşturmayı sürdürüyor. 
     
</TEXT>
</DOC>
