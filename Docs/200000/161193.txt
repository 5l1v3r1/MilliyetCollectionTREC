<DOC>
<DOCNO> 161193 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/05/son/sondun12.html </URL>
<DATE> 2003/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de hamileliğin geç aylarında kürtaj yasaklanıyor 
</HEADLINE>
<TEXT>

     ABD Kongresi'nin alt kanadı Temsilciler Meclisi, hamileliğin son aylarında kürtaj yapılmasını yasaklayan tasarıyı kabul etti. 
     Temsilciler Meclisi'ndeki oylamada muhafazakarların desteklediği tasarı 139 oya karşı, 282 oyla açık farkla kabul edildi. 
     Senato'da daha önce benzer bir tasarı kabul edildiğinden, Başkan George Bush'un Kongre'de onay gören bu tasarıyı imzalayarak uygulamaya koyması bekleniyor. 
     Hamileliğin geç aylarındaki kürtaj konusu, uzun zamandır Amerikan kamuoyunda tartışılıyor. 
     Bu yönteme karşı olan çevrelerce, ''kısmi doğum'' olarak adlandırılan hamileliğin son aylarındaki kürtajda, doğuma zorlanan cenin, canlı halde başının karından çıkarılmasından hemen sonra öldürülüyor. 
     Bu özelliğiyle bu kürtajlar, ''açıkça cinayet'' olarak değerlendiriliyor. 
     Liberal çevreler ve kadın hakları kuruluşları ise Kongre'nin getirdiği yasağı eleştiriyor. 
     Kongre'de kabul edilen tasarının yasalaşmasıyla, kısmi doğum yöntemiyle kürtaj yapan doktorlar, 2 yıl hapis cezasına çarptırılacak. 
     
</TEXT>
</DOC>
