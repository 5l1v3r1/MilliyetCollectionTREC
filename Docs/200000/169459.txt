<DOC>
<DOCNO> 169459 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/15/spor/spo04.html </URL>
<DATE> 2003/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon'un tadı yok 0-0 
</HEADLINE>
<TEXT>

Bordo-Mavililer, Avusturya kampında oynadıkları dördüncü hazırlık maçında Hırvat Varteks ile golsüz berabere kaldı 
     TRABZONSPOR, Avusturya'daki dördüncü hazırlık maçında Hırvatistan'ın Varteks takımı ile golsüz berabere kaldı. Baştan sona durgun geçen karşılaşmada iki tarafın da cılız atakları gol getirmedi. 84. dakikada Varteks'ten Huljev kırmızı kartla oyun dışı kaldı. Organizatörlerin azizliğine uğrayan Trabzonspor maçın oynanacağı yer değiştirilince 2 saatlik otobüs yolculuğunun ardından bir dağ kasabasındaki stada varabildi. Teknik Direktör Samet Aybaba, buna tepki göstererek "Bir gün hakem mağduru oluyoruz. Bir gün tekme yiyoruz. Bir başka gün de sürgüne gidiyoruz. Ne zaman kurtulacağız bu durumdan" dedi. 
     
     Maçın karnesi 
     HAKEMLER Fritz Stuchlik, Alain Hoxha, Hareld Lechner 
     TRABZONSPOR Hasan 5 - Emrah 4 , Recep 5 , Erdinç 6 , Serkan 4 Karel Dk.46 4 - Gökdeniz 6 Va De Paar Dk. 46 4 , Hüseyin 5 Hasan, Dk.46 5 , Emre Toraman 3 Emre Aygün Dk.46 6 , Somers 4 Ali Şen, Dk.46 5 - Göksel 4 , Yattara 6 Mehmet Yılmaz, Dk.55 5 
     VARTEKS Vasılj 5 - Jurçevic 5 , Kristıd 4 , Reziç 4 , Kresinger 6 - Mumlek 5 , Granic 4 , Janevski 5 , Safarid 4 Huljev Dk46 4 - Kastel 4 , Haliloviç 6 
     KIRMIZI KART Huljev Dk.84 
     

</TEXT>
</DOC>
