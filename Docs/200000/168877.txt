<DOC>
<DOCNO> 168877 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/12/siyaset/siy04.html </URL>
<DATE> 2003/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
YÖK Başkanı Gürüz, taviz vermiyor 
</HEADLINE>
<TEXT>
Türbanın önü açılmak isteniyor 
YÖK Başkanı Kemal Gürüz, özgürlük ve özerklik adı altında kılık kıyafet ve imam hatip liselerinin tüm yükseköğretim programlarına girmesinin istendiğini söyledi 
     ANKARA Milliyet 

     Yükseköğretim Kurulu YÖK Başkanı Prof. Dr. Kemal Gürüz, yükseköğretim kanununda yapılacak değişiklikle "türban ve imam hatip liselilerin önünün açılacağını" iddia ederek, "Bu memlekette ibadet etmek isteyene mi karışılmış Amcam da hafızdı" dedi. 
     Gazetecilerle sohbet toplantısı düzenleyen Gürüz, Yükseköğretim Yasa Tasarısı Taslağı ile "özgürlük ve özerklik" adı altında "kılık - kıyafet" ve "imam hatip liselerinin tüm yükseköğretim programlarına girebilmesinin" istendiğini söyledi. Anayasa Mahkemesi'nin dini sembol sayılacak kıyafetlerle üniversitelere girilmesini Anayasa'nın değiştirilmesi teklif edilemeyecek hükümlerine aykırı olduğu gerekçesiyle yasakladığını belirterek, "Bu konuda esnek davranmamız mümkün değil, bu laik Cumhuriyetin sonu olur" diye konuştu. 
     
     Sakal - ı Şerif'i öptüm 
     Amcasının hafız olduğunu anlatan Gürüz, şöyle devam etti "Bizi bayram namazlarına, Kadir Gecesi Sakal - ı Şerif'i öpmeye götürürdü. Milletimizin dini inançlarına hepimiz saygılı olmak mecburiyetindeyiz. Diyanet hizmetlerinin tek amacı var diyanet hizmetlerini görecek eleman yetiştirmek. İmam hatip lisesi mezunlarına aynı zamanda öğretmen ya da hukukçu olabilirsin dediğinizde ortaya başka bir şey çıkıyor. Sayın Bakan, 'imam hatiplilerin imamlığı mı, hatipliği mi kaldı' diyor. O zaman bunları genel liseler kapsamına alalım olsun bitsin. İstenen o değil. Mesleki teknik eğitim kisvesi altında başka şey götürülüyor." 
     Üniversitelerin köktendincilik ve etnik bölücülüğün platformu haline getirilmesine izin vermeyeceklerini vurgulayan Gürüz, bir akademisyenin doktora tezinin sonuç bölümünü okudu. Gürüz, "Bundan 'sana karşı şiddet uygulanırsa onu öldürmen mubahtır' sonucu çıkarılıyor. Bunları yazanların üniversitedeki kontratına son verilir. Bu yapılmıştır, yapmaya devam edeceğiz. Bunlardan h l var" dedi. Gürüz, YÖK Taslağı'na katkı yapabilmeleri için acil eylem planında yer alan "YÖK ve rektörler, özgürlüğün önündeki en büyük engeldir" anlayışının değişmesi gerektiğini söyledi. 
     
Kanun gerekçesi akademik olmalı      DOKUZ Eylül Üniversitesi Rektörü Prof. Dr. Emin Alıcı, yeni tasarıda asıl amacın yöneticileri tasfiye olduğunu söyledi. Her kanunun bir gerekçesi olduğunu belirten Alıcı, şöyle konuştu "Üniversiteler siyasal veya askeri organlar değil, akademik ortamlardır. Kanunun gerekçesi de akademik olmalı. Tasarının bir gerekçesi var, o da tüm yöneticileri tasfiye etmek." 
     
Ders kitabına yüzde 20 zam      MİLLİ Eğitim Bakanlığı'nın, 2003 - 2004 öğretim yılında okutulacak ders kitaplarına yüzde 20 zam yaptığı açıklandı. MEB yayınlarıyla özel yayınevlerinin ders kitaplarına aynı oranda zam yapıldı. Zamdan, gelecek öğretim yılında uygulanacak "Ücretsiz Ders Kitabı Dağıtımı Projesi" dışında kalan liselerle özel ilköğretim okulu öğrencileri etkilenecek. 
     

</TEXT>
</DOC>
