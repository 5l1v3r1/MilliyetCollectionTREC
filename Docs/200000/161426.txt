<DOC>
<DOCNO> 161426 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/06/son/sondun10.html </URL>
<DATE> 2003/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İlaç firması Roche'a diyet ilacı uyarısı.. 
</HEADLINE>
<TEXT>

     Amerikan Gıda ve İlaç Dairesi FDA , Roche Holding AG firmasına Xeloda diyet ilacı için uyarı gönderdi. 
     Xeloda ilacının, Roche firmasının video ve broşürlerde iddia ettiği gibi, kanser hastalarında etkili bulunmadığı, ilacın yaşamı tehdit edici yan etkileri olabileceği bildirildi. 
     Merkezi İsviçre'de bulunan Roche firmasının video ve broşürlerinde, Xeloda ilacının meme ve kalın bağırsak kanseri hastalarında etkili tedavi ortaya koyduğunu iddia ettiği, fakat yan etkileriyle ilgili bilgilere yeterli yer vermediği kaydedildi. 
     FDA yetkilileri, diyet ilacının sadece meme kanseri yayılma gösteren ve standart tedavilerden etki görmemiş hastalarda kullanılmasının onaylanmış olduğunu, kalınbağırsak kanseri için ilacın reklam edilmesinin yanlış bulunduğunu açıkladı. 
     Xeloda ilacının, ayrıca yayılma gösteren meme kanseri hastalarında yaşamı uzattığına ilişkin bilimsel kanıtlara ulaşılmamış olduğu da belirtildi. 
     FDA'nın ilaçla ilgili olarak 2002 yılında Roche firmasına ayrı bir uyarı gönderdiği bildirildi. 
     İlaçla ilgili tanıtım videosunda, ilacın meme ve kalınbağırsak kanseri yayılma gösteren hastalarda ilk kullanılacak ilaç olduğu belirtiliyor. 
     FDA uyarısıyla ilgili olarak, Roche firmasından herhangi bir açıklama yapılmadı. 
     
</TEXT>
</DOC>
