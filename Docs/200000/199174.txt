<DOC>
<DOCNO> 199174 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/02/spor/spo04.html </URL>
<DATE> 2003/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Arayışa devam 
</HEADLINE>
<TEXT>

   Samet Aybaba, ligde geride kalan 14 haftadaki her maça farklı on birlerle çıktı. Trabzon'un hocası en fazla D'Haene, Gökdeniz, Hüseyin ve Somers'a görev verdi 
      
   TRABZONSPOR bu sezon oynadığı 14 maça farklı 11'lerle başladı Bordo - Mavili ekipte, ilk 5 hafta cezalı olan Fatih'in yerine forvette Mehmet Yılmaz ve Agustine'e görev veren Samet Aybaba, savunmada her hafta farklı kadro oluşturdu. Orta sahada D'Haene, Gökdeniz, Hüseyin ve Somers dörtlüsünü, hemen hemen bütün haftalarda ilk 11'de sahaya süren Aybaba, bu dörtlünün yanında Hasan Üçüncü ve Mustafa Yalçındağ gibi isimleri bazı haftalar oynattı. 
   
   Oumar yolcu 
   BORDO-Mavili futbolcuya, İstanbulspor'un talip olduğu açıklandı. Oumar'ın transfere sıcak baktığı, ancak Ankaragücü, Adana, Bursa, Malatya, Elazığ ve Diyarbakır gibi takımların da bu oyuncuyu istedikleri belirtildi. Öte yandan Portekiz'in Sportig Lizbon takımının sol kanat oyuncusu Miguel Viera Hugo ile ilgilenildiği kaydedildi. 
   
   Tatil günü 
   DİYARBAKIR maçından sonra dünü çalışarak geçiren Trabzonspor'da futbolculara bugün izin verildi. Sakatlanan Erdinç'in durumunun ciddi olmadığı açıklandı. Samet Aybaba, artık tüm güçleriyle Gaziantep maçına hazırlanacaklarını söyledi, Bu maçtan mutlak 3 puanla ayrılmamız gerekiyor. O zaman zirve yarışını daha net bir şekilde sürdürürüz" dedi. 
   
   
   
</TEXT>
</DOC>
