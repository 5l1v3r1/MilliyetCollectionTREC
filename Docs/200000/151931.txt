<DOC>
<DOCNO> 151931 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/23/son/sontur25.html </URL>
<DATE> 2003/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Hülya Avşar'ın villasının yanındaki evin kamerası inceleniyor 
</HEADLINE>
<TEXT>

     Sarıyer'de, sanatçı Hülya Avşar'ın villasının kurşunlanması olayına ilişkin, yanındaki bir başka evin güvenlik kamerası görüntüleri inceleniyor. 
     Avşar'ın geçtiğimiz aylarda taşındığı, Büyükdere Caddesi Çubuk Sokak üzerinde bulunan, zemin üzerine 3 katlı villaya ateş eden kişinin kimliğinin belirlenmesi için çalışma sürüyor. 
     Evin yanındaki başka bir binanın güvenlik kamerası kasetlerinin, zanlıyı görüntülemiş olabileceği ihtimali değerlendirilerek incelemeye alındığı belirtildi. 
     Bu arada, olay sırasında kızı Zehra ile birlikte evde bulunan Hülya Avşar, gazetecilerin soruları üzerine kendilerini hedef alan bir saldırı olduğunu sanmadığını söyledi. 
     Polis yetkilileri, olayla ilgili Avşar'ın bilgisine başvurulabileceğini kaydettiler. 
     Bu arada, Avşar'ın Antalya'da bulunan eşi Kaya Çilingiroğlu'nun ise İstanbul'a dönmek üzere hareket ettiği öğrenildi. 
     





</TEXT>
</DOC>
