<DOC>
<DOCNO> 189924 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/20/son/soneko55.html </URL>
<DATE> 2003/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
DHL, 5 milyonuncu tekstil gönderisini kutladı 
</HEADLINE>
<TEXT>

     Uluslararası lojistik ve ekspres taşımacılık şirketi DHL, Türkiye'den dünyaya 5 milyonuncu tekstil gönderisini düzenlenen törenle kutladı. DHL Genel Müdürü Michel Akavi, Lütfi Kırdar Uluslararası Kongre ve Sergi Sarayı'nda düzenlenen törende yaptığı konuşmada, tekstilin, ihracatın lokomotif sektörü olduğunu ve bu nedenle sektöre özel çözümler sunduklarını belirtti. Tekstil ihracatının bu yıl yaklaşık yüzde 25 büyüme kaydettiğini dile getiren Akavi, sektörde uluslararası gönderilerin hızlı ve güvenli olmasının, zamanında alıcıya ulaştırılmasının önemini vurguladı. 
     Akavi, ''Türk tekstilinin yurtdışında başarılı olması için imkanlar sunmaya devam edeceğiz'' dedi. 
     Farklı ebat ve özelliklerdeki ambalajlardan oluşan ''DHL Textile Express'' ürünü ile tekstil ihracatçılarının numunelerini sağlıklı bir şekilde alıcılarına ulaştırdıklarını ifade eden Akavi, textile express kutuları tüm dünya gümrüklerinde tanındığı için gümrük işlemlerinde kolaylık sağlandığını bildirdi. 
     Michel Akavi, sundukları bu ürün ile müşterilerinin dünya pazarlarındaki rekabet gücünü artırdıklarını söyledi. 
     
</TEXT>
</DOC>
