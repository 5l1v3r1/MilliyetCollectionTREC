<DOC>
<DOCNO> 183067 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/18/tv/ekran.html </URL>
<DATE> 2003/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Yıllanmış şarap gibiler 
</HEADLINE>
<TEXT>

   TV haberciliğinin iki önemli programı "Arena" ve "32. Gün", yeni sezonu bu akşam açıyor 
      
   11 yıllık marka 
   UĞur Dündar'ın "Arena"sı, yeni yayın dönemine önemli bir dosyayla giriyor. "Arena" ekibi, İstanbul'un ortasında sahte Viagra ve daha birçok ilaç üreten şebekeyi görüntüledi. 1992'den bugüne geçen 11 yılda birçok önemli haber dosyasına imza attı "Arena"... İşte bunlardan bir bölümü 
   "Ölüm Kampı Huzurevi"Engin Civan'ın not defteri"Tansu Çiller - Kemer Pansiyon"Dolmabahçe Sarayı rezaletiErgun Göknel'in İSKİ'deki rüşvet itirafıAvrasya Gemisi'nin kaçırılması"Ayşegül Nadir, Kuran - ı Kerim ve baskın"Susurluk - İbrahim Şahin ve Abdullah Çatlı oynarken olay fotoğrafAvukat Şevket Can Özbay'ın müvekkilini satmasıyla ilgili kaset 
   KANAL D 23.15 
   
   
   "32. Gün" 18 yaşında    Mehmet Ali Birand'ın haber programı "32. Gün" ise 18. sezonuna bugün giriyor. Programı Rıdvan Akar'la beraber hazırlayan Birand, önce Irak krizine değinecek ve ABD'nin hangi hataları yaptığını, neden 141 asker kaybettiğini masaya yatıracak. "32. Gün"de ayrıca ABD'nin Japonya'yı işgali ve 100 dolarlık harcırahla koşan Etiyopya asıllı Türk atlet Elvan Abeylegesse'nin öyküsü de izlenebilir. 
   TRT'de aylık program olarak başlayan "32. Gün"e bugüne dek 30'u aşkın devlet başkanı Margaret Thatcher, Boris Yeltsin, Saddam Hüseyin, Ronald Reagan... konuk oldu."32. Gün"de şimdiye kadar Ali Kırca, Can Dündar, Mithat Bereket, Reha Muhtar ve Turan Yavuz'un da aralarında bulunduğu 200'e yakın gazeteci çalıştı.Programın sahip olduğu 6000 kaset, Türkiye'nin en büyük özel arşivi niteliğinde. 
   CNN TÜRK 23.05 
   
   
   Hazal kaçırılıyor    Kanal D'nin yeni dizisi "Gelin", sürpriz gelişmelerle karşınızda. Zara ve Fikret Kuşkan'la ünlü oyuncuları bir araya getiren dizide Hazal evden kaçar, bu sırada Selman'ı da yaralar. Ama Hazal'ın peşini bırakmayan Selman, sonunda genç kadını bulur ve kaçırır. 
   KANAL D 20.30 
   
   
   'Evet' diyecek mi    "Sultan Makamı" da yeni bölümüyle geliyor ekrana. Şevket Çoruh'la Başak Köklükaya'nın başrollerini oynadığı dizide Asiye, sonunda Sultan'ın teklifini kabul etmeye karar verir. Bu sırada Arif'in Sultan'a sürpriz bir önerisi olacaktır. 
   KANAL D 21.45 
   
   
</TEXT>
</DOC>
