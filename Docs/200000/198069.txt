<DOC>
<DOCNO> 198069 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/27/ekonomi/eko04.html </URL>
<DATE> 2003/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Euro'da istikrar krizi 
</HEADLINE>
<TEXT>

   Almanya ve Fransa'ya bütçe açıkları için yaptırım uygulanmaması Avrupa'da sert tartışmalar yarattı 
      EKONOMİ SERVİSİ 
   
   Avrupa Birliği AB ekonomi bakanlarının, AB Komisyonu'nun talebine rağmen, euro para birimi kriterlerine uymayan Fransa ve Almanya'ya yaptırımdan kaçınması tartışma yarattı. 
   Euro bölgesindeki 12 ülkeden beşinin itirazına karşın önceki gün yapılan AB euro bölgesi ekonomi bakanları toplantısında Almanya ve Fransa'ya yaptırım kararı çıkmaması üzerine Fransız gazeteleri, dünkü manşetlerinde, "Euro para birimi kriterlerini belirleyen İstikrar Paktı artık çatladı" yorumunu yaptı. 
   
   Uygulama, AB içinde en çok İspanya'dan tepki aldı. 
   İtalya ve Hollanda ekonomi bakanları da Fransa ve Almanya'ya yaptırım uygulanmamasını 'istikrar paktının askıya alınması' olarak yorumladı. 
   AB Dönem Başkanlığını yürüten İtalya, bir politik deklarasyon yayınlayarak Almanya ve Fransa'nın bütçe açıklarını birlik kriterlerine uygun hale getirmelerini istedi. Hollanda Ekonomi Bakanı Gerrit Zalm ise alınan kararı sert bir dille eleştirerek, "Sanırım bazı ülkelerin ekonomi bakanlarının gözünü bu iki büyük ülke korkutmuş" dedi. Alman Başbakanı Gerhard Schröder ise anlaşmanın ardından yaptığı açıklamada, "Akla uygun bir uzlaşma gerçekleşmiştir" dedi. 
   
   ECB Faiz artar 
   Avrupa Merkez Bankası'ndan ECB da Almanya ve Fransa'nın bütçe açıklarını azaltma çabası göstermemesinin euro'ya zarar verdiği ve uzun dönemde faizlerin artıracağı uyarısı geldi. 
   İstikrar ve büyüme paktına göre euro bölgesindeki ülkelerin bütçe açıklarının gayri safi yurtiçi hasılalarının GSYİH yüzde 3'ünü aşmaması gerekiyor. Almanya ve Fransa'nın bütçe açıkları bu seneyle birlikte son üç yıldır bu oranı aşmış olacak. 
   
   Euro'nun en büyük krizi    1993 Maastricht Anlaşması imzalandı ve euro'nun önü açıldı.1997 AB liderleri istikrar ve büyüme paktının detayları üzerinde anlaşmaya vardılar ve euro'yu desteklemek için sıkı maliye politikalarını karara bağladılar.Ocak 2002 Euro banknotları ve bozuk paraları piyasaya sürüldü.Şubat 2002 Problemin ilk işaretleri alındı. Euro bölgesindeki 12 ülke, Almanya'nın giderek artan bütçe açığını desteklemeyi reddetti.Temmuz 2002 Euro bölgesi ülkeleri 2004 yılında bütçelerin istikrar paktı anlaşmasına uygun hale getirilmesi konusunda taahhütte bulundular.Ekim 2003 Almanya ve Fransa üçüncü yılında da bütçe açığı sınırını aşacaklarını itiraf etti.Kasım 2003 Üye ülkeler istikarar paktının kurallarını Almanya ve Fransa'ya karşı kaldırdılar. 
   
   Fransa - İspanya kavgası    İspanya Başbakanı Jose Maria Aznar, "Bugün Avrupa ve Avrupa ekonomisi için kötü bir gün. Geri bir adım atılmıştır ve İstikrar Paktı ciddi bir darbe almıştır" dedi. Aznar'ın Fransa ve Almanya'ya mücadele etmeyi tasarladığı öğrenildi. Fransız yetkililer ise Aznar'ın kendilerine karşı bir kırgınlık içerisinde olduğunu çünkü Paris'in 'Dünyanın İlk Füzyon Araştırma Merkezi'nin' İspanya'ya kurulmasını reddettiğini belirtiyor. 
   
   
</TEXT>
</DOC>
