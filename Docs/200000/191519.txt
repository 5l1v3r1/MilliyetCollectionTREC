<DOC>
<DOCNO> 191519 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/27/tv/ekran.html </URL>
<DATE> 2003/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir Erbil şovu 
</HEADLINE>
<TEXT>

   Kanal D'nin Ramazan sürprizi Mehmet Ali Erbil, RAI'den uyarlanan "Şansa Dansa" ile iftardan sonra karşınızda 
      Bu Ramazan da Kanal D'de renkli geçecek. Çünkü Mehmet Ali Erbil, yeni bir yarışma ile hem stüdyodaki konukları hem TV izleyicilerini yarıştıracak. Orijinali İtalyan RAI TV'de "In Bocca Al Luppo" adıyla yayınlanan "Şansa Dansa"nın yapımını ANS, yapımcılığını Abdullah Oğuz, yönetmenliğini İzzet Öz üstleniyor. Canlı yayınlanacak programın özel orkestrası ve "Mara Giavon" adlı bir de dans grubu var. 11 kişiden oluşan grupta, altı Türk, üç İtalyan iki de Çek dansçı yer alıyor. 
   
   Kurallar neler 
   Yarışmada ikişer kişiden kurulu iki ayrı takım yarışıyor. Rakibine üstünlük sağlayan takım daha sonra, telefonla izleyiciye karşı yarışacak. "Kara Koyun", "Şansına Tutun", "Horoza Dikkat", "Herkese Karşı İki Kişi" gibi oyunların yer aldığı programın dekoru, İtalya'da imal edildi. 
   KANAL D 17.20 
   
   
   Dizi günlüğü    Kampüsistan Bir grup üniversite öğrencisinin maceralarını anlatan dizide Tolga'nın babasının verdiği partide sürpriz gelişmeler yaşanıyor. Tolga, Yeşim'e Yiğit'in uyuşturucu kullandığını söyler. Yeşim önce buna inanmaz, sonra gerçek olduğunu anlar. Arzu partide yurtdışında mankenlik yapma teklifi alır. Tolga bundan hiç hoşlanmaz. KANAL D 19.50 
   Kınalı Kar Emrah, Özlem Conker, Nurseli İdiz, Engin Şenkan, Mustafa Avkıran'ın başrolleri üstlendiği dizide Nazar'ın Efe'yi alıp babasının evine dönmesinin yankıları sürüyor. Cabbar, adamlarıyla birlikte Beyevi'ne gelir. Bey'in tepkisi ile geri adım atmak zorunda kalan Cabbar'ın yeni planları vardır. KANAL D 21.20 
   "4. Murat" iki kanalda TRT'nin tek kanallı döneminde yayınlanan Cihan Ünal'ın başrol oynadığı "4. Murat" bugün iki kanalın yayın akışında görünüyor. 12 yaşında tahta geçen 4. Murat'ı anlatan dizi, "son dakika değişikliği" olmazsa, 16.05'de TRT 1'de, 23.45'de ise Kanal 7'de. 
   
   
   KISA... KISA...    Hoş Seda Selami Şahin gitti, yerine Seda Üren geldi. İlk programında Bülent Serttaş'ı ağırlayacak Üren, bakalım "Seda Abla"sının karşısında tutunabilecek mi ATV 11.30 
   Serdar Ortaç'la Hep Beraber Bir rekabet de akşam yaşanıyor. Serdar Ortaç'ın yarışma programı hafta içine alındı. Ortaç, Mehmet Ali Erbil'le aynı saatte ekranda. SHOW TV 17.30 
   Şehir ve Ramazan Uğur Arslan ve İbrahim Uğurlu, bu Ramazan'da da yoksul ailelerin iftar sofralarını donatıyor. KANAL 7 18.30 
   TV8'in yeni yüzü TV8 bugünden itibaren izleyicinin karşısına yeni logosuyla çıkıyor. Logoyla birlikte kanalın tüm jenerik ve tanıtımları da yenilecek. 
   
   
   
</TEXT>
</DOC>
