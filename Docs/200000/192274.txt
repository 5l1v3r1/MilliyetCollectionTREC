<DOC>
<DOCNO> 192274 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/30/son/sonspo30.html </URL>
<DATE> 2003/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Werder Bremen Alpay'ın peşinde 
</HEADLINE>
<TEXT>

     Almanya'da haftalık olarak yayınlanan spor dergisi Kicker, Birinci Lig Bundesliga takımlarından SV Werder Bremen'in, milli futbolcu Alpay'ın peşinde olduğunu yazdı. 
     Derginin haberinde, SV Werder Bremen'in, Hertha BSC Berlin gibi Aston Villa'dan ayrılan Alpay'ın peşinde olduğu belirtildi. 
     SV Werder Bremen Menajeri Klaus Allofs, Alpay'ın sağ ayağını iyi kullandığı için aslında takım profiline uymadığını, buna karşın Alpay'ı almak için koşulları araştırdıklarını ve bu koşulların kendilerine uygun göründüğünü söyledi. 
     Haberde Allofs'un, takımda oynayan Ümit Davala'yı baskı altında tuttuğu da belirtildi. 
     Almanya Birinci Ligi'nde bugüne dek 8 maçta oynayan Ümit Davala'nın sağbek olarak vasat bir performans sergilediği ve kendisinden önce oynayan Paul Stalteri'den daha iyi olmadığı ifade edildi. 
     Allofs, ''Gerçi Ümit Davala bize iyi geliyor, ancak performansını daha çok arttırabilecek durumda'' dedi. 
     
</TEXT>
</DOC>
