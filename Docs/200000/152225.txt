<DOC>
<DOCNO> 152225 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/25/magazin/amag.html </URL>
<DATE> 2003/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
'Hırsız beni tanımadı ' 
</HEADLINE>
<TEXT>

İçinde olduğu cipin çalınmasının şokunu atlatamayan Ebru Şallı, 'Şapkalıydım, tanımadı beni bırakıp cipi aldı' diyor... Bu arada Şallı'nın burnu dikkatimizi çekiyor... 
     DENİZ ALTUNTAŞ 

     LEVENT'te ilaç almak için eczaneye giren eşi Harun Tan'ın cipiyle kaçırılan Ebru Şallı, olayın şokunu h l üzerinden atamadı. Konuyla ilgili daha önce hiç konuşmayan Şallı, "Gerçekten tatsız bir olay. Allah kimsenin başına vermesin. Olay tabii ki benim kaçırılmam değil, araba hırsızlığıydı. Fakat ben arabanın arkasında olduğum için arabayı çalan kişi beni görmedi" dedi. 
     
     'Hastayım deyince indirdi' 
     OLAY sırasında arka koltukta uyuduğunu söyleyen Şallı, yaşadıklarını şöyle anlattı "Harun bana ilaç almaya girmişti. Birdenbire adamın biri binip cipi kullanmaya başladı. Arabada olduğumun farkında değildi. 'Nereye gidiyorsunuz, kimsiniz ' diye seslendim. 'Beni indirin, hastayım' deyince beni indirdi. Başımda şapkam olduğu için hırsız beni tanımadı. Arabayı alıp gitti." 
     
     'Burnum falan düşmedi' 
     BU arada Şallı, hakkında çıkan 'burnu düştü' haberlerine de açıklık getirdi. Burnunun tek sorununun 'nezle' olduğunu söyleyen Şallı, "Yılda kaç kere nezle oluyorum her seferinde burnum mu düşüyor Öyle bir ameliyat söz konusu değil. Sadece kronik bahar yorgunluğum, bir de grip ve nezle var. Şimdi bir de SARS diye korkunç hastalık ortaya çıktı. Ondan çok korkuyorum" dedi. 
     


MAGAZİN 















</TEXT>
</DOC>
