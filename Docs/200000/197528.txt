<DOC>
<DOCNO> 197528 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/24/magazin/mag02.html </URL>
<DATE> 2003/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Ona da ehliyet gerekmiyor .. 
</HEADLINE>
<TEXT>

   El konan ehliyetini süresi dolmasına rağmen geri almayan Yavuz Bingöl, yine direksiyon başındaydı 
      DENİZ ALTUNTAŞ 
   
   Aşırı hız yüzünden ehliyetine bir yıl el konulan ancak ceza süresi bittiği halde ehliyetini almadığı ortaya çıkan Yavuz Bingöl, önceki akşam direksiyon başında objektifimize yakalandı. 
   Bingöl, önceki gece ilk olarak Gatto adlı bara ardından da Şamdan'a gitti. Şamdan çıkışı otomobilini kullanırken görüntülenen Bingöl, "Ehliyetinizi aldınız mı " diye soran muhabirimize "Yok almadım. Ne olacak" diye cevap verdi. Sinirlenen Bingöl, Audi marka otomobilini muhabirimizin üzerine sürerek Şamdan'ın önünden hızla ayrıldı. 
   Bingöl'ün ehliyetine, 2001 yılında otomobiliyle beşinci kez hız sınırını aşıp radara yakalanınca mahkeme kararı ile bir yıl el konulmuştu. Emniyet kayıtlarında ceza süresi çoktan dolan Bingöl'ün h l ehliyetini almadığı açıklandı. Bingöl'ün ehliyetini alabilmesi için psikoteknik testten geçmesi gerekiyor. Test sonucuna göre Bingöl'ün trafiğe çıkıp çıkamayacağına karar verilecek. 
   
   
</TEXT>
</DOC>
