<DOC>
<DOCNO> 192139 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/30/spor/spo15.html </URL>
<DATE> 2003/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

   
   Elazığ'ı Kurtar    LİGDE kötü günler yaşayan Elazığspor'da, Mitroviç'ten boşalan teknik direktörlüğe Güvenç Kurtar getirildi. Kurtar'ın yardımcılıklarını, Erhan Altın ve Mahir Günok yapacak. Başkan Baki Aydın, "Artık kimsenin gözünün yaşına bakmayız" diye konuştu. 
   
   Ağır fatura    PFDK, Galatasaray maçındaki kötü tezahürat nedeniyle Çaykur Rizespor'a 1 maç seyircisiz oynama cezasını verirken, Gaziantep karşılaşmasında çıkan olaylar yüzünden Samsun'un da sahasını 1 maç kapattı. Konya maçını seyircisiz oynayacak olan Rize'ye 1 milyar da ceza kesildi. 2.5 milyar ceza verilen Samsun ise, Gençlerbirliği maçını Yozgat'ta oynayacak. 
   
   Bravo Şenoğlu    GENEL Sigorta'nın sponsorluğunu yaptığı İpek Şenoğlu, İngiltere'nin Nottingham şehrindeki ITF Circit Tenis Turnuvası'nda Jane O'Donoghue'yu 238 yenerek, ikinci tura çıktı. Klasmanda 329. sırada bulunan Şenoğlu, grip nedeniyle 38 derece ateşle oynamasına rağmen rakibini 1-6, 6-4, 7-6 14-12 'lük setlerle yenmeyi başardı. 
   
   Alpay tartışması    ASTON Villa Başkanı Doug Ellis, Alpay'ı yalancılıkla suçladı. Ellis, "Arkamızdan dolaplar çevirdi. Sakat olduğu dönemde Hertha Berlin'le temas kurduğunu tespit ettik. İnkar edip, iki yüzlü davrandı. Kaçmak için her şeyi çok iyi organize etti" dedi. Hertha Berlin'in sözcüsü Hans - Georg Felder ise, "Eski modelleri ne yapalım. Alpay'ı alacağımız haberleri sadece spekülasyon" açıklamasını yaptı. 
   
   Fulham'a talip çıktı    RUS milyarder Roman Abramovich'in, Chelsea'yi satın almasından sonra ünlü zenginlerin İngiliz takımlarına ilgisi sürüyor. Tayland Devlet Başkanı Thaksin Shinawatra, ünlü Harrods Mağazaları'nın patronu Muhammed El Fayed'in sahibi olduğu Fulham'ı satın almayı düşündüğünü açıkladı. 
   
   Massa dopingi    FORMULA 1 takımlarından Sauber, yeni sezonda Felipe Massa'yı transfer etti. Brezilyalı pilot, 2004 yılında İtalyan Gianfranco Fisichella ile İsviçre takımı için yarışacak. 22 yaşındaki Massa geçen yıl Sauber ile bir yarışa çıkmış, ama Ferrari'de test pilotluğu yapınca gönderilmişti. Brezilyalı sürücü ile iki yıllık bir kontrat imzalandı. 
   
   Pistler tatsız    ATLETİZMDE üst üste patlayan doping bombalarına bir yenisi eklendi. Amerika'nın Washington Post Gazetesi, bayan sprinter Chryste Gaines'in de dopingli çıktığını, uyarıcı Modafonil kullandığının tespit edildiğini öne sürdü. IAAF Genel Sekreteri Istvan Gyulai, temmuzdaki ABD Şampiyonası'nda maksimum 7 atletin dopingli çıktığını açıkladı. 
   
   
</TEXT>
</DOC>
