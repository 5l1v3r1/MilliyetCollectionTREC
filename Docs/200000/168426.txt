<DOC>
<DOCNO> 168426 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/10/yasam/yas02.html </URL>
<DATE> 2003/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
24 milyon dolar için 1 milyar dolar yandı 
</HEADLINE>
<TEXT>

12 saniyede denizden su alıp yangına müdahale edebilen 24 milyon dolarlık uçakların alımı tartışıladursun, Marmaris ve Bodrum'daki yangınlar 1 milyar dolarlık ormanı yok etti 
     MUĞLA DHA 

     TÜRKİYE yıllardır sadece 12 saniyede denizden su alıp yangın bölgesine boşaltabilen 24 milyon dolarlık uçakların alımını tartışırken, Marmaris ve Bodrum'da çıkan son yangınlarda kül olan 300 hektarlık kızılçam ormanının maddi değeri 1 milyar dolar olarak açıklandı. Muğla Orman Bölge Müdürü İbrahim Çiftçi, ormanların yok olmasının maddi değerinin parayla ölçülemeyecek kadar yüksek olduğunu söyledi. 
     ÇİFTÇİ, yanan alanın bir hektarında ortalama 1600 ağaç bulunduğunu belirterek şu bilgileri verdi "Her bir ağacın odun değeri 300 milyon lira. Arıcılık yapılıyor, orman ürünleri elde ediliyor. Turizm için yeşil örtü önemli. Orman, erozyon ve yağışın emilmesi, yeraltı su kaynakları ve oksijen için hayati önem taşıyor. Bütün bunlarla birlikte 300 hektarlık alanın yok olması yaklaşık 1.4 katrilyon liranın yok olması demektir." 
     

</TEXT>
</DOC>
