<DOC>
<DOCNO> 190369 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/22/son/sondun09.html </URL>
<DATE> 2003/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Britney Spears'ten striptiz gibi tanıtım 
</HEADLINE>
<TEXT>

     Pop Kraliçesi Britney Spears ''In the Zone'' adlı yeni albümünün tanıtımını New York'un 3 ünlü gece kulübünde gösterilerle yaptı. 
     Yaklaşık 3 saat süren gösteriler MTV televizyonunda yayınlanmak üzere videoya alınırken, hatıra resmi çekmek isteyen Spears hayranları, gerek kulüp, gerekse sanatçının korumaları tarafından engellendi. 
     MTV kanalının korumaları tarafından fotoğraf çekmesine mani olunan bir foto muhabirinin önce polis çağırdığı, sonra şikayetini geri aldığı bildirildi. 
     Show, Splash ve Avalon adlı gece kulüplerindeki gösterilerine üzerinde kısa kırmızı bir bluz olduğu halde başlayan Spears, çılgın müzik eşliğinde soyunarak üzerindeki lame sutyeniyle kaldı. 
     Basına önceden duyurulmayan gösterileri tesadüfen izleyenler, Spears ile birlikte arkasındaki dansçı kızların da striptize katıldıklarını söylediler. 
     Britney Spears'in yeni albümü 15 Kasım'da piyasaya çıkacak. 

     
</TEXT>
</DOC>
