<DOC>
<DOCNO> 181381 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/10/magazin/amag.html </URL>
<DATE> 2003/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
'Başbakanı arattıracağım bırakın beni' 
</HEADLINE>
<TEXT>

   Bu sözler 'polise hakaret' gerekçesi ile gözaltına alınıp serbest bırakılan 'CHP'li manken Tuğba Özay'a ait... 
      ALİ ÖZKAYA İzmir DHA 
   
   İZMİR'DE önceki gün Ege Güzellik Yarışması'nda jüri üyeliği yapan Tuğba Özay, dün de, saat 10.15 uçağıyla İstanbul'a gitmek için Adnan Menderes havaalanındaydı.. Ancak iç hatlar terminaline girerken geçtiği X-Ray cihazının sinyal vermesi üzerine görevli polis memurları Özay'dan, metal eşyalarını bırakıp yeniden geçmesini istedi. İkinci kez de cihazın sinyal vermesi üzerine polis Özay'a, belindeki metal tokalı kemeri çıkarmasını söyledi. 
   
   'Karışamazsınız' 
   ANCAK iddiaya göre bağırmaya başlayan Özay, kendisini sakinleştirmeye gelen Başkomiser Tibet Kurtulan'a "Size kim olduğumu öğreteceğim. Kimse bana karışamaz. Şimdi başbakanı arattıracağım" dedi. Kurtulan'ın kendisine hakaret ettiği iddiasıyla şik yetçi olduğu Özay, Havalimanı Karakolu'nda gözaltına alındı. Bir süre sonra savcının talimatıyla serbest bırakılan Özay, saat 14.30 uçağıyla İstanbul'a döndü. 
   
   
</TEXT>
</DOC>
