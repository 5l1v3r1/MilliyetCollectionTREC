<DOC>
<DOCNO> 179798 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/02/son/soneko37.html </URL>
<DATE> 2003/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine hesaplarında 4.6 katrilyon liralık faiz dışı fazla oluştu... 
</HEADLINE>
<TEXT>

     Hazine, geçici verilere göre Ağustos ayında nakit bazda yaklaşık 4.6 katrilyon lira lira faiz dışı fazla oluştuğunu, Hazine'nin nakit dengesinin ise 0.5 katrilyon lira fazla verdiğini bildirdi. 
     Hazine Müsteşarlığı'ndan, Ağustos 2003 Hazine nakit gerçekleşmelerine ilişkin yapılan açıklamaya göre, söz konusu ayda, nakit bazda toplam 10.5 katrilyon liralık gelir elde edildi. Aynı dönemde, 5.9 katrilyon liralık faiz dışı harcama yapıldı, 4.6 katrilyon lira da faiz dışı fazla oluştu. 
     Ağustos'da, toplam 4.1 katrilyon liralık faiz ödemesinden sonra, Hazine nakit dengesi 0.5 katrilyon lira fazla verdi. 
     Söz konusu nakit fazlasıyla birlikte 1.3 katrilyon lira tutarındaki net borçlanma sonucu Hazine kasa banka hesaplarında ayaklaşık olarak 1.9 katrilyon lira artış meydana geldi. 
     
     OCAK-AĞUSTOS GERÇEKLEŞMELERİ 
     Hazine verilerine göre, yılın sekiz aylık döneminde ise nakit bazda toplam 57 katrilyon liralık gelir elde edildi. 
     Aynı dönemde 45 katrilyon liralık faiz dışı harcama yapıldı ve 12 katrilyon liralık faiz dışı fazla elde edildi. 
     Yine aynı dönemde, toplam 38.3 katrilyon liralık faiz ödemesinden sonra, Hazine nakit dengesi 26.4 katrilyon lira açık verdi. 
     Bu gelişmeler sonucunda, Ocak-Ağustos döneminde, nakit açığı, net borçlanma ile finanse edilirken, aynı dönemde, kasa banka hesaplarında, 2 katrilyon liralık değişim gerçekleşti. 
     
</TEXT>
</DOC>
