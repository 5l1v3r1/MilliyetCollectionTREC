<DOC>
<DOCNO> 194689 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/11/siyaset/siy04.html </URL>
<DATE> 2003/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Schröder Türkiye'ye desteğimiz sürecek 
</HEADLINE>
<TEXT>

   AB'nin Ankara'ya 2004'te müzakere tarihi vermekten yana olduğunu belirten Almanya Başbakanı, "Türkiye, Kıbrıs'la ilgili kozunu iyi değerlendirmeli" dedi 
   MEHMET AKTAN 

   
   Almanya'daki önde gelen Türk işadamlarına başkent Berlin'de dün bir yemek veren Başbakan Gerhard Schröder, Avrupa Birliği'nin AB Türkiye'ye 2004'te bir müzakere tarihi vermesinden yana olduğunu, bu yolda Türkiye'ye desteğini sürdüreceğini söyledi. 
   Atatürk'ün de kaldığı tarihi Adlon Oteli'ndeki yemekte Türkiye-AB ilişkileri ve Almanya'daki Türk toplumuyla ilgili görüşlerini açıklayan Schröder, İlerleme Raporu'nu Türkiye açısından olumlu bulduğunu açıkladı. 
   Schröder, Türkiye'nin ekonomik ve siyasi önemini bildiklerini, Türkiye'yi İslam ve Batı dünyası arasında bir köprü olarak gördüklerini belirtip AKP'nin attığı adımları övdü. 
   Kıbrıs konusuna değinirken de yumuşak bir dil kullanmaya özen gösteren Schröder, bu konuda bir çözüm bulunması gerektiğini, yoksa işlerin zorlaşacağını ifade ederek, Türkiye'nin de elindeki kozları iyi değerlendirmesi gerektiğini vurguladı. 
   
   
   
</TEXT>
</DOC>
