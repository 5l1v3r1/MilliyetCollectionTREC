<DOC>
<DOCNO> 195469 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/14/son/sondun04.html </URL>
<DATE> 2003/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Annan, Kıbrıs raporunu tamamladı 
</HEADLINE>
<TEXT>

     BM Genel Sekreteri Kofi Annan'ın Kıbrıs BM Barış Gücü'nün UNFICYP görev süresinin uzatılması ve Ada'daki durumla ilgili raporunu tamamladığı öğrenildi. 
     Diplomatik kaynaklar, Annan'ın raporunu bugün ya da pazartesi günü yayınlamasının beklendiğini belirtiler. 
     BM Genel Sekreteri'nin, raporunu Kıbrıs'taki çözüm çabaları göz önünde bulundurarak hazırladığını kaydeden diplomatik kaynaklar, raporun genel olarak olumlu kabul edilebileceğini ifade ettiler. 
     BM Genel Sekreteri'nin 6 ayda bir yayınladığı raporu, bu kez KKTC'de 14 Aralık'ta yapılacak seçimler nedeniyle öne aldığı belirtiliyor. 
     Raporun yayınlanmasının ardından BM Güvenlik Konseyi, Kıbrıs'ta bulunan BM Barış Gücü'nün UNFICYP görev süresini 15 Haziran'a kadar uzatacak. 
     
</TEXT>
</DOC>
