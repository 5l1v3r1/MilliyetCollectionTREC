<DOC>
<DOCNO> 161766 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/08/guncel/gun06.html </URL>
<DATE> 2003/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğretmene 'barış' soruşturması 
</HEADLINE>
<TEXT>

Diyarbakır Milli Eğitim Müdürlüğü, Irak Savaşı'nda yakalarına "Yurtta barış, cihanda barış" yazılı kokart takan 17 öğretmen hakkında işlem başlattı 
     ŞEYHMUS ÇAKAN Diyarbakır DHA 

     Diyarbakır'da ABD - Irak Savaşı sırasında yakalarına "Yurtta barış, cihanda barış" yazılı kokart takan 17 öğretmen hakkında soruşturma açıldı. 
     Eğitim-Sen'in aldığı kararla 15 Mart - 15 Nisan arasında öğretmenler yakalarına barış kokartı taktı. Diyarbakır Milli Eğitim Müdürlüğü, bunun üzerine Endüstri Meslek Lisesi ve Atatürk İlköğretim okullarındaki 17 öğretmene soruşturma açtı. Eğitim-Sen Diyarbakır Şube Başkanı Abdullah Demirtaş, soruşturmanın Atatürk'e açıldığını savundu. 
     "Yurtta barış, cihanda barış" sözünün Atatürk'ün evrensel sözü olduğunu söyleyen Demirtaş, "Bunda suç unsuru yok. Bu kokart suç ise, Atatürk'e ait olan sözün asılı olduğu mek nlar da suç işliyor. Atatürk sağ olsaydı üzülürdü" dedi. 
     

</TEXT>
</DOC>
