<DOC>
<DOCNO> 171451 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/24/son/sontur13.html </URL>
<DATE> 2003/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Siverek'teki cinayet bilezik için işlenmiş.. 
</HEADLINE>
<TEXT>

     Şanlıurfa'nın Siverek İlçesi'nde bir eve girerek, anne ile 3 çocuğunu öldüren, 2 çocuğu yaralayan gözaltındaki katil zanlısının, suçunu itiraf ettiği bildirildi. Bir ekmek fabrikasında çalıştığı kaydedilen zanlının, cinayeti ''bilezik'' için işlediği ortaya çıktı. 
     Eyvanat Mahallesi'nde Fatma Taşçı 27 , oğulları Sergen 10 , Yakup 8 , Yunus'u 6 bıçakla öldüren, Harun 4 ve Baran Taşçı'yı 2 yaralayan kişinin, olaydan bir süre sonra, verilen eşkal üzerine gözaltına alınan 15 yaşındaki Adem M. olduğu belirlendi. 
     Adem M'nin, ''çalıştığı ekmek fabrikasından ekmek almaya gelen Fatma Taşçı'nın kolundaki bilezikleri çalmak istediğini ve eve girdikten sonra kendisine direnen Fatma Taşçı ile çocuklarını bıçakladığını'' itiraf ettiği kaydedildi. 
     Bu arada, ilk müdahaleleri Siverek Devlet Hastanesi'nde yapılan Harun ve Baran Taşçı'nın Diyarbakır'a sevk edildiği, Harun Taşçı'nın durumunun ağır olduğu bildirildi. 
     Siverek'te bir eve giren kişi, anne Fatma Taşçı ile oğulları Sergen, Yakup ve Yunus Taşçı'yı öldürmüş, Harun ve Baran Taşçı'yı yaralamıştı. 
     
</TEXT>
</DOC>
