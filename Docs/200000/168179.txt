<DOC>
<DOCNO> 168179 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/09/siyaset/siy03.html </URL>
<DATE> 2003/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail'in hayali 'Türkiye Araplar'la aramızda köprü olsun' 
</HEADLINE>
<TEXT>

     İsrail Cumhurbaşkanı Moshe Katzav, Arap ülkeleriyle aralarındaki ilişkilerin normalleştirilmesi yönünde Türkiye'nin önemli katkılarda bulunabileceğini söyledi. Türkiye'ye iki günlük resmi ziyarette bulunan Katzav, Türk - İsrail ilişkilerinin iyi düzeyde sürmesinin, bölgenin güvenlik ve istikrarına katkı sağlayacağını kaydetti. Cumhurbaşkanı Ahmet Necdet Sezer de, Türkiye'nin İsrail - Filistin sorunu için uluslararası bir konferansa evsahipliği yapmaya hazır olduğunu belirtti. Katzav, İsrail şirketlerine ihalesiz verilen, ancak ödeneksizlik nedeniyle yatırım programı dışında bırakılan Güneydoğu Anadolu'daki 600 milyon dolarlık altı sulama projesinin bütçelerinin serbest bırakılmasını da istedi. Sezer de, sonbaharda yapılacak KEK toplantılarından önce konunun aşılması için çaba göstereceği sözü verdi. Görüşmelerde Manavgat suyunun İsrail'e satışı projesi de ele alınırken, anlaşmanın bu ay imzalanması konusunda görüşbirliğine varıldı. Anlaşmayla İsrail Türkiye'den 10 yıl boyunca yıllık 10 milyon dolar su alacak. Katzav, Başbakan Erdoğan'a İran şik yetinde de bulundu. İran'ın nükleer gücünü İsrail'e karşı kullanması endişesi taşıdıklarını belirten Katvaz, buna karşı bir şeyler yapılmasını istedi. 
     

</TEXT>
</DOC>
