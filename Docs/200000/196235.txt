<DOC>
<DOCNO> 196235 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/18/guncel/gun10.html </URL>
<DATE> 2003/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Cenazeler Türk bayrağına sarılacak 
</HEADLINE>
<TEXT>

   
   Sinagog saldırılarında ölenlerden 6 Musevinin cenazeleri, vilayetten alınan özel izinle Türk bayrağına sarılacak. Türkiye Hahambaşılığı, her iki cemaatten de gelen talepler doğrultusunda, dün İstanbul Valiliği'ne başvuruda bulunarak, bugün düzenlenecek törende cenazeleri, Türk bayrağına sarmak istediklerini bildirdi. Valilik, de hemen izin verdi. "25 şehit verdik" diyen cemaatin önde gelen isimleri, gelen talep doğrultusunda, önce ailelere sorulduğunu belirterek, "Şeref duyarız' demeleri üzerine izin başvurusu yaptı. Her iki cemaatten ölenler oldu. Madem herkes eşittir, herkes Türktür, kardeşliği göstermek için Türk bayrağına sarılacaklar. Bu dünyaya bir mesajdır" dediler. 
   Neve Şalom'un hasar görmesi nedeniyle tören Ulus'taki Musevi Mezarlığı'nda yapılacak. Saat 11.00'de başlayacak törene İsrail'den Meclis Başkanı, milletvekillerinin yanı sıra, Belçika, Fransa, İtalya ve Yunanistan olmak üzere birçok ülkeden katılım olacak. 
   
   
</TEXT>
</DOC>
