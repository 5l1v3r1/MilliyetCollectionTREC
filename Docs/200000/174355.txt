<DOC>
<DOCNO> 174355 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/08/ekonomi/aeko.html </URL>
<DATE> 2003/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Olmayan Hazine bonoları mı satıldı 
</HEADLINE>
<TEXT>

   İmar Bankası'nın bono müşterilerinin bazılarının elinde "B tipi bono" yazılı makbuz var ama TMSF'ye göre böyle bir bono yok. Hazine'nin B tipi bonosu olmadığı gibi, B tipi yatırım fonu olması ihtimali de İmar Bankası'nın yatırım fonu olmadığı için mümkün değil 
      MELİHA OKUR 
   
   Türkiye Cumhuriyeti Hazine'si B tipi bono ihraç etti mi İmar Bankası'na gidip Hazine bonosunu aldığını sanan tasarruf sahiplerinin bir bölümü yanıltıldı mı 
   Diyeceksiniz ki, "Biz bankaya para veriyoruz. Bizim adımıza bono alıyor. Saklıyor. Bu durumda nasıl böyle bir şey olabilir " Haklısınız. Çünkü bono "emanet hesabıdır." İlgili banka, sizin tasarrufunuzla size bono alır. Aldığı bonoyu da tıpkı ziynet eşyası gibi, tıpkı kasalar gibi saklar. 
   Dolayısıyla ilgili banka patronunun, Hazine bonosu sattığı her tasarruf sahibine karşı birincil derecede sorumluluğu vardır. Eğer bu emanet hesapta problem var ise konu "emniyeti suiistimal" kapsamına girer. 
   BDDK, İmar Bankası olayında mevduatlarla ilgili "çifte hesap" sorununu aşmaya çalışırken bu kez karşısında Hazine bonosu alanları buldu. 
   TMSF yetkilileri, garip bir durumla karşı karşıya. Çünkü kendilerine müracat eden çoğu Hazine bonosu sahibinin elindeki makbuzlarda B tipi bono yazıyor. TMSF yetkileri "böyle bir bono olmadığını" söylüyorlar. Hazine'nin B tipi adıyla bir bonosu yok. B tipi ancak ağırlıklı olarak Hazine k ğıtlarına yatırım yapan yatırım fonları için kullanılan bir ifade. Ancak İmar Bankası'nın yatırım fonu da yok. 
   Bu durumda "B tipi bono" ifadesinin ne anlama geldiği BDDK için de soru işareti. Ancak BDDK yetkililerin emin oldukları bir şey var ki o da açığa bono satışının yapıldığı, yani İmar Bankası'nın elinde olmayan bonoları kendi içinde kodlama yaparak sattığı. Durum BDDK içinde tartışılıyor. 
   
   'Ataricilik oynuyoruz' 
   
   Birinci şık 
   Bu bonolar, İmar Bankası'nın kendi içinde yaptığı bir kodlama olabilir. Bu kodlamanın çözülmesi için BDDK'ya eski imar Bankası yöneticilerinin yardımcı olması gerekiyor. Çünkü kodlamanın çözülmesi için bir uygulama programına ihtiyaç var. İmar Bankası'nın ana şirketi Merkez Yatırım, noter kanalıyla yığınla kasedi BDDK'ya teslim etti. BDDK, bu kasetleri çözmek için IBM'e gitti. Ancak uygulama programı olmadığı için hiçbir şey çözülemiyor. O yüzden TMSF aslında bir ölçüde kendi ifadeleriyle "ataricilik" oynuyor. 
   
   BDDK'nın tartıştığı ikinci şık 
   Bono makbuzları bu şekilde tasarruf sahiplerine verilmiş olabilir. Ancak tasarruf sahiplerine alındığı söylenen Hazine bonolarına endeksli mevduat hesapları mı açıldı 
   Peki Hazine bonolarına endeksli mevduat hesabı açılır mı Elbette açılabilir. Ancak, her şeyden önemlisi bono sahiplerinin bunu bilmesi gerekir. Çünkü bunun adı, Hazine bonosu değil, mevduat hesabı. Fakat ellerinde sözleşmesi, cüzdanı, imzalı kaşeli makbuzu olanlar da çoğunlukta. 
   
   
</TEXT>
</DOC>
