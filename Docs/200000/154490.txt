<DOC>
<DOCNO> 154490 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/05/ekonomi/eko07.html </URL>
<DATE> 2003/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Hesaplı risk alabilen yatırımcı 
</HEADLINE>
<TEXT>

Paranın güvenli adresi 
     HALİM ÇUN Ak Portföy Yönetimi AŞ Genel Müdürü 

     Amerika piyasalarını değerlendiren bir fon yöneticisi, ülkede piyasaların çok büyük bir değişim sürecinden geçtiğini ifade ederken "Bu, piyasalarda son 30 yılda, bireysel yatırımcıların değer yargıları ve hedeflerinde ciddi bir dönüşüm gözleniyor" diyor. 
     90'lı yıllarda bireyler daha yüksek yaşam standartları için yatırım yaparken, yatırım kararları için gelişen teknolojinin de yardımıyla daha fazla zaman ayırıyorlar ve "risk almayı" olumlu bir kavram olarak görüyorlardı. Bundan en çok yarar görenler olağanüstü gelişme kaydeden sermaye piyasaları ve yatırım fonları endüstrisi olmuştu. 
     Yatırımcıların bu tutumu finansal sektörde de büyük dönüşümleri beraberinde getirdi. Örneğin 1980'de ABD'deki finansal sistemdeki tasarrufların 58'i bankacılık sektöründe ve mevduat benzeri ürünlerde iken, bu oran 2000 yılında 30'a gerilemiştir. Bu dönemde yatırım fonları ve benzeri finans kurumlarının payı 9'dan 25'e yükselirken, sigortacılık sektörü ve emeklilik fonlarının payı da 33'den 45'e yükseldi. 
     Bütün bunların sonucunda uzun vadeli yatırım perspektifinin önem kazanması ile ABD piyasalarında tarihin en önemli canlanma dönemi yaşanırken finansal piyasalarda da önemli bir yapısal değişim oldu. Finansal riskler başta bankacılık olmak üzere mali sektörden piyasalar aracılığıyla bireylere yayıldı. Bir anlamda bireyler daha fazla kazanmak için piyasa riskini almayı kabul ettiler. Diğer yandan da mali sistem, özellikle 1990'larda hızla gelişen banka dışı mali sektör ile piyasa risklerini geliştirdiği ürünlerle hem kısa vadeden uzun vadeye, hem de finansal kurumlardan bireylere yaymayı başardı. Buna en uygun örnek olarak bireysel emeklilik sisteminin son yirmi yıldaki olağanüstü gelişimini gösterebiliriz. 
     Şimdi ise ABD piyasalarında kayıpların yaşandığı son üç yılın ardından yatırımcılar kaybetme risklerine karşı daha fazla duyarlı olmaya, hatta "hisse senedi" kültürünü sorgulamaya bile başladılar. 
     Bu perspektifle baktığımızda, iç piyasalarda izlediğimiz son birkaç aylık gelişmeye baktığımızda, acaba yatırımcımızda da gelişmiş piyasaları 10 yıl geriden takip etse dahi benzer bir dönüşüm mü oluyor sorusu aklımıza geliyor. Henüz net bir kanıya varmak için erken de olsa, dövizin genelde değer kaybettiği dönemlerde döviz mevduat hesaplarında yaşanan yaklaşık 3 milyar dolar gibi bir çözülme pek alışık olmadığımız bir gelişme. 
     Mart sonu itibariyle değerlendirdiğimizde bireysel ve kurumsal yatırımcıların muhtelif tasarruf enstrümanlarındaki parasının tahvil - bono, yatırım fonu ve hisse senedine yatırdığı bölümü toplam tasarruflar içindeki payı 30'u aşarak Türkiye için oldukça yüksek bir orana ulaştı. 
     Özellikle bireysel yatırımcıların, mevduattan çözdükleri tasarruflarını Hazine bonosu ve yatırım fonları gibi nispeten yeni enstrümanlara yönlendirmeleri acaba risk algılamalarında ve piyasaya yaklaşımlarında bir paradigma değişimini mi ifade ediyor Acaba, klasik parasının değerini korumayı amaçlayan "tasarrufçu", çok kazanmak için hesaplı risk alan "yatırımcı"ya mı dönüşüyor 
     

</TEXT>
</DOC>
