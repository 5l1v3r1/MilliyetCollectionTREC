<DOC>
<DOCNO> 196815 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/20/son/soneko03.html </URL>
<DATE> 2003/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Ford 100. yılında 300 milyonuncu otomobilini üretti... 
</HEADLINE>
<TEXT>

     Sektördeki 100. yılını Temmuz ayında kutlayan dünyanın 2. büyük otomotiv firması Ford, 300 milyonuncu aracını üretti. 
     Ford'un ABD'nin Michigan eyaletindeki Dearborn kentindeki en eski fabrikasında üretilen 300 milyonuncu motorlu araç olan koyu kırmızı 2004 Mustang GT marka otomobil, üretim bandından bizzat şirket başkanı Bill Ford Jr. tarafından çıkartıldı. 
     Bill Ford Jr. törende yaptığı konuşmada, ''Büyük büyük babam Henry Ford 1 milyonuncu otomobilini ürettiğinde Herhangi bir şeyin bir milyon tanesi çok büyük bir rakamdır demişti. Şirketinin 300 milyon araç ürettiğini görseydi çok gururlanırdı'' dedi. 
     Ford, 20 milyoncu aracını 1931 yılında, 50 milyonuncuyu 1951'de, 100 milyonuncuyu 1977'de, 250 milyonuncuyu da 1996 yılında üretmişti. 
     Uzun tarihi boyunca Volvo ve Jaguar gibi bir çok tanınmış şirketi de satın almalarla bünyesine katan Ford, otomotiv üretimini katlayarak sürdürüyor. 
     Ford'un baş rakibi ve sektörde dünya birincisi olan General Motors'un ise şu ana dek dünya çapında yaklaşık 395 milyon motorlu araç ürettiği bildiriliyor. 
     
</TEXT>
</DOC>
