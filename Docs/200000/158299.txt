<DOC>
<DOCNO> 158299 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/22/son/sonspo22.html </URL>
<DATE> 2003/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Malatyaspor İstanbulspor'lu Niyazi ile anlaştı... 
</HEADLINE>
<TEXT>

     Transfer çalışmalarına başlayan Malatyaspor, İstanbulspor'dan Niyazi ile anlaştı. 
     Kulüp Başkanı Hikmet Tanrıverdi, İstanbulsporlu Niyazi Hüseyinoğlu ile 2 yıllık sözleşme için ön anlaşma yaptıklarını belirterek, bazı futbolcularla da görüşmelerini sürdürdüklerini söyledi. 
     Bu oyuncularla anlaşma sağlanması halinde isimlerini açıklayacaklarını bildiren Tanrıverdi, şöyle dedi 
     ''Teknik Direktör Ziya Doğan'ın, Portekiz'de izlediği maçlardan sonra verdiği rapor doğrultusunda 2 futbolcuyla ilgileniyoruz. Ancak, bu futbolcuların fiyatlarını yüksek bulduk. Bu konuda görüşmelerimiz sürüyor.'' Öte yandan, yönetici Özcan Kayhan ile Ziya Doğan'ın futbolcu izlemek üzere bu akşam Mısır'a gidecekleri öğrenildi. 
     
</TEXT>
</DOC>
