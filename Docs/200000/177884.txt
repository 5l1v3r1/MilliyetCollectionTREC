<DOC>
<DOCNO> 177884 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/25/dunya/dun03.html </URL>
<DATE> 2003/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
El Kaide Londra'da 11 Eylül hazırlığında 
</HEADLINE>
<TEXT>

      LONDRA Milliyet 

   
   İngiliz "The Sunday Telegraph" gazetesi, terör örgütü El Kaide'nin İngiltere'de bir uçak kaçırarak, Big Ben saat kulesinin de yer aldığı parlamento binasına çarpmayı planladığını öne sürdü. 
   Haberini, Amerikan Federal Soruşturma Bürosu'nun FBI elde ettiği bir istihbarata dayandıran gazete, El Kaide'nin söz konusu saldırıyı 2 ay içinde yapmayı hedeflediğini iddia etti. Gazeteye göre, söz konusu istihbarat, ABD gizli servislerinin son aylarda çeşitli ülkelerde El Kaide'ye ait hücre evlerine yaptığı baskınlar sırasında ele geçirildi. Bu istihbarat üzerine, başta İngiliz Havayolları olmak üzere İngiltere'ye sefer yapan bütün havayolu şirketleri, 30 Temmuz'da uyarıldı. Gazete, teröristlerin özellikle Gatwick ve Heathrow'dan kalkan uçaklara göz diktiğini iddia etti. Havayolu şirketlerine gönderilen uyarı yazısını ele geçiren Telegraph, 5'er kişilik gruplar halinde çalıştıklarını yazdı. 
   
</TEXT>
</DOC>
