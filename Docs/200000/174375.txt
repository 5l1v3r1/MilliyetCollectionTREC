<DOC>
<DOCNO> 174375 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/08/guncel/gun07.html </URL>
<DATE> 2003/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'a yeni komutan atandı 
</HEADLINE>
<TEXT>

   TOLGA ŞARDAN Ankara 

   
   Yüksek Askeri Ş ra YAŞ çalışmaları sonunda Jandarma Genel Komutanlığı kadrolarında yeni düzenlemeler yapılırken, genel komutanlıkta İstihbarat Başkanı olan Tuğgeneral Halil Helvacıoğlu İstanbul Jandarma Bölge Komutanlığı'na getirildi. 
   Jandarma Genel Komutanı Orgeneral Şener Eruygur'un YAŞ kararlarının ardından imzaladığı atamalara göre İstanbul Jandarma Bölge Komutanı Abdülkadir Eryılmaz Adana Bölge Komutanlığı'na atandı. Boşalan makama da, iki yıldır Jandarma Genel Komutanlığı İstihbarat Başkanlığı görevini yürüten Helvacıoğlu getirildi. Daha önce Van'da İl Jandarma Komutanlığı da yapan Helvacıoğlu'nun bu göreve getirilmesi, Jandarma Genel Komutanlığı'nın İstanbul'daki jandarma sorumluluk bölgelerinde yeni operasyonlar ve çalışmalar yapacağı izlenimi doğurdu. Helvacıoğlu, Kara Kuvvetleri Komutanı Orgeneral Aytaç Yalman tarafından kararg ha getirilerek İstihbarat Başkanı yapılmıştı. 
   Atamalar kapsamında Personel Başkanı Tuğgeneral Tayfun Yıldız Ankara Jandarma Komutanı, iki yıl önce Adana Bölge Komutanlığı'na atanan Tümgeneral Ali Akgöz de Bursa Jandarma Bölge Komutanı oldu. 
   
   
</TEXT>
</DOC>
