<DOC>
<DOCNO> 161838 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/08/son/sondun15.html </URL>
<DATE> 2003/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Iraklı çocukları sağlık durumu endişe verici boyutta... 
</HEADLINE>
<TEXT>

     BM Çocuk Fonu UNICEF , Iraklı çocukların sağlık sorunlarının endişe yarattığını belirterek, çocuklarda tehlikeli boyutlarla diyare ishal ve bağlantılı hastalıklar görüldüğünü bildirdi. 
     UNICEF sözcüsü Geoffrey Keele, düzenlediği basın toplantısında, Iraklı çocuklarda görülen kolera, dizanteri ve tifo vakalarının, bir yıl öncesinin aynı dönemine göre 2.5 kat arttığını belirtti. 
     Durumun son derece endişe verici olduğuna dikkat çeken Keele, yapılan sınırlı bir araştırmanın, Iraklı çocukların yüzde 70'den fazlasının bu yıl en an bir kez ishal olduğunu ortaya koyduğunu kaydetti. 
     Keele, 3'ü ölümle sonuçlanan 66 kolera vakasının Basra kentinde tespit edildiğini ve her 5 vakadan 4'ünün, 5 yaşından küçüklerde görüldüğünü belirtti. 
     
</TEXT>
</DOC>
