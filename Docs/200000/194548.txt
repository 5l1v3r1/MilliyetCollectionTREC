<DOC>
<DOCNO> 194548 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/10/son/sondun23.html </URL>
<DATE> 2003/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Britney Spears'in soğuk algınlığı aşk acısıymış... 
</HEADLINE>
<TEXT>

     Ünlü pop şarkıcısı Britney Spears'in yeni albümünün tanıtımına katılmamasının nedeninin soğuk algınlığı değil, aşk acısı olduğu belirtildi. 
     News Of The World gazetesindeki habere göre, Spears, sevgilisi dansçı Columbus Short tarafından terk edildi. 
     Haberde, Columbus'un, Spears ile beraber olabilmek için terk ettiği hamile sevgilisi Brandi'ye geri döndüğü kaydedildi. 
     Spears'in babası, ''Durumu iyi değildi. Birlikte çok vakit geçirdik, artık daha iyi ve New York'a geri döndü'' diye konuştu. 
     Spears, yeni albümünün tanıtım kampanyasına ve MTV Avrupa Müzik Ödülleri törenine soğuk algınlığı gerekçesiyle katılmamış ve annesinin yanına gitmişti. 
     
</TEXT>
</DOC>
