<DOC>
<DOCNO> 168939 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/12/son/sondun05.html </URL>
<DATE> 2003/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Kediye işkence yapana 6 ay hapis.. 
</HEADLINE>
<TEXT>

     Kanada'da Matthew Kaczorowski adlı kişi, bir kediyi kötürüm bırakmak suçundan 6 ay hapis cezasına çarptırıldı. 
     Duruşmaya kadar hapiste bulunduğu süre göz önünde tutularak tahliye edilen 21 yaşındaki Kaczorowski'nin davranışları, 3 yıl boyunca izlenecek. 
     Kaczorowski ve 2 arkadaşının kediye yaptıkları işkencenin görüntülerini izleyen hakim Brian Young, ''yasalar izin verseydi daha fazla ceza verirdim'' diyerek, bu olaydaki sistemli işkence karşısında çok kötü olduğunu söyledi. 
     Kaczorowski ise mahkemeye sunduğu savunma dilekçesinde, ''Yaptığım iğrenç bir şeydi. Şu anda yapabileceğim özür dilemek ve çok üzgün olduğumu söylemekten ibaret'' sözlerine yer verdi. 
     Mahkeme, Kaczorowski'nin evine kedi veya köpek almasını da yasakladı. 
     Savcı Robin Flumerfelt, hükümetin hayvanlara yönelik şiddet ile ilgili cezaları artırması gerektiğini belirtti. 
     Kaczorowski'nin yanı sıra 22 yaşındaki Jesse Power ve 25 yaşındaki Anthony Wennekers de kediye işkence yapılması olayında suçlu bulundular. 
     Power'ın avukatı, mahkemede, söz konusu video kasetin, bazı hayvanları eti için öldürüp bazılarını öldürmeyen toplumun ikiyüzlülüğünü göstermek için sanat amacıyla çekildiğini söyledi. 
     
</TEXT>
</DOC>
