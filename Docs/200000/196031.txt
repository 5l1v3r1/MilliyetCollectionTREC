<DOC>
<DOCNO> 196031 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/17/yasam/yas03.html </URL>
<DATE> 2003/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kocadan intikam aracı Estetik 
</HEADLINE>
<TEXT>

   'Her kadın farklı amaçla estetik yaptırıyor' diyen Dr. Berkhan Yılmaz'a göre, bazı kadınlar, kocasının parasını harcayıp intikam almak için estetik yaptırıyor 
      Semra Kardeşoğlu 
   
   Dört grup hasta var 
   UZMANLARA göre her kadın farklı amaçla estetik yaptırıyor. Kimi genç kalabilmek, kimi moralini düzeltmek için. Ancak yeni bir grup kadından bahsediliyor Kocasının parasını harcayarak intikam almak isteyenler. Acıbadem Hastanesi Plastik ve Rekonstruktif Cerrahi Uzmanı Dr. Berkhan Yılmaz, estetik için başvuran dört grup hasta olduğunu belirterek şöyle dedi "Bizler tıbbi olarak mucize yaratmıyoruz. Ancak yanlış bilgilenmelerle gelen hastalar var. Örneğin biz Cyrano de Bergerac gibi burnu olan bir kadına Cindy Crawford burnu yapmak mümkün değil." 
   
   Psikolojik tedavi 
   ESTETİK olmak isteyen hastalar arasında psikiyatrik tedaviye ihtiyacı olan hastalar da olduğunu belirten Dr. Yılmaz, "Bu hastalar doktor doktor dolaşıp yine de mutlu olamıyorlar. Ağır psikiyatrik rahatsızlıklarını gizleyen ve sağlıklı kişilerin arasında dolaşan, sorunlardan kurtulmak için ameliyat olmak isteyen kesim en tehlikeli hasta grubu. Öte yandan 130 kiloluk bir kadın 'Beni 60 kilo yapın' diye gelebiliyor. Bunun gerçekçi olmadığını anlatıyoruz" dedi. 
   
   Hayal kırıklığı yaşıyorlar 
   SON dönemlerde estetik operasyon için başvuran bir grup kadının ise farklı amaçları olduğunu söyleyen Yılmaz şöyle konuştu "Eşleriyle yaşadıkları sorunlardan dolayı çareyi estetik yaptırmakta bulanlar var. Bir de eşlerinin parasını intikam aracı olarak kullanan hasta grubu. Bu hastaların beklentisi yüksek oluyor, ameliyat sonrası hayal kırıklığı yaşıyor. Bir de belli belirsiz de olsa bir iz kalacağını söylediğimizde bize inanmıyorlar. Oysa kesilen her yerde belirli bir iz var. Ama onlar 'Lazerle yapılınca kalmıyormuş' diyorlar." 
   
   
</TEXT>
</DOC>
