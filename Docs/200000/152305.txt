<DOC>
<DOCNO> 152305 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/25/son/sondun24.html </URL>
<DATE> 2003/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Musul'da toplu mezar ortaya çıkarıldı 
</HEADLINE>
<TEXT>

     Irak'ın kuzeyindeki Musul kentinde mezarlıkların birinde toplu mezarlar ortaya çıkarıldı. 
     Görgü tanıklarının anlattığına göre, 3 toplu mezardan birçok iskelet çıkarıldı. 
     Bazı iskeletlerin üzerinde askeri üniforma parçalarına benzeyen kumaş parçaları bulunduğu belirtildi. 
     Televizyon vericilerinin yakınında olduğu için TV mezarlığı olarak anılan kabristanda, yine toplu mezar olduğu söylenen bir bölüm daha bulunuyor, ancak burası henüz kazılmadı. 
     Mezarlık civarında oturan Hasan Ahmet adlı Musullu, mezarlıkta o boş arazideki toprak tepeciklerinin, yıkılan Saddam rejimince 1989'dan beri açılan toplu mezarları gösterdiğini AFP muhabirine anlattı. 
     Toplu mezarlardan kaç ceset çıkarıldığı, cesetlerin kimlere ait olduğu konularında açıklama yapılmadı. 
     





</TEXT>
</DOC>
