<DOC>
<DOCNO> 155985 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/11/son/soneko08.html </URL>
<DATE> 2003/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İşsizlere 85.7 trilyon lira ödendi... 
</HEADLINE>
<TEXT>

     İşsizlik Sigortası Fonu'ndan işsizlere, ilk ödemenin yapıldığı Mart 2002'den Nisan 2003 ayı sonuna kadar geçen 14 aylık sürede toplam 85 trilyon 713 milyar lira tutarında işsizlik ödeneği verildi. 
     Türkiye İş Kurumu verilerine göre, kendi kusuru olmaksızın işini yitiren ve yasanın aradığı koşullara sahip işsizlere, fondan ilk ödemenin yapıldığı Mart 2002'de 1 trilyon 254 milyar 87 milyon lira, Nisan 2002'de 2 trilyon 413 milyar 77 milyon lira, Mayıs 2002'de 3 trilyon 212 milyar 91 milyon lira, Haziran 2002'de 3 trilyon 842 milyar 78 milyon lira, Temmuz 2002'de 4 trilyon 914 milyar 75 milyon lira, Ağustos 2002'de 5 trilyon 150 milyar 41 milyon lira, Eylül 2002'de 6 trilyon 204 milyar 26 milyon lira, Ekim 2002'de 6 trilyon 391 milyar 67 milyon lira, Kasım 2002'de 6 trilyon 566 milyar 11 milyon lira, Aralık 2002'de 6 trilyon 862 milyar 91 milyon lira, Ocak 2003'de 7 trilyon 91 milyar 24 milyon lira, Şubat 2003'de 9 trilyon 941 milyar 60 milyon lira, Mart 2003'de 9 trilyon 519 milyar 8 milyon lira ve Nisan 2003'de 12 trilyon 347 milyar lira olmak üzere, toplam 85 trilyon 713 milyar 36 milyon lira tutarında işsizlik ödeneği verildi. 
     
     FONDAN YARARLANMA KOŞULLARI 
     4447 sayılı Sosyal Güvenlik Yasası uyarınca, kendi kusuru olmaksızın işini yitirenlerin işsizlik sigortası ödeneği alabilmeleri için, fona adlarına prim kesintisinin başladığı 1 Haziran 2000 tarihinden itibaren son 120 günü kesintisiz olmak üzere, en az 600 gün süre ile prim ödenmesi gerekiyor. 
     Yasaya göre, fona adlarına 600 gün süre ile prim ödenen işsizlere 6 ay, 900 gün prim ödenenlere 8 ay ve 1080 gün prim ödenenlere ise 10 ay süre ile işsizlik ödeneği veriliyor. Bu süre içinde işsiz ve bakmakla yükümlü olduğu ailesi sağlık hizmetlerinden de yararlanıyor. 
     İşsizlere verilen aylık işsizlik sigortası ödeneği yürürlükteki net asgari ücreti geçemiyor. İşsizlik Sigortası Fonu'na işçinin aylık brüt ücreti üzerinden işçi ve devlet yüzde 1, işveren ise yüzde 2 olmak üzere toplam yüzde 4 oranında prim ödeniyor. 
     
     6 KATRİLYON 183 TRİLYON LİRA BİRİKTİ 
     Bu arada, prim kesintilerine 1 Haziran 2000 tarihinde başlanan İşsizlik Sigortası Fonu'nda, Nisan 2003 sonu itibariyle 2 katrilyon 72 trilyon lirası işçi ve işveren payı, 761 trilyon 881 milyar lirası devlet katkısı, 1 trilyon 482 milyar lirası idari para cezası ve 3 katrilyon 348 trilyon lirası da faiz geliri olmak üzere toplam 6 katrilyon 183 trilyon 363 milyar lira birikti. 
     
     34 AYDA YÜZDE 384.1 ORANINDA GETİRİ 
     Nisan 2003'te, fonda biriken paraların yüzde 9.83'ü mevduat, yüzde 2.94'ü repo, yüzde 52.60'ı bono, yüzde 21.89'u tahvil ve yüzde 12.74'ü de dövize endeksli endeksli tahvil yolu ile nemalandırıldı. 
     İşsizlik Sigortası Fonu'nda ilk faiz gelirinin elde edilmeye başlandığı Temmuz 2000'den Nisan 2003 sonuna dek geçen 34 aylık sürede fon toplam yüzde 397.4 oranında getiri sağlarken aynı dönemde TEFE artışı yüzde 216.1, döviz sepetindeki artış ise yüzde 172 olarak gerçekleşti. 
     İşsizlik Sigortası Fonu'nun Mayıs 2002'den Nisan 2003 sonuna dek olan 12 aylık getirisi yüzde 64.2 olarak gerçekleşirken aynı dönemde TEFE artışı yüzde 35.1, döviz sepeti artışı yüzde 29.3 oldu. 
     Fonun Ocak-Nisan 2003 dönemine ilişkin 4 aylık getirisi yüzde 15.2 olarak gerçekleşirken aynı dönemde TEFE yüzde 14.4 artarken, döviz sepetindeki değişim yüzde -0.9 oranında oldu. 
     
</TEXT>
</DOC>
