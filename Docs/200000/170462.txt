<DOC>
<DOCNO> 170462 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/20/ekonomi/eko05.html </URL>
<DATE> 2003/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Metro'dan 100 milyon euro'luk yatırım 
</HEADLINE>
<TEXT>

AKP'nin yabancı yatırımlar için seferberlik içinde olduğunu belirten Körber, bu yıl Türkiye'ye 100 milyon euro yatırım yapacaklarını söyledi 
     BARIŞ ERGİN 

     Bugüne kadar Türkiye'de 23 mağaza açarak 500 milyon euro'luk yatırım yapan Alman Metro AG, bu yıl 100 milyon dolarlık daha yatırım yapıyor. 
     Dünya genelinde 51.5 milyar euro cirosu olan Metro AG'nin Yönetim Kurulu Başkanı Dr. Hans Joachim Körber ve Başkan Vekili Karl Josef Baum bu hafta Ankara'ya yatırım çıkartması yaptı. 26 ülkede yatırımları bulunan Metro AG'nin tüm ülkelerine periyodik olarak ziyaretler gerçekleştirdiğini söyleyen Körber, Ankara'da da Başbakan Yardımcısı Abdullah Gül, Devlet Bakanı Ali Babacan ve Maliye Bakanı Kemal Unakıtan ile görüştü. 
     Körber, eski hükümetlerin iyi konuşup icraat yapamadıklarını ancak AKP hükümetinin bir reform isteği içinde olduğunu ve kendilerini can kulağıyla dinlediğini belirtti. Körber, koalisyon hükümetlerine nazaran AKP hükümetinin tek parti olmasının da avantajıyla çok pragmatik yararcı olduğunu söyledi. Hükümetin yabancı sermayenin sorunları çözmek için seferberlik içinde olduğunu belirten Körber, şöyle konuştu 
     "Hükümete vergi, perakendecilik yasası, arazi bulmadaki sorunlar ve bürokratik engellerdeki çekincelerimizi anlattık. Karşılığında Kemal Unakıtan'dan özelleştirme kapsamındaki arazilerden destek verileceği, haksız rekabete yol açan vergi düzenlemlerinin sonlandırmaya başlandığı ve perakendecilik yasasının gündemde olmadığı cevaplarını aldık." 
     

</TEXT>
</DOC>
