<DOC>
<DOCNO> 195051 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/12/son/soneko23.html </URL>
<DATE> 2003/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
TMSF'nin 24 katrilyon lira borcu bulunuyor... 
</HEADLINE>
<TEXT>

     Hazine'ce verilen garantiler kapsamında üstlenilen garantili borç tutarı, bu yıl Eylül sonu itibarıyle 489 milyon dolara geriledi. 
     Hazine'ce verilen garantiler kapsamında üstlenilen garantili borç tutarı, 2002 yılında ise 1 milyar 100 milyon dolar idi. 
     Müsteşarlığın 30 Eylül 2003 itibarıyle açıkladığı Hazine alacak verilerine göre, üstlenilen 489 milyon dolarlık garantilerin dağılımına bakıldığında, 352 milyon 228 bin doları garantili dış borç, İzmit Büyükşehir Belediyesine ait 137 milyon 56 bin doları da yap-işlet-devret YİD ürün satış garantileri oluşturuyor. 
     Garantili dış borç içinde en büyük payı 262 milyon 79 bin dolar ile mahalli idareler alırken, 84 milyon 231 dolar ile kamu iktisadi teşebbüsleri KİT ikinci sırada. KİT'leri 5 milyon 918 bin dolar ile bütçe dışı fonlar izledi. 
     Mahalli idareler içinde ise Hazine garantisi kapsamında 37 milyon 186 bin dolar ile İzmir Büyükşehir Belediyesi ilk sırada yer alırken, bunu 28 milyon 350 bin dolar ile Bursa Büyükşehir Belediyesi, 26 milyon 780 bin dolar ile İstanbul Olimpiyat Oyunları Hazırlık ve Düzenleme Kurulu, 25 milyon 909 bin dolar ile Adana Büyükşehir Belediyesi ve 25 milyon 424 bin dolar ile Ankara Büyükşehir Belediyesi izledi. 
     Açıklamada, 2003 yılı Eylül ayı sonu itibarıyla nakit bazda yapılan Hazine alacağı tahsilatının 823 milyon dolar olarak gerçekleştiği, ayrıca 'ayni' tahsilat bulunmadığı belirtildi. 
     
     NİN 24 KATRİLYON LİRA BORCU BULUNUYOR 
     Verilere göre Hazine'nin, 30 Eylül itibarıyla 44 katrilyon 247.2 trilyon lira alacak stoku bulunurken bu çerçevede Tasarruf Mevduatı Sigorta Fonu'nun TMSF 24 katrilyon 27.5 trilyon lira borcu bulunuyor. 
     Hazine'nin Eylül sonu itibarıyla vadesi geçmiş alacaklarının toplam tutarı 9 katrilyon 970.5 trilyon lira olarak gerçekleşti. Bu kapsamda Hazine'nin bütçe dışı fonlardan 3 katrilyon 514.3 trilyon lira, mahalli idarelerden 5 katrilyon 915.8 trilyon lira vadesi geçmiş alacağı bulunuyor. 
     Hazine'ye en büyük borçlu konumunda bulunan ve bütçe dışı fonlar altında yer alan TMSF'nin borcunun 1 katrilyon 813.5 trilyon lirası vadesi geçmiş, yaklaşık 22 katrilyon 214 trilyon lirası da vadesi gelmemiş konumda yer alıyor. 
     Bütçe dışı fonlar içinde yer alan Kamu Ortaklığı Fonu'ndan Hazine'nin vadesi geçmiş alacak tutarı 1 katrilyon 657.3 trilyon lira olarak belirlendi. 
     Hazine'nin vadesi geçmiş alacaklarda en fazla alacaklı olduğu mahalli idare, yaklaşık 3 katrilyon 178 trilyon lira ile İzmit Büyükşehir Belediyesi oldu. 
     Hazine'nin 44.2 katrilyon lira tutarındaki 'vadesi geçmiş ve vadesi gelmemiş alacak' tutarları toplamı içinde TMSF'nin yer aldığı bütçe dışı fonlar 26 katrilyon 39.5 trilyon lira ile ilk sırada yer alırken, mahalli idareler toplam 11 katrilyon 440.7 trilyon lira ikinci, 5 katrilyon 126.2 trilyon lira ile KİT üçüncü sırada yer aldı. 
     
</TEXT>
</DOC>
