<DOC>
<DOCNO> 173390 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/04/magazin/mag02.html </URL>
<DATE> 2003/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Rolling Burka's 
</HEADLINE>
<TEXT>

   Biri tercüman, ikisi temizlikçi üç Afgan kadını, 'Burka'lar içinde Afganistan'ın ilk kadın rock müzik grubunu kurdu... 
      DIŞ HABERLER SERVİSİ 
   
   Yıllarca aşırı dinci Taliban yönetiminin baskısı altında ezilen Afganistan'da ilk kez bir kadın rock grubu kuruldu. 'Burka Band'i kurma fikri, Afganistan'ın geleneksel müziğini canlandırmak amacıyla Kabil'e giden Alman prodüktörlere ait. Goethe Institut adına ülkeye giden prodüktör Kurt Dahlke ve arkadaşları, kadın tercümanlarına, davul çalmayı teklif etti. Ofiste çay yapmak ve temizlikle görevli iki kadın da şarkı söyleme fikrine sıcak bakınca, 'Burka Band' ortaya çıktı. 
   Kurt ve arkadaşları, hemen İngilizce şarkı sözleri yazıp stüdyoda klip bile çekti. 
   Afgan kadınların üzerindeki baskıyı anlatan şarkının sözleri de anlamlıydı "Bana tüm aşkını veriyorsun, beni öpüyorsun, sonra burkama dokunuyorsun, altında kim olduğunu bilmiyorsun". 
   
   
</TEXT>
</DOC>
