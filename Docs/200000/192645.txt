<DOC>
<DOCNO> 192645 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/01/yazar/okur.html </URL>
<DATE> 2003/11/01/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Tüpraş bu kez satılacak... 
</HEADLINE>
<TEXT>

   
   Özelleştirme cephesinde bu kez işler zor. Üstelik Başbakan Erdoğan, alternatif kaynak olarak özelleştirmeye sarılmış iken... 
   Neden diyeceksiniz 
   Basit Tüpraş ve Tekel görücüye çıktı. Sanmayın ki kıyamet kopuyor. Rekabet had safhada. 
   İnanın bunların hiçbiri olmuyor. Ancak Tüpraş deyince duruyoruz 3 grup bekliyor. Bir tarafta Tataristan Cumhurbaşkanı'nın hissedar olduğu iddia edilen şirketi Tatneft, diğer tarafta Kazakistan Cumhurbaşkanı'nın damadının patron olduğu ileri sürülen Salamat, öbür yanda Başbakan Recep Tayyip Erdoğan'ı Malezya'da ağırlayan Petronas. Ya da ben de varım diyen Bumi Armada. Hal böyle olunca söylenecek fazla söz kalmıyor. Ama bir de unutulmaması gereken önemli bir grup var. 
   Citigroup. 
   Dün sabah Citigroup Başkanı Başbakanlık'taydı. Kolay mı Tüpraş'a danışman şirket. 
   Biraz duralım ve geçmişe kısaca yolculuk yapalım. Tüpraş, özelleştirme sürecine girdi. Tamı tamına 10 şirket bilgi odasına girdi. Oyak - Yukos bilgi odasında birlikteydi. Olmadı, dağıldılar. Oyak, vazgeçti. Yukos, İzmit Rafinerisi diye diretti. Olaylar malum, Rusya'nın en zengin adamı Yukos'un patronuydu. Tutuklandı. Çünkü Yukos ile Chevron evliliği Putin'e rağmen olmayınca işler karıştı. Biz, Tüpraş'a kimler ne teklifi verecek diye beklerken torbadan üç şirket çıktı. 
   
   Hepsi ahbap 
   Anadolu Grubu Çukurova Holding - Park Holding, Salamat. Tatneft ve Petronas. Arada da Bumi Armada. İşte teklif verenler. Diyeceksiniz ki bu şirket k rlı. Onca rafineri var. Fiyat ne Bize yansıyan bilgilere göre 1 milyar 200 milyon dolar ile 1 milyar 500 milyon dolar arasında. Ancak, bir tek rafineri belki 1.5 milyar dolar edecek. 
   Kısacası toptan satıştan elde edilecek gelir, parçaların toplamından bile az olacak. Peki, o halde danışman Citigroup niye toptan olsun diye diretti. 
   Alın size bir tartışma konusu daha 
   Tıpkı 1990'lı yılların Rusyası'ndaki özelleştirme fiyaskosu gibi... Yani şirketleri değerlerinin çok çok altında satarak tartışma yaratılması ve bu tartışmaların h l devam ediyor olması. 
   Ancak teklif verenler yabancı değil. İşte Tatneft. 2003'te Tüpraş'la yaptığı anlaşma gereği tam 3.5 milyon ton petrolü İzmit Rafnerisi'ne getiriyor. 
   Peki yüzde 34'ü halka açık yüzde 66'sı satılacak Tüpraş özelleştirilecek mi 
   Elbette. Özelleştirme İdaresi kararlı. Önümüzdeki hafta ortası teklif verenler açıklanacak ve hemen ihale komisyonu toplanacak. Ancak bu kez ihaleler TV ekranlarına kapalı. Canlı yayın yok. Teklif verenler açıklanır açıklanmaz basın çağrılacak. İhale, kapalı biçimde takip edilip açık artırmayla kim aldı belli olacak. 
   İşin uzmanlarına göre açık artırmada da çıkılsa çıkılsa 500 milyon dolar çıkılacak. 
   
      
   
</TEXT>
</DOC>
