<DOC>
<DOCNO> 152176 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/24/son/sontur07.html </URL>
<DATE> 2003/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Anayasa Mahkemesi, "emeklilik yaşını" bugün görüşmeyecek... 
</HEADLINE>
<TEXT>

     Anayasa Mahkemesi Başkanı Mustafa Bumin, memurların emeklilik yaşını 65'ten 61'i indiren yasanın bazı maddelerinin yürürlüğünün durdurulması isteminin bugün görüşülmeyeceğini söyledi. 
     Bumin, Anayasa Mahkemesi'ne gelişinde gazetecilerin soruları üzerine, söz konusu davada raportörün yürürlüğün durdurulması istemine ilişkin raporunu henüz tamamlayamadığını belirtti. 
     Bu nedenle yürürlüğün durdurulması isteminin bugün görüşülemeyeceğini ifade eden Bumin, raporun tamamlanmasının ardından yürürlüğün durdurulması istemini inceleyeceklerini kaydetti. 
     Mustafa Bumin, yasanın bazı maddelerinin yürürlüğünün durdurulması istemiyle açılan davada bugün sadece ilk incelemeyi yapacaklarını bildirdi. 
     Bumin, ayrıca TBMM İç Tüzüğü'nde Değişiklik Yapılması Hakkında Kararın bir maddesinin yürürlüğünün durdurulması ve iptali istemiyle açılan davada da bugün sadece ilk incelemeyi yapacaklarını kaydetti. 
     





</TEXT>
</DOC>
