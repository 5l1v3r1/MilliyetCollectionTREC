<DOC>
<DOCNO> 188549 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/14/son/soneko07.html </URL>
<DATE> 2003/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Sarımsağın kilosu 800 bin liraya düştü... 
</HEADLINE>
<TEXT>

     Adana'da, sarımsağın kilogram fiyatı 800 bin liraya düşmesine rağmen alıcı bulamıyor. 
     Büyükşehir Belediyesi Vedat Dalokay Toptancı Hali yetkililerinden alınan bilgiye göre, yaklaşan kış mevsimine öncesinde birçok sebze ve meyvede arz-talep dengesi tüketici lehine devam ediyor. 
     İkinci kalite fiyatları dikkate alındığında kabağın kilosunun 60 bin lira, domatesin 100 bin liradan satıldığı toptancı halde, fiyatı en fazla düşen ürün sarımsak oldu. Geçen haftalarda 2-4 milyon lira arasında satılan sarımsağın kilosu 800 bin liraya kadar düşmesine rağmen satış sıkıntısı yaşanıyor. 
     Hal yetkilileri, hale giren ürün miktarındaki artışa rağmen talebin aynı paralelde olmamasının fiyatların düşmesinde etken olduğunu bildirdiler. 
     
</TEXT>
</DOC>
