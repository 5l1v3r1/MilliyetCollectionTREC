<DOC>
<DOCNO> 151906 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/23/son/sonspo44.html </URL>
<DATE> 2003/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Gençlerbirliği 1 - Trabzonspor 3 
</HEADLINE>
<TEXT>

     Trabzonspor Gençlerbirliği'ni 3-1 yenerek Türkiye kupasını alan taraf oldu. 
     
     İlk yarı 

     Futbolda, Türkiye Kupası final maçında Trabzonspor, Gençlerbirliği karşısında ilk yarıyı 2-1 önde tamamladı. 
     Karşılaşmaya oldukça tempolu başlayan Trabzonspor, ilk yarıda oyunun başından itibaren Gençlerbirliği yarı sahasına çok iyi yayılarak, 2 güzel gole imza attı. Gençlerbirliği ise alışılmışın dışında ne orta saha, ne forvet, ne de defansı arasında istediği yardımlaşmayı sağlayamadı ve Trabzonspor'un hızlı gelişen ataklarında da devreyi 2-1 yenik kapamaktan kurtulamadı. 
     4. dakikada Gökdeniz, Gençlerbirliği ceza alanında bomboş durumda bekleyen Fatih Tekke'ye topu aktardı. Bu futbolcu kaleci Gökhan ile karşı karşıya kaldığı pozisyonda topu yandan auta attı. 
     9. dakikada Fatih Tekke, Gençlerbirliği ceza alanındaki Aureilo'ya topu ortaladı. Bu futbolcu topu Mehmet Yılmaz'a aktardı ve bu futbolcu topu gelişine yaptığı şık bir voleyle meşin yuvarlağı ağlara gönderdi 1-0 
     21. dakikada Filip kendi kaptığı topla Trabzonspor ceza alanına girdi ve topu müsait durumdaki Ahmet Hassan'a çıkardı. Bu futbolcunun şutunda meşin yuvarlak, defans oyuncularından döndü. 
     23. dakikada Gençlerbirliği ceza alanında yaşanan karambolde Fatih Tekke, Gökdeniz'i gördü. Bu futbolcunun rövaşatısında top kalenin üstünden az farkla auta çıktı. 
     31. dakikada Hüseyin'in uzun pasında kaleci Gökhan ile karşı karşıya kalan Gökdeniz, kaleciden de sıyrıldıktan sonra topu çaprazdan ağlara gönderdi 2-0 
     37. dakikada Gökdeniz'in sol taraftan yaptığı ortada topa iyi yükselen Aurelio'nun kafa vuruşunda filelere gitmekte olan topu kaleci Gökhan son anda kornere çelerek tehlikeyi önledi. 
     45. dakikada Trabzonspor ceza alanı içinde yaşanan karambolde Bülent'in vuruşunda defanstan seken top altı pas üzerinde Ahmet Hassan'ın önüne düştü. Bu futbolcu sert bir vuruşla meşin yuvarlağı filelere gönderdi ve ilk yarı bu golle bordo-mavili ekibin 2-1 üstünlüğü ile tamamlandı. 
     





</TEXT>
</DOC>
