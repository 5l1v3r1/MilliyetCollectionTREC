<DOC>
<DOCNO> 152246 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/25/spor/spo02.html </URL>
<DATE> 2003/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
SARAN ŞOKU 
</HEADLINE>
<TEXT>

Fenerbahçe Futbol Şube Sorumlusu, mayıs ayında istifa etme kararı aldı. Bazı yöneticilerle ters düşen Sadettin Saran'ın, Yönetim Kurulu'ndaki görevine ise devam edeceği öğrenildi 
     Yıldırım'a bildirecek 
     SARI - Lacivertli takımın transferlerinde başrolü oynayan Futbol Şube Sorumlusu Sadettin Saran, görevinden istifa etme kararı aldı. Saran'ın, mayıs ayında şube sorumluluğunu bırakacağı, ancak Yönetim Kurulu'nda kalacağı öğrenildi. Fenerbahçe yönetiminde, bazı yöneticilerle ters düşen Sadettin Saran'ın, Avrupa dönüşü Başkan Aziz Yıldırım'a da kararını bildireceği ifade edildi. 
     
     Tigana "evet" dedi 
     SARAN'IN, Ersun Yanal'ın sezon sonunda takımın başına gelmemesi durumunda alternatifleri devreye sokmak için Japonya'nın eski hocası Troussier ve Fulham'da görevine son verilen Tigana ile görüştüğü belirtildi. Dün Fransa'ya giden ve Troussier'den şartlarını öğrenen Sadettin Saran'ın, Tigana ile de prensipte anlaştığı öğrenildi. Saran, hoca adaylarına Fenerbahçe'nin maç kasetlerini de götürdü. 
     
Yıldırım boykot      BAŞKAN Aziz Yıldırım patronlar kulübü 1907'in pazar günü düzenleyeceği, "Arama konferansı" isimli toplantıya katılmayacak. Yıldırım, Fenerbahçe için düzenlenen plan, proje ve kurtarma toplantılarının başka dernekler tarafından organize edilmesini doğru bulmadığı için, konferansa 1907 Derneği'nin başkanlığını yapmış olan yönetici arkadaşı Murat Özaydınlı'yı gönderecek. 
     
Rüştü köpürdüMilli kaleci, Almanya'da transfer pazarlığı yaptığı iddialarına tepki verdi, "Kimsenin camiayı yanlış yönlendirmeye hakkı yok" dedi 
     'Kulübüme anlatırım' 
     TEDAVİ için Almanya'da bulunan Rüştü hakkında çıkan transfer haberlerine tepki gösterdi. Boynundaki ağrılar nedeniyle Almanya'ya geldiğini söyleyen milli kaleci, "Spor kamuoyunu ve Fenerbahçe camiasını yanlış yönlendirmek doğru değil. Burada pazarlık yaptığımı iddia ediyorlar. Kimseden gizlim saklım yok. Eğer böyle bir durum olsa önce kulübüme meseleyi anlatırım" dedi. 
     
     Karar Şenol hocanın 
     İĞNE ve fizik tedavisi ile şikayetlerinin giderilmeye çalışıldığını belirten Rüştü, "Boyun kaslarımın kuvvetlenmesi halinde sorunumun büyük ölçüde azalacağı söylendi. Kimse başka nedenler aramaya kalkmasın" diye konuştu. Tecrübeli kaleci, milli takım konusunda da son kararı Şenol Güneş'in vereceğini kaydetti, "O Prag'a geç derse, giderim" yorumunu yaptı. 
     
Ali Güneş'te yırtık çıktı      BEŞİKTAŞ maçında sakatlanan Ali Güneş'in sağ üst adalesinde yırtık tesbit edildi. Önceki gün MR'ı çekilen genç oyuncu iki hafta sahalardan uzak kalacak. Önceki günkü antrenmanı yarıda bırakan Ceyhun'un durumunun ise iyi olduğu belirtildi. Kasığı çeken Mirkoviç ile sağ bileği şişen Kemal'in hafta sonuna kadar düzeleceği öğrenildi. Bu iki futbolcu hakkında son kararı teknik heyet verecek. 
     
Ümit'ten yalanlama      KAPTAN Ümit Özat, İtalya'nın Corriera Dello Sport gazetesinin, kendisiyle yapılan röportajda kullanmadığı bazı sözleri yayınladığını söyledi. Tecrübeli futbolcu "Kimseye koşa koşa gelirim demedim. Fenerbahçe benim için dünyanın en büyük kulübüdür" diye konuştu. Transferiyle ilgili gelişmelerin önümüzdeki haftalarda kesinlik kazanacağını belirten Ümit Özat "Şu anda bunları gündeme getirecek durumda değiliz. Sokağa çıkacak yüzümüz yok ki transferimizi konuşalım"dedi. 
     
Ortega'da ışık yok      FENERBAHÇE yönetiminin tekrar geri döndürmeye çalıştığı Ariel Ortega ülkesinde katıldığı bir spor programında çarpıcı açıklamalar yaptı. "Futboldan Konuşalım" isimli programda Arjantinli oyuncunun hayatı ele alındı, en güzel golleri yayınlandı, hayranları son durumu hakkında aydınlatıldı. 
     ORTEGA, haziran ayına kadar futbol oynayamayacağını, bu tarihten sonra gelişecek olaylara göre hareket edeceğini söyledi. Arjantinli yıldız, "Artık ülkemde kalmak istiyorum. Ancak şartlar bu durumu değiştirebilir. Fenerbahçe'yi ise şimdilik düşünmüyorum. Türkiye ligi fazla çekişmeli değil" dedi. 
     


SPOR 



























</TEXT>
</DOC>
