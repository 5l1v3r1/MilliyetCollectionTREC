<DOC>
<DOCNO> 194148 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/08/siyaset/siy20.html </URL>
<DATE> 2003/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Politika turu 
</HEADLINE>
<TEXT>

   
   MHP'li başkan, ölü adına para çekti    Mersin Toroslar Belediye Başkanı MHP'li Mustafa Demirci hakkında 2 yıl önce Ankara'da 2 kardeşiyle birlikte öldürülen müteahhit Muharrem Özdemir'in hesaplarından para çektiği iddiasıyla soruşturma başlatıldı. Parayı aldığını doğrulayan Demirci'nin, Özdemirler'in firması Özdemir İnşaat'ın gizli ortağı olduğu öne sürüldü. Firma, Toroslar Belediyesi'nin işlerinin büyük bölümünü üstlenmesiyle tanınıyor. Ramazan Özdemir 48 , iddialar üzerine BDDK'ya başvurdu. Yanıtta, kardeşinin Demirci'ye vek letname verdiği, hesap sahibinin 23 Haziran 2001'de ölümünden sonra bankalara bir bildirimde bulunulmadığı ifade edildi. 
   
   'İhraç kararını komutanlar versin'    AKP'li Mustafa Nuri Akbulut, TBMM Başkanlığı'na TSK'dan ihraçları Yüksek Askeri Ş ra YAŞ yerine ilgili kuvvet komutanlarının vermesini öngören yasa önerisi sundu. TSK Personel Kanunu'nda değişiklik öngören öneriye göre, disiplinsizlik veya ahlaki durumdan Silahlı Kuvvetler'de kalmaları uygun görülmeyen subay ve astsubayların hizmet sürelerine bakılmaksızın ayırma kararı, ilgili komutanlar ve Jandarma Genel Komutanlığı'nca verilecek. Gerekçede, 1983'te TSK Personel Kanunu'ndaki değişiklikle YAŞ'ın "disiplinsizlik veya ahlaki durum" sebebi ile TSK'dan ayırma ile ilgili kararların da yargı denetimi dışında kalmasının sağlandığı ifade edildi. 
   
   Kürtçe kurs kuyruğu    Van'da açılan Kürt Dili Öğrenim Merkezi'ne bir haftada aralarında belediye başkanı, doktor, mühendis ve siyasetçilerin de bulunduğu 2500 kişi başvurdu. Ancak Ankara henüz kurs için onay vermedi. Kursu açan emekli öğretmen Hasan Güven, 11 ay önce kuruluş dilekçesi verdiklerini ve sekiz ayda yönetmeliğe uygun şekilde merkezi oluşturduklarını belirtti. Güven, "Tüm resmi işlemleri tamamladık. Ancak bürokratik engelleri aşamadık. Kursun açılması sudan bahanelerle engelleniyor" dedi. 
   
   
   
</TEXT>
</DOC>
