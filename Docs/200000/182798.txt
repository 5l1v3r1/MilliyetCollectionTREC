<DOC>
<DOCNO> 182798 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/17/siyaset/siy05.html </URL>
<DATE> 2003/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa, KADEK'e toz kondurmuyor 
</HEADLINE>
<TEXT>

   BRÜKSEL Milliyet 

   
   Avrupa Birliği AB , terörle mücadele kapsamında PKK'nın devamı olan KADEK'in de terör listesine alınmasını isteyen Türkiye'yi yine hayal kırıklığına uğrattı. AB üyesi ülkelerin dışişleri bakanlarının ay başında Riva Del Garda'da başlattığı süreç çerçevesinde terör listesini güncelleştiren AB, KADEK'i liste dışında bırakırken, HAMAS listedeki yerini aldı. KADEK'i "henüz terörist örgüt olarak görmediği"ni bundan önceki güncelleştirmeler sırasında Ankara'ya ileten AB, bu yaklaşıma gerekçe olarak "KADEK'in henüz herhangi bir şiddet eylemine karıştığının tespit edilmediğini" gösterdi. KADEK'in listeye alınabilmesi için fiili eylemde bulunması AB için ön şart olarak gösterilirken, perde arkasında üyeler arasında bu konuda bir konsensüs sağlanamaması yatıyor. AB terör listesinde 52 kişi ve 34 örgüt yer alıyor. Listede Türkiye'den sadece PKK ve DHKP - C yer alıyor. 
   
</TEXT>
</DOC>
