<DOC>
<DOCNO> 172591 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/30/son/sonspo16.html </URL>
<DATE> 2003/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Ballack Almanya'da ikinci kez üst üste yılın futbolcusu... 
</HEADLINE>
<TEXT>

     FC Bayern Münih ve Almanya Milli Takımı'nın orta alan oyuncusu Michael Ballack, 2. kez yılın futbolcusu ödülüne layık görüldü. 
     Ünlü ''Kicker'' dergisinin yaptığı ve Alman spor yazarlarının katıldığı ankette Michael Ballack, büyük bir farkla birinciliği elde etti. Oyların 263'ünü alan Ballack, FC Bayern Münih'in lig şampiyonu olmasında önemli rol oynamıştı. 
     Geçen sezon Hannover'de oynayan, bu sezon ise Hertha BSC Berlin'e transfer olan Fredi Bobiç, 167 oyla ikinci oldu. Bobiç, 3 yıllık bir aradan sonra geçen yıl milli takıma dönmüş ve ligde 14 gol atmıştı. 
     21 golle geçen yıl gol kralı olan FC Bayern Münih'in Brezilyalı golcüsü Giovena Elber ise 96 oyla üçüncü sırayı aldı. 
     Geçen sezon ligi sürpriz bir biçimde 2. sırada bitiren VFB Stuttgart'ı çalıştıran Felix Magath, yılın teknik direktörlüğüne layık görülürken, FC Kaiserslautern'i ligden düşmekten kurtaran Erik Gerets ikinci, şampiyon FC Bayern Münih'in başında bulunan Ottmar Hitzfeld ise üçüncü oldu. 
     
</TEXT>
</DOC>
