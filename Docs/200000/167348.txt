<DOC>
<DOCNO> 167348 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/04/son/sontur05.html </URL>
<DATE> 2003/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kamyon otomobile çarptı, 3 genç hayatını kaybetti... 
</HEADLINE>
<TEXT>

     Maltepe'de, kamyonun çarptığı otomobilde bulunan 3 genç hayatını kaybetti. 
     34 GLF 04 plakalı kamyonuyla Bayrampaşa Hali'ne meyve bırakan Mehmet Latif Güneş, daha sonra Gebze'deki evine dönmek üzere yola çıktı. Güneş'in kullandığı kamyon, Maltepe Zümrütevler mevkiinde, karşı yönden gelen Emre Demir 20 idaresindeki 34 RMR 80 plakalı otomobile çarptı. 
     Kazada, otomobilin içinde sıkışan Emre Demir, Yıldıray Aydın 22 ve Vedat Keser 16 , itfaiye ile vatandaşların yardımıyla araçtan çıkarıldı. 
     Yapılan incelemede 3 gencin de olay yerinde öldüğü anlaşıldı. 
     Hafif yaralı olarak Kartal Dr. Lütfi Kırdar Eğitim ve Araştırma Hastanesi'nde tedavi altına alınan Mehmet Latif Güneş'in ise, polise verdiği ilk ifadede, ''kazanın önünde ilerleyen bir otomobilin aniden durması sonucu meydana geldiğini'' iddia ettiği öğrenildi. 
     
</TEXT>
</DOC>
