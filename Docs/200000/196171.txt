<DOC>
<DOCNO> 196171 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/17/son/sontur13.html </URL>
<DATE> 2003/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Konya'da Atatürk büstlerine hain saldırı .. 
</HEADLINE>
<TEXT>

     Konya'da 8 okulun bahçesindeki Atatürk büstlerine çekiç ve satırla zarar veren Durmuş Ü, Adliye'ye sevk edildi. 
     Merkez Meram İlçesi'ndeki 8 okulun bahçesinde bulunan Atatürk büstlerine çekiç ve satırla zarar verdiği belirlenen Durmuş Ü, Konya Lisesi'nin nöbetçisi Cemal Talaşlı'nın ihbarı üzerine ''yeşil cübbeli'' kıyafeti ile elindeki çekiç ve satırla suçüstü yakalanmıştı. 
     Psikolojik sorunları nedeniyle tedavi gördüğü belirtilen Durmuş Ü, emniyetteki sorgusunun ardından Adliye'ye sevk edildi. 
     Basın mensuplarının sorularını yanıtlayan Durmuş Ü, ''O iş artık bitti. Pişman değilim. Neden pişman olayım Bir daha yapmayacağım'' dedi. 
     
</TEXT>
</DOC>
