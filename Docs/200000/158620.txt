<DOC>
<DOCNO> 158620 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/24/spor/spo03.html </URL>
<DATE> 2003/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
TERİM'DEN SON EMİR 
</HEADLINE>
<TEXT>

Beşiktaş derbisini prestij maçı olarak da düşünen Galatasaray Teknik Direktörü Fatih Terim, oyuncularıyla kısa ve öz konuştu "Bu, hayatınızın maçı. Ne siz üzülün, ne de ben 
     CÜNEYT KARAKAYA 

     Bir umut, son ümit 
     ŞAMPİYONLUKTA 5 puan geride bulunduğu Beşiktaş ile önemli bir derbiye çıkacak olan Galatasaray'da ümitler tükenmedi. Bu karşılaşmaya son bir umut gözüyle bakan Sarı - Kırmızılılar'ın Teknik Direktörü Fatih Terim, hafta içinde yapılan antrenmanlarda futbolcularını motive etmek için uğraştı. Her idman öncesinde 15'er dakikalık kısa toplantılar yapan Terim sürekli olarak, 1-0 yenildikleri ilk maçı hatırlattı. 
     
     Aslan'dan müthiş pres 
     ALİ Sami Yen'deki mücadelede rakiplerinin kaleye bile gelemediğine dikkat çeken Fatih Terim, Kartal'ı boğmaya hazırlanıyor. Fatih hoca futbolcularına şu talimatı verdi "Rakip, eğer savunmaya çekilirse, onların ceza sahasına yığılın. Şampiyonluk belki zor ama imkansız değil. Galatasaray gibi oynadığınız sürece, galibiyet size yakın. Bu maç, hayatınızın maçı. Ne beni üzün, ne de siz üzülün." 
     
Taraftar umutlu      SARI - Kırmızılı taraftarlar, lig yarışında son 2 haftaya lider Beşiktaş'ın 5 puan gerisinde giren takımlarının şampiyonluk iddiasının sürdüğüne inanıyor. 'www.galatasaray.com' internet sitesinde yapılan "Sizce Galatasaray'ın şampiyonluk şansı sürüyor mu " anketine 17 bin 34 kişiden yüzde 68.7'si 11 bin 701 kişi 'evet', yüzde 31.3'ü 5 bin 333 kişi ise 'hayır' oyu kullandı. 
     
Savunmaya rötuş      CİM - Bom, Beşiktaş derbisi için Florya'nın kapılarını kapatırken, hazırlıklarına da ara vermeden devam ediyor. Teknik Direktör Fatih Terim'in, geçen haftaki kadroda önemli bir değişiklik yapmayı düşünmediği, sadece cezası sona eren Volkan Aslan'ı orta sahada görevlendirmeyi planladığı bildirildi. Savunmada ise Xaiver, Vedat ve Mehmet Polat arasında tercih yapacak olan Terim, bu oyuncularından bir tanesini yedek kulübesine oturtacak. 
     
Xavier'in isyanı      PORTEKİZLİ yıldız dün bir basın toplantısı düzenleyerek hakkında çıkan olumsuz haberlere tepki gösterdi. Xavier, "Ben Galatasaray'a sorun olmak için gelmedim. Sorunum olsa bile bunu başkana veya hocama iletirim. Türkiye hakkında yurtdışında oluşan olumsuz havanın nedenini şimdi daha iyi anlıyorum. Futbolu Galatasaray'da bırakabilirim" diye konuştu. 
     

</TEXT>
</DOC>
