<DOC>
<DOCNO> 158718 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/24/son/sonspo25.html </URL>
<DATE> 2003/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Şampiyona yeşil-beyaz dondurma... 
</HEADLINE>
<TEXT>

     Konya'da bir pastane, Birinci Süper Lig'e çıkan Konyaspor'un şampiyonluk turu atacağı Erzurumspor maçı öncesi vatandaşlara yeşil-beyaz renkte dondurma dağıttı. 
     İkinci Lig A Kategorisi'nde geçen haftaki maçta Sakaryaspor ile deplasmanda berabere kalan Konyaspor, Birinci Süper Lig'e çıkmayı garantilemiş ve taraftarları sevince boğmuştu. 
     Hafta boyunca Konya'nın tüm caddeleri ve sokakları, bayraklar ve kurdelelerle süslenerek adeta yeşil-beyaz renge büründü. 
     Alemdar Pastanesi ise Konyaspor'un şampiyonluk turu atacağı Erzurumspor maçı öncesi vatandaşlara yeşil-beyaz renkte dondurma dağıttı. 
     Pastane sahibi İsmail Kılıç, Konyaspor'un şampiyon olmasının taraftarlar kadar esnafları da mutlu ettiğini belirterek, ''Süper Lig maçlarında büyük takımlarla birlikte çok sayıda taraftar Konya'ya gelecek. Bu, bizim işlerimizi açacağı gibi 2 yıl süren ekonomik krizlerin etkisini daha kolay atacağız. Bu sevincimizi de bütün gün yeşil-beyaz dondurma dağıtarak, vatandaşlarla paylaşmak istedik'' dedi. 
     
</TEXT>
</DOC>
