<DOC>
<DOCNO> 182824 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/17/yasam/yas06.html </URL>
<DATE> 2003/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Başka ülkeden hastaneye daha çabuk geldi 
</HEADLINE>
<TEXT>

   İngiltere'den 'Annen hastaneye kaldırılıyor' haberi alan adam İspanya'dan döndüğünde, annesi hastaneye varmamıştı... 
   DIŞ HABERLER SERVİSİ 
   
   İngiltere, rekorlar kitabına girebilecek nitelikte bir sağlık skandalyla çalkalanıyor. Zatüreeden şik yetçi bir kadın, 15 kilometre uzaklıktaki hastaneye ambulansla tam 7.5 saate götürüldü. Daily Telegraph'ın haberine göre, Stephen Brown 41 , önceki gün, tatil yaptığı İspanya'nın Benidorm kentinden telefonla aranır. İngiltere'nin Derby kentinde oturan annesi Clarice Burgin'in 86 acil olarak hastaneye kaldırıldığı söylenince, ilk uçakla İngiltere'ye 'uçar'. Ve uçağın indiği Birmingham'dan Derby'e karayoluyla gider. 
   
   Sonunda anne öldü 
   Sonuçta 1800 kilometre yol kat ettikten sonra hastaneye ulaşır. Ancak annesinin hastaneye gelmediği söylenir. Bir gün sonra kalp krizi geçirerek ölen yaşlı kadının yakınları, öğlen çağırıp sürekli 'şimdi geliyor' yanıtını aldıkları ambulansın, ancak gece 10.00'da geldiğini ve hastaneye 10.45'te ulaşıldığını söylediler. Olayla ilgili soruşturma başlatıldı. 
   
   
</TEXT>
</DOC>
