<DOC>
<DOCNO> 195184 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/13/yasam/ayas.html </URL>
<DATE> 2003/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
'Manken değilsin' dayağı 
</HEADLINE>
<TEXT>

   64'ündeki Sadık Uysal, 62 yaşındaki eşi Melek'i "Niye manken gibi değilsin " diyerek hastanelik etti 
      ANTALYA DHA 
   
   Antalya'nın Kumluca ilçesine bağlı Beşikci köyünde çiftçilik yapan Sadık Uysal 64 , magazin programlarındaki mankenleri gösterdiği eşi Melek Uysal'ı 62 "Sen niye bu mankenler gibi değilsin " diyerek hastanelik edinceye kadar dövüp evden attı. 
   
   'Bana yardım edin' 
   İddiaya göre, Uysal'ı, 45 yıllık eşi magazin programlarına çıkan mankenler ve sanatçılar gibi olmadığı gerekçesiyle geçen hafta satırla öldüresiye dövüldü. Kocasının evden attığı Uysal, komşularının götürdüğü Kumluca Devlet Hastanesi'nde tedavi edildi. Antalya'daki oğlunun yanına sığınan 4 çocuk annesi Uysal, önceki gün de Kumluca Kaymakamı Abdullah Aslaner'den yardım istedi. Dayak korkusu yüzünden evinden kendine ait eşyaları almaya gidemediğini belirten Uysal, jandarma desteği ve kendisine para yardımı yapılmasını istedi. 
   
   'Eskidin, döküldün' 
   Kocasının kendisini sürekli dövdüğünü söyleyen Uysal şöyle konuştu "Beni dövmediği zamanlar evdeki kedi, köpek ve tavukları dövüyor. Televizyonda ne zaman bir manken görse, 'Eskidin, döküldün. Seni, bu evden gidinceye kadar döveceğim' diyerek beni dövmeye başlıyor. Beni öldüresiye dövdü. 'Evimi terk et, yoksa bu yaralarla öleceksin' dedi. Canımı kurtardığıma şükrediyorum." 
   Uysal, kendisine yardım sözü veren Aslaner'in "Savcılığa başvurup şik yetçi ol" önerisine ise "Bunu yapamam" yanıtını verdi. 
   
   
   
</TEXT>
</DOC>
