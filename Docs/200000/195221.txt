<DOC>
<DOCNO> 195221 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/13/son/sondun12.html </URL>
<DATE> 2003/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD PKK'nın yerine kurulan KHK da terörist 
</HEADLINE>
<TEXT>

     ABD, kendisini fesheden terör örgütü PKK KADEK'in yerine kurulacağı bildirilen Kürdistan Halk Kongresi'ni KHK de terörist kabul ettiğini bildirdi. 
     AA'ya açıklama yapan bir ABD Dışişleri Bakanlığı yetkilisi, PKK KADEK üyelerine yaptıkları gibi, KHK üyelerini de şiddeti durdurarak, Topluma Kazandırma Yasası'ndan yararlanmaya davet ettiklerini söyledi. Yetkili, şunları söyledi 
     ''PKK KADEK'in düzenlediği kongreyi ve bu örgütün adını değiştirerek açıkça terörist faaliyetlerinin sorumluluğundan kurtulmaya yönelik çabalarını reddediyoruz. ABD'nin bu konudaki tutumu açık. PKK, hangi adı alırsa alsın, terörist bir örgüttür. Hiçbir isim değişikliği ve basın açıklaması, bu gerçeği değiştiremez.'' ABD Dışişleri Bakanlığı yetkilisi, PKK KADEK KHK militanlarının süren şiddet eylemlerinin de, bu örgütün terörizme devam ettiğinin kanıtı olduğunu kaydetti. Yetkili, ''PKK militanlarının yakın zamanda kuzey Irak'ta, Irak sınır polisi ve Amerikan kuvvetleriyle çatışması ve Türkiye'de yakın zamanlarda yaptığı saldırılar, PKK'nın terörist niyetlerini açıkça ortaya koyuyor. İsmi PKK, KADEK veya KHK olsun, bu örgüt her durumda terörist olarak muamele görecektir. ABD Başkanı George W. Bush'un da belirttiği gibi, Irak'ta terörist sığınaklara izin vermeme politikasına bağlıyız. Buna, PKK KADEK KHK da dahil'' diye konuştu. 
     Yetkili, ''PKK KADEK KHK mensuplarını yeniden şiddeti durdurarak Türkiye'nin Topluma Kazandırma Yasası'ndan yararlanmaya çağırıyoruz'' dedi. 
     
</TEXT>
</DOC>
