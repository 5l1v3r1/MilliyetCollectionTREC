<DOC>
<DOCNO> 172914 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/01/spor/bbas.html </URL>
<DATE> 2003/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Dersimiz liderlik 
</HEADLINE>
<TEXT>

   Avrupa Şampiyonası'na katılacak Basketbol Milli Takımı, liderlikle ilgili spekülasyona noktayı koydu 
      İSMET BADEM 

   
   'Takım önemli' 
   BASKETBOL camiasını bir süredir meşgul eden "liderlik tartışmasına" son noktayı 12 Dev Adam'ın teknik kurmayları ve oyuncular koydu. İtalya'nın Chiesa dağ kasabasında beş günden bu yana kamp yapan Ay - Yıldızlı ekip, liderlik olgusunun problem yaratacak bir unsur olmadığına dikkati çekerek, "Liderin kim olduğu değil, takımın ne yaptığı önemlidir" fikrinde birleşti. 
   
   GÖRÜŞLER 
   Aydın Örs "Kariyerimin en iyi oyuncuları ve teknik ekibi ile çalışıyorum. Böylesine bir ekibi karalamak, parçalamak ve yok etmek kimin ne işine yarar Lütfen artık "liderlik" konusunu kimse karıştırmasın Her oyuncum birer yıldız. Her yıldız oyuncum birer lider vasıflıdır." 
   Doğan Hakyemez "Bana göre takımın lideri Aydın Örs'tür. Bazı maçları çeviren oyuncular sahanın lideridir. Maç dışında takımın lideri kaptandır." 
   İbrahim "Yaşça, arkadaşlarımdan büyüğüm. Bazı arkadaşlarımla geçinemediğim iddia ediliyor. Oysa biz, yani Mehmet, Hidayet ve ben üç silahşörüz. Tek ve ortak amacımız şampiyonluk, bunun için elele verdik." 
   Mehmet Okur "O gün sahada kim iyi günündeyse, takımın lideri odur. Başka söze gerek var mı " 
   Hidayet "Bu takımın gerçek lideri Aydın Örs'tür. Maç içinde oyun kurucu liderlik görevi üstlenirken, o gün için kimin eli iyi ise, kim gününde ise takım ona çalışır. İbrahim'in kaptanlığına saygım sonsuz." 
   Mirsad "Lider mi O da kimmiş Bu liderlik çarşıdan, pazardan mı alınıyor Ben anlamam, çıkar oyunumu oynarım. Lider olmak isteyen olsun. 
   Hüseyin "Bir bardak suda fırtına kopartıyorlar. Biz şampiyonluk hesapları yapıyoruz. Biz iyi bir takımız ve uyumlu olduğumuzu herkes görecek." 
   
   
</TEXT>
</DOC>
