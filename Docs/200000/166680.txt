<DOC>
<DOCNO> 166680 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/01/son/sontur09.html </URL>
<DATE> 2003/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
İdam cezası kaldırıldı... 
</HEADLINE>
<TEXT>

     Avrupa Konseyi bünyesinde hazırlanan İnsan Haklarını ve Temel Özgürlükleri Korumu Avrupa Sözleşmesine Ölüm Cezalarının Kaldırılmasına Dair Ek 6 Numaralı Protokol'ün Uygun Bulunduğuna Dair Yasa, Resmi Gazete'de yayımlanarak yürürlüğe girdi. 
     Avrupa Konseyi bünyesinde 1983 yılında imzaya açılan sözleşmenin ek 6. Protokolü'nün birinci maddesi ''İdam cezası kaldırılmıştır. Hiç kimse bu cezaya çarptırılamaz ve idam edilemez'' kuralını getiriyor. Protokolün ikinci maddesinde, bu konudaki istisnai uygulama ise şöyle belirleniyor 
     ''Bir devlet, savaş zamanında veya yakın savaş tehdidi durumlarında işlenen eylemler için yasalarında ölüm cezasına ilişkin hüküm öngörebilir böyle bir ceza, ancak yasada belirtilen durumlarda ve yasa hükümlerine uygun olarak uygulanabilir. Bu devlet, söz konusu yasaların ilgili hükümlerini Avrupa Konseyi Genel Sekreteri'ne bildirecektir.'' 
     
</TEXT>
</DOC>
