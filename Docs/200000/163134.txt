<DOC>
<DOCNO> 163134 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/14/yasam/yas07.html </URL>
<DATE> 2003/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğrenci yurdunda fotoğraf skandalı 
</HEADLINE>
<TEXT>

Kız arkadaşlarının yarı çıplak fotoğraflarını çekip erkek arkadaşına veren A.K. ortalığı karıştırdı... 
     EDİRNE DHA 

     İmam hatiplilerin yanı sıra Edirne'nin diğer liselerinde de yatılı öğrenim gören toplam 80 öğrencinin kaldığı Edirne İmam Hatip Lisesi Kız ve Erkek Öğrenci Yurdu'ndaki olay geçen hafta meydana geldi. 
     İddiaya göre, yurdun erkek bölümünde kalan Endüstri Meslek Lisesi öğrencisi Y.K. 16 , Anadolu Lisesi öğrencisi olan kız arkadaşı A.K.'ye 16 fotoğraf makinesı vererek kızların fotoğrafını çekmesini istedi. Arkadaşının isteğini kırmayan A.K, dört kızın yarı çıplak fotoğraflarını çekti ve filmleri Y.K.'ya verdi. Filmleri yıkatıp karta bastıran Y. K. da, fotoğrafları yurttaki erkek arkadaşlarına göstermeye başladı. 
     Ancak aynı yurtta kalan İmam Hatip Lisesi öğrencisi S.B., fotoğraflarda kız arkadaşını görünce, arkadaşlarını toplayıp Y. K.'yı dövdü. Y.K. hastaneye kaldırılırken, fotoğraflar da imha edildi. 
     Soruşturma başlatana İl Milli Eğitim Müdürlüğü, A.K ve Y.K.'ya ceza verilmesini kararlaştırdı ama okulların tatile girmesi üzerine olay, öğrencilere verilen uyarı cezasıyla kapatıldı. 

</TEXT>
</DOC>
