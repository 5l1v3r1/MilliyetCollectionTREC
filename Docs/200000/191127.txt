<DOC>
<DOCNO> 191127 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/25/siyaset/siy20.html </URL>
<DATE> 2003/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Politika turu 
</HEADLINE>
<TEXT>

   
   
   Retçi cephede 18 milletvekili    Kurultayda, 18 milletvekili "retçi cephe"de yer aldı. Genel Başkan Yardımcısı Eşref Erdem aralarında Mustafa Gazalcı, Ahmet Güryüz Ketenci, Nurettin Sözen, Berhan Şimşek, Abdülkadir Ateş, Hasan Fehmi Güneş, Ali Topuz'un bulunduğu isimlerin yanıtlarını tek tek not aldı. 
   
   Tuncer, 260 imzayı bulamayınca kızdı    Adaylıklarını açıklayan ancak tüzük değişikliğinden sonra gereken 260 imzayı bulamayan Erol Tuncer, Bedri Baykam ve Cemal Özdemir, Baykal'a sert tepki göstererek, "Maçın kuralları maç başlamak üzereyken değiştirilmez. Tüzük değişikliği parti içi iktidar için yapılıyor" dedi. 
   
   Pangalos CHP'yi böldü    Öcalan'ı Atina'ya getirten eski Yunanistan Dışişleri Bakanı Teodoros Pangalos'un CHP Kurultayı'na katılması parti içinde tartışma yarattı. Kimi partililer "geçmişi unutmak lazım" derken, Hasan Fehmi Güneş ise Pangalos'un gelişinin Türk halkına ve CHP'ye terbiyesizlik olduğunu belirtti. 
   
   İlk 'demokrasi' istifası Sinop'tan    CHP Sinop İl Başkanı Yalçın Oğuz, parti içindeki anti demokratik uygulamaları gerekçe göstererek görevinden ve partiden istifa etti. CHP'de parti içi demokrasinin işlemediğini öne süren Oğuz, "anti demokratik uygulamaların partide güven bunalımı yarattığını" öne sürdü. 
   
   YSK'nın gerekçeli kararı nihayet çıktı    GÖKÇER TAHİNCİOĞLU Ankara 

   Yargıtay'ın DEHAP'ın 3 Kasım seçimlerine evrakta sahtecilik yaparak girdiği kararına yapılan başvuruları reddeden Yüksek Seçim Kurulu, geciktiği gerekçesiyle tepkilere neden olan gerekçeli kararını açıkladı. Kurul, partinin oylarının ve seçimin iptali için yapılan başvuruların "itiraz süresinin bitmesi ve YSK kararlarının kesinliği nedeniyle" reddedildiğini bildirdi. 
   
   Müftüler misyonerlik kurslarına alındı    ABDULLAH KARAKUŞ Ankara 

   Diyanet, misyonerlikle mücadele kurslarına aldığı müftülere, "Misyonerleri kulaktan dolma bilgilerle kötülemek yerine bilimsel bilgilerle mat edin" mesajı verdi. Bu çerçevede Rize ve Erzurum'da müftüler, gruplar halinde bilimsel eğitime alındı. Diyanet ayrıca, misyonerlik faaliyetlerinin yoğun olduğu bölgelerin haritasını çıkartdı. 
   
   Sezer Atamalar merkezden yapılacak    ÖNDER YILMAZ Ankara 

   Cumhurbaşkanı Ahmet Necdet Sezer, hükümeti kamu yönetimi çerçevesinde Milli Eğitim Bakanlığı'nın yetkilerinin il özel idarelerine devri konusunda uyardı. Başbakan Yardımcısı Mehmet Ali Şahin ve Müsteşar Ömer Dinçer'den yasa tasarısı hakkında bilgi alan Sezer, atama yetkisinin merkezde kalmasını istedi. 
   
   Cumhuriyet Balosu'na Arınç katılmayacak    GÜNSELİ ÖNAL Ankara 

   Cumhurbaşkanı Ahmet Necdet Sezer'in 29 Ekim resepsiyonu için farklı davetiyeler göndermesinden sonra gözler, Cumhuriyetçi Kadınlar Derneği'nin TBMM'de vereceği valsli baloya çevrildi. Derneğin, türbanlı eşiyle davet ettiği TBMM Başkanı Bülent Arınç, katılmayı düşündüğü baloya, çıkan davetiye krizi üzerine, dernek yönetcilerine kendisinin Manisa'da, eşinin de İstanbul'da olacağını mezaret göstererek, katılmayacağını bildirdi. 
   
   
   
</TEXT>
</DOC>
