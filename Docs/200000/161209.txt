<DOC>
<DOCNO> 161209 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/05/son/sondun28.html </URL>
<DATE> 2003/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam'ın bir yaş günü partisinde çekilmiş video kaseti kapışıldı 
</HEADLINE>
<TEXT>

     Irak'ın devrik lideri Saddam Hüseyin'in on yıldan fazla bir süre önce, kızı Hale'nin doğum günü partisinde çekilmiş görüntülerinin video kasetleri, Iraklılar tarafından kapışıldı. 
     Video kasette Saddam, karısı Sacide ve kocaman bir pasta etrafına toplanmış şarkı söyleyip dans eden çocuklarla görülüyor. 
     Kasette, Saddam'ın kötü ünleriyle tanınan oğulları Kusay ile Uday da geri planda gülümserken görülüyor. 
     Kasetin nereden bulunduğu bilinmiyor, ancak satıcılar, Saddam'a yakın bir kişinin yağmalanan evinden çalınmış olabileceğini tahmin ediyorlar. 
     Bağdat'ta bugün 1 dolara satışa çıkarılan kaset, bir saatten az bir süre içinde satıldı. ''Abbas'' video kaset mağazası sahibi, bunun şimdiye kadar gördüğü en kısa sürede satılan kaset olduğunu söyledi. 
     
</TEXT>
</DOC>
