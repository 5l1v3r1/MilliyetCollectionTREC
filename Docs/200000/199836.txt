<DOC>
<DOCNO> 199836 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/04/son/sontur09.html </URL>
<DATE> 2003/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Dar gelirlinin yeni yakacağı Dökülen yapraklar 
</HEADLINE>
<TEXT>

     Kırıkkale'de dar gelirli aileler, ağaçların dökülen yapraklarını toplayarak yakacak olarak kullanıyorlar. 
     Gecekonduda oturan ev kadınları, topladıkları yaprakları çuvallara doldurup evlerine taşıyorlar. Kadınlar, yaprakları kömür ile birlikte yaktıklarını belirttiler. 
     AA muhabirine, yufka ekmek yapımında kullanılan tandır ocağında da kuru yaprak yaktıklarını anlatan kadınlar, ''Ormanlık bölgeden her yıl bu mevsimde topladığımız yaprakları biriktirip yakacak olarak kullanıyoruz. Kuru yapraklarla birlikte çam kozalağı da topluyoruz. Kozalaklar, sobada kömür gibi yanıyor. Kömür ve odun fiyatlarının yüksek olması nedeniyle çektiğimiz yakacak sıkıntısını, yaprak ve kozalaklarla en aza indirmeye çalışıyoruz'' dediler. 
     
</TEXT>
</DOC>
