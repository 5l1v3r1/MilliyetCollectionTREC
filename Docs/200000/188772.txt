<DOC>
<DOCNO> 188772 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/15/son/sondun26.html </URL>
<DATE> 2003/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İsviçreli kadın diplomat Hindistan'da tecavüze uğradı .. 
</HEADLINE>
<TEXT>

     Hindistan'da İsviçre'nin Yeni Delhi Büyükelçiliği'nde görevli bir kadın dipolamat tecavüze uğradı. 
     İsviçre Dışişleri Bakanlığı sözcüsü Daniela Stoffel-Fatzer, elçiliğin konsolosluk bölümünde çalışan kadın diplomatın, dün başkent Yeni Delhi'de uluslararası film festivalinin düzenlendiği gösterim salonundan çıkışta kendi aracıyla iki kişi tarafından kaçırıldığını ve tecavüze uğradığını söyledi. 
     Fatzer, diplomatın olayın etkisiyle şoka girdiğini belirtirken, zanlıların arandığı ve saldırı sırasında gösterim salonunda görevli 5 polisin işten uzaklaştırıldığı kaydedildi. 
     Yeni Delhi'de geçen hafta, 5 devlet başkanlığı koruması, parkta bir kadına tecavüz etmekten gözaltına alınmıştı. 
     Hindistan'da her 34 dakikada bir kadının tecavüze uğradığı belirtiliyor. 
     
</TEXT>
</DOC>
