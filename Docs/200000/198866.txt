<DOC>
<DOCNO> 198866 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/30/son/sontur03.html </URL>
<DATE> 2003/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Cinsel konular babayla paylaşılmıyor... 
</HEADLINE>
<TEXT>

     Hacettepe Üniversitesi'nce HÜ , Diyarbakır ve Ankara'da yapılan araştırmada, gençlerin cinsel konuları genellikle dolaylı yollardan öğrenme yolunu seçtikleri, bu konuları en az babaları ile paylaştıkları belirlendi. 
     HÜ Tıp Fakültesi Halk Sağlığı Anabilim Dalı'nca, 2 ilde 3 bin 666 öğrenciyi kapsayan, gençlerin cinsel üreme sağlığıyla ilgili temel bilgi ve düşünceleri ile bunları etkileyen toplumsal faktörlerin belirlenmesi amacıyla, ''Cinsel Üreme Sağlığı'' konulu araştırma yapıldı. Araştırma, Dünya Sağlık Örgütü Üreme Sağlığı Araştırma ve Eğitim Birimi Araştırma Programı'nca da desteklendi. 
     Araştırmada, hem kız hem de erkek öğrencilerin cinsellikle ilgili bilgi kaynakları arasında ilk sırayı kitap, dergi ve ansiklopedilerin aldığı belirlendi. Ankara'da bu kaynakları kullananların oranı yüzde , Diyarbakır'da ise yüzde 41 olarak saptandı. 
     Araştırmada, akran veya arkadaşlarıyla cinsel konuları konuşanların oranı Ankara'da yüzde 48, Diyarbakır'da yüzde 41 olarak belirlenirken, gençlerin özellikle baba ile cinsel üreme sağlığı konularında konuşmaktan kaçındıkları dikkati çekti. Anneleri ile bu konuları konuşanların oranı Ankara'da yüzde 44, Diyarbakır'da yüzde 19 olarak tespit edilirken, baba ile cinsel konuları konuşanların oranı Ankara'da yüzde 18, Diyarbakır'da ise yüzde 7'de kaldı. 
     Araştırmaya Ankara'dan katılan öğrencilerin yüzde 18'inin, Diyarbakır'dan katılanların da yüzde 9'unun cinsel üreme sağlığına yönelik hizmet aldığı belirlendi. Cinsel üreme sağlığına yönelik hizmet almayan öğrenciler, bunun gerekçesini olarak ''gerek duymamak'' olarak gösterdi. Ankara'daki öğrencilerin yüzde 22'si, Diyarbakır'da öğrencilerin yüzde 30'u ise 'gidebileceği bir yer olmadığı için' cinsel üreme sağlığı konusunda hizmet alamadığını bildirdi. 
     
     CİNSELLİKLE İLGİLİ BİLGİLER YETERSİZ 
     Araştırmada, cinsel üreme sağlığıyla ilgili konuların gençler açısından olduğu kadar aileleri için de hassas bir konu olmasının, gençlerin bilgilenme ve ailelerinden destek almalarını sınırlandırdığına işaret edildi. Bu nedenle de gençlerin bilgilenmek için dolaylı kaynakları tercih ettiği vurgulandı. 
     Gençlerin cinsel üreme sağlığı ile ilgili bilgilerinin yetersiz olduğunun saptandığı araştırmada, gençlerin hizmet almak istedikleri, ancak bu hizmetlerin sadece evli kişilere verileceği önyargısı nedeniyle başvurudan çekindikleri vurgulandı. 
     
</TEXT>
</DOC>
