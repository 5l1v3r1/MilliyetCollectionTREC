<DOC>
<DOCNO> 178585 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/28/siyaset/siy04.html </URL>
<DATE> 2003/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kısır döngü içindeyiz' 
</HEADLINE>
<TEXT>

   Hava Kuvvetleri Komutanı Org. Asparuk'tan devir teslim töreninde önemli mesajlar Millet uzayda, biz tesettür, tarikat, imam hatip ve banka soyguncularındayız... 
      ANKARA Milliyet 

   
   Hava Kuvvetleri Komutanı Orgeneral Cumhur Asparuk, komutanlığın devir teslim töreninde önemli mesajlar verdi. Asparuk, "Gelişmiş ülkeler uzaydan dünya h kimiyetini kontrol ederken, biz h l kısır döngü içinde Mavi Akım, imam hatip okulları, soyulan bankalar, tesettür, tarikatlar ve başka ülkelerin kültürlerinde kullanılan giysilerle uğraşıyoruz" dedi. 
   
   Görevi devretti 
   Asparuk dün, Hava Kuvvetleri Komutanlığı görevini Orgeneral İbrahim Fırtına'ya devretti. Cumhurbaşkanı Ahmet Necdet Sezer, TBMM Başkanı Bülent Arınç, Başbakan Recep Tayyip Erdoğan, Milli Savunma Bakanı Vecdi Gönül, kuvvet komutanları ile çok sayıda davetlinin katıldığı törende Asparuk, bir konuşma yaptı. 
   
   'Duygusallaşıyorum' 
   Konuşmasında, "Çocuk yaşta üç günlük yola koyulduğumda, canımdan çok sevdiğim, 45 yılını mavi üniforma içinde geçirdiğim Hava Kuvvetlerinden ayrılmanın o kadar kolay olmadığını, her geçen dakika hissediyor ve duygusallaşıyorum" diyen Asparuk, şöyle devam etti "Bu duygusallığımı 'Hava Kuvvetlerinde mavi üniforma, yalnız bedene değil, ruha da giydirilir. Beden üniformayı çıkarsa da, ruhtan o üniforma asla çıkmaz' sözleri ile ifade etmek istiyorum." 
   Asparuk, hava teknolojilerinde yerli üretime geçilmesi gerektiğini de belirtti. 
   
   Metinden bağımsız konuştu 
   Daha sonra konuklara dağıtılan konuşma metninden bağımsız olarak, "Yazılı olmayan ancak her Türk Silahlı Kuvvetleri TSK personeline daha okul çağlarında kazandırılan Atatürçülük'ten ne AB ne de Türk olduklarını iddia eden bazı çevrelerin korkmasına gerek yoktur" diyen Asparuk, şunları söyledi "Atatürk, Türk ulusuna hedef gösterirken, muasır medeniyetleri işaret etmiştir. Hiçbir zaman ülke ismi belirtmemiştir. 
   Gelişmiş ülkeler uzaydan dünya h kimiyetini kontrol ederken, maalesef biz Türk milleti olarak h l yüzyıl geriye gidip bir kısır döngünün içinde Mavi Akım, imam hatip okulları, soyulan bankalar, tesettür, tarikatlar ve başka ülkelerin kültürlerinde kullanılan giysilerle uğraşıyoruz. Bilgi çağındayız. Bilgiye h kim olan, dünyaya h kim olur. 
   Değerli silah arkadaşlarım, laik, demokratik, ülkesi ve ulusu, dili ve milli kültürüyle, bölünmez bir bütün olan Türkiye Cumhuriyeti'nin kuruluş felsefesini, Atatürk ilke ve devrimlerini inançla ve bilinçle sonsuza dek koruyun." 
   
</TEXT>
</DOC>
