<DOC>
<DOCNO> 184544 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/25/son/sondun31.html </URL>
<DATE> 2003/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransız Hapishaneleri'nde "Aşk hücreleri"... 
</HEADLINE>
<TEXT>

     Fransa'da cezaevlerinde, kadın mahkumların eşleri ve sevgililerini ağırlayabilecekleri ''özel aşk hücreleri'' bugün basına tanıtıldı. 
     Fransa'nın Rennes kentindeki kadınlar cezaevinde ilk hizmetini verecek özel hücrelerde, gardiyan gözetimi olmayacak. 
     Kadın mahkumlar için, ''aşk hücreleri'' dışında, içinde çocuklarını ve akrabalarını ağırlayabilecekleri mutfağı ve küçük bir bahçesi olan özel hücreler de hizmete sunulacak. 
     ''Aşk hücreleri''nden, uzun süre hapis cezası alan bayan mahkumlar faydalanabilecek. 
     Uygulamanın başarılı olması halinde, Charente-Martime ve Poissy kentlerindeki kadınlar cezaevinde de aynı uygulamaya geçilecek. 
     Söz konusu projenin uygulanmasına, önceki hükümetin Adalet Bakanı olan Sosyalist Parti üyesi Elizabeth Guigou tarafından karar verilmişti. 
     
</TEXT>
</DOC>
