<DOC>
<DOCNO> 195974 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/17/dunya/dun01.html </URL>
<DATE> 2003/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir füze iki Kara Şahin düşürdü 
</HEADLINE>
<TEXT>

      
   Irak'ın kuzeyindeki Musul kentinde önceki gün düşen iki Black Hawk Kara Şahin tipi helikopterden birinin enkazı, düştüğü yerleşim biriminden vinçle kaldırılıyor. Görgü tanıklarına göre, 17 Amerikan askerinin hayatını kaybettiği, 5 askerin yaralandığı birinin de kaybolduğu olay, helikopterlerden birinin, omuzdan ateşlenen karadan havaya füzeden kaçmaya çalışırken, diğer helikoptere çarpmasıyla meydana geldi. Irak'ın ABD'li sivil yöneticisi Paul Bremer ise, bu bilgileri doğrulayamayacağını söyledi. Her iki helikopter de, yerleşim birimine düştü ancak burada ölen ya da yaralanan Iraklı olmadı. Bu saldırıyla ABD ordusu savaşın başlangıcından beri en büyük kaybını verdi. 2 Kasım'da Felluce yakınında düşürülen Chinook tipi helikopterde 16 asker ölmüştü. 
   
   
   
   
   
</TEXT>
</DOC>
