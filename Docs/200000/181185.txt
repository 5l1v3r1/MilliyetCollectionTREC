<DOC>
<DOCNO> 181185 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/09/yasam/yas07.html </URL>
<DATE> 2003/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Sevişmeyin, savaşın 
</HEADLINE>
<TEXT>

   Afganistan ve Irak'la savaşan Bush yönetimi, gençleri seksten uzak tutmak için tam 117 milyon dolarlık bir bütçe ayırdı... 
      DIŞ HABERLER 
   
   ABD'de, George W. Bush'un iktidara gelmesiyle hükümet, gençleri evlilik öncesi seksten uzak tutacak programlara her yıl milyonlarca dolar para dökmeye başladı. 
   Bush yönetimi, gençleri evlilik öncesi seksten uzak tutmak için faaliyet gösteren sivil toplum örgütlerine bu yıl bütçeden 117 milyon dolar yaklaşık 160 trilyon lira ödenek ayırdı. 
   Okullardaki seks eğitimine ayrılan bütçe ise 48 milyon dolarda yaklaşık 68 trilyon lira kaldı. Sağlıklı cinselliğe ilişkin bilgi vermek üzere başlatılan bu derslerde, artık evlilik öncesi seksin zararları ve niye yapılmaması gerektiği anlatılıyor. Üstelik hükümet, yoksullara yönelik programlarda, cinsel hastalık ve istenmeyen hamileliklere karşı yetişkinlere de evlilik dışı seksten uzak durmalarını öneriyor. 
   
   
</TEXT>
</DOC>
