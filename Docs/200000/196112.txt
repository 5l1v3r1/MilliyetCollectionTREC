<DOC>
<DOCNO> 196112 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/17/son/soneko13.html </URL>
<DATE> 2003/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiçekçiler, Öğretmenler Günü'nün 21 Kasım'da kutlanmasını istiyor 
</HEADLINE>
<TEXT>

     Kesme çiçek satıcıları, 24 Kasım Öğretmenler Günü kutlamalarının arife gününe rastlaması nedeniyle etkinliklerin 21 Kasım Cuma günü yapılmasını istiyor. 
     Antalya Çiçekçiler Odası Başkanı Mehmet Soydal, çiçek ihraç sezonunun başladığını, ilk etapta Romanya'ya 175 bin dal cerbere, 500-700 bin dal gül, 100-150 bin adet karanfil gönderildiğini bildirdi. 
     İngiltere ve Hollanda'ya ihracatın Aralık ayı başından itibaren başlayacağını kaydeden Soydal, ihracatın, hedeflenenin altında olması durumunda çiçek sektöründe sıkıntı yaşanabileceğini belirtti. 
     Ramazan nedeniyle iç piyasada durgunluk yaşandığını, ancak bayram sonrası hareketlilik beklediklerini anlatan Soydal, 24 Kasım Öğretmenler Günü kutlamalarının da arife gününe denk gelmesinin çiçek sektörünü sıkıntıya sokacağını, bu nedenle Öğretmenler Günü kutlamalarının, 21 Kasım Cuma günü yapılmasını istediklerini ifade etti. 
     
</TEXT>
</DOC>
