<DOC>
<DOCNO> 189026 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/16/son/sondun50.html </URL>
<DATE> 2003/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya'da kadın ticareti yapan Türk şebekesi ortaya çıkartıldı 
</HEADLINE>
<TEXT>

     Almanya'nın Kuzey Ren Vestfalya eyaletinde bazı kentlerde dün gece düzenlenen operasyonlarda kadın ticareti yapan bir Türk şebekesi ortaya çıkarıldı. 
     Köln polisi, Köln, Wuppertal ve Mettmann kentlerinde düzenlenen operasyonlarda 21 ev, lokal ve genelevde arama yapıldığını, aralarında çok sayıda Türk bulunan 12 şebeke üyesinin geçici süreYLE gözaltına alındığını belirtti. 
     Polis, gözaltına alınan ve daha önce de şiddete başvurdukları için sabıkaları bulunan 4 Türk hakkında tutuklama kararı çıkartıldığını kaydetti. 
     Almanya'da Mayıs ayından bu yana izlenen şebekenin, yasadışı yollardan Doğu Avrupa ülkelerinden getirdikleri kadınları fuhuşa zorladıkları ifade edildi. 
     Şebekenin yaklaşık 1,5 yıldır faaliyet gösterdiğinin tahmin edildiği, ancak kaç kadını yasadışı yoldan Almanya'ya getirdiğinin bilinmediği bildirildi. 
     
</TEXT>
</DOC>
