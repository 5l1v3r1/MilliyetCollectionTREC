<DOC>
<DOCNO> 157975 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/21/yazar/toruner.html </URL>
<DATE> 2003/05/21/ </DATE>
<TIME>  </TIME>
<AUTHOR> Yaman TÖRÜNER  </AUTHOR>
<HEADLINE>
CEO 
</HEADLINE>
<TEXT>

     Doğal olarak, büyük şirketlerin de sahipleri ve ortakları var. Ama, büyük şirketler, sahipleri veya ortakları tarafından değil, profesyonel yöneticiler tarafından yönetiliyor. Çünkü, bu şekilde daha çok kar ediyorlar. CEO ise, bu profesyonel yöneticilerin başı. 
     "CEO atanması" eğilimi, son 10 yıldır bizde de başta Koç ve Sabancı olmak üzere büyük şirketler tarafından benimsendi. Böylelikle, şirket sahipleri olaylara dışardan bakabilmeye daha çok zaman ayırabildiler. Profesyonel yöneticiler çoğu zaman şirketleri yurtdışında ve içinde sahiplerinden daha iyi temsil ettiler. 
     Geçtiğimiz yıl, Amerika Birleşik Devletleri'nde ABD "CEO'luk Sistemi"nin sınandığı bir yıl oldu. CEO'ların birçoğu sorgulandı bazıları işlerini kaybettiler. Bazı CEO'ların, şirketleri zarar ettiği halde, şirketlerini karda gösterdikleri anlaşıldı ve bu işlemleri, kardan pay aldıkları için yaptıkları ileri sürüldü. Ancak, CEO'luk uygulaması ABD ve diğer ülkelerdeki dünyanın büyük şirketlerinde sürüyor. 
     Worth dergisinin yaptığı bir araştırmaya göre, ABD vatandaşları gün içinde düşündükleri sürenin 40'ını para meselelerine, 14'ünü havanın nasıl olacağına ve 13'ünü sekse ayırıyorlar. Fortune dergisinin yaptığı bir araştırmaya göre de, ABD'nin önde gelen 200 şirketinin CEO'ları yıllık ortalama 4.1 milyon dolar kazanıyor. ABD başkanlarının yıllık gelirlerinin vergi sonrası yaklaşık 190.000 dolar olduğu düşünülürse, bu rakamın önemi daha iyi anlaşılır. 
     D. A. Benton "How to Think Like a CEO" isimli kitabında "CEO'luk Sistemi"ni bütün ayrıntıları ile incelemiş. Bakınız, bu konudaki ilginç yorumları nasıl 

</TEXT>
</DOC>
