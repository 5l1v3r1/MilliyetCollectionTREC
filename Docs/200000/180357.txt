<DOC>
<DOCNO> 180357 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/04/son/sontur40.html </URL>
<DATE> 2003/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Göktaşı'nın yeni randevu tarihi belli oldu 21 Mart 2069 
</HEADLINE>
<TEXT>

     Bilim adamlarının izlemeye aldıkları 2003 QQ47 adlı dev göktaşının 21 Mart 2014 olarak belirlenen Dünya'ya çarpma olasılığının, tamamen ortadan kalktığı bildirildi. 
     Ege Üniversitesi Fen Fakültesi Astronomi ve Uzay Bilimleri Bölümü öğretim üyesi Prof. Dr. Serdar Evren'den alınan bilgiye göre, dev göktaşına ilişkin ölçümlerde bazı değerlerin değiştiği gözlendi. 
     24 Ağustos-3 Eylül 2003 tarihleri arasındaki 10 gün içerisinde gerçekleştirilen 66 gözlem sonucunda, göktaşının dünyaya çarpma olasılığının en yüksek olduğu tarih, 21 Mart 2069 olarak belirlendi. 
     Değişime açık son değerlendirmelere göre, 1.3 kilometre çapındaki dev göktaşının 21 Mart 2014 yılında yapacağı yakın geçiş sırasında çarpma olasılığı tamamen ortadan kalktı. 
     Astronomların dikkatle izlediği dev göktaşının 22 Mart 2099'a kadar geçişleri listelenirken, bu geçişlerde çarpma olasılıkları da 10 milyon ile 100 milyonda bir arasında değişiyor. Olasılığın en yüksek görüldüğü tarihlerden birisi olan 21 Mart 2058'de bu oranın 10 milyonda 4 olduğu kaydedildi. 
     NASA uzmanları, çarpışmayla açığa çıkacak enerjinin, Hiroşima'ya atılan atom bombasınınkinden 20 milyon kat büyük olacağını tahmin etmişlerdi. 
     
</TEXT>
</DOC>
