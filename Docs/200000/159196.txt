<DOC>
<DOCNO> 159196 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/27/son/sondun03.html </URL>
<DATE> 2003/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Jordan'ın veliahtı LeBron, NBA'e gelmeden zengin oldu.. 
</HEADLINE>
<TEXT>

     Amerikan Ulusal Basketbol Ligi'nin NBA gelecekteki yıldızı gözüyle bakılan 18 yaşındaki LeBron James, Nike spor ayakkabı firmasının reklamlarında oynamak için 90 milyon dolarlık 131 trilyon Türk lirası anlaşmaya imza attı. 
     Dinamik oyun stiliyle Michael Jordan ve Magic Johnson'la karşılaştırılan ve Ohio'nun Akron kentinde lise öğrencisi olan James, reklam anlaşması için peşinde koşan spor markası devlerinin içinden Nike'ı seçti. 
     Nike yetkilileri, rekor anlaşmanın süresini açıklamazken, ABD'deki spor çevreleri anlaşmanın en az 5 yıllık olduğunu belirttiler. 
     Çocukluğu yoksulluk içinde geçen LeBron James, basketbol yeteneğinin keşfedilmesiyle NBA takımlarının peşinden koştuğu bir yıldız haline geldi. 
     NBA takımlarından Cleveland Cavaliers'in NBA Draft şansını kazanmasıyla, gelecek ay yapılacak seçmelerde 1. sırada yer alacak genç James'ın da bu takım tarafından transfer edilmesine kesin gözle bakılmaya başlandı. 

     
</TEXT>
</DOC>
