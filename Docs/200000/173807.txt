<DOC>
<DOCNO> 173807 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/05/son/sontur18.html </URL>
<DATE> 2003/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Kendisini terk eden kadını öldürdü, cinayeti böyle savundu... 
</HEADLINE>
<TEXT>

     Samsun'da kendisini terk eden kadını öldürüp, erkek arkadaşını da yaralayan sanık, ''Çocuklarımı almak isteyince bana saldırdılar'' dedi. 
     Samsun 2. Ağır Ceza Mahkemesi'nde görülen davada, 200 Evler Mahallesi'nde yaklaşık 2 ay önce kendisini terk eden 3 çocuk annesi Serpil Kısak'ı bıçakla öldürüp, kadının erkek arkadaşı Fikret Kısbet'i de yaraladığı gerekçesiyle tutuklanan Özcan Pelvan'ın yargılanmasına devam edildi. 
     Pelvan, Mahkeme Heyeti'ne amacının öldürmek olmadığını belirterek, ''2 çocuğumun annesi Serpil'le birlikte yaşıyorduk. Daha sonra beni terk edip Fikret'in evine gitti. Ben de 2 çocuğumu almak için yanlarına gittim. Bana saldırınca kendimi korumak istedim. Pişmanım'' dedi. 
     Yaralanan Fikret Kısbet ise sanığın kasıtlı olarak olayı gerçekleştiğini söyledi. 
     Duruşma, dosyadaki eksiklerin giderilmesi için ertelendi. 
     
</TEXT>
</DOC>
