<DOC>
<DOCNO> 180210 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/04/yazar/cetiner.html </URL>
<DATE> 2003/09/04/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Bodrum'un 350 bin uçak yolcusu dertli 
</HEADLINE>
<TEXT>

   
   İstanbul'dan Bodrum'a yaz ve kış ayları kaç kişi THY ile gidiyor biliyor musunuz Yaz dönemi 350 bin yolcu, kış dönemi ise 46 bin yolcu. Ankaralılar çok gider Bodrum'a diye biliriz, öyle değilmiş. Sadece yazları var uçak seferleri Bodrum'a ve tam 8 bin kişiyi Bodrum'a taşıyor. 
   Hepsi iyi güzel de uçaklarda yer bulabilmek hayli güç. Hala istediğiniz gün, saatte... Yani anlayacağınız tatilinizi otel rezervasyonunu, uçaklara göre ayarlayacaksınız. Bütün uçaklar dolu mu kalkıyor, hiç boş koltuk yok mu İşte burada bir düzensizlik var ki nedenlerini anlatacağım. 
   
   İstanbul'da sıcaklık rekor kırıyordu 10 gün kadar önce. Dostum Doktor Faruk Turnaoğlu dedi ki 
   - Yahu ne duruyorson burada kalk Bodrum'a git rahat nefes al, oksijen al, orada nem filan yok, tansiyonun da düzene girer. 
   Hemen toparlandım THY uçaklarında yer aramaya başladım. Dolu, dolu,dolu Bir hafta sonraya yer verebiliyorlar veya gidişiniz oluyor da dönüşünüz ileri tarihlere uzuyor. 
   En sonunda business'ta eşimle beraber yer bulundu. Uçağa girdim ki üçer kişilik 6 sıra perde ile ayrılmış burasının adı business olmuş İyi güzel de bizden başka 2 yolcu daha var, peki nerede ötekiler, hani dolu, yer yok diyorlardı uçaklarda 
   Doğrusu ya ikramlar azdı çoktu kınamıyorum, 55 dakikalık yolculukta önemi yok, önemli olan üçer kişilik koltukları öyle daraltmış öyle abartmışlar ki... yahu Amerika'da artık ekonomik sınıfları genişletiyor yolcuları rahat ettirmeye çalışıyorlar. Bizimkiler ise insanları üst üste yığıyor 
   Ayrıca, hani koltuğu bir kısım müşteriye 408 milyona, bir kısmına 308 milyona satmak ticari marifet mi yoksa kazık atmak mı 
   Hele dönüşümüzde perdeyi daha geriye alıp 10 sıra yapmamışlar mı Nasıl olsa talep çok ya, al perdeyi geriye business diye sat 408 milyona Çok çirkin bir kazık atma yöntemi, ayıp vallahi çok ayıp. 
   
   Rezervasyon kaosu    Bir de yer ayırtma sorunu var. Birtakım kişilerin veya acentelerin üç ay öncesinden her gün her hafta filanca falanca zat için yerleri oluyormuş. Bu nedenle son güne kadar her yer dolu, son gün yer açılıyormuş hazredin keyfi olup eğer uçmazsa Peki, cezası yok mu para cezası Onu da kitabına uyduruyorlarmış veya ufak bir kesintiyle. 
   THY bu rezervasyon sorununa mutlaka bir çare bulmalı. 
   Hemen söyleyeyim business şart, özellikle yaşlılar, rahatsız olanların yolculak yapabilmeleri için. Ama adam gibi business. Batı'da ne uçakların business'ında ne 5 yıldızlı otellerde gençleri pek göremezsiniz. Bizde ise tam tersi galiba. Bodrum - İstanbul uçağında ekonomide ben hep Lui Viton çantalı, şık giyimli, görgülü İstanbul hanımlarını gördüm. Etiler - televole sosyetesi ise genellikle business'ta yolculuk yapıyordu. 
   
   Ucuzluk ümidi yok    Uçak biletleri ucuzlayacak mı Gazetelerde Başbakan bile vatandaşı memnun edebilmek için konuştu, biletlerde ucuzluk vaat etti. Sordum soruşturdum böyle bir ümit yok. Fındık, tütün fiyatı değil ki bu değerini hükümet tayin etsin. 
   Bodrum, Dalaman, Antalya uçakları lebalep giderken neden indirsinler fiyatları Diyeceksiniz ki, Berlin, Paris daha ucuz. O hatlarda rekabet var bizde yok. Hiç değilse bu yıl uçak biletlerine zam yapmasınlar da. Umut çalışacak kaliteli rakip şirketlerde. 
   1960'lı yıllar Köln'den Berlin'e gidenler çoğalsınlar diye 100 marktı uçak biletleri. Bizde de Van, Diyarbakır, Gaziantep, Elazığ gibi Doğu illerine fiyatları ucuzlatsınlar. Geceleri ucuz tarife koysunlar. Ama önce THY yönetimi şu rezervasyon boşluğunu kapatsın, kaosu halletsin. 
   
</TEXT>
</DOC>
