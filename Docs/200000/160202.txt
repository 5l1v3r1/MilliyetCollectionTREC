<DOC>
<DOCNO> 160202 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/31/son/sonspo08.html </URL>
<DATE> 2003/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
De Vlieger Trabzon'da... 
</HEADLINE>
<TEXT>

     Trabzonspor prensipte anlaştığı Belçika Milli Takımı kalecisi Geert De Vlieger, Trabzon'u gezdi. 
     İlk olarak çocuğunun okul sorunu için Özel Neşem Koleji'ni inceleyen De Vlieger, daha sonra Hüseyin Avni Aker Stadı'na geçti. 
     Belçikalı oyuncu Somers'in evinin bulunduğu apartmanda kendisine ayrılan daireyi bakan De Vlieger, daha sonra Mehmet Ali Yılmaz Tesisleri'ne gitti. 
     De Vlieger, gezdiği her yerin fotoğrafını çekerken, futbolcunun, fotoğrafları eşine göstereceği belirtildi. 
     Belçikalı oyuncunun yarın ülkesinin milli takım kampına katılmak için Belçika'ya gideceği, bugün sözleşme imzalamaması ve ülkesinde olumlu bir karar vermesi halinde, dönüşünde bordo-mavili takımla resmi sözleşme imzalayacağı bildirildi. 
     
</TEXT>
</DOC>
