<DOC>
<DOCNO> 161050 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/04/son/sonspo28.html </URL>
<DATE> 2003/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray 1 Temmuz'da topbaşı yapacak... 
</HEADLINE>
<TEXT>

     2002-03 sezonunu Beşiktaş'ın ardından 2. sırada tamamlayan Galatasaray, yeni futbol sezonunu 1 Temmuz'da açacak. 
     Florya Metin Oktay Tesisleri'nde ilk çalışmasını 1 Temmuz Salı günü yapacak olan sarı-kırmızılı ekip, 8 Temmuz'da kamp yapmak üzere Avusturya'ya gidecek. Burada 10 ve 12 Temmuz'da 2 hazırlık maçı yapacak olan Galatasaray, katılacağı Innsburck Turnuvası'nda da 14 Temmuz'da Nürnberg, 15 Temmuz'da Feyenoord ile karşılaşacak. 
     Galatasaray, Avusturya'dan Danimarka'ya geçerek Kopenhag'da düzenlenecek turnuvada 19 ve 21 Temmuz'da 2 maç yapacak. 
     22 Temmuz'da İstanbul'a dönecek olan Galatasaray, 26 Temmuz'da bu kez Almanya'ya gidecek ve 27 Temmuz Pazar günü Hertha BSC Berlin'in sezon açılışında bu takımla karşı karşıya gelecek. 
     31 Temmuz'da Hollanda'ya geçerek AFC Ajax Kulübü'nün düzenlediği Amsterdam Turnuvası'nda 1 Ağustos'ta FC Inter, 3 Ağustos'ta da FC Liverpool ile karşılaşacak olan sarı-kırmızılılar, daha sonra Belçika'da KRC Genk takımıyla 5 Ağustos'ta son hazırlık maçını yapacak. 
     Galatasaray, 10 Ağustos'ta başlayacak Birinci Süper Lig öncesi, 6 Ağustos'ta İstanbul'a dönecek. 
     
</TEXT>
</DOC>
