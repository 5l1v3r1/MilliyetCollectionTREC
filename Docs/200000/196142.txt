<DOC>
<DOCNO> 196142 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/17/son/sonspo05.html </URL>
<DATE> 2003/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Los Angeles Lakers fark attı... 
</HEADLINE>
<TEXT>

     ABD Profesyonel Basketbol Ligi'nde NBA 3. hafta mücadelesi, bu sabaha karşı yapılan 3 maçla tamamlandı. 
     Ligde bu sezon şanpiyonluğun en büyük adayı olarak gösterilen Los Angeles Lakers, sahasında Miami Heat'i farklı skorla 99-77 -36 yenerek, 10. maçında 8. ve üstüste de 3. galibiyetini elde etti. Lakers, Merkez Grubu lideri Indiana Pacers ile birlikte ligin şu anda en iyi galibiyet yüzdesine sahip ekibi unvanını paylaşıyor. 
     Karşılaşmada Lakers'da Kobe Bryant, 27 sayı, 4 ribaunt ve 6 asistlik performansıyla sahanın yıldızı olurken, Shaquille O'Neal, 14 sayı ve 6 ribaunt, Gary Payton, 13 sayı ve 8 asist, ''postacı'' lakaplı Karl Malone da 11 sayı ve 10 ribauntla Payton'a eşlik etti. 
     Konuk ekipte ise Lamar Odom, 18 sayı ve 9 ribaunt, Eddie Jones, 12 sayı ve 4 ribaunt, Udonis Haslem de 10 sayı ve 10 ribauntla oynadı. 
     Diğer mücadelelerde de sahalarında Sacramento Kings, Sırp forveti Predrag Stojakoviç'in 33 sayı, 11 ribaunt ve 4 asistlik mükemmel performansıyla Golden State Warriors'ı 106-104 51-59 , Toronto Raptors da Houston Rockets'ı 2 uzatma sonunda 101-97 40-37 yendi. 
     Ligde 4. hafta mücadelesi, yarın sabaha karşı yapılacak 5 maçla başlayacak. 
     
</TEXT>
</DOC>
