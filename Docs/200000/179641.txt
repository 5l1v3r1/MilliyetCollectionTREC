<DOC>
<DOCNO> 179641 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/02/dunya/dun03.html </URL>
<DATE> 2003/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam Tüm işgalcileri vurun 
</HEADLINE>
<TEXT>

      DIŞ HABERLER SERVİSİ 

   
   Devrik Irak lideri Saddam Hüseyin'e ait olduğu öne sürülen iki ayrı ses bandı dün yayınlandı. Saddam, mesajlarında, "bütün işgalcilerin vurulması" için Irak halkına çağrıda bulundu, Necef kentinde geçtiğimiz cuma düzenlenen bombalı saldırıyla ilgisi olmadığını savundu. 
   Saddam Hüseyin'e ait olduğu öne sürülen mesajlardan biri, Lübnan'da yayın yapan LBC Televizyonu'nda yayınlandı. Saddam, mesajında, "Nereden gelmiş olurlarsa olsunlar, Irak'ta bulunan bütün işgalcilerle mücadele edilmesini" istedi. Saddam, "Ey kahramanlar, yabancı işgalcilere büyük bir cesaretle indirdiğiniz acı verici darbeleri artırın. Yabancı caniler ve k firlerle işbirliği içindeki suçluları kuşatma altına alın" dedi. 
   
   'Biz yapmadık' 
   Saddam, El Cezire Televizyonu'nda yayınlanan ses kaydında da, Necef kentinde düzenlenen bombalı saldırıyla eski Baas rejimi yandaşlarının hiçbir ilgisi olmadığını söyledi. "Yılanların ıslıklarını duymuşsunuzdur, istilacı k firler hiçbir kanıt olmadan bizi suçluyorlar" denilen ses bandında, Kuran - ı Kerim'e gönderme yapılarak, "Siz inananlar, eğer kötü insanlar size haber getirirse nedensiz yere suçlamadan önce bunu çok iyi kontrol ediniz. Yoksa suçlamanızdan dolayı pişman olursunuz" ifadeleri kullanıldı. 
   
</TEXT>
</DOC>
