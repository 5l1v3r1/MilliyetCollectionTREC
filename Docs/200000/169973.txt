<DOC>
<DOCNO> 169973 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/17/son/sondun20.html </URL>
<DATE> 2003/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Rumlar, Denktaş'ın önerilerine yanıt hazırlıyor... 
</HEADLINE>
<TEXT>

     Kıbrıs Rum tarafı, KKTC Cumhurbaşkanı Rauf Denktaş'ın, Lefkoşa Havaalanı ve kapalı Maraş'ın bir kısmının BM kontrolünde iki tarafın ortak kullanımına açılması yönündeki önerisine yanıt hazırlıyor. 
     Rum Ulusal Konseyi tarafından bu amaçla oluşturulan komisyon, öğleden sonra, Rum yönetimi lideri Tasos Papadopulos başkanlığında toplandı. 
     Toplantıda, öneriler hakkında, BM Genel Sekreteri Kofi Annan ve Cumhurbaşkanı Denktaş'a gönderilecek mektup hazırlanacak. 
     Bu arada, Rum Dışişleri Bakanı Yorgo Yakovu, Cumhurbaşkanı Denktaş'ın, önerilerinin kabul görmemesi halinde, Maraş'ın Türk kontrolünde Türk ve Rumların kullanımına açılabileceği yönündeki açıklamasıyla ilgili olarak, BM Güvenlik Konseyi'nin 5 daimi üyesi ülkeye şikayette bulundu. 
     Yakovu, BM Güvenlik Konseyi'nin 5 daimi üyesi ülkenin Rum kesimindeki büyükelçileriyle ayrı ayrı görüşerek şikayetlerini iletti. 
     
</TEXT>
</DOC>
