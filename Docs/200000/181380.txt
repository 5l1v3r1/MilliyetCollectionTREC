<DOC>
<DOCNO> 181380 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/10/guncel/gun90.html </URL>
<DATE> 2003/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 

   
   Biraz da spor...    Haftada bir gün spor yapmak, hiç yapmamaktan iyidir. Hadi başlayalım... 
   Van Hooijdonk, Fenerbahçe'nin müthiş transferi. Adam boş durmamış, yıllarını ayağına yatırmış. Gelip tepmiyor topu, sanki koordinatları yüklüyor kramponlarıyla. İğnenin deliğinden geçiriyor, barak maraj dinlemiyor. Irak'a güm güm indirilen akıllı füzeler gibi yaptığı vuruşlar. Tek farkı, toplar hedefi hiç şaşırmıyor, kendi kalesine gitmiyor... 
   Van Hooijdonk, bir Hollanda gazetesine demeç vermiş. Türkiye'ye gelip, birkaç gol attıktan sonra baş tacı edilen her futbolcu gibi konuşmuş, "Çok mutluyum, burada hiç yabancılık çekmiyorum" demiş. Başka neler der bu yabancılar 
   Mesela... 
   Türkler çok sıcak insanlar, aradığım dostluğu burda buldum... Türk yemeklerine bayılıyorum ama rakı içemiyorum, çok sert geliyor... Sanki 40 yıldır burada yaşıyor gibiyim... Futbolu bıraktıktan sonra, Türkiye'ye yerleşicem... Türkiye benim ikinci vatanım... 
   Daha uzatabiliriz. Peki sonra ne olur Bir şeyler ters gider, fatura kendisine çıkarılan yabancı futbolcunun, yine yabancı bir gazeteden vecizelerini okuruz... 
   Takımda herkes birbirinin gözünü oyuyor, huzurum kalmadı... Çok yağlı yiyorlar, midem mahvoldu, içince de sapıtıyorlar zaten... Taraftarlar çok fanatik, canımızı zor kurtardık... Kültürü çok farklı, hiç alışamadım... Çocuklarım ve karım orda çok mutsuz oldular... 
   Tabii ki Van Hooijdonk da illa böyle yapacak diye bir şey yok. Sadece hafiften kıllandık, takip edeceğiz. Kırmızı pasaportuyla gezerken "Türkiye bizim dostumuz, kurban olurum ben size " derken şimdi her fırsatta babalanan Talabani vakası gibi olmasın istiyoruz... 
   
   Algıda seçicilik ve İlhan Mansız...    İstiyoruz ki bizi herkes okusun. Enteli de, danteli de. Özellikle de Küçük İskender İlhan Mansız'a yazdığı şiirden hatırlarsınız ve Orhan Pamuk... O yüzden attığımız başlıkla aşağıdaki yazının hiç alakası yoktur. Sadece ve sadece dikkat çekebilmek adına peşinde koşulan küçük bir hesaptır... 
   Mevzu şu... Yıllardır Türkiye'de olan, komşumuz Romanya'nın vatandaşı olan Beşiktaş Teknik Direktörü Lucescu'nun "yeminli tercüme büroları" kadar dil bilirken 5 galiba , tek kelime Türkçe konuşmamasına takmış durumdayız. Yahu insan bir çaba gösterir, jest olsun diye çat pat da olsa bir konuşmasını Türkçe yapar. Fatih Terim İtalyancayı sökmüştü, Alman Daum işi Milli Marş'a kadar götürdü, Lucescu'dan tık yok. O'nu da takip ediyoruz. Mecbur mu Evet, mecbur. Bakın İspanyollara, "dil bilmiyor" diye Rüştü'yü yedekte oturtuyorlar... Hadi Lucescu Hoca, en azından şöyle eskilerden bir "Maraba Televole" deyiver de rahatlayalım be gülüm... 
   
   Ay akşamdan ışıktır, yaylalar yaylalaaar... 
   KurtAdam 
   
   Cins Ördekler 
   "Mesela yolda giderken bir ördek görüyorsun, ördek kafasını kaldırıyor tanıyor. İbrahim Tatlıses o kadar büyük bir insan..." 
</TEXT>
</DOC>
