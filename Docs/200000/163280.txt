<DOC>
<DOCNO> 163280 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/15/yasam/yas01.html </URL>
<DATE> 2003/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzayda 'UFO' görüldü 
</HEADLINE>
<TEXT>

Dünyada görüldüğünü duymaya alıştığımız 'tanımlanamayan uçan nesneler', bu defa Uluslararası Uzay İstasyonu'nu ziyaret etti 
     DIŞ HABERLER SERVİSİ 

     Uluslararası Uzay İstasyonu UUİ etrafında perşembe gecesi tanımlanamayan küçük bir nesnenin görüldüğü bildirildi. 
     Florida Today'in haberine göre, uzay istasyonu etrafındaki gizemli nesneyi ilk olarak UUİ'deki astronotlardan Ed Lu gördü. Ortadan kaybolmadan önce cismin fotoğraflarını çekmeyi başaran Lu, daha sonra bu fotoğrafları yerdeki kontrol merkezine gönderdi. Fotoğrafları incelemeye alan Amerikan Havacılık ve Uzay Dairesi NASA , nesnenin nereden geldiği ve nereye gittiğine ilişkin sorulara henüz yanıt bulamadı. 
     
     Gizemli nesne 
     İstasyonun etrafında dolaştıktan sonra gözden kaybolan nesnenin UUİ'den kopan bir parça olabileceği sanılıyor. Ancak nesnenin görüldüğü sırada istasyonda sıradışı bir durum olmaması bu küçük nesnenin gizemini daha da artırıyor. 
     Amerikalı astronot Lu ve Rus kozmonot Yuri Malenşenko 3 aydır, Uluslararası Uzay İstasyonu'nda kalıyor. 
     

</TEXT>
</DOC>
