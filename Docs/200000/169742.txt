<DOC>
<DOCNO> 169742 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/16/son/sondun12.html </URL>
<DATE> 2003/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
"ABD-Türkiye, orduda eşcinselliği yasaklanayan tek NATO üyeleri" 
</HEADLINE>
<TEXT>

     ABD'de eşcinsel, biseksüel ve cinsiyet değiştirenlere eşit haklar için çalışan The Human Rights Campaign İnsan Hakları Kampanyası adlı kuruluşun direktörü Elizabeth Birch, ABD ile Türkiye'nin, ''orduda açıkça eşcinselliğe izin vermeyen yegane NATO ülkeleri'' olduğunu söyledi. 
     Washington'da, 2004 yılı Başkanlık seçiminin Demokrat Partili bütün başkan aday adaylarıyla ''Eşitlikten konuşalım'' başlıklı bir forum düzenleyen Birch, ''Bir taraftan eşcinselleri geleneksel önyargılardan korumaya çalışırken, silahlı kuvvetlerimizdeki eşcinseller, cinsel tercihleri konusunda sessiz kalmaya zorlanıyor. Üstelik bu askerlerimiz, ülkeleri için canlarını tehlikeye atıyor'' dedi. 
     Birch, ''Şunu not etmek çok önemli. NATO'nun iki müttefiki ABD ve Türkiye, orduda açık eşcinselliğe yasak getiren yegane ülkeler. Bu yanlıştır'' ifadelerini kullanınca katılımcılar tarafından alkışlandı. 
     Oturuma, ikisi dışındaki Demokrat Partili başkan aday adayları katıldı. 
     
</TEXT>
</DOC>
