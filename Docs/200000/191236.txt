<DOC>
<DOCNO> 191236 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/25/son/sontur17.html </URL>
<DATE> 2003/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Trafik kazaları 5 ölü, 5 yaralı... 
</HEADLINE>
<TEXT>

     Yurtta meydana gelen trafik kazalarında 5 kişi öldü, 5 kişi yaralandı. 
     Alınan bilgiye göre, Samsun'da Yeni Mahalle 100. Yıl Bulvarı'nda Köksal Oktay yönetimindeki 55 SK 130 plakalı motosiklet, karşıya geçmek isteyen Mevlüt Mercan'a 71 çarptı. Ağır yaralanan Mercan, kaldırıldığı Samsun Devlet Hastanesi'nde öldü. 
     Eskişehir'de Ahmet Uzun 39 yönetimindeki 07 CMM 58 plakalı otomobil, Kütahya-Bilecik karayolunun 10. kilometresinde takla attı. Kazada, Nihal Eren 27 öldü yaralanan Ahmet Uzun, Devlet Hastanesi'ne kaldırıldı. 
     İzmit'in Maşukiye Beldesi'nde Sapanca yönüne giden Hakkı Halil yönetimindeki 34 HAP 41 plakalı kamyon, Ondulin fabrikası sapağında hatalı sollama nedeniyle karşı yönden gelen Ahmet Dilberoğlu'nun 42 kullandığı 54 FP 678 plakalı otomobile çarptı. Kazada, otomobil sürücüsü öldü. 
     Amasya'nın Taşova İlçesi'nde Cemal Dündar'ın kullandığı 34 YK 9944 plakalı otomobil, sürücünün direksiyon hakimiyetini kaybetmesi sonucu Yeşilırmak Köprüsü'nden düştü. Kazada, sürücü Dündar yaralandı eşi Hatice Dündar 62 öldü. 
     Konya'nın merkez Selçuklu İlçesi Işıklar Mahallesi Beyşehir Çevre Yolu'nda, Mustafa Mızrak 35 yönetimindeki 96 GCG 94 plakalı otomobil, karşıya geçmek isteyen Yunus Çakır'a 75 çarptı. Ağır yaralanan Çakır kaldırıldığı Başkent Üniversitesi Hastanesi'nde hayatını kaybetti. 
     Aydın'ın Kuyucak ilçesi'nde, Osman Yetim yönetimindeki 20 ZH 551 plakalı minibüs, Hüdai Taşbaş'ın kullandığı 03 FE 569 plakalı buğday yüklü kamyonla, Çabanisa Köyü yakınlarında çarpıştı. Kazada, yaralanan sürücüler ile Tahsin Avcı, Nazilli Devlet Hastanesi'nde tedavi altına alındı. 
     
</TEXT>
</DOC>
