<DOC>
<DOCNO> 184192 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/24/astro/index.html </URL>
<DATE> 2003/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Pratik konular başarı 
</HEADLINE>
<TEXT>

   
   
   Başak burcundan geçen Ay'ın açıları pratik konular, organizasyon işleri bakımından verimli sonuçlar getirebilir. Maddi konularda başarılı olabileceğimiz bir gündeyiz. Koç'lar yarım bıraktıkları işleri kolaylıkla tamamlayabilir, bu arada detaylardan da çok şey öğrenebilirler. Kendilerini geliştirebilecekleri bir gündeler. Boğa'lar iyimser taraflarını vurgulayabilecekleri bir gündeler. Duygusal alanda da tatmin olabilecekler. Aşkta olumlu bir hava esebilir. İkizler daha derli toplu olmak zorunda. Ani çıkan işlere hızla sarılabilecekler. Evle ilgili işlerde de başarı var. Yengeç'ler çok şey öğrenebilecekleri, hareketli bir gündeler. Yeni tanışmalar, değişiklikler ve başkalarından alacakları destekler söz konusu. Kısa yolculuklar gündeme gelebilir. Aslan'lar parasal konularda rahat edebilirler. Daha çok çalışarak kazançlarını artırabilecekler. Birikimlerini verimli değerlendirebilirler. Başak'lar dikkat çekebilecekleri, hareketli bir gündeler. Yeni adımlar söz konusu. Girişimlerinde şans da onlara yardım edecek. 
   Terazi'nin biraz beklemesi ve olayları iyi analiz etmesi gerekebilir. Bazı dikkatsizlikler olsa bile yine de başkalarından destek alabilirler. Geçmişe fazla takılmamalılar. Akrep'ler hızlı hareket edebilecekleri, grup çalışmalarından fayda sağlayabilecekleri bir gündeler. İş hayatında esen olumlu havayı iyi değerlendirebilmeliler. Yay'lar bazı aceleci davranışları ya da dikkatsizlikleri yüzünden hata yapabilirler. İş hayatında sıkı çalışma sonuç getirecek. Oğlak'lar parasal konularda rahat edebilecekleri bir gündeler. Pek çok konuda şans onlardan yana olacak. Yenilikler ve yabancılarla ilgili konularda da başarı mümkün. Kova'nın duygusal alanda biraz daha dikkatli olması gerekiyor. Kendilerini güvensiz hissedebilirler. Duygusal alanda kendilerini yıpratmamaya çalışmalılar. Balık'lar tek başlarına hareket etmekte zorlanabilirler. Akşam ortaklaşa konulara ve beraberliklere dikkat etmeliler. Öfkeyi ya da huzursuzluğu dengelemek gerekecek. 
   
   
</TEXT>
</DOC>
