<DOC>
<DOCNO> 163037 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/13/son/sontur44.html </URL>
<DATE> 2003/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Mesut Yılmaz TBMM'de... 
</HEADLINE>
<TEXT>

     Eski Başbakanlardan Mesut Yılmaz, bilgi vermek üzere TBMM Yolsuzlukları Araştırma Komisyonu'na geldi. 
     Yılmaz, saat 14.00'da TBMM'ye eski İstanbul Milletvekilleri Cavit Kavak, Sühan Özkan ve Avukat Erden Arısoy ile birlikte geldi. 
     TBMM'ye gelişinde Yılmaz'ı ANAP Hakkari Milletvekili Mustafa Zeydan, Bitlis Bağımsız Milletvekili Edip Safter Gaydalı ile çok sayıda eski ANAP milletvekili karşıladı. 
     Komisyon toplantısında eski ANAP lideri Mesut Yılmaz’a başbakanlık ve başbakan yardımcılığı yaptığı dönemlere ilişkin sorular sorulması bekleniyor. 
     Özellikle soruşturma komisyonu kurulması beklenen Mavi Akım ve Karadeniz sahil yolu ihaleleri ile Türkbank özelleştirmesi gibi konularda Mesut Yılmaz’ın bilgisine başvurulacağı öğrenildi. 
     
</TEXT>
</DOC>
