<DOC>
<DOCNO> 192580 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/01/guncel/agun.html </URL>
<DATE> 2003/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Balonlu barış eylemi karakolda sona erdi 
</HEADLINE>
<TEXT>

   Polis, savaş karşıtı eylem yapan 16 çocuğu gözaltına aldı. 7 yaşından küçük olduğu için 11 çocuk gece yarısı serbest bırakıldı. Geriye kalan 5 çocuk karakolda sabahladı 
      ÜMRAN AVCI HALUK ATALAY İstanbul 
   
   İstanbul Yenibosna'da önceki gün çocukların savaş karşıtı eylemi vardı. Ellerinde balon ve dövizler taşıyan, "savaşa hayır" sloganları atan yaklaşık 35 çocuğun eylemi, polis müdahalesiyle noktalandı. Yürüyüşe engel olan polis, çocukları apar topar minibüse bindirdi. Minibüste yer kalmadığı için bazı çocuklar gözaltına alınmaktan kurtulurken, 7 - 14 yaş arasında 16 çocuk karakolda götürüldü. Yaşları küçük olduğu gerekçesiyle 11 çocuk gece yarısı ailelerine teslim edildi. KarakolDa sabahlayan 5 çocuk ise dün çıkarıldıkları İstanbul Çocuk Mahkemesi tarafından serbest bırakıldı. 
   
   'BİZ BARIŞ İÇİN YÜRÜDÜK' 
   Saman Sokak'ta önceki gün öğle saatlerindeki eylemden sonra gözaltına alınan H.B 7 , H.D 7 , V.Ç. 8 , R.G. 10 ve R.B. 10 götürüldükleri Bahçelievler Çocuk Büro Amirliği tarafından serbest bırakıldıktan sonra yaşadıklarını anlattı. DEHAP Bahçelievler İlçe Örgütü'nde bir araya gelen çocuklar, "Biz savaş istemiyoruz. Barış için yürüdük. Ellerimizde k ğıtlar ve balon vardı. K ğıtta ne yazdığını bilmiyoruz" dedi. Karakolda çok korktuklarını ve ağladıklarını söyleyen çocuklar, aynı zamanda çok üşüdüklerini anlattı. 
   
   AİLELERİNE TESLİM EDİLDİLER 
   Gözaltına alınan çocuklardan J.B. 11 , H.Y. 11 , S.K. 13 , M.Z.K. 13 ve M.D. 14 Kocasinan Polis Merkezi'nde dün işlemleri tamamlandıktan sonra İstanbul Çocuk Mahkemeleri Savcılığı'na sevk edildi. Cumhuriyet Savcısı Erhan Koroğlu tarafından ifadeleri alınan 5 çocuk, ifadelerinin alınmasının ardından ailelerine teslim edildi. Gazetecilerin sorularını yanıtlayan çocuklar, gösteriye katılmadıklarını iddia ederken, bazıları zafer işareti yaptı. 
   
   Doktor raporu için misafir edilmişler    Çocuklar, "Toplantı ve Gösteri Yürüyüşleri Kanunu"na muhalefet etmek ve yasadışı örgüt propagandası yapmak suçlarından savcılığa sevk edildi. Savcılığa gönderilebilmeleri için yaptıkları eylemin farkında olduklarına dair doktor raporu gerekiyordu. Çocuklar, bu rapor gelene kadar polis merkezinde misafir edildi. 
   
   
   
</TEXT>
</DOC>
