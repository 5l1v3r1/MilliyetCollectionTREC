<DOC>
<DOCNO> 158748 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/24/son/sontur24.html </URL>
<DATE> 2003/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Ekmeğin içinden jilet çıktı.. 
</HEADLINE>
<TEXT>

     Gaziosmanpaşa'da bir vatandaşın marketten aldığı ekmeğin içinden ''jilet'' çıktı. 
     Vatandaşın yazılı şikayeti üzerine, ekmeğin üretildiği fırını belirleyen Çankaya Belediyesi Zabıta Müdürlüğü ekipleri, ekmeğin üretildiği Dikmen'deki fırında incelemelerde bulundu. 
     Konuyla ilgili bir açıklama yapan Çankaya Belediye Başkanı Haydar Yılmaz, yetkiyi elinde tutan kurumları halkın sağlığıyla ilgili tedbirleri almamakla suçladı. 
     Yılmaz, ekmek üretimi yapan müesseslerin ruhsatlandırma ve denetim faaliyetlerinin Sağlık Bakanlığı ve Tarım Orman Bakanlığı'na bağlı olduğunu hatırlatarak ''Yetkiyi elinde tutan kurumlar ne denetim ekibi oluşturacak kadar personele sahipler ne de Türkiye çapında konusunda hakim denetim uzmanı çalıştırabilecek yapıya'' diye konuştu. 
     Belediye olarak vatandaşların yazılı şikayetleri olmadan işletmelerde denetim yapmalarının mümkün olmadığını belirten Yılmaz, bu durumdan ders çıkarılarak yerel yönetimler yasasında benzer yetkilerin belediyelere iade edilmesini istediklerini bildirdi. 
     
</TEXT>
</DOC>
