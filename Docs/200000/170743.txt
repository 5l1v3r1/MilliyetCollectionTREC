<DOC>
<DOCNO> 170743 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/21/son/soneko34.html </URL>
<DATE> 2003/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Para piyasalarında bugün... Borsa ve dolar düştü... 
</HEADLINE>
<TEXT>

     Borsa, haftanın ilk işlem gününde yüzde 0.27 geriledi. 
     İstanbul Menkul Kıymetler Borsası İMKB Ulusal 100 endeksi, 1. seansta 10.80 puan kayıpla 10,846.05 puandan kapandı. 2. seansta da 18.79 puan kayıp yaşayan endeks, günü 10,827.26 puandan tamamladı. 
     Endeksin günlük kaybı ise 29.59 puan olarak hesaplandı. 
     Hisse senetleri piyasasında günlük işlem hacmi 275 trilyon 145 milyar 307 milyon lira oldu. 
     
     DOLAR GERİLEDİ 
     Dolar, Merkez Bankası kurlarında ve serbest piyasada Türk Lirası karşısında değer kaybetti. 
     Merkez Bankası doların bugünkü efektif kurunu alışta 1 milyon 382 bin 583 lira, satışta ise 1 milyon 392 bin 309 lira olarak açıkladı. 
     Böylece dolar, Merkez Bankası'nın Cuma günkü kurlarına göre, alışta 6 bin 15 lira, satışta ise 6 bin 58 lira geriledi. 
     Serbest piyasada Cuma günü 1 milyon 562 bin liradan kapanan Euro'nun kapanış fiyatı ise 1 milyon 568 bin liraya çıktı. 
     
     TAHVİL VE BONO PİYASASI 
     İMKB Tahvil ve Bono Piyasası Kesin Alım Satım Pazarı'nda işlem gören 18 Ağustos 2004 vadeli bugün valörlü tahvilin bileşik getirisi 0.13 puan yükseldi. 
     Bu kağıdın aynı gün valörlü işlemlerinin basit getirisi yüzde 47.68, bileşik getirisi yüzde 46.91'den kapandı. Cuma günkü piyasa kapanışında bu kağıdın basit getirisi yüzde 47.63, bileşik getirisi yüzde 46.78 olmuştu. 
     İMKB Tahvil ve Bono Piyasası Repo Pazarı'nda, gecelik faiz de ortalama yüzde 34.99 olarak belirlendi. 
     
</TEXT>
</DOC>
