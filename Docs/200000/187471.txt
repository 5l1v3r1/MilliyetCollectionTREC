<DOC>
<DOCNO> 187471 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/09/son/sondun16.html </URL>
<DATE> 2003/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağdat'ta İspanyol diplomat öldürüldü 
</HEADLINE>
<TEXT>

     Irak'ın başkenti Bağdat'ta bugün bir İspanyol diplomatının öldürüldüğü bildirildi. 
     İspanyol EFE ajansının haberine göre, Irak'ta görevli Jose Antonio Bernal Gomez adlı diplomat, evinin önünde öldürüldü. Ajans, saldırıyla ilgili ayrıntı vermedi. 
     
     İspanya doğruladı 

     İspanya Dışişleri Bakanlığı, Irak'ta görevli bir diplomatının öldürüldüğünü doğruladı. 
     Dışişleri Bakanlığı'ndan bir sözcü, Irak'ın başkenti Bağdat'ta enformasyon ataşesi olarak görev yapan Jose Antonio Bernal Gomez'in evinden çıktığı sırada vurularak öldürüldüğünü söyledi. 
     İspanya'nın, Irak'ta, çoğu başkentin güneyindeki Şii bölgelerinde konuşlanan 1300 askeri bulunuyor. 
     Gomez, esas savaşın sona erdiğinin açıklandığı Mayıs ayından bu yana ölen ikinci İspanyol oldu. Bağdat'taki BM karargahına 19 Ağustos'ta düzenlenen saldırıda da bir İspanyol ölmüştü. 
     
</TEXT>
</DOC>
