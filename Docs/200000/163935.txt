<DOC>
<DOCNO> 163935 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/18/son/soneko33.html </URL>
<DATE> 2003/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
BDDK Kararları Zekeriya Temizel'e atfetmek doğru değil 
</HEADLINE>
<TEXT>

     Bankacılık Düzenleme ve Denetleme Kurumu'nun BDDK , aldığı bütün kararların ve bu kararlara ilişkin uygulamaların, ilgili yasalar çerçevesinde dönemin koşulları da dikkate alınarak kurumsal bir bütünlük içinde kişilere bağlı olmaksızın gerçekleştirildiği bildirdi. 
     BDDK'tan yapılan açıklamada, Kurum'da gerçekleştirilen işlemler ile alınan tüm kararların belli kişi ve kişilere bu arada BDDK'nın eski başkanı Zekeriya Temizel'e atfetmenin doğru olmadığı belirtildi. 
     Açıklamada, şunlar kaydedildi 
     ''Bazı basın ve yayın organlarında yer aldığı gibi Trade Deposit Bank'ın offshore İktisat Bankası'nın Malta Şubesi ile birleştirilmesi sonucunda offshore'daki mevduatın garanti kapsamına alındığı iddiası gerçeği yansıtmamaktadır. 
     Çünkü offshore şubeleri de dahil olmak üzere hiçbir yurtdışı şubedeki İktisat Bankası Malta şubesi gibi mevduat, bu birleşmenin yapıldığı dönemde garanti kapsamında bulunmamaktadır.'' Açıklamada, Trade Deposit Bank'ın offshore İktisat Bankası'nın Malta Şubesi ile birleştirilmesi işlemleri de dahil olmak üzere İktisat Bankası'nın tüm işlemleri Cumhurbaşkanlığı Devlet Denetleme Kurulu ve Bankalar Yeminli Murakıplar Kurulu tarafından denetlenmiş olup, düzenlenen raporlar üzerine Kurumca, Kurum talimatlarına ve Bankalar Kanunu'na aykırı bir tarzda fiili bir durum yaratarak birleşme işlemi gerçekleştiren Banka eski ortak ve yöneticileri hakkında gerekli yasal işlemlerin yapıldığı ve yapılmaya devam ettiği ifade edildi. 
     
</TEXT>
</DOC>
