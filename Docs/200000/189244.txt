<DOC>
<DOCNO> 189244 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/17/son/sondun08.html </URL>
<DATE> 2003/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
El Baradei İran, uranyum ile ilgili henüz karar vermedi... 
</HEADLINE>
<TEXT>

     Uluslararası Atom Enerjisi Ajansı UAEA Başkanı Muhammed El Baradei, İran'ın henüz uranyum zenginleştirme faaliyetlerini durdurmaya karar vermediğini söyledi. 
     El Baradei, dün akşam İran'ın başkenti Tahran'dan ayrılmadan önce yaptığı açıklamada, İran'ın uranyum zenginleştirme faaliyetlerini durdurmaya karar verip vermediğinin sorulması üzerine, ''Hayır. UAEA Yönetim Kurulu, İran'dan güven önlemi olarak bu faaliyetlerini durdurmasını istedi, ama sanıyorum hala düşünüyorlar. Henüz bir karar yok'' dedi. 
     UAEA, İran'a nükleer silah programına sahip olmadığını kanıtlamak için Ekim sonuna kadar süre vermişti. 
     El Baradei de bu tarih sona ermeden İranlı yöneticilerle temaslarda bulunmak üzere 1 günlüğüne Tahran'a gelmişti. 
     
</TEXT>
</DOC>
