<DOC>
<DOCNO> 192768 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/02/spor/spo05.html </URL>
<DATE> 2003/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Gençler'e ağır ceza 2-1 
</HEADLINE>
<TEXT>

   Samsunspor cezası nedeniyle Yozgat'ta karşılaştığı Gençlerbirliği'ni Musa'nın golleriyle devirdi. Başkent ekibi El Saka ile öne geçmesine rağmen skoru koruyamadı, haftayı puansız kapadı 
   
   GENÇLERBİRLİĞİ, rakibinin cezası nedeniyle Yozgat'ta oynanan karşılaşmada Samsunspor'a son 15 dakikada teslim oldu. İlk yarıda girdiği sayısız gol pozisyonlarından sadece birini El Saka ile değerlendiren Kırmızı-Siyahlı ekip, ikinci yarıda son derece etkisiz ve rakibine mahkum bir oyun sergiledi. Samsunspor oyunun son bölümlerinde dengeyi kurdu. Karadeniz ekibi Musa ile önce 72'de beraberliği sağladı, ardından 75'te öne geçti. Üst üste yediği gollerle büyük bir şok yaşayan Gençlerbirliği geri kalan bölümde rakip kaleyi ablukaya almasına rağmen sonucu değiştiremedi ve sahadan yenilgiyle ayrıldı. 
   
   Maçın karnesi 
   HAKEMLER Serdar Tatlı, Şahan Yılmaz, Muhittin Gürses 
   SAMSUNSPOR Shorunmu 7 - Müslim 7 , Kenan 7 , Osman 5 Şenol Dk. 40 6 - Mehmet 6 Adnan Dk. 61 5 , Kirita 5 , Evren 6 , Musa 7 , Batista 5 - Caner 6 Milton Dk. 80 , Celil 6 
   YEDEKLER Göksel, Mehmet, Serkan, Ertan 
   GENÇLERBİRLİĞİ Damir 5 - El Saka 6 , Ümit 5 , Baki 5 Veysel Dk. 76 5 - Ali Tandoğan 5 , Nihat 6 Bülent Akın Dk. 55 3 , Skoko 6 , Deniz 5 , Flip 5 - Youla 5 M'Bayo Dk. 55 5 , Mustafa Özkan 7 
   YEDEKLER Bora, Erkan, Mustafa Gürsel, Bülent Karaman 
   SARI KARTLAR Müslim, Milton Samsun 
   GOLLER El Saka Dk.5 , Musa Dk. 72 ve 75 
   
   
</TEXT>
</DOC>
