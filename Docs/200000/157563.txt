<DOC>
<DOCNO> 157563 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/19/spor/bbas.html </URL>
<DATE> 2003/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
BİLETİ ASLAN KESTİ 78-91 
</HEADLINE>
<TEXT>

Basketbol çeyrek final eşleşmesinin nefes kesen serisinde Galatasaray güldü. Fenerbahçe karşısında daha disiplinli oynayan Cim - Bom, Efes Pilsen ile eşleşti 
     GÖKHAN TÜRE 

     3-2 kazandı 
     SARI - Kırmızılılar, Play - Off çeyrek finalinde üst üste iki kez yenildiği ezeli rakibi Fenerbahçe’yi dördüncü buluşmada farklı geçerek 3 - 2’lik avantajla yarı finalde Efes Pilsen’e rakip oldu. Abdi İpekçi Salonu’nda kıran kırana geçen gerilimli mücadelede Galatasaray, bu kez Sarı - Lacivertliler’i iyi savunmasıyla durdururken, maçın büyük bölümünü kontrolünde tuttu. 
     
     Yarı final yarın 
     İLK yarıyı tek sayı farkla önde kapadıktan sonra üçüncü çeyrekten itibaren Arda ve Koch’un dış atışlarıyla arayı açmaya başlayan Galatasaray karşısında Fenerbahçe acele atışlar kullanınca fark giderek büyüdü. Son çeyrekte 15 sayıya yükselen farkı maçın sonuna kadar koruyan Galatasaray, mutlu sona ulaştı. Efes Pilsen - Galatasaray yarı final serisi salı günü başlayacak. 
     
İstatistik FENERBAHÇE OYUNCU TS 2S 3S SA R Dickel 4 2 8 0 4 0 2 2 Erdal 16 6 9 1 7 1 2 3 Zaza 11 1 3 3 5 - 7 Davenport 32 11 15 2 5 4 5 13 Wilkerson 3 1 4 - 1 2 5 Erkan 2 1 3 - - - Barış 7 2 2 0 1 3 4 1 Emre 3 1 2 - 1 1 1 Zeki - - - - - Altan - - 0 2 - - TOPLAM 78 25 46 6 24 10 16 32      
     
GALATASARAY OYUNCU TS 2S 3S SA R Muratcan 6 0 1 1 3 3 6 5 Koch 35 9 15 5 6 2 2 10 Arda 19 2 4 3 6 6 8 8 Lyday 15 1 7 0 5 13 14 4 Hairston 12 6 9 0 1 0 1 3 Yiğit 2 - 0 1 2 3 3 Önder 2 1 3 - - 2 Ali - - - - - TOPLAM 91 19 39 9 22 26 34 35      
     1.PERİYOT 20 - 20 
     2.PERİYOT 36 - 35 G.Saray 
     3.PERİYOT 58 - 50 G.Saray 
     MAÇ SKORU 91 - 78 G.Saray 
     BEŞ FAUL Erkan 38.17 , Barış 38.38 
     HAKEMLER Mehmet Keseratar, Mustafa Can 
     
Gerilim filmi gibi      FENERBAHÇE ile Galatasaray arasındaki derbi yine bir "gerilim filmini" andırırken, alınan geniş güvenlik önlemlerine karşın sahaya "pet şişe yağmurunun" önüne geçilemedi. Maç, sık sık dururken, şeref tribününde de zaman zaman yaşanan gerginlik polisin müdahalesiyle büyümeden önlendi. Galibiyet sevincini Galatasaray tribünleriyle paylaşan Sarı - Kırmızılı takımın coachu Erman Kunter, "Momentum ve şans bizden yanaydı. Kaybettiğimiz iki maçtan çıkardığımız derslerle bu kez daha dikkatli oynadık. Yarı finalde de Efes Pilsen’e kolay teslim olmayacağız" dedi. 
     
Zaferi kutladılar      Galatasaraylı basketbolcular ve teknik kadro ezeli rakibi Fenerbahçe’yi elemenin coşkusunu dün akşam tam kadro Etiler’deki Hede Ocakbaşı Restoran’da kutladı. Sarı - Kırmızılı basketbolcular gergin geçen serinin ardından gönüllerince eğlenip stres attılar. 
     

</TEXT>
</DOC>
