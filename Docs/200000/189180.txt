<DOC>
<DOCNO> 189180 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/17/siyaset/siy02.html </URL>
<DATE> 2003/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İmam hatip tasarısı şimdilik donduruldu 
</HEADLINE>
<TEXT>

   İmam hatiplilerin üniversiteye girişini kolaylaştıran tasarı, alt komisyona sevk edildi. Çelik, "Blair'e kimse hesap sormuyor" dedi 
      ANKARA Milliyet 

   
   TBMM Milli Eğitim Komisyonu, kamuoyunda tartışmalara neden olan ve Genelkurmay İkinci Başkanı Orgeneral İlker Başbuğ'un tepkisini çeken imam - hatip lisesi mezunlarına üniversiteye girişi kolaylaştıran tasarıyı, YÖK tasarısı Meclis'e gelene kadar görüşülmek üzere alt komisyona sevk etti. 
   Komisyona "cami" tartışmaları damgasını vururken, Milli Eğitim Bakanı Hüseyin Çelik, İngiltere'de halkın yüzde 40'ından oy alan Tony Blair'e kimsenin hesap sormadığını söyledi. Komisyonda CHP ve AKP'liler arasında yaşanan tartışmalar şöyle 
   Tayyar Altıkulaç AKP - Komisyon Başkanı YÖK'ten temsilci çağrılması üzerine YÖK Başkanı Kemal Gürüz yazı gönderdi. YÖK Başkanlığı, tasarının Anayasa ve Milli Eğitim Temel Kanunu'na aykırı olduğunu ileri sürdü. YÖK Başkanı'nın bu tutumunu kınıyorum. 
   Berhan Şimşek CHP Birilerine taş atmak için kameralar önünde açıklama yaptınız. 
   Mehmet Çiçek AKP YÖK Başkanı, komisyonu "yok" saydı. Üye olarak buna tepki göstermelisiniz. Başınıza daha çok şeyler gelir. 
   Hüseyin Ekmekçioğlu CHP Ne gelir başımıza Tehdit mi ediyorsunuz 
   Çelik Eğitim meselesine ideolojik yaklaşmak o ülkeye ihanettir. YÖK'teki sağlıklı olmayan işleyişi değiştirmek vaadimiz. Varsayalım ki YÖK yasa tasarısı gelmeyecek. O zaman tasarının dondurulması doğru olmaz. Alt komisyon kurulmalı. 
   Zekeriya Akıncı CHP Mutfak görevi mi göreceğiz 90 bin cami, 600 bin imam hatip mezunu var. Birilerinin buraları arka bahçeleri olarak gördüğü hatırlanırsa, o zaman kimin ideolojik davrandığı anlaşılır. 
   Çiçek Camiler sizi niye rahatsız ediyor. Tasarı Anayasaya aykırı değil. ÖSS sistemini değiştireceğiz. Yüzde 35'e yakın oy aldık. Blair, yüzde 23.5 oyla Meclis'in dörtte üç çoğunluğuna sahip. Hiçbir Allah'ın kulu çıkıp da 'şunu yapamazsınız' demiyor. 
   Mehmet Tomanbay CHP Onlar devleti değiştirmeye çalışmıyor. 
   Mustafa Özyurt CHP Başbakanla bakanın açıklamaları çelişkili. Ordu açıklama yapınca frene basılıyor. 
   Turan Çömez AKP İmam hatipler olmasaydı çiftçi olurdum. 
   Şimşek O zaman imam hatipleri açan CHP'ye teşekkür et. 
   Muharrem İnce CHP Düz liseye gitseydin Oxford'u kazanırdın. 
   Tartışmaların ardından Altıkulaç'ın, "tasarının 15 Kasım'a kadar bekletilmesi" önerisi kabul görmedi ve alt komisyon kurulmasına ilişkin önerge CHP'nin üye vermemesine rağmen oyçokluğuyla kabul edildi. 
   
   
   
</TEXT>
</DOC>
