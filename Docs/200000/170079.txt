<DOC>
<DOCNO> 170079 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/18/dunya/dun03.html </URL>
<DATE> 2003/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Tony Blair Tarih bizi affedecek’ 
</HEADLINE>
<TEXT>

ABD Kongresi’ne hitap eden İngiltere Başbakanı, "Kitle imha silahları konusunda yanılmış olsak bile, tarih Irak’ın işgalinden dolayı ABD ve İngiltere’yi affedecektir" dedi 
     Yasemİn Çongar Washington 

     Irak’ta kitle imha silahı bulunamaması Londra ve Washington yönetimlerinin iç ve dış kamuoyunde eleştirilmesine yol açarken, İngiltere Başbakanı Tony Blair, ABD Kongresi’nin iki kamarasını buluşturan özel bir oturumda yaptığı tarihi nitelikteki konuşmada "Tarih bizi affedecektir" dedi. 
     Blair, Irak’taki kitle imha silahları konusunda yanılmış olmaları halinde bile, işgal kararının "meşruiyet ve haklılık" taşıdığını savunarak, "Terörizm ile kitle imha silahları kuşkusunun kanıtlanacağından emin olabilir miyiz Bir tek şunu söyleyelim Eğer yanılmışsak bile, en azından, insanlık dışı bir kıyımdan ve ıstıraptan sorumlu olan bir tehdidi yok etmiş durumdayız. Kesinlikle inanıyorum ki, tarih böyle bir yanılgıyı affedecektir" dedi. 
     "Bize bu liderlik görevi verilmişken, gereğini yapmasaydık ve bu kötülük ile yüzleşmekte tereddüt etseydik, o zaman tarih bunu affetmezdi" diyen Blair, "Amerika önderlik ettiği kadar, dinlemeli de. Ancak değerlerinizden ötürü özür dilemenize gerek yok" diye konuştu. 
     

</TEXT>
</DOC>
