<DOC>
<DOCNO> 161939 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/09/yasam/yas03.html </URL>
<DATE> 2003/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
13 yıllık bilmeceyi mahkeme çözecek 
</HEADLINE>
<TEXT>

13 yıldır 'Çocuğum olmuyor' diyen eşinin, başka bir erkekten hamile kaldığını iddia eden koca, boşanma davası açtı 
     İzmir'de tüp bebek tedavisi gören eşinin, başkasından hamile kaldığını, daha sonra çocuğu aldırdığını öğrendiğini iddia eden koca, boşanma davası açtı. S.U., İzmir Asliye Hukuk Mahkemesi'ne verdiği boşanma dilekçesinde, "13 yıllık eşinin kendisini başka erkekle aldattığını öğrendiğini" öne sürerek, "Beş yıl önce işim nedeniyle Dalaman'a yerleştim, ancak eşim tüm ısrarlarıma rağmen İzmir'de kaldı. Çocuğumuzun olmaması nedeniyle tüp bebek ve aşılama yöntemiyle hamile kalması için tüm giderlerini sağlıyordum" dedi. S.U., boşanma dilekçesinde şunları kaydetti "Eşimin üzerine büyük miktarda banka hesabı açtığım gibi, adına da araba aldım. Dalaman'a gelmeyen eşim, geçen ocak ayında evdeki bazı eşyaları alarak evi terk etti. Mahalle sakinlerinden, eşimin üç yıldan bu yana bir başkasıyla beraber olduğunu ve ondan hamile kalıp çocuk aldırdığını öğrendim. Bu nedenle boşanmak istiyorum." 
     

</TEXT>
</DOC>
