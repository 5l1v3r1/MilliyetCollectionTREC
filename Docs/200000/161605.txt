<DOC>
<DOCNO> 161605 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/07/spor/spo02.html </URL>
<DATE> 2003/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
DAUM ŞOV BAŞLADI 
</HEADLINE>
<TEXT>

Alman hoca, Fenerbahçe ile 1 yılı opsiyonlu 3 senelik sözleşme imzaladı, rakiplerine ilk mesajı giydiği tişörtle yolladı "Burası Kadıköy, buradan çıkış yok." 
     YALÇIN TÜRK 

     Medya ordusu izledi 
     FENERBAHÇE'NİN yeni teknik direktörü Daum, dün Sarı - Lacivertli kulüple 1 yılı opsiyonlu olmak üzere 3 yıllık anlaşma imzaladı. Başkan Aziz Yıldırım, Murat Özaydınlı, Mahmut Uslu, Hakan Bilal Kutlualp, Hakan Dinçay, Mehmet Karasu ve Ünal Uzun'un da hazır bulunduğu töreni yaklaşık 80 basın mensubu izledi. Daum imzanın ardından Dereağzı, Şükrü Saracoğlu ve Samandıra'yı gezdi. 
     
     'Festival istiyorum' 
     DAUM, Fenerbahçe'de dünya çapında bir yapılanma olduğunu söyledi. Alman teknik adam, "Aziz Yıldırım ve ekibinin yarattığı projeler çok önemli. Bizlere başarılara ulaşabilecek her türlü imkanlar sağlanmış. Elde edeceğimiz sonuçlarla futbol festivali yaşatmamamız gerekiyor. Hedefe ulaşmak için üç noktamız var Çalışmak, çalışmak, çalışmak" diye konuştu. 
     
     Programını hazırladı 
     DAUM kolları hemen sıvadı ve Sarı-Lacivertli takımın kamp programını belirledi. Fenerbahçe'nin 30 Haziran'da işbaşı yapacağı açıklandı. İlk etap kamp çalışmalarının ise 12 Temmuz'da Almanya'da başlayacağı ifade edildi. Daum akşam da, yöneticilerle birlikte dev ekrandan Ümit Milliler'in Slovakya ile oynadığı maçı izleyip, Volkan, Kemal ve Tuncay'ı mercek altına aldı. 
     
'Yorum yapmak artık ayıp'      Yıldırım yanıt verdi 
     DAUM gündeme geldiği günlerde, geçmişte yaşanan faks olayı nedeniyle eleştirilen Başkan Aziz Yıldırım, konunun yasal olarak kapandığını hatırlattı. Yıldırım, "Ben de o dönemde 'suçlanan Daum' diye bir ifade kullanmıştım. Adalet hepimiz için geçerlidir. Olay sonuçlandığına göre, artık yorum yapmak ayıptır. Daum'un kariyeriyle ilgili olarak tartışmaya bile girilmez" dedi. 
     
     'Leverkusen'i bırakmadı' 
     YILDIRIM, Leverkusen'i çalıştırırken, Daum'u getirebilmek için epey bir çalışma yaptıklarını da açıkladı. Fenerbahçe Başkanı, "Çok para önermemize rağmen, gelmemişti. Yarın biz görevi bırakabiliriz, ama bırakmayacakmış gibi çalışıyoruz. Daum'a inanıyoruz ve Avrupa'da takımı üst düzeye getireceğini biliyoruz. Aldığı para abartılıyor. Gerekirse gerçek rakamı açıklarız" dedi. 
     
Samandıra'da zirve      BAŞKAN Aziz Yıldırım ve yöneticilerle birlikte Samandıra'da toplantı yapan Daum, kalmak isteyen tüm futbolculara kapısının açık olduğunu söyledi. Tesislerde futbolcuların kaldığı odaları küçük bulan Alman hoca, 40'a 40 ebatlarında bir saha yapılmasını da istedi. Koşu parkurunun yanı sıra kondüsyon merkezinde de değişiklik yapılacağı açıklandı. Bu arada Fenerbahçe'nin Gençlerbirliği ile oynadığı maçın kasetini izleyen Daum'un takım konusunda fikir sahibi olamadığı ve yönetiminden başka maç kasetleri istediği öğrenildi. 
     
'Hakemlere ayna koyun'      ŞÜKRÜ Saracoğlu'na hayran kalan Daum, hakem odasına ayna koyulmasını istedi. Alman teknik adam, "Herkes onları izliyor. Maça çıkmadan önce üstlerine başlarına çeki düzen verirler" dedi. Bu arada Daum'un röportaj başına 3 bin dolar alacağı ve bu parayı Bizim Lösemili Çocuklar Vakıfı'na bağışlayacağı açıklandı. 
     
Ümit Özat anlaşamadı      FENERBAHÇE dün iki kez görüştüğü Ümit Özat'la anlaşma sağlayamadı. Önce kulüp binasında, sonra Samandıra'da yöneticilerle biraraya gelen Sarı - Lacivertli futbolcu kulübün önerdiği miktar ile kendi istediği paranın arasında fark olunca görüşme sonuçsuz kaldı. Ümit Özat hafta başı yöneticilerle bir kez daha biraraya gelecek. 
     
Başbakan onur üyesi      ANKARA Fenerbahçeliler Derneği, Genel Kurul sonrasında Başbakan Recep Tayyip Erdoğan'ı onur üyesi yaptı. Erdoğan'ın yanısıra Adalet Bakanı Cemil Çiçek, Kültür ve Turizm Bakanı Erkan Mumcu, TOBB Başkanı Rıfat Hisarcıklıoğlu, Ankara B.Ş. Bld. Başkanı Melih Gökçek, rektörler Tunçalp Özgen, Nusret Aras ve yöneticilerden Nihat Özdemir, Nihat Özbağı ile Mithat Yenigün de kurula girdi. 
     
İspanya sallandıBarcelona'nın Rüştü ile anlaştığını açıklaması büyük yankı uyandırdı, Milli kalecinin transferi, İspanyol gazetelerinde kapak sayfalara taşındı 
     MEHMET ÇİFTÇİ 

     'Laporta'nın zaferi' 
     BARCELONA Kulübü'nün Rüştü ile anlaşma sağladığını açıklaması, İspanyol medyasının gündeminde bir numaralı haber oldu. Gazeteler, Rüştü transferini büyük bir başarı olarak yorumlarken, gelişmeler birinci sayfalardan duyuruldu. Marca Gazetesi, başkanlık seçiminde ikinci sırada olan Juan Laporta'nın Rüştü ve David Beckham'ın işini bitirerek, koltuğu garantilediğini iddia etti. 
     
     'Resmi belge Barça'da' 
     EL Mundo Deportivo Gazetesi gelişmeyi, "Rüştü ile 4 yıllık sözleşme imzalandı. Resmi belge Barcelona'da. Laporta'nın seçilmemesi durumunda bile, hangi başkan olursa olsun, Rüştü gelecek" şeklinde yorumladı. Sport Gazetesi, "Son 10 yılın en büyük kalecilerinden Rüştü, Barcelona'da" ifadelerini kullanırken, El Pais, Barça'nın büyük bir iş yaptığı belirtti. 
     
Favori Pletikosa      KALECİ arayışlarına başlayan Fenerbahçe, Rüştü'nün yerine Hajduk Split'in 28 yaşındaki kalecisi Pletikosa'yı gündemine aldı. Teknik Direktör Daum'un Beşiktaş'ta çalıştığı dönemde çok istediği Hırvat eldiven için temaslar başladı. 1.93 boyunda ve 88 kilo ağırlığında olan Pletikosa, Hırvatistan'ın son yıllarda yetiştirdiği en iyi kaleci olarak tanınıyor. 
     
De Boer şaşırttı      MEHMET ÇİFTÇİ 

     SEZON sonunda Barcelona ile sözleşmesi sona erecek olan De Boer'e, Fenerbahçe'den sonra Galatasaray da talip oldu. Hollandalı futbolcu, Sarı - Lacivertliler'e kapıyı tamamen kapatmamasına karşın Fatih Terim ile çalışabileceğini açıkladı. De Boer, "Benimle temasa geçen kişilere tercihimi ilettim. Burada Avrupa Kupaları'na katılmak da önemli. Fenerbahçe'nin teklifi ciddi. Galatasaray da aynı ciddiyetle yaklaşırsa, imza atabilirim" dedi. 
     
İşte gizlenen cezalarMİLLİYET, sır gibi saklanan cezaları ortaya çıkardı. Fenerbahçe'den Fatih Akyel'e 4, kaleci Volkan'a 1, Galatasaray'dan Ümit Karan'a 3, Volkan'a ise 2 maç ceza verildi 
     CEMAL ERSEN 

     Rakibe yumruk atmışlardı 
     FUTBOL Federasyonu Disiplin Kurulu'nun sır gibi gizlediği cezaları MİLLİYET ortaya çıkardı. Ligin 33. haftasında oynanan Beşiktaş - Galatasaray maçının son dakikasında rakip takım oyuncularına yumruk attıkları gerekçesiyle hakem Ali Aydın tarafından kırmızı kartla oyundan atılan Ümit Karan 3, Volkan ise 2 maç ceza aldı. 
     
     Açıklama maçlar sonrası 
     PFDK, Fenerbahçe - Diyarbakırspor karşılaşmasında kırmızı kart sonrası hakem Kuddusi Müftüoğlu'na küfür eden Fatih Akyel'e de 4, rakip oyunculara yumruk atan yedek kaleci Volkan'a 1 maç ceza verdi. Cezaların bugünkü Slovakya ve 11 Haziran'da oynanacak Makedonya maçlarından sonra duyurulacağı öğrenildi. 
     
     Milli maçları düşündüler 
     3 Haziran Salı günkü toplantısında dört futbolcunun da dosyasını karara bağlayan kurul, A Milli Takım'da bulunan Fatih ve Volkan ile Ümit Milli Takımı'nda yer alan kaleci Volkan'ın durumlarını gözönünde bulundurdu. Bu nedenle, kamoyuna yapılacak açıklama, Federasyon Başkanı Haluk Ulusoy'un da bilgisi dahilinde ertelendi. 
     

</TEXT>
</DOC>
