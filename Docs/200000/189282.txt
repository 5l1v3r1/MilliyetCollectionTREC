<DOC>
<DOCNO> 189282 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/17/son/sondun46.html </URL>
<DATE> 2003/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Pakistan ve CIA Ladin'in peşinde... 
</HEADLINE>
<TEXT>

     Pakistan Devlet Başkanı Pervez Müşerref, terörist Usame bin Ladin'in yakalanması için ülkesinin gizli servisinin, CIA ile ortak çalışmalar yürüttüğünü söyledi. 
     İKÖ zirvesi için Malezya'da bulunan Müşerref, Reuters'a verdiği demeçte, iki gizli servisin özellikle Afganistan-Pakistan sınırındaki geçişleri yakından takip ettiklerini, bu çalışmalar için yeni getirilen ileri teknolojiye sahip cihazlar sayesinde Ladin'in hala yaşamakta olduğunu teyit ettiklerini belirtti. 
     Müşerref, ''Yaşadığından eminim. Ama sınırın bizim tarafında mı, Afgan tarafında mı saklandığından emin değilim. Burası, küçük grupların saklanmasına çok elverişli, dağlık, sarp, sınırın her iki yanından da neredeyse ulaşılamaz bir bölge'' dedi. 
     
</TEXT>
</DOC>
