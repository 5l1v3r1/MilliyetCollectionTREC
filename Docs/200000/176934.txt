<DOC>
<DOCNO> 176934 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/20/son/sondun10.html </URL>
<DATE> 2003/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrailli Bakan "Arafat'ın karargahı dümdüz edilmeli" 
</HEADLINE>
<TEXT>

     İsrail Altyapı Bakanı Avigdor Lieberman, dün Kudüs'te düzenlenen intihar saldırısının ardından Filistin lideri Yaser Arafat'ın Ramallah'taki karargahını ''dümdüz etmeyi'' önerdi. 
     Aşırı sağcı Ulusal Birlik Partisi lideri Lieberman, devlet radyosuna yaptığı açıklamada, ''Bütün saldırıların ardından, soruşturmaların sonu içindekilerle dümdüz edilmesi gereken Arafat'ın karargahı Mukataa'ya varıyor'' dedi. 
     İsrail Adalet Bakanı, laik Şinui Partisi'nden Joseph Tommy Lapid de radyoya yaptığı açıklamada, Filistin Başbakanı Mahmud Abbas ile güvenlik şefi Muhammed Dahlan'a, terör örgütlerine karşı hemen mücadeleye girişmeleri çağrısında bulundu. 
     Lapid, ''Bir dakika bile kaybedemeyiz, teröristlerle savaşmalılar, yoksa bunu bizim yapmamızdan başka seçeneğimiz kalmaz. Bu saldırı, diğerleri gibi değil'' diye konuştu. 
     
</TEXT>
</DOC>
