<DOC>
<DOCNO> 162106 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/09/son/sontur30.html </URL>
<DATE> 2003/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul ve Ankara'da elektrik kesintisi... 
</HEADLINE>
<TEXT>

     Sarıyer'de, şebeke çalışmaları nedeniyle 11 Haziran Çarşamba günü bazı yerlere 12 saat süreyle elektrik verilemeyecek. 
     Boğaziçi Elektrik Dağıtım A.Ş.'den yapılan yazılı açıklamaya göre, 11 Haziran tarihinde 06.00-18.00 saatleri arasında Sarıyer Merkez Mahallesi, Büyükdere Mahallesi, Rumeli Kavak Mahallesi ve civarlarında elektrik kesintisi uygulanacak. 
     
     İLÇELERDE 12 HAZİRAN'DA... 

     Trafo merkezlerinde yapılacak çalışmalar ve şebekede dönüşüm çalışmaları nedeniyle Ankara'nın bazı bölgelerinde elektrik kesintisi uygulanacak. 
     Başkent Elektrik Dağıtım A.Ş. Genel Müdürlüğü'nden yapılan açıklamaya göre, Çankaya'ya bağlı Gazi Osman Paşa Nenehatun Caddesi ile Kader Sokak'a 11 Haziran Çarşamba günü 09.00-15.00 saatleri arasında elektrik verilemeyecek. 
     Keskin ilçesi, Karakeçeli ilçesi, Çelebi ilçesi ve köyleri, Hacılar beldesi, Karaahmetli, Hasandede beldesi, Rafineri Dolum Tesisleri, Kırıkkale Belediyesi İçmesuyu Tesisleri, Keskin Belediyesi İçmesuyu Tesisleri ve bu civardaki benzinlik ve ticarethanelere 12 Haziran Perşembe günü 10.00-15.00 saatleri arasında elektrik kesintisi uygulanacak. 
     
</TEXT>
</DOC>
