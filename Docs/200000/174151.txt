<DOC>
<DOCNO> 174151 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/07/spor/spo06.html </URL>
<DATE> 2003/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
'İlgilenmiyoruz' 
</HEADLINE>
<TEXT>

   Güneş, İngilizler'in son dönemdeki kampanyaları için sessiz kaldı, "Sadece sahadaki futbola bakıyoruz" dedi 
      
   'İşimiz sahada' 
   GALATASARAY ile Liverpool arasında oynanan maçtan sonra İngiliz basınının yeniden saldırıya geçmesini Şenol Güneş fazla ciddiye almadı. Milli Takım Teknik Direktörü, gelişmelerle ilgili olarak fazla yorum yapmak istemediğini dile getirerek, "Biz işimize bakarız. Sahadaki futbol önemli. Açıkçası saha dışında gelişen olaylar ve oyunlar bizi fazla ilgilendirmiyor" dedi. 
   
   'Kalite artmalı' 
   YENİ sezon öncesinde takımların önemli transferler yaptığını açıklayan Güneş, "Ligin kalitesi kadar, Avrupa kupalarındaki performans da önemli" diye konuştu. A Milli Takım Teknik Direktörü şunları söyledi "Dünya futbolunun zirvesine oturmamız için kulüp bazında da üst seviyeye çıkmalıyız. Kupalara katılan takımlarımızın birçok turlar atlamasını bekliyorum." 
   
   
</TEXT>
</DOC>
