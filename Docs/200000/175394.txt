<DOC>
<DOCNO> 175394 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/13/yasam/yas02.html </URL>
<DATE> 2003/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapkaççılara servet kaptırdı 
</HEADLINE>
<TEXT>

   Şarkıcı Emel Müftüoğlu ve menajeri, motosikletli bir kapkaççının kurbanı oldu. İkilinin çantasında 6 milyar lira ile iki cep telefonu ve altınlar vardı 
      DİNÇER ŞEREF İstanbul 
   
   Sarkıcı Emel Müftüoğlu ile menajeri Çiğdem Sezen, dün Levent'te özel bir klinikten çıktıktan sonra otomobillerine binmek üzere yürümeye başladı. Araçlarının yanına geldikleri sırada bir motosikletin üzerlerine doğru geldiğini gören ikili, kendilerini kaldırıma attı. 
   Bu hamleyle ezilmekten kurtuldularsa da, Sezen'in omuzunda bulunan Müftüoğlu'na ait çanta kapkaççı tarafından çalındı. Büyük bir tehlike atlatan ikili olayın ardından Levent Karakolu'na giderek şik yetçi oldu. 
   
   'Bağırdık ama kimse ilgilenmedi' 
   Müftüoğlu, dehşet dolu anlar şöyle anlattı 
   "Otomobilime binmek üzere yolda menajerimle yürüyordum. Arkamızdan bir motosikletin geldiğini duydum. Menajerim beni kaldırıma doğru çekti. Motorsikletteki kişi, yolda kalan menajerimin omzundaki çantayı aldı ve kaçmaya başladı. İkimiz birden çığlık atarak durdurmak istedik. Çevrede bulunanlardan yardım istedik, ancak sağ olsunlar, hiç kimse yardım etmedi. Sadece izlediler." 
   Kapkaççı tarafından çalınan çantasında 2 milyar lira, 1500 euro yaklaşık 2 milyar 400 milyon lira , 1000 dolar yaklaşık 1 milyar 400 milyon lira , iki cep telefonu ve Sezen'e ait altın bilezikler olduğunu belirtten Müftüoğlu, saldırgandan fatura, evrak ve ajandasına zarar vermemesini istedi. 
   Bazı ödemeler yapacakları için çantada bu kadar para taşıdığını kaydeden Müftüoğlu, kapkaççılara karşı önlemlerin artırılması gerektiğini belirterek, "İnsanların yıllarca çalışıp didinerek biriktirdikleri alın terlerini bir anda bu tip insanlar çalıyor. Daha ciddi önlemler alınmalı" diye konuştu. 
   
   
</TEXT>
</DOC>
