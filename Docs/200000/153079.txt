<DOC>
<DOCNO> 153079 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/28/son/sontur10.html </URL>
<DATE> 2003/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Neşter operasyonunda iki profesör gözaltına alındı... 
</HEADLINE>
<TEXT>

     SSK'ya iyileştirici tıbbi malzeme alımına ilişkin başlatılan ve daha sonra Bağ-Kur ve Emekli Sandığı'nı da kapsayan ''Neşter Operasyonu'' soruşturması kapsamında, 2'si profesör 13 kişi gözaltına alındı. 
     İddianame yazımını sürdüren Ankara DGM Cumhuriyet Savcısı Ömer Suha Aldan, soruşturmayı, ''tıbbi malzeme satan firma yetkililerinden rüşvet aldıkları'' öne sürülen doktorlar üzerinde yoğunlaştırmaya başladı. Savcı Aldan'ın talimatı üzerine, soruşturma kapsamında 13 kişinin gözaltına alındığı öğrenildi. 
     Gözaltına alınanlardan 2'sinin profesör, 2'sinin doktor, diğerlerinin iyileştirici tıbbi malzeme satan firmaların yetkilileri olduğu kaydedildi. Savcı Aldan, emniyetteki sorguları tamamlanan ve bugün DGM'ye sevk edilen 6 kişinin ifadelerini almaya başladı. 
     





</TEXT>
</DOC>
