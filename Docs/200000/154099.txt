<DOC>
<DOCNO> 154099 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/02/son/sontur30.html </URL>
<DATE> 2003/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Çirkin seks şantajı sanıkları tahliye edilmek istedi 
</HEADLINE>
<TEXT>

     İzmir'de iki ay önce yapılan operasyonla yakalanan, birlikte oldukları kadınların fotoğraf ve görüntülerini çekip şantaj yaptıkları öne sürülen Mehmet Büyükdeveci, Uğur Dağcı ve Alper Celal Alptüz'ün Zorla ve şantajla ırza geçmek, ruhsatsız silah bulundurmak ve esrar tedarik etmek' iddiasıyla İzmir 2'nci Ağır Ceza Mahkemesi'nde 30'ar yıl hapis cezası istemiyle yargıç önüne çıktı. 
     Duruşmaya tutuklu sanıklar Mehmet Büyükdeveci, Uğur Dağcı ve tutuksuz yargılanan Alper Celal Alptüzün ile mağdurlardan K.E., İ.G., F,Y., E.U. ve F. T., katıldı. İki yıllık yüksek okul mezunu K.E., hakim karşısında verdiği ifadesinde, Mehmet Büyükdeveci'nin kendisini evlenmek vaadiyle kandırıp zorla birlikte olduğunu, Uğur Dağcı'nın da fotoğraf ve görüntülerini çekip şantaj yaptığını öne sürdü. 24 yaşındaki K.E., ifadesinde, korkunç batağa nasıl düştüğünü şöyle anlattı 
     Ablamın sınıf arkadaşının ağabeyi Mehmet Büyükdeveci ile tesadüfen tanıştım. Benimle arkadaş olmak istediğini söyledi, kendisini ağabey gibi sevdiğimi söyledim. Ancak ısrarcı olunca Mehmet, Uğur ve Alper ile bir bara gittik. İki duble votka içtim. İstemediğim halde Mehmet'in evine götürdüler. Mehmet zorla bana sahip oldu. Sonra da Uğur'un görüntülerimizi çektiğini söyledi. Aradan bir yıl geçtikten sonra beni yeniden arayıp elindeki kaseti vereceğini söyleyip Uğur'un işyerine götürdü. Burada Uğur'un bir kadınla sevişirken çekilmiş görüntülerini izletti. Kadının bir şirket sahibinin eşi olduğunu, 50 milyar lira isteyeceklerini, bu şekilde çok para kazandıklarını anlattı. Bana da Alsancak'ta kafeterya sahibi olan bir kişiyle ilişkiye girmemi, bunu da kasete çekip 100 milyar lira isteyeceklerini, bana 30 milyar lira vereceklerini söylediler. Hatta kafeteryaya gidip bu kişiyi bana gösterdiler. Bir süre sonra benimle ilgili kaseti vereceğini söyleyip Mehmet büroya çağırdı. İlişkiye girmeye zorladı. Biz koltuğun üzerinde sevişirken, Uğur birden içeriye girdi ve fotoğrafımızı çekti. Bana bunu yapmamalarını, kendimi öldüreceğimi söyledim. Uğur da çekmeceden silah çıkartıp Al kendini öldür' dedi. Silahı şakağıma dayayıp tetiğe bastım. Fakat tabanca boştu. Mehmet ve Uğur zorla benimle ilişkiye girdi. Ellerinden kurtulunca polise başvurup şikayetçi oldum. Sanıklardan davacıyım.'' Mehmet Büyükdeveci ise K.E. ile zorla ilişkiye girmediğini kendi rızasıyla bugüne kadar defalarca birlikte olduklarını öne sürdü. Büyükdeveci, ifadesinde K., ile üç ay kadar bir arkadaşlığımız oldu. Uğur'un işyerinde kendi isteğiyle birlikte olduk. Daha önce Uğur'un bir kadınla sevişirken gizlice çekilen kasetini birlikte seyrettik. Siz benim de kasetimi çekmişinizdir' diye korkmaya başladı. Kendisiyle sevişirken Uğur resmimizi çekti. Fotoğrafı bastırıp filmiyle birlikte K.'ye verdim. Esrar kullanmadım, kimse de zorla içirmedim. Diğer kızlarla da hiç birlikte olmadım. İddia edilen sevişme kasetindeki kadın da telekızdı'' dedi. 
     Diğer iki sanıkta suçlamaları kabul etmedi. Uğur Dağcı Asıl ben mağdur durumdayım. Benim paralarımı yediler. Zorla kimseye ilişkiye girmedim. Görütüleri fantezi olsun diye çektim. Kimseyi tehdit edip şantaj yapmadım'' dedi. 
     Diğer mağdurlar İ., F., E., ve F., ise sanıklardan şikayetçi olmadıklarını söyledi. Sanıkların tahliye istemi reddedilerken, duruşma, gelmeyen tanıkların dinlenmesi için ertelendi. 
     Sanıkların bugüne kadar K.E., dışında A.Y., G.G., E.U., A.T., F.Y., F.T. ve İ.G. isimli kadınları zorla ve şantajla tehdit edip aynı yöntemle tecavüz ettikleri ve sevişme sahnelerini kamerayla video kasete çektikleri öne sürüldü. Üç sanığın ayrıca İzmir DGM'de Çıkar amaçlı suç örgütü oluşturmak' suçundan 6'şar yıl hapis cezası istemiyle yargılandıkları dava da devam ediyor. 
     




</TEXT>
</DOC>
