<DOC>
<DOCNO> 156686 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/14/son/sontur10.html </URL>
<DATE> 2003/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Şanlıurfa'da anketli taciz... 
</HEADLINE>
<TEXT>

     Şanlıurfa'da bazı kişilerin, telefon açtıkları kadınları, Kadın Doğum ve Çocuk Hastanesi'nde doktor olduklarını öne sürerek, sözde anket sorularının ardından taciz ettikleri bildirildi. 
     Kadın Doğum ve Çocuk Hastanesi Başhekimi Saadettin Acar, yaptığı açıklamada, bazı kişilerin telefon açtıkları kadınlara, hastanede görevli Kadın Doğum Uzmanı Dr. Osman Konyalı ve Dr. Cuma Teker ismini kullanarak, ''aile planlaması'' adı altında tacizde bulunduğunu söyledi. 
     Kadınların, tacizcilere karşı dikkatli olmasını isteyen ve sözde anketin hastaneyle bağlantısı bulunmadığını ifade eden Başhekim Acar, şöyle dedi 
     ''Tacizciler, Evli misiniz Kaç çocuğunuz var Gebelik testi yaptırıyor musunuz gibi soruların ardından, kadınları rahatsız ediyorlar. Bu tür telefonların artması üzerine, her iki doktorumuza da onlarca telefon geldi. Doktorlar da bu durumdan şikayetçi ve mağdur durumdalar. Kötü amaçlı olduğundan emin olduğunuz kişilerle görüşmeyin. Bu kişiler, farklı kötü amaçları için de arayabilir.'' Acar, taciz olayının emniyet ve savcılığa bildirildiğini belirterek, doktorların isimlerini kullanarak kadınları taciz eden kişilerin bulunmasını istedi. 
     
</TEXT>
</DOC>
