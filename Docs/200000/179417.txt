<DOC>
<DOCNO> 179417 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/01/magazin/mag01.html </URL>
<DATE> 2003/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Tarkan akupunkturla zayıflayacak 
</HEADLINE>
<TEXT>

      İLKNUR GÜLMEZ 
   
   Göbeğini eritecek 
   HAYRANLARININ "Dudu" albümüne beklediği ilgiyi gösterip göstermeyeceği endişesinin yarattığı stresi akupunkturla atan Tarkan, menüsküs sonrası aldığı kilolardan da akupunkturla kurtulacak. Tarkan, kendisini stresten kurtaran Boğaziçi Tıp Merkezi'nde uzman doktor olan Servet Ayrancı'dan randevu aldı. 
   
   Sanatçılar daha stresli 
   MÜŞTERİLERİ arasında birçok ünlü bulunduğunu belirten Ayrancı, "Kendisiyle yarışan, sürekli güzel şeyler yaratmaya çalışan insanların daha sık yardıma ihtiyacı var. Akupunktur tam onlara göre bir tedavi. Tarkan da çok sıkıntılara girdi. Ben ona stresten arınması için yardımcı oldum" dedi. 
   
   Dudu yine bayılttı    YAŞAR ANTER Muğla DHA 
   TARKAN, önceki gece Bodrum Yalıkavak'ta verdiği konserde binlerce kişiyi coşturdu. Aralarında bini aşkın yabancı turistin de bulunduğu yaklaşık 16 bin kişinin izlediği konserde 12 kişi bayıldı. 2 saat 10 dakika sahnede kalan Tarkan, 20 şarkı seslendirdiği konserinde küçük bir kızla da göbek attı. Havanın aşırı sıcak olması ve izdiham nedeniyle baygınlık geçiren 12 kişi ambulanslarda tedavi edildi. 
   
   
</TEXT>
</DOC>
