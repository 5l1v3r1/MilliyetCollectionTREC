<DOC>
<DOCNO> 195667 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/15/yasam/yas02.html </URL>
<DATE> 2003/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İşyeri flörtleri evlilik yıkıyor 
</HEADLINE>
<TEXT>

   İşyerinde eğlence olsun diye başlayan masum flörtler, boşanmaya kadar gidiyor. Bu boşanmalar, diğer çalışanların evliliklerini de çatırdatıyor 
   
   KARŞI cinsten iş arkadaşlarının, evliliklerin en büyük düşmanı olduğu ortaya çıktı. Bu konuda yapılan ve sonuçları Wall Street Journal gazetesinde yayımlanan bir araştırmaya göre, işyerinde karşı cinsten çok sayıda kişi bulunması, evliliklerin yüzde 70 oranında bozulmasına yol açıyor. Aynı cinsten insanların çalıştığı işyerlerindeyse benzeri duruma rastlanmadı. Yedi yıl süren araştırma 1500 işyerinde 37 bin çalışan üzerinde yapıldı. 
   
   Boşanmalar 'bulaşıcı' 
   ARAŞTIRMAYA katılanlar, evli de olsalar, karşı cinsten biri kendileriyle flört etmeye başlayınca, eğlence olsun diye buna karşılık verdiklerini itiraf ettiler. Ancak böyle başlayan masum flörtlerin ciddi ilişkiye dönüştüğü ve evliliği tahrip ettiği belirlendi. Araştırmada, boşanmaların 'bulaşıcı' olduğu da saptandı. Araştırmaya göre, işyerinde çalışanların üçte biri boşanmışsa evli bir çalışanın boşanma olasılığı yüzde 43 oranında artıyor. 
   
   Bek r sayısı riski artırıyor 
   ARAŞTIRMANIN ortaya çıkardığı bir diğer sonuç da işyerinde aynı cinsten çok sayıda bek r çalışan bulunması halinde, boşanma riskinin arttığı. Zamanla bu iş arkadaşlarını kendine örnek alan evli bir çalışanın boşanma riskinin yüzde 60 arttığı kaydedildi. Araştırmacılar kişinin eşiyle aynı işyerinde çalışmasını evliliği kurtaran çözümlerden biri, olarak gösterdi. 
   
   
</TEXT>
</DOC>
