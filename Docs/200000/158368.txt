<DOC>
<DOCNO> 158368 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/23/siyaset/siy05.html </URL>
<DATE> 2003/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit, ABD'yi üzmüş 
</HEADLINE>
<TEXT>

ABD'nin Ankara Büyükelçiliği, Bülent Ecevit'in "ABD'nin Türkiye'ye karşı Kürt kartını oynadığı yönündeki açıklamalarından" üzüntü duyduğunu vurguladı 
     DIŞ HABERLER SERVİSİ 

     ABD'nin Ankara Büyükelçiliği, eski Başbakan Bülent Ecevit'in 19 Mayıs 2003'te Milliyet'te yayımlanan demecindeki, "ABD'nin Türkiye'ye karşı Kürt kartını oynadığı" yönündeki açıklamalarının gerçeği yansıtmadığını belirtti. Açıklamada, Ecevit'in görüşlerinin temelsiz olduğu savunulurken, ABD'nin Türkiye'nin toprak bütünlüğünü desteklediği vurgulandı. ABD'nin Ankara Büyükelçiliği'nin açıklaması şöyle 
     "ABD Büyükelçiliği, 'Milliyet' ve 'Turkish Daily News' gazetelerinde yayımlanan röportajlarda eski Başbakan Ecevit'in, ABD ile 'Türkiye dışındaki Kürt milliyetçileri' arasında bir 'gizli anlaşma' yapıldığı ve ABD'nin Türkiye'ye karşı Kürt kartını oynadığı yönünde hatalı iddialarda bulunduğunu görmekten derin üzüntü duymuştur. Her iki iddia da yanlıştır. Yanlıştır, çünkü temelsizdirler ve tutarlı, iyi bilinen, açıklıkla görülen ABD politikalarına karşıttırlar. Türkiye Cumhuriyeti'nin toprak bütünlüğünü, şüpheye yer bırakmayacak şekilde Türk yetkililerle somut işbirliği içinde desteklemiş olmaktan daima gurur duyduk." 
     
ABD'den ilk üst düzey yetkili...      ANKARA Milliyet 

     Türkiye ile ABD arasında ABD Savunma Bakan Yardımcısı Wolfowitz ile Dışişleri Bakan Yardımcısı Grossman'ın demeçleriyle oluşan gerginliğin ardından, ilişki-lerin düzeltilmesi için ziyaretler başladı. ABD Dışişleri Bakanlığı'nın Avrupa ve Avrasya'dan Sorumlu Müsteşar Yardımcısı Lynn Pascoe, dün Dışişleri, Maliye bakanlıklarıyla Genelkurmay Başkanlığı'nda temas-larda bulundu. 

</TEXT>
</DOC>
