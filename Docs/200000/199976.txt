<DOC>
<DOCNO> 199976 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/05/son/sondun22.html </URL>
<DATE> 2003/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Putin "Uluslararası terör ülkemiz için en büyük tehdit" 
</HEADLINE>
<TEXT>

     Rusya Devlet Başkanı Vladimir Putin, dünyada birçok ülkeye meydan okuyan uluslararası terörizmin, Rusya için en büyük tehditlerden biri olmaya devam ettiğini söyledi. 
     Putin, Rus gizli Servisi Müdürü Nikolay Patruşev ve Başsavcı Vladimir Ustinov ile Çeçenistan'da yolcu treninde 36 kişinin hayatını kaybetmesine neden terörist saldırıyı değerlendirirken yaptığı açıklamada, ''Düşman çok zalim, şeytan ve öldürücü. Eylemleri, öncelikle ve en başta masum insanları vuruyor'' dedi. 
     Ülkeyi istikrarsızlığa sürüklemeyi amaçlayan bu eylemlerin kesinlikle başarısız olacağını kaydeden Putin, ''Rusya halkı buna izin vermeyecek'' diye konuştu. 
     Patruşev'in de Putin'e, saldırıyı 3 kadının yaptığının tespit edildiğini söyleyerek, ''Kadınlardan ikisi patlamadan kısa bir süre önce trenin penceresinden atladı. Patlama sırasında trende kalan kadın ağır yaralı olarak bulundu ve yaşaması zor gibi görülüyor'' dedi. 
     
</TEXT>
</DOC>
