<DOC>
<DOCNO> 187720 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/10/son/sondun05.html </URL>
<DATE> 2003/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Çorbaya karışan böcek ilacından 4'ü çocuk 6 kişi öldü 
</HEADLINE>
<TEXT>

     Peru'da çorbaya karışan böcek ilacı sonucu aynı aileden 4'ü çocuk 6 kişinin zehirlenerek öldüğü bildirildi. 
     Yetkililer kazanın, başkent Lima'nın 440 kilometre güneybatısında bulunan Huallhualloc adlı köyde, bir aile üyesinin içine böcek ilacı karıştırdığı buğdayı götürmeyi unutması ve bir başka aile üyesinin aynı buğdayı çorba yapmak için kullanması sonucu meydana geldiğini belirttiler. 
     Ailenin yediği yemeğin analiz edilmek üzere Lima'ya gönderildiğini kaydeden yetkililer zehirlenmeye yol açan maddenin methyl-parathion adlı böcek ilacı olduğunun tahmin edildiğini ifade ettiler. 
     Folidol adıyla da bilinen methy-parathion adlı madde 1999 yılında başka bir kırsal alanda 24 okul çocuğunun yine benzer şekilde içtikleri sütün içine söz konusu maddeden karışması sonucu ölmeleri üzerine Peru'da yasaklanmıştı. Yetkililer ülkede yasak olan bu maddenin, kullanımının halen serbest olduğu Bolivya'dan ülkeye sokulduğuna işaret ediyorlar. 
     
</TEXT>
</DOC>
