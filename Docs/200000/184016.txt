<DOC>
<DOCNO> 184016 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/23/siyaset/siy02.html </URL>
<DATE> 2003/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Partilere 41.4 trilyon lira 
</HEADLINE>
<TEXT>

   Hazine, 3 Kasım'da yüzde 7'lik barajı aşan partilere yerel seçimler öncesi 41.4 trilyon ödeyecek. Genel Başkanı Uzan hakkında iddialar bulunan GP de 3.8 trilyon lira alacak 
   ANKARA Milliyet 

   
   Genel seçimlerde yüzde 7'lik oy oranını aşarak Hazine yardımı almaya hak kazanan AKP, CHP, MHP, DYP ve GP'ye yaklaşan yerel seçimler öncesi 41.4 trilyon liralık devlet yardımı yapılacak. 3 Kasım seçimleri öncesi YDP ile birleşmesi sonrası Genel Başkan Cem Uzan hakkında usulsüzlük iddiaları bulunan GP de 3.8 trilyon yardım alacak. 
   Hazine, 2004'te yapılacak mahalli seçimler öncesi, 3 Kasım seçimlerine katılan ve Siyasi Partiler Kanunu'na SPY göre yüzde 7'lik barajı aşan partilere 41.4 trilyon ödeyecek. Genel seçimlerde, SPY'ye göre yüzde 10'luk ülke barajını aşarak Meclis'e girmeye hak kazanan ve yüzde 7'nin üzerinde oy alan partiler her yıl devlet yardımı alabiliyor. Bu partiler, genel ve yerel seçimler öncesi de seçim çalışmaları için Hazine'den devlet yardımına hak kazanıyor. AKP'ye 18 trilyon, CHP'ye 10.5 trilyon, DYP'ye 5 trilyon, MHP'ye 4.4 trilyon devlet yardımı yapılırken, yüzde 6.7'de kalan DEHAP devletten yardım alamıyor. 
   
   GP'ye de var 
   GP de devletten 3.8 trilyon lira alacak. Dönemin Yargıtay Başsavcısı Sabih Kanadoğlu'nun YDP ile birleşmesini "siyasi metamorfoz" olarak açıklamasına rağmen, GP hakkında herhangi bir işlem yapılmadığı anlaşılmış, eski YDP Genel Başkanı Hasan Celal Güzel de, GP ve Uzan hakkında suç duyurusunda bulunmuştu. 
   
   
</TEXT>
</DOC>
