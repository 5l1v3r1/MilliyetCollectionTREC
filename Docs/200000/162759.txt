<DOC>
<DOCNO> 162759 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/12/son/sonspo24.html </URL>
<DATE> 2003/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Ak Parti milletvekili Bursaspor başkanlığına aday oldu 
</HEADLINE>
<TEXT>

     AK Parti Bursa Milletvekili Şerif Birinç, Bursaspor Kulübü başkanlığına aday olduğunu söyledi. 
     Birinç, Firket Üstenci'nin gerekli desteği göremediği gerekçesiyle adaylıktan çekilmesinin ardından Bursaspor'da yaşanan gelişmeleri yakından takip ettiğini kaydetti. 
     Bursa'nın da Bursaspor'un da yalnız olmadığını ifade eden Birinç, ''Bursalılar her ikisine de sahip çıkarlar, gerekeni yaparlar. Bursaspor başkanlığına adayım. Bir, iki ufak pürüz var. Bunları giderir gidermez, 24 saat içinde detaylı açıklama yapacağım'' dedi. 
     Bu arada, Bursalı başarılı oğrencileri kabul eden Büyükşehir Belediye Başkanı ve Bursaspor Kulübü Başkanı Erdoğan Bilenser, Birinç'in adaylığına ilişkin olarak, ''Bu konu hakkında şimdi konuşmak istemiyorum, bekleyip görelim. Önümüzdeki günlerde açıklama yapabilirim'' diye konuştu. 
     
</TEXT>
</DOC>
