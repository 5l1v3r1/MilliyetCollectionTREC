<DOC>
<DOCNO> 163840 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/18/spor/spo07.html </URL>
<DATE> 2003/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya rekortmenleri 
</HEADLINE>
<TEXT>

Milletler Kupası'na sayılı günler kala, milli atletlerimizin şikayetleri sporumuzun halini gözler önüne seriyor 
     SEDAT HARDAL 

     ATATÜRK Olimpiyat Stadı'nda yapılacak Milletler Kupası'na sayılı günler kala, Burhan Felek'te kamp yapan milli atletler, bulundukları ortamdan son derece dertli. Yeni harcırah yönetmeliği nedeniyle yarışlara ve kamplara katılırken bütün yol paralarının kendilerine ait olduğunu söyleyen sporcular, "175 ile 250 milyon lira arasında maaş alan insanlarız. Ay sonunu nasıl getireceğimizi düşünürken, şimdi de bu sorunlarla karşılaşıyoruz" diye konuştular. 
     SÖZDE antrenman yaptıklarını belirten Milliler, "300 hakem çalışma yapıyor, ardından da halk geliyor, yürüyüş yapıyor. Çıkar mısınız dediğimizde, 'Ben vergi veriyorum' diye azarlıyorlar" diyerek sıkıntılarını dile getirdi. Ay - Yıldızlılar sözlerini şöyle noktaladı "Güvencenin, malzemenin ve olanakların olmadığı bir ülkede atletizm yapmak mucize. Yurtdışındaki birçok sporcu bize 'siz zaten dünya rekoru kırıyorsunuz' diyerek takılıyor." 
     
     

</TEXT>
</DOC>
