<DOC>
<DOCNO> 197135 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/22/dunya/dun03.html </URL>
<DATE> 2003/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Ermeniler Azerbaycan'da tatbikat yapacak 
</HEADLINE>
<TEXT>

   
   NATO'nun Barış İçin Ortaklık BİO programı bünyesindeki Ortaklık Koordinasyon Bölümü Başkanı Tümgeneral Rıfkı Durusoy, Azerbaycan'da gelecek yıl Eylül ayında düzenlenecek "Cooperative Best Effort 2004" Tatbikatı'na Ermenistan'ın davet edileceğini bildirdi. 
   Durusoy, merkezi Erivan'da bulunan Mediamax ajansına yaptığı açıklamada, BİO programı çerçevesinde yapılan faaliyetlerden program bünyesinde yer alan herhangi bir devletin dışlanamayacağını belirterek, sözü edilen tatbikata ev sahipliği yapacak Azerbaycan'ın da bu doğrultuda hareket edeceğine inandığını kaydetti. 
   Azerbaycan Savunma Bakanlığı'ndan daha önce yapılan açıklamalarda da, BİO programı çerçevesinde ülkede yapılacak faaliyetlere Ermenistan'ın davet edilmemesinin söz konusu olmadığı belirtilmişti. 
   
   
   
</TEXT>
</DOC>
