<DOC>
<DOCNO> 170504 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/20/spor/spo04.html </URL>
<DATE> 2003/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
TRABZON FREN YAPTI 0-0 
</HEADLINE>
<TEXT>

Avusturya'daki son hazırlık maçında zayıf rakibi Gyori Eto ile golsüz berabere kalan Trabzonspor, Fatih Tekke'nin eksikliğini hissederken, yabancıların takıma uyum sorununu daha halledemediği gözlendi 
     TRABZONSPOR, Avusturya'daki son hazırlık maçında Macar 1. Lig takımlarından Györi Eto ile golsüz berabere kaldı. Bildik temposundan uzak olan Bordo - Mavililer'de Özellikle yeni yabancıların arkadaşlarıyla yeteri kadar uyum sağlayamadığı gözlendi. İlk yarı sahanın en kötüsü olan Van de Paar ikinci devrede oyundan alınırken sahanın iyisi olarak Gökdeniz ile Ali Şen göze battı. Fatih Tekke'nin yokluğunu hisseden Trabzonspor yakaladığı az sayıdaki gol pozisyonunu da gole çeviremeyince maç başladığı gibi golsüz sona erdi. 
     
     Maçın karnesi 
     HAKEMLER Pavkosits Thonas , P. Paul, D. Christian 
     TRABZONSPOR Petkoviç 6 - Emrah 7 , Erdinç 7 , Recep 6 , Serkan 5 Mustafa Yalçınkaya Dk.60 5 - Gökdeniz 8 Emre Toraman Dk.71 5 , Somers 6 , Ali Şen 8 , De Paar 3 Hasan Dk.46 6 - Mehmet Yılmaz 6 Göksel Dk.83 4 , Yattara 5 Emre Aygün Dk.62 6 
     GYÖRİ ETO Sebok 5 - Nylan 5 , Böjte 4 , Jakll 6 - Kartelo 5 , Geri 6 , Kalina 6 , Vasile 5 , Varga 4 Aranitovic Dk.46 4 - Nagy 5 , Bajevsk 6 
     SARI KARTLAR Emre Toraman, Ali Şen - Varga 
     
     Liberopoulus ile pazarlık 
     FORVET arayışlarını sürdüren Trabzonspor'da gündemin ilk sırasında yer alan Nikos Liberopoulus'un yüksek fiyatı sorun yaratıyor. Samet Aybaba'nın ısrarla istediği Yunanistan'ın Panathinaikos takımında forma giyen Rum asıllı futbolcu geçen sezon ligde 16 gole imza attı. Liberopoulus'un yıllık 700 bin dolar istediği, rakamın biraz daha aşağı çekilmeye çalışıldığı dile getirildi. 
     

</TEXT>
</DOC>
