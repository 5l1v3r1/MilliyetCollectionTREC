<DOC>
<DOCNO> 154316 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/04/dunya/dun03.html </URL>
<DATE> 2003/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Blair Tanrı'ya hesap vermeye hazırım 
</HEADLINE>
<TEXT>

     DIŞ HABERLER SERVİSİ 

     İngiltere Başbakanı Tony Blair, Irak savaşı sırasında kendisinin aldığı kararlardan dolayı ölenler için Tanrı huzuruna çıkıp hesap vermeye hazır olduğunu ifade etti. 
     İngiliz The Times gazetesinin savaştan önce ve sonra bir ay boyunca Blair'i izleyen muhabiri Peter Stothard'ın açıklamalarına göre, İngiltere Başbakanı özellikle 2 Nisan'da ABD askerlerinin bir kontrol noktasında 7 Iraklı kadın ve çocuğu öldürmesinden etkilendi. Blair, bu olayın ardından günlüğüne, "Aynı Tanrı'ya inanan insanlar kararın benim aleyhime olacağına inansa da, ben hesap vermeye hazırım" notunu düştü. Stothard ayrıca, Blair'in yardımcılarının "Uygun düşmeyebilir" tavsiyesi üzerine, ulusa sesleniş konuşmasından "Tanrı sizi korusun" ifadesini çıkararak, yerine "Teşekkür ederim" demeyi tercih ettiğini aktardı. Blair'in Fransa'nın, ikinci BM kararını veto edeceğini açıklaması için de "Aptalca" dediği belirtiliyor. 
     

</TEXT>
</DOC>
