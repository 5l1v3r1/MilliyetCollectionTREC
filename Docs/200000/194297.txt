<DOC>
<DOCNO> 194297 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/09/guncel/gun04.html </URL>
<DATE> 2003/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Parayı ver, kaptan ol 
</HEADLINE>
<TEXT>

      BÜLENT ÖZDEMİR İstanbul 
   
   Amatör Denizci Ehliyeti almak için iki aşamalı sınav gerekiyor. Ancak, paran varsa sınav stresi ve heyecanına hiç gerek yok. Bastır parayı, al kaptanlık ehliyetini. 
   Bir kaptan arkadaşımızdan aldığımız telefon numarasıyla Beşiktaş'taki Ataol Yatçılık'ın sahibi Şentürk Tokuri'yle bağlantı kurduk. Amatör ehliyeti almak istediğimizi ama denizcilik konusunda bilgimizin olmadığını belirttik. Liman Başkanlığı'na verilmesi gereken belgeleri hazırladıktan sonra bürosuna beklediğini söyledi. 
   "Eksiklerinizi kapattıracağız" diyen Tokuri, sınavdan bir hafta sonra sözlü olacağını, onun da kolaylıkla halledeceğini ve karşılığında 350 dolar alacağını söyledi. 
   
   Formalite icabı 
   Bu kez Beşiktaş'taki AHS Yatçılık'la görüştük. Kursla uğraşmak istemediğimizi söylediğimiz yetkili Hayati Tekin, şöyle yanıt verdi 
   "Sınava formalite icabı gireceksin. Gir, soruları yanlış cevapla. Biz alacağız k ğıdını. Her türlü işlemi bitireceğiz. Bu işler kolay, kafanı yorma..." 
   Liman Başkanlığı'nın düzenlediği Amatör Denizcilik Sınavı, her ayın ilk çarşambası gerçekleştiriliyor. İkinci çarşamba ise sözlü yapılıyor. Karaköy Liman Lokantası'nda yapılan sınava biz de katıldık. Kimliklerimiz dahi kontrol edilmedi. Fotokopiyle çoğaltılan k ğıtlara kurşunkalemle ad ve soyadlarımızı yazıp imza atmamızı istediler. 10 sorudan oluşan sınav 10 dakika sürdü. 
   
   Hücum Tulgar Skandal ötesi    Kıyı Emniyeti ve Gemi Kurtarma İşletmeleri KEGKİ Genel Müdürü Barış Tozer, "Sınav, Gemi Adamları Sınav Merkezi GASM tarafından yapılmalı. Bütün deniz taşıtı kullanıcılarının aynı sistemle ehliyetlendirilmesi gerekiyor" diye konuştu. KEGKİ eski Genel Müdürü Hücum Tulgar da, parayla amatör kaptan ehliyeti sağlandığını sık sık duyduğunu ancak bunu ortaya çıkaramadıklarını belirterek, "Denizin d'sinden anlamayıp ehliyet sahibi olanların bulunması skandalın ötesinde" dedi. 
   
   
   
</TEXT>
</DOC>
