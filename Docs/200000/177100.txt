<DOC>
<DOCNO> 177100 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/21/siyaset/siy05.html </URL>
<DATE> 2003/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
İlkbaharda üç sandık ihtimali 
</HEADLINE>
<TEXT>

   Yüksek Seçim Kurulu'nun, DEHAP'ın aldığı oyların iptaline karar vermesi halinde, genel seçime kadar uzanabilecek yol açılacak 
   GÖKÇER TAHİNCİOĞLU Ankara 

   
   Yargıtay'ın, DEHAP'ın sahte evrakla örgütlenmesini tamamlamış gibi göstererek 3 Kasım seçimine girdiğine ilişkin kararı onaması, Yüksek Seçim Kurulu'nun YSK da partinin seçimde aldığı oyların iptaline karar vermesi halinde, Türkiye 2004'te üç kez sandık başına gitme ihtimaliyle karşı karşıya kalacak. 
   Anayasa'ya göre 5 yılda bir yapılması gereken yerel seçimler, Mart ya da Nisan 2004'te yapılacak. 
   Yargıtay kararı onarsa, DYP, DEHAP'ın seçimde aldığı yüzde 6.2'lik oyun iptali için YSK'ya başvuracak. YSK, DEHAP'ın oylarını iptal ederse, 1 milyon 960 bin seçmenin oyu yok sayılacak. Böylece, 3 Kasım'da geçerli sayılan oy sayısı 31 milyon 528 bin'den, 29 milyon 568 bine düşecek. Seçimde, yüzde 9.5 oy alan DYP ise yeni oy sayısına göre hesaplanacak yüzdeler sayesinde oy oranını yüzde 10.5 yükseltecek ve 66 milletvekiliyle TBMM'ye girme şansına kavuşacak. 
   Ancak, YSK'nın DEHAP'ın seçime sahtecilikle girdiğini karar altına aldığı bu durumda, MHP, GP ve ANAP gibi partiler, seçiminin iptali istemiyle YSK'ya başvurabilecek. YSK, 3 Kasım seçimini iptal ederse, Türkiye genel seçimle karşı karşıya kalacak. Kulislerde, bu durumda, Anayasa'yı değiştirecek milletvekili sayısını kaybeden AKP'nin erken genel seçim kararı olması, düşük bir ihtimal olarak değerlendiriliyor. 
   
</TEXT>
</DOC>
