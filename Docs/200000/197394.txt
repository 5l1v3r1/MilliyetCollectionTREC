<DOC>
<DOCNO> 197394 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/23/yasam/yas06.html </URL>
<DATE> 2003/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
AIDS kadar öldürücü ama hastalığı bilen yok 
</HEADLINE>
<TEXT>

   AYŞEGÜL AYDOĞAN İstanbul 
   
   KOAH olarak bilinen Kronik Obstrüktif Akciğer Hastalığı, AIDS'le birlikte dünyanın en çok öldüren hastalıkları arasında 4. sırada yer alıyor. Ancak pek bilinmediğinden h l 'en az teşhis edilen ve en yetersiz tedavi edilen hastalık' olma özelliğini sürdürüyor. KOAH, kişilerin nefes alıp verebilme gücünü giderek azaltan yıkıcı bir akciğer hastalığı olarak tanımlanıyor. 
   KOAH, Dünya Sağlık Örgütü WHO verilerine göre her yıl 2.75 milyon kişiyi öldürüyor. Hastalığa neden olan en önemli risk faktörü sigara dumanı. KOAH, bir süre sonra hastaların kısa mesafe yürüyüşü yapmasına dahi engel oluyor. Türkiye'de 3 milyon KOAH'lı olduğu tahmin ediliyor. Ancak 10 hastadan 9'u hastalığının farkında değil. 
   
   5 soruda KOAH testi    40 yaşının üstünde misiniz Yaşıtlarınıza göre nefesiniz daha çabuk daralıyor mu Sigara içiyor musunuz ya da eskiden içtiniz mi Sık sık öksürüyor musunuz Haftanın çoğu günü balgam çıkarıyor musunuz 
   Yanıtlardan üç ya da daha fazlası "Evet" ise doktorunuza başvurup solunum testi yaptırmanız gerekir. 
   
   
</TEXT>
</DOC>
