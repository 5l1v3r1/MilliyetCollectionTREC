<DOC>
<DOCNO> 192180 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/30/son/sondun08.html </URL>
<DATE> 2003/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Chomsky "Bush yeniden seçilmek için yeni tehdit üretmeli" 
</HEADLINE>
<TEXT>

     Amerikalı ünlü filozof ve dilbilimci Noam Chomsky, ABD Başkanı George Bush'un, 2004 yılında yeniden seçilebilmesi için ''Amerikan güvenliğine yönelik yeni bir tehdit üretmesi'' gerektiğini söyledi. 
     Küba'da Latin Amerika sosyal bilimler konferansına katılan Chomsky, ''ABD'de düzenlenen 11 Eylül terör saldırılarından bu yana, BM onayı olsun ya da olmasın Bush yönetiminin, yurtdışında güç kullanımı dahil Amerikan ulusal güvenlik politikasını yeniden tanımladığını'' kaydetti. 
     Chomsky, ''ABD korkmuş bir ülke... Yakında olacak bir tehdidi zihinde uyandırmak kolaydır. Halkı uydurulmuş bir tehditle dehşete düşürmek için oynayacakları bir kart var. Bunu yapmak zor değil'' dedi. 
     ABD'nin Irak'a askeri müdahalesini ''felaket ve başarısızlık'' olarak nitelendiren Chomsky, ''Ülke yaptırımlarla harap olmuş. Müdahale, yaptırımları sona erdirdi. Zorba hükümdar gitti ve oradaki anlaşmazlık için dışarıdan bir destek yok. Bu çabada yetersiz kalmak gerçek yetenek ister'' diye konuştu. 
     
</TEXT>
</DOC>
