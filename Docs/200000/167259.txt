<DOC>
<DOCNO> 167259 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/04/son/sondun16.html </URL>
<DATE> 2003/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Pakistan'da camide patlama 20 ölü, 40 yaralı... 
</HEADLINE>
<TEXT>

     Pakistan'ın güneybatısındaki Ketta kentinin merkezinde, Şiilerin gittiği bir camiye düzenlenen saldırıda ölenlerin sayısı 31'e yükseldi. 
     Pakistan İçişleri Bakanlığı'ndan yapılan açıklamada, kimliği belirsiz kişilerce düzenlenen saldırıda en az 31 kişinin öldüğü ve yaklaşık 50 kişinin yaralandığı belirtildi. 
     Cuma namazının bitiminde camiye el bombası atan saldırganlar, daha sonra ateş açtı. 
     Pakistan Enformasyon Bakanı Şeyh Raşid Ahmed, Reuters'e yaptığı açıklamada, eylemin 3 intihar bombacısı tarafından düzenlendiğini, 2 intihar bombacısının olay yerinde, ağır yaralanan diğerinin daha sonra öldüğünü belirtmişti. 
     Enformasyon Bakanı Şeyh Raşid Ahmed, Reuters'e yaptığı açıklamada, eylemin, 3 intihar bombacısı tarafından düzenlendiğini kaydetti. 
     Bakan, 2 intihar bombacısının olay yerinde, ağır yaralanan diğerinin daha sonra öldüğünü belirtti. 
     Saldırıyla ilgili ilk haberlerde, 8 kişinin öldüğü, çok sayıda kişinin yaralandığı bildirilmişti. 
     Görgü tanıkları, Cuma namazı için yaklaşık 2000 kişilik cemaatin bulunduğu camiye 2 intihar bombacısını girerken gördüklerini anlatmıştı. 
     
     İNTİHAR BOMBACISI... 

     Pakistan'ın güneybatısındaki Ketta kentinin merkezinde, Şiilerin gittiği camideki patlamanın intihar bombacılarının eylemi olduğu kaydedildi. 
     Görgü tanıklarının verdiği bilgiye göre, 2 intihar bombacısı camiye girerken görüldü. Eylemcilerden biri, camiye bomba olduğu sanılan bir şeyi yerleştirirken güvenlik görevlisi tarafından görüldü ve öldürüldü. Diğer eylemci kendini havaya uçurdu. 
     Başka görgü tanıkları ise camiye el bombaları atıldığını ileri sürdüler. 
     Patlama sırasında, camide cuma namazı için tahminen 2000 kişilik cemaatin bulunduğu belirtildi. 
     
</TEXT>
</DOC>
