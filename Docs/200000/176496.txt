<DOC>
<DOCNO> 176496 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/18/son/soneko25.html </URL>
<DATE> 2003/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Bütçe 7 ayda 29.4 katrilyon lira açık verdi... 
</HEADLINE>
<TEXT>

     Konsolide bütçe, yılın 7 ayında 29 katrilyon 395 trilyon 978 milyar lira açık verdi. 
     İlk 7 ayda bütçede faiz dışı fazla ise 10 katrilyon 489 trilyon lirayı aştı. 
     Maliye Bakanlığı Kamu Hesapları Bülteni'ne göre, Ocak-Temmuz döneminde bütçeden 82 katrilyon 608 trilyon 800 milyar lira harcama yapıldı. 
     Bunun 39 katrilyon 885 trilyon 297 milyar lirasını faiz harcamaları, 42 katrilyon 723 trilyon 503 milyar lirasını da faiz hariç harcamalar oluşturdu. 
     Bu yılın Ocak-Temmuz döneminde, bütçe gelirleri ise katrilyon 212 trilyon 822 milyar lira oldu. Bunun 44 katrilyon 56 trilyon 62 milyar liralık bölümü vergi gelirlerinden, 9 katrilyon 156 trilyon 760 milyar lirası diğer gelirlerden meydana geldi. 
     
     TEMMUZ AYI 
     Temmuz ayında ise bütçe 4 katrilyon 637 trilyon 43 milyar lira açık verirken, faiz dışı fazla 395 trilyon 452 milyar lira olarak belirlendi. 
     Bu ayda bütçeden 13 katrilyon 160 trilyon 416 milyar lira harcama yapıldı. Bunun 5 katrilyon 32 trilyon 495 milyar lirasını faiz harcamaları, 8 katrilyon 127 trilyon 921 milyar lirasını ise faiz hariç harcamaları oluşturdu. 
     Temmuz ayı bütçe gelirleri 8 katrilyon 523 trilyon 373 milyar lira oldu. Bu gelirin 6 katrilyon 945 trilyon 522 milyar lirasını vergi gelirleri, 1 katrilyon 577 trilyon 851 milyar lirasını da diğer gelirler oluşturdu. 
     
</TEXT>
</DOC>
