<DOC>
<DOCNO> 158923 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/26/magazin/mag03.html </URL>
<DATE> 2003/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Michael Jackson iyice çıldırdı 
</HEADLINE>
<TEXT>

Meksika yemeği aramak için ABD Temsilciler Meclisi'ne 'Örümcek Adam' maskesiyle dalan Michael Jackson, ortalığı duman edip çıktı... 
     Michael Jackson, alışıldık tuhaf davranışlarına her geçen gün yenisini eklemekten bıkmıyor. Afro bir perukla gece kulübüne gittiği için günlerdir konuşulan şarkıcı, bu kez de 'Örümcek Adam' maskesi takarak bir milletvekilinin ofisine girince, ortalığı birbirine kattı. 
     İnternetteki 'peoplenews' sitesinin haberine göre, ABD Temsilciler Meclisi'nin Cumhuriyetçi Parti California Milletvekili Elton Gallegly'nin ofisine, yüzünde bir 'Örümcek Adam' maskesiyle girmek isteyen Jackson, kendisini tanıyamayan görevlilerce engellenmek istendi. 
     
     'Taco Bell var mı ' 
     Meksika tarzı fast - food lokantalar zinciri Taco Bell'in, sahibi olduğu Neverland Çiftliği'ne yakın bir şubesini aradığı anlaşılan Jackson, bu isteğine ulaşamadığı gibi ortalığı birbirine kattığıyla kaldı. 
     Milletvekiline sürekli olarak evsiz ve işsiz insanların çeşitli isteklerde bulunmak için gelmesi nedeniyle garip maskeli Jackson'dan çekinen görevliler, maskeli şahsın ünlü yıldız olduğunu anlayınca sorun çözüldü. Jackson, Taco Bell ürünlerini çok sevdiğini ve bu yüzden bir şubesini aradığını belirttikten sonra limuzinine atlayarak mek nı terk etti. 
     

</TEXT>
</DOC>
