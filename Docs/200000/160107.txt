<DOC>
<DOCNO> 160107 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/31/spor/spo05.html </URL>
<DATE> 2003/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Sergen'in dönüşü 
</HEADLINE>
<TEXT>

Milli Takım formasından 472 gündür uzak kalan Beşiktaş'ın yıldızı, Slovakya ve Makedonya maç kadrosuna davet edildi 
     19 maç sonra çağrıldı 
     AVRUPA Şampiyonası Grup Elemeleri'nde Slovakya ve Makedonya ile kozlarını paylaşacak olan A Milli Takımımız'ın aday kadrosu açıklandı. Şenol Güneş, Beşiktaş'ın şampiyonluğunda büyük rol oynayan Sergen Yalçın'ı 472 gün sonra aday kadroya davet etti. Yıldız futbolcu en son 12 Şubat 2002'deki Ekvator maçında kadroya alınmış, ancak forma bulamamıştı. 
     
     İlhan ve Hasan Şaş yok 
     GÜNEŞ, kritik maçların kadrosuna 24 kişiyi dahil etti. Sakatlıkları devam eden Beşiktaşlı İlhan Mansız ile Galatasaraylı Hasan Şaş kadroda yer almadı. Bursaspor formasıyla gol krallığına koşan Okan Yılmaz ile Adanaspor'un genç file bekçisi Murat Şahin ilk kez Milli Takım'a çağrıldı. Aday kadro pazartesi günü Polat Otel'de toplanıp, çalışmalarına başlayacak. 
     
     Okan - Murat sürprizi 
     KADRO şu isimlerden oluştu Sergen, İbrahim, Ahmet Yıldırım Beşiktaş , Bülent, Ergün, Volkan G.Saray , Deniz G.Birliği , Ömer G.Antep , Fatih, Gökdeniz Trabzon , Rüştü, Fatih F.Bahçe , Murat Adana , Servet Denizli , Okan Bursa , H.Şükür, Tugay B.Rovers , Alpay A.Villa , Okan, Emre İnter , Nihat, Tayfun R.Sociedad , Yıldıray B.Leverkussen , Fatih Roda . 
     
Ümitler de açıklandı      2004 Avrupa Ümitler Şampiyonası Grup Elemeleri'nde Slovakya ve Makedonya ile karşılaşacak Ümit Milli Takım aday kadrosu açıklandı. Teknik Direktör Raşit Çetiner kadroya şu isimleri aldı Suat Usta G.Saray , Beyhan, Okan, Serkan G.Birliği , İbrahim, İlhan, Erdal G.Antep , Ali Şen, Tayfun Trabzon , Tuncay, Kemal, Volkan F.Bahçe , Hüseyin A.Gücü , Ramazan, Fatih Altay , Selçuk İstanbul , Egemen Bursa , Tunç Göztepe , Hanefi Sakarya , Tamer B.Merinos , Uğur St.Pauli , Hamit, Halil Watensheid . 
     
Bodrum'da öğrendi      SAMSUNSPOR maç kadrosuna alınmayan Sergen Yalçın, Lucescu'dan izin alarak dinlenmek için Bodrum'a gitti. Yıldız futbolcu, A Milli Takım'a seçildiğini de havuzbaşında öğrendi. Sergen, şampiyonluk kutlamasına katılmak için pazar günü İstanbul'a dönecek. Lucescu'nun da önümüzdeki hafta ailesiyle birlikte Bodrum'a gideceği bildirildi. 
     

</TEXT>
</DOC>
