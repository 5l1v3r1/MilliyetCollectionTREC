<DOC>
<DOCNO> 156449 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/13/son/sontur03.html </URL>
<DATE> 2003/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
İranlı, kimlik kontrolu yapan polisin silahını alıp öldürdü 
</HEADLINE>
<TEXT>

     Van'da bir polis memuru, kimlik kontrolü yaptığı İranlı tarafından şehit edildi. 
     Alınan bilgiye göre, Van Emniyet Müdürlüğü Terörle Mücadele Şubesi'nde görevli polis memuru Kadir Aydın, Terzioğlu Mahallesi'nde gece geç saatlerde, şüphe üzerine bir kişiyi durdurarak kimlik kontrolü yapmak istedi. 
     Kontrol sırasında polis memuru Aydın ile tartışan İran uyruklu Taher Sarei 28 , memurun bir anlık dalgınlığından faydalanarak, belindeki silahı alıp rasgele ateş açtı. 
     Vücudunun çeşitli yerlerine kurşun isabet eden polis memuru Kadir Aydın, olay yerinde şehit oldu. 
     Olaydan sonra ara sokaklara kaçan saldırgan, güvenlik güçlerinin takibi sonucu yakalanarak gözaltına alındı. 
     Şehit Polis Memuru Kadir Aydın için Emniyet Müdürlüğü önünde bugün tören düzenlenecek. 
     
</TEXT>
</DOC>
