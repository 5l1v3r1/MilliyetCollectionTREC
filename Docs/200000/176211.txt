<DOC>
<DOCNO> 176211 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/17/magazin/amag.html </URL>
<DATE> 2003/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
'Çılgınım ama o kadar değil' 
</HEADLINE>
<TEXT>

   Zaga ve ardından reklamlarla ünlenen Ayça Tekindor, içini dışını Milliyet'e döktü 
      İLKNUR GÜLMEZ 
   
   Türkiye, Ayça Tekindor'u önce Okan Bayülgen'in Kanal D'de ilgiyle izlenen 'Zaga' programında tanıdı. 'Zaga'nın 'çılgın kemancısı' Ayça, beş yıllık ekran serüveninin ardından önce reklamlara, oradan Mehmet Ali Erbil'in Bodrum'daki Mali Bar'ına transfer oldu. Mali Bar'ın Halkla İlişkiler Müdireliği teklifini kabul edince Zaga'dan ayrılan Ayça Tekindor ile her şeyi konuştuk... 
   
   Mali Bar'da işler nasıl gidiyor    "Her gece altı saat insanlarla uğraşmak zorluyor. Mali'ye gelen herkesle ilgileniyorum, tabure taşıyorum, barmaidlik yapıyorum. Tuvalet temizliğiyle bile ilgileniyorum. Gelen insanlar, beni görmek için geldiklerini söylüyorlar. Mankenleri görmeye gidenler varsa beni de görmeye gelenler var yani. Mümkün olduğunca topuklu ayakkabı ve mini etek giyiyorum. İşler süper yani." 
      Serdar'ı öpsem, evde öperim 
   İçkili ortamda çalışmanın zorlukları neler    "Asılanlar, yanına çağırıp hayran olduğunu söyleyenler, garip garip bakanlar, hatta laf atanlar oluyor. Dönüp gülüyor ve işime devam ediyorum. İnsanlar ne kadar çok sarhoş olsalar da öyle ahlaksız teklifte bulunmadılar. Geçenlerde ilk kez bir kız yanına çağırıp beni çok sevdiğini söyledi. O kadar sarhoştu ki arkadaşları zorla götürdüler." 
   
   Tofita reklamından sonra ne tür teklifler aldınız    "Hişt Seyirci lafı herkesin ağzında sakız oldu. Reklam yayımlandıktan bir hafta sonra reklam teklifleri yağdı ama prensip olarak hiçbirini kabul etmedim. En çok çikolata, dondurma, şeker ve sakız reklamı teklifleri geldi." 
   
   Zaga'da yeniden görev alır mısınız    "Hayır. Okan Bayülgen'den Bodrum'da çalışmak için dört hafta izin istedim. Olmayacağını söyleyince, tercihimi Mali'den yana kullandım. Sanırım biraz kırıldı. Ama karşılaştığımız zaman yine konuşur, sohbet ederiz. İnsanlar beni Zaga'yla tanıdılar ama artık 'Tofita Ayça'yım. Yeni yayın döneminde kendime ait bir televizyon programı yapacağım. Bana yakışan, çılgın bir program olacak. Ayrıca bir de albüm yapmayı düşünüyorum." 
   
   Serdar Ortaç'la DJ kabininde öpüşmeniz, Emre Altuğ ile aşkınız    "Orada Serdar'ın kulağına bir şeyler söylüyordum. Kesinlikle öpüşme falan yok. Ayrıca Serdar'la öpüşecek olsam, gider evimde öpüşürüm. Mehmet Ali, 'Hadi bakalım Ayça göster kendini. Bakalım bu hafta kiminle olacaksın " diye dalga geçiyor. Emre Altuğ da yakın arkadaşımdır, sevgilim değil. Bir süredir birlikte olduğum biri var zaten. Adım çapkına çıkmış. 32 yaşımdayım ve bugüne kadar çok iyi tanıdıktan sonra sevdiğim üç erkekle oldum, iyi tanımadığım kimseyle olmadım. Biraz çılgın görünümlü olduğum ve rahat göründüğüm için insanlar beni yanlış anlıyor." 
   
   
</TEXT>
</DOC>
