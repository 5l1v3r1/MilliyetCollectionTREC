<DOC>
<DOCNO> 171322 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/24/yasam/yas13.html </URL>
<DATE> 2003/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kolesterole karşı imambayıldı yiyin' 
</HEADLINE>
<TEXT>

   Wall Street Journal, 'Türk mutfağının seçkin yemeği' dediği imambayıldının tarifini verip 'kolesterole karşı birebir' yorumunu yaptı 
      DIŞ HABERLER SERVİSİ 
   
   Kanadalı araştırmacıların, kolesterole karşı sebze ağırlıklı beslenmenin, ilaçlar kadar etkili olabildiğini saptamasıyla ilgili haberi veren Amerikan finans çevrelerinin gazetesi Wall Street Journal, imambayıldının yararlarından bahsedip tarifini yayınladı. 
   Harika bir Türk yemeği olduğu belirtilen imambayıldının tarifinin, 'Türk Sebze Yemekleri' kitabının yazarı Carol Robertson'dan alındığı kaydedildi. Toronto Üniversitesi'nden David Jenkins de araştırmaların soya ve lifli sebzelerin kolesterolü önlemede etkili olduğunu açıkladı. 
   
   Bunlar ilaç gibi... 
   Arpa, yulaf, yeşil yapraklı sebzeler, fındık, soya sütü ve proteininin, kolesterolü önlemede ilaçlar kadar etkili olduğunu kaydeden Jenkins, sebze ağırlıklı beslenmeyi tavsiye ediyor. 
   
   
</TEXT>
</DOC>
