<DOC>
<DOCNO> 158723 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/24/son/sonspo30.html </URL>
<DATE> 2003/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Dürüst Derbide centilmenlik kazansın... 
</HEADLINE>
<TEXT>

     Galatasaray Kulübü İkinci Başkanı ve Basın Sözcüsü Ali Dürüst, Beşiktaş ile yarın oynayacakları derbi maçın her yönüyle centilmence geçmesini diledi. 
     Beşiktaş ile oynadıkları derbi maçların her zaman renkli ve güzel geçtiğini dile getiren Dürüst, ''Bu maçın da aynı şekilde geçmesini bekliyoruz. Beşiktaş için çok önemli bir maç olacak. Bizim orada 500 taraftarımız olacak ve taşkınlık yapmaları sözkonusu değil'' dedi. 
     Galatasaray olarak bundan sonraki her maçlarını kazanmayı istediklerini ifade eden Ali Dürüst, ''Amacımıza ulaştıktan sonra da puan cetvelindeki sıralama neyi gösteriyorsa, bunun sonucuna katlanacağız. Bu maç ne herşeyin başlangıcı, ne de sonu olacak'' şeklinde konuştu. 
     Öte yandan Beşiktaşlı yöneticiler ise, kulüp yönetim kurulu kararı gereği, maçla ilgili görüş belirtmediler. 
     
</TEXT>
</DOC>
