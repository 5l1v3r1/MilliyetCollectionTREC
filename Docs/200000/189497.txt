<DOC>
<DOCNO> 189497 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/18/son/sondun06.html </URL>
<DATE> 2003/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiliz kızları, Avrupa'nın en çok içki içen gençleri... 
</HEADLINE>
<TEXT>

     İngiliz kızlarının, Avrupa'nın en çok içki içen gençleri olduğu bildirildi. 
     Datamonitor Enstitüsü'nün yaptığı araştırma sonucunda, 18-24 yaş arası İngiliz kızların, eğlenmek için dışarı çıktıklarında yaşıtları olan İtalyan kızlarına göre yaklaşık üç buçuk kat daha fazla içki tükettikleri ortaya çıktı. Araştırmada, bu miktarın yılda kişi başı ortalama 203 litreye denk geldiği, 2007'ye kadar da 242 litreye çıkacağı belirlendi. 
     Alman kızların yılda kişi başı 189 litre, Hollandalı kızların da 107 litre içki tükettiği belirtildi. 
     Araştırmada, İngiliz kadın ve erkeklerin Avrupa'da içkiye en fazla para harcayanlar olduğu da belirlendi. 
     İngiltere'de hükümetin Eylül ayında yayımladığı bir diğer araştırmada da, İngiliz erkeklerin yaklaşık yüzde 40'ı, kadınlarının da yüzde 22'sinin ''çok içtikleri'' ortaya çıkmıştı. 
     
</TEXT>
</DOC>
