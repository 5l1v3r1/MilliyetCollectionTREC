<DOC>
<DOCNO> 191343 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/26/yazar/asik.html </URL>
<DATE> 2003/10/26/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Kanun namına 
</HEADLINE>
<TEXT>

   
   Erdal Atabek "Modern Dünyada Değer Kayması Ve Gençlik" adlı yeni kitabında "Cumhuriyet değerleri" ni anımsatıyor. Nedir dünle bugünün farkı... 
   Cumhuriyet değerleri toplumsal yararı önde tutardı, günümüzde kişisel değer ön planda tutuluyor...Türk filmlerinin en önemli yerinde şu sözler duyulurdu 
   "Kanun namına..." 
   Bu sözler duyulur duyulmaz herkes yerinde kalır, artık herhangi bir şey yapmak aklına gelmezdi. Suçlular ellerini kaldırır, yakalananlar teslim olurdu. 'Kanun' her şeyin üstüdeydi. 'Kanun' Cumhuriyet'in gücünü simgelerdi. Kanun adamlarının gücü çok büyüktü, arkalarında bütün bir Cumhuriyet vardı. 'Cumhuriyet savcısı' bu kanunun temsilcisiydi. 
   Peki bugün hangi slogan geçerlidir 
   "Çete namına" 
   İhaleler bu sloganla alınıyor, bankalar el değiştiriyor, savcılar tehdit ediliyor... İşte Cumhuriyet'in geldiği yer... 
   
   Cumhuriyet döneminin "saygınlık değerleri" içinde, kendi gücüyle başarmak, kendi gücüyle kazanmak çok önemli bir yer tutardı. 
   
   Günümüzde yaşamın hedefi nedir Erdal Atabek'e göre 
   "Yaşamın hedefi insanlık değerleriyle bütünleşmek değil, insanlara tepeden bakacak evlerde oturmak, arabalara binmek olarak tanımlanmaktadır. 'Saygınlık', nasıl olursa olsun zengin olmak, Amerikan yaşam tarzını sürebilmek, hangi yoldan çok para kazanılacağını bilmekle kazanılmaktadır. 
   Ve soruyor Atabek 
   "Acaba ne zaman daha mutluyduk " 
   
   Bir kadının yeniden evlenmesi, onun ilk kocasından nefret ettiğini gösterir. 
   Bir adamın yeniden evlenmesi, onun ilk karısını çok sevdiğini gösterir. 
   Oscar Wilde 
   
   Maviydi gökyüzü    Mavi maviydi gökyüzü 
   Bulutlar beyaz beyazdı 
   Boşluğu ve üzüntüsü 
   İçinde ne garip yazdı. 
   
   Garip güzel sonra mahzun 
   Işıkla yağmur beraber 
   Bir türkü ki gamlı uzun 
   Ve sen gülünce açan güller 
   
   Beyaz beyazdı bulutlar 
   Gölgeler buğulu derin 
   Ah o hiç dinmeyen rüzgar 
   Ve uykusu çiçeklerin 
   
   Mor aydınlıkta bir çınar 
   Veya kestane dibinde 
   Mahmur süzülen bakışlar 
   ikindi saatlerinde 
   
   Birden gülümseyen yüzün 
   Sabahların aynasında 
   Ve beni çıldırtan hüzün 
   İki bakış arasında 
   
   Kimbilir şimdi nerdesin 
   Senindir yine akşamlar 
   Merdivende ayak sesin 
   Rıhtım taşında gölgen var 
   A.H Tanpınar 
   
   Ata'dan hatıralar    Kemal Arıburnu'nun hazırladığı "Atütürk'ten Hatıralar" özgün ve birinci kaynaktan anılardan derlenmiş bir kitap... İçinden örnekler... 
   Kendisine "Büyük Atatürk" diye hitap ettikleri zaman söylediği söz şu olmuştur 
   "İsmime böyle riyakar kelimeleri karıştırmayınız" 
   Ali Kılıç 
   
   Atatürk yeni kelimeler için şöyle derdi 
   "Onları ortaya atmak gerekir. Milli duygumuz hangisinden hoşlanır ve onu kullanırsa o zaman sözlüğümüze koyalım" 
   Afet İnan 
   
   Bir gün Atatürk'e mutlu olup olmadığını sormuşlardı. "Evet mutluyum çünkü başardım" karşılığını vermiştir. 
   Enver Ziya Karal 
   
   Pankartsız - sessiz    Türkiye Komünist Partisi bugün Ankara'da "İşgale ortak olmayacağız" konulu bir miting düzenliyor. Miting için Ankara Valiliği'ne başvuruldu. Valilik gönderdiği yazıda mitinge şu şartlarla izin verdi 
   ... Sözkonusu mitingin Pazar günü saat 10.00'da Mithatpaşa Caddesi üzerinde toplanılarak pankartsız, dövizsiz ve sessiz bir şekilde trafiği aksatmadan Mithatpaşa Caddesi'ni takiben kaldırımdan Abdi İpekçi parkına kadar yürünmek suretiyle yapılmasına..." 
   
   Lider    Lider kendisini denetleyecek meclisi bizzat seçer mi Bizde seçer. Tayyip Erdoğan ve Deniz Baykal parti meclisi üyelerini tek tek seçip kurultaylarına onaylattılar. Adına demokrasi deyip Türkiye'ye yutturdular. Demokrat olmayan partilerle demokrasi yürür mü Bizde yürüdüğü kadar yürür... 
   
   AKP'nin üye sayısı iki yılda iki milyona dayanmış. 
   Vatandaş İş Bulma Kurumu yerine AKP'ye başvurduğu içindir... 
   Haldun Ertem 
   
   Saygılı adımlar..    Ramazan hoş geldi 
   Ramazan geldi geçmiş ramazanların anılarını da beraberinde getirdi. Pide kuyruklarında oruç bozmanın sabırsızlığıyla geçen akşam saatleri, uzaktan gelen yanık ezan sesi, iftar sofralarının doyumsuz lezzeti... Tabii daha eski ramazanların bir de oruç korkusu vardır. Ahmet Rasim üstad 1920'lerdeki yazılarında eski ramazanların keyfini ballandırdığı gibi sakıntılı dakikalarını da anlatır... Onun "Ramazan Karşılaması" adlı kitabından bizzat yaşadığı bir olayı aktaralım 
   "Abdülhamid devrinde birkaç arkadaşla beraber oruç yerken basıldık, yakın bir merkeze götürüldük. İşgüzar memur bizi komiserin odasına içeriye tıkar gibi soktu. Komiser yatağının üstünde, henüz yeni kalkmış... İki parmağı arasında da bir sigara, tütüp duruyordu. 
   İşi o da anladı. Biz de Bakışlarımız, halimize en belirli birer tercüman oldu. Komiser elindeki sigarayı bir daha çekti. Bize dedi ki 
   - Şer'i bir özürünüz mü vardı 
   - Evet efendim 
   - Bizi getiren polise dönerek Efendiler şer'i özürleri varmış. Sormadan, anlamadan niye tutup geldi Bize dönerek Bir daha evinizde oturun, buyurun dedi. 
   İki taraf da, düşmüş olduğu müşkül vaziyetten kurtuldu idi 
   Halbuki, o devirde memuriyetten tard, işten kovulma, üç, beş, on gün hapis vardı..." 
   
      
   
</TEXT>
</DOC>
