<DOC>
<DOCNO> 197253 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/22/son/sondun24.html </URL>
<DATE> 2003/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Gürcistan'da muhalifler parlamentoyu yavaş yavaş terkediyor 
</HEADLINE>
<TEXT>

     Gürcistan'da muhalefet yanlılarının, Cumhurbaşkanı Eduard Şevardnadze'nin konuşma yaptığı sırada bastıkları parlamento binasını yavaş yavaş terk ettikleri bildirildi. 
     Burjanadze-Demokratlar Bloku lideri Nino Burjanadze, genel kurul salonunda kürsüden yaptığı açıklamada, muhalefet yanlılarına, salonu yavaş yavaş ve sakin bir şekilde terk etmeleri çağrısında bulundu. 
     Burjanadze, Gürcistan yönetiminin halkı çılgına çevirdiğini söyledi ve daha fazla taşkınlığa sebebiyet verilmemesini istedi. 
     Gürcistan parlamentosunun bundan böyle Gürcü halkı tarafından seçileceğini söyleyen Burjanadze, dış güçlerin kendilerine engel olmaması gerektiğini kaydetti. 
     Gürcistan Cumhurbaşkanı Şevardnadze, konuşma yaptığı genel kurul salonundan, muhaliflerin baskını sonucu ayrılmak zorunda kalmıştı. 
     
</TEXT>
</DOC>
