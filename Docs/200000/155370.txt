<DOC>
<DOCNO> 155370 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/08/son/soneko46.html </URL>
<DATE> 2003/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa günü yüzde 1.01'lik artışla noktaladı... 
</HEADLINE>
<TEXT>

     İMKB Bileşik Endeksi, 2. seansta 13.35 puan gerileyerek 10,783.86 puandan kapandı. 
     Hisse senetleri, ikinci seansta ortalama yüzde 0.12 oranında değer kaybetti. 
     İlk seanstaki 120.92 puanlık artış dikkate alındığında, borsa endeksi günün tamamında 107.57 puan yükseldi. Hisse senetlerindeki günlük artış ise yüzde 1.01 oldu. 
     Seansa 11.63 puan artışla 10,808.84 puandan başlayan endeks, ilk yarıyı 10,701.33 puandan geçti. Endeks, seans içinde en düşük 10,686.73 puana kadar gerilerken, en yüksek 10,823.25 puanı gördü. 
     Kapanışta mali endeks 6.94 puan artışla 12,612.07 puana çıkarken, sanayi endeksi 23.77 puan düşüşle 11,329.01 puana ve hizmetler endeksi 21.70 puan düşüşle 7,043.65 puana geriledi. 
     Böylece ilk seansa göre mali grup hisseler ortalama yüzde 0.06 oranında değer kazanırken, sanayi grubu hisseler ortalama yüzde 0.21 ve hizmetler grubu hisseleri ortalama yüzde 0.31 değer yitirdi. 
     2. seansta işlem gören toplam 293 hisse senedinden 122'si değer yitirdi, 86'sı değer kazandı, 85'inin fiyatında değişiklik olmadı. 
     Seansta, 239 trilyon 547 milyar 561 milyon liralık işlem hacmi kaydedildi. İki seanstaki toplam işlem hacmi 445 trilyon 123 milyar 785 milyon lira olarak gerçekleşti. 
     2. seansta Yapı ve Kredi Bankası, İş Bankası C, Garanti Bankası, Koç Holding ve İhlas Holding en yoğun işlem gören hisse senetleri olarak belirlendi. 
     
</TEXT>
</DOC>
