<DOC>
<DOCNO> 176378 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/18/guncel/gun08.html </URL>
<DATE> 2003/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapkaç çetesi suçüstü yakalandı 
</HEADLINE>
<TEXT>

   Bankalarda işlem yapan vatandaşları izliyorlardı 
      GÜRKAN AKGÜNEŞ İstanbul 

   
   Bankalarda işlem yapan vatandaşları takip ederek kapkaç yapan 10 kişilik çete yakalandı. Zanlıların son altı ayda 500 milyarlık kapkaç yaptığı belirlendi. 
   Anadolu yakasında son aylarda banka önlerinde kapkaç olaylarının artması üzerine Asayiş Şube Müdürlüğü ekipleri harekete geçti. Mağdurların yardımıyla sabıka dosyasından zanlıların kimliğini belirleyen polis, tüm karakollara kapkaççıların fotoğraflarını dağıttı. Ayrıca banka önlerinde konuşlandırılan sivil ekiplerle zanlıların harekete geçmesi beklendi. Şebeke üyeleri kısa bir süre sonra bir bankaya girdikleri sırada yakalandı. Polis, liderliğini Ahmet Öztürk'ün yaptığı 10 çete üyesini de yakaladı. 
   
   20 maĞdur teŞhİs ettİ 
   20 mağdur tarafından teşhis edilen zanlılar, emniyette suçlarını itiraf etti. Öztürk, ifadesinde şunları söyledi "Çaldığımız otomobillerle bankanın önünde bekliyorduk. İçerideki arkadaşlarımız bankadan para çekenleri belirleyip bize bildiriyordu. Biz de müşteri çıkınca yanına yaklaşıp parayı alıyorduk." 
   
   
   
   
</TEXT>
</DOC>
