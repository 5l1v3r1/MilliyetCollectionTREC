<DOC>
<DOCNO> 153721 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/01/son/sondun31.html </URL>
<DATE> 2003/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
SARS tedavisinde umut ışığı... 
</HEADLINE>
<TEXT>

     Akut solunum yetmezliği sendromunun SARS birbirine çok benzeyen iki ayrı genetik diziliminin belgelendiği açıklandı. 
     Amerikalı ve Kanadalı bilim adamlarının yaptığı iki farklı araştırma sonucunda ortaya çıkarılan genetik dizilimlerin, hastalığın tedavisi ve aşı geliştirilmesi açısından önemli bir gelişme olduğu bildirildi. 
     Science dergisinde yayımlanacak genetik dizilimlerin araştırılması kapsamında Kanadalı bilim adamlarının, Toronto'daki bir hastadan alınan örnekleri incelediği belirtildi. 
     Amerikalı bilim adamlarının da hastalığa yol açan virüsün bir diğer formunun genetik dizilimini ortaya koyduğu, bu formun, daha önce Hollandalı uzmanlarca akciğer kanseriyle bağlantısı bulunduğunun ortaya çıkarıldığı belirtildi. 
     Her iki araştırmada, protein üretimine ilişkin bilgileri içeren genetik parçalarla virüsün hücreleri etkileyerek üremelerini sağlayan genlerin belirlendiği kaydedildi. 
     




</TEXT>
</DOC>
