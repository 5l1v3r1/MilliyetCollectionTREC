<DOC>
<DOCNO> 160403 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/01/son/sontur07.html </URL>
<DATE> 2003/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
İşyerinde tecavüz.. 
</HEADLINE>
<TEXT>

     Kağıthane'deki bir müzikholün sahibi olan kadın, işyerine giren 2 kişinin tecavüzüne uğradığını, el ve ayakları bağlandıktan sonra bir miktar para ile değerli eşyasının da gasp edildiğini öne sürdü. 
     Seyrantepe Nato Caddesi'ndeki ''Kuyu Müzikhol''ün sahibi Yıldız Dörtay 46 , saat 07.00 sıralarında polisten yardım istedi. 
     Olay yerine giden polislerce ifadesi alınan Dörtay'ın, ''gece saatlerinde işyerinin arkasındaki tuvalet penceresinden içeri giren 2 kişinin kendisine tecavüz ettiklerini, el ve ayaklarından işyerindeki bir sandalyeye bağlayarak 850 milyon lira ile bazı değerli eşyalarını aldıklarını'' anlattığı öğrenildi. 
     Oldukça perişan bir halde olduğu gözlenen Yıldız Dörtay, olay yerindeki incelemelerin tamamlanmasından sonra Sanayi Polis Merkezi'ne götürüldü. 
     Polis, Dörtay'ın beyanı üzerine eşkalini belirlediği 2 kişiyi yakalamak amacıyla çalışma başlattı. 

     
</TEXT>
</DOC>
