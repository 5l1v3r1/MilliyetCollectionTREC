<DOC>
<DOCNO> 173626 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/05/spor/spo15.html </URL>
<DATE> 2003/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

   
   Altın adamlar ödüllerini aldı    IŞIK Sigorta sponsorluğunda, Türk Spor Ajansı tarafından düzenlenen "Yılın 11 Altın Adamı" yarışmasının ödül töreni dün yapıldı. Törende, beş oyuncusu kürsüye çıkan Beşiktaş geceye damgasını vururken, jüri üyelerinin belirlediği listede Cordoba, Zago, Ronaldo, İbrahim, Okan Beşiktaş , Ergün G.Saray , Ümit, El Saka G.Birliği , Gökdeniz Trabzon , Okan Bursa ve Tuncay F.Bahçe yer aldı. 
   
   Filiz'in isyanı    ATLETİZMDE bayanlar gülle atmada 16.72'lik derecesiyle 23 Yaş Altı Avrupa üçüncüsü olarak, bu branşta ilk kez kürsüye çıkan Filiz Kadoğan kendisinin yok sayıldığını ileri sürdü. Genç atlet, aynı şampiyonada derece alan diğer sporculara gösterilen ilginin kendisinden esirgendiğini ileri sürdü. n GÖKAY AKIN 
   
   Başkentte milli bekleyiş    FUTBOL Federasyonu Milli Takımımız'ın 20 Ağustos'ta Moldova ile oynayacağı özel maçı Ankara 19 Mayıs Stadı'na aldı. Ankara seyircisi, uzun süredir A milli takım düzeyinde maçlara ev sahipliği yapamamıştı. 19 Ağustos'taki ümit milli takım karşılaşması da Cebeci İnönü Stadı'nda yapılacak. 
   
   Juventus rövanşı aldı    NEW York'ta yapılan maçta Juventus, Milan'ı penaltılarla 5 - 3 yenerek, İtalya Süper Kupası'nı kazandı. Uzatmalarda Pirlo'nun penaltısıyla öne geçen Milan, Trezeguet'nin vuruşuna engel olamadı. Penaltılarda yüzü gülen Juventus, böylece geçen yılın Şampiyonlar Ligi finalinde karşılaştığı rakibinden rövanşı da aldı. 
   
   
</TEXT>
</DOC>
