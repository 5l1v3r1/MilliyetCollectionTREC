<DOC>
<DOCNO> 172311 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/29/son/sondun12.html </URL>
<DATE> 2003/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD, Saddam'ın Fedailer'i milis güçlerinin liderini yakalamış... 
</HEADLINE>
<TEXT>

     ABD birliklerinin, bugün Saddam Hüseyin'in doğum yeri olan Tikrit'te düzenlediği operasyonda yakaladığı 2 kişinin, Saddam'ın Fedailer'i milis güçlerinin lideri ve Tikrit güvenlik şefi olduğu bildirildi. 
     ABD askeri sözcülüğünden yapılan açıklamada, sabaha karşı düzenlenen operasyonda, Saddam'ın Fedaileri'nin lideri Refa İdham İbrahim El Hasan ve Tikrit'teki güvenlik şefi Dehir Ziana'nın yakalandığı kaydedildi. 
     Operasyonda, Saddam'ın hayat boyu korumalığını yapan Adnan Abdullah Abid El Muslit'in yakalandığı bildirilmişti. 
     Bir Amerikalı askeri yetkili ise baskınlarda yakalamak istedikleri 3 kişinin tamamını ele geçirdiklerini söylemişti. 
     
</TEXT>
</DOC>
