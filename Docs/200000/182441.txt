<DOC>
<DOCNO> 182441 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/15/son/soneko12.html </URL>
<DATE> 2003/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa haftanın ilk seansını 24 puanlık artışla tamamladı... 
</HEADLINE>
<TEXT>

     İMKB Ulusal-100 Endeksi önceki kapanışa göre 23.93 puan artışla, 1. seansı 12,739.11 puandan tamamladı. 
     1. seansta, hisse senetlerinin ortalama değer artışı yüzde 0.19 olarak gerçekleşti. 
     Cuma günü 12,715.18 puandan kapanan endeks, ilk seansa 2.31 puan düşüşle 12,712.87 puan seviyesinde başladı. Endeks, seansın ilk yarısını ise 71.25 puan artışla 12,786.43 puandan geçti. 
     Endeks, seans içinde en düşük 12,710.15 puana kadar gerilerken, en yüksek olarak 12,876.34 puanı gördü. 
     Seans kapanışında mali endeks 73.02 puan artışla 16,038.92 puana, sanayi endeksi 35.29 puan artışla 12,342.81 puana çıkarken, hizmetler endeksi 48.18 puan düşüşle 7,526.15 puana geriledi. 
     Böylece, önceki kapanışa göre mali grup hisseler ortalama yüzde 0.46, sanayi grubu hisseler ortalama yüzde 0.29 oranında değer kazanırken, hizmetler grubu hisseler ortalama yüzde 0.64 oranında değer yitirdi. 
     1. seansta işlem gören toplam 284 hisse senedinden 157'si değer kazanırken, 67 hisse senedi değer kaybetti, 60 hissenin fiyatında ise değişiklik olmadı. 
     Seansta, 302 trilyon 132 milyar 66 milyon liralık işlem hacmi oluştu. 
     1. seansta, Yapı Kredi Bankası, İş Bankası C , Doğan Holding, Garanti Bankası ve Turkcell, en yoğun işlem gören hisseler oldu. 
     
     BORSANIN SEYRİ... 

     Borsa uzmanları, 1. seansta bir miktar yükselişle 12,900 seviyesine yönelen endeksin kar satışları ile 12,800 civarına gerileyerek yatay seyre girdiğini, endeksin 12,500 trend direncini kırdıktan sonra, bugünü dinlenerek geçirdiğini, ikinci seansta da 12,700-12,800 aralığında işlemlerin gerçekleşeceğini ifade ettiler. 
     İşlem hacminin iyi seviyede olduğunu belirten uzmanlar, bugünün 12,800 seviyelerinde kapatılması halinde, haftanın kalan bölümünde yükseliş yönündeki hareketin devam etmesinin beklenebileceğini savunuyor. Uzmanlar ayrıca, teknik olarak piyasa açısından olumsuz bir durum bulunmadığını, endeksin ay sonuna kadar 1 sent seviyesini deneyebileceğini de tahmin ediyor. 
     
</TEXT>
</DOC>
