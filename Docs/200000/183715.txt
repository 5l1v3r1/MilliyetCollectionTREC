<DOC>
<DOCNO> 183715 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/21/yazar/cemal.html </URL>
<DATE> 2003/09/21/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Kendi kendinle cebelleşme 
</HEADLINE>
<TEXT>

   
   Öyle bir gün Başı boş dolaşabileceğin... Kafanın arkasında biteviye dönen teybi unutabileceğin... Yaşama sevincini tadarak, nereye gittiğini bilmeksizin, sağa sola çarparak geçirebileceğin birkaç saatin keyfini çıkarmak... 
   Torino, güneşli bir sabah. 
   Caddelerden, daracık sokaklardan geçerek bir meydana varıyorum. 
   Piazza Vittorio. 
   Köşedeki kahveye oturuyorum. 
   Caffe Vittorio Veneto. 
   Kimsecikler yok. Öylesine bir hava ki insan sürekli gerinmek ve esnemek istiyor. Ayaklarımın arasında güvercinler ve sabah kahvesi... 
   Cep telefonumda adres defterini karıştırırken birden karşıma çıkıyor 
   Ercan Arıklı... 
   Adı silinmemiş daha. Belki de kıyamadım silmeye... 
   Hayat böyle işte. 
   Bir varsın bir yoksun. 
   Hiç beklemediğin bir anda, bir başka diyara göç edenler, senden de bir parçayı alıp götürüyorlar. Bir şeylerin eksiliyor. Ve yerine koyamıyorsun. 
   Ercan da öyle yaptı. 
   Bir hüzün dalgası geçiyor. 
   Hayat bir tuhaf. 
   Her ölüm kendi acısını getiriyor. Çaresizlik. Ölüm de hayatın bir parçası... 
   Torino, bir haftadır dördüncü kent. Viyana, Salzburg, Münih'ten sonra. Aslında Torino koca İtalya'da pek öyle tercih edilecek bir şehir sayılmaz. Biraz sıkıcı, biraz taşra... Cim Bom aşkıyla, Juve maçı için geldim. 
   Ama yine de demin saydığım kentlere göre daha cana yakın. Ötekiler fazla temiz, fazla düzenli. İnsanı hiç şaşırtmadıkları için de biraz monoton yerler. Sanat, tarih, kültür, doğa vs... hepsi var. 
   Ama fazla düzen yüklü hepsi. Belki de fazla Alman denebilir bu kentler için... Buna karşılık Torino çok daha şaşırtıcı, sıcak, renkli... Mesela kahvenin alaturka tuvaletiyle yerden pedallı lavaboları bile... 
   Bir soru aklıma takılıyor 
   Meydandaki bu kahve köşesinde acaba bütün hissettiklerini yayımlanmak üzere aynen kağıda dökebilir misin 
   Sansürsüz Olanca içtenliğinle... 
   Sanmıyorum. 
   Bir hesaplaşma duygusu insanın peşini hiç bırakmıyor. 
   İç hesaplaşma 
   Ben ne yapıyorum duygusu. Nereden nereye gidiyorum İz bırakabilecek miyim 
   Nasıl bir iz .. 
   Kitap yazmak... Birincisi, ikincisi, üçüncüsü... Niçin yazıyorum ki Bir tür terapi mi Olabilir. Belki de doktor kanepesine uzanmaktan daha evladır. 
   En zor iş galiba insanın kendi kendisiyle cebelleşmesi... 
   Hiç bitmiyor 
   Viyana'da, Central Kahve'de aklıma gelmişti. Washington Post'un Genel Yayın Yönetmeni Ben Bradley'in emekli olduktan sonra yazdığı yaşamöyküsünün adı 
   "Güzel Bir Hayat Yaşadım " 
   Bunu diyebilmek hem iddialı hem hoştu. 
   Güzel yaşadım 
   Belki herkesin ifade etmeye cesaret edemeyeceği bir özgüven duygusundan kaynaklanıyor. Ya da hakikaten öyle, iyi yaşanmış bir hayat... 
   Peki, ya iyi yaşanmış bir hayat ne demek 
   Münih'te, Maximillienstr'deki bir kitapçı vitrininde Helmut Schmidt'in yeni çıkan otobiyografisini gördüm. Alman devlet adamı da kendi kitabına kendi adını koymuştu. "HELMUT SCHMIDT, Helmut Schmidt" yazıyordu kapağında. 
   Herkes bir şeyler yapıyor kendi çapında. Çetin Altan'ın deyişiyle 
   Enseyi karartmayın 
   Çünkü hayat şöyle ya da böyle gidiyor. Herkes yaptığı işi iyi yapmaya çalışşın. Bir meslek edinsin, ilerletsin. Bunu bana bir zamanlar Sadun Tanju'nun evindeki bir yemekte Çetin Altan söylemişti. 
   İçimden kızmıştım kendisine. Çünkü o zamanlar anladığımı sandığım tek bir meslek vardı benim için 
   Devrimcilik 
   Ev imalatı pasta eşliğinde güzel şaraplar ve koyulaşan futbol geyiği. Kanat Atkaya tutturmuş diyor ki 
   "Juve maçı nasıl olsa sıfır puana göre hesaplandı. Zararı yok, yenilelim. Kazara yenersek havalanırız çünkü. Pazar günü gevşeriz. Hep böyle olmuştur. Halbuki yenilirsek, acısını Fener'den çıkarırız. Galatasaray'ın üç kez üst üste yenilgisi yok, istatistiklerim böyle diyor." 
   Bol şans ve iyi pazarlar 
   
      
   
</TEXT>
</DOC>
