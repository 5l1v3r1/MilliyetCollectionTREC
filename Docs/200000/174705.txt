<DOC>
<DOCNO> 174705 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/09/son/sontur08.html </URL>
<DATE> 2003/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara'da çalıştığı marketten tazminatsız atılınca silaha sarıldı 
</HEADLINE>
<TEXT>

     Tazminatsız işten çıkarılan kadın, eşi ve bir arkadaşıyla eski işyerini soydu. Soyguncular polisin uzun süren takibi sonucu yakalandı. 
     Dikmen'de bulunan bir süpermarket silahlı 3 kişi tarafından soyuldu. Biri kadın üç kişi kasiyer Emine K.'yı tehdit ederek kasada bulunan 800 milyon lirayı alarak kaçtı. 
     Olayı araştıran Gasp Büro Amirliği ekipleri, eşkallerden faydalanarak daha önce markette çalışan Nafile Ö'yü gözaltına aldı. Yapılan sorgulama sonucu Nafile Ö. soygunu eşi Özay Ö. ve arkadaşı Sadık E. ile gerçekleştirdiklerini bildirdi. 
     Nafile Ö, ifadesinde soydukları marketten bir süre önce tazminatsız olarak işten çıkarıldığını söyledi. Tazminatını alamadığı için soygunu ''alacağını tahsil amacıyla'' planladığını söyleyen Nafile Ö, soygundan sonra parayı paylaştıklarını anlattı. 
     İfade doğrultusunda Özay Ö. ve Sadık E.'de gözaltına alındı. Sorgulama sürüyor. 
     
</TEXT>
</DOC>
