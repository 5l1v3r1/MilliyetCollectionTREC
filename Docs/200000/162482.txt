<DOC>
<DOCNO> 162482 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/11/son/soneko45.html </URL>
<DATE> 2003/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Ticari Palio satışa sunuldu... 
</HEADLINE>
<TEXT>

     Tofaş, Fiat Palio'nun hafif ticari araç versiyonu Palio Van'ı 14 milyar 500 milyon liradan başlayan fiyatla satışa sundu. 
     Tofaş'tan yapılan açıklamaya göre, fonksiyonelliği ile kolaylık sağlayan Fiat Palio Van, günlük iş yaşamında ufak hacimli yüklerin taşınması amacıyla üretildi. 
     Palio Van, büyük şehirlerde özellikle ecza depoları, kurye dağıtım şirketleri ve teknik servis birimleri gibi firmaları hedefliyor. 
     Ekonomik kullanımıyla işletmelere avantaj sağlayacağı belirtilen modelin filo alımları için de cazip bir seçenek oluşturacağı kaydedildi. 
     Türkiye'de üretilen ilk 3 kapılı Palio özelliğini taşıyan Fiat Palio Van, ilk etapta 1.2 litrelik benzinli motoruyla satışa sunuldu. 
     Fiat Palio Van'ın 60 hp gücünde 1.2 8V ve 80 hp gücünde 1.2 16V benzinli motor seçenekleri bulunuyor. 480 kilo taşıma kapasitesi bulunan aracın yükleme hacmi 950 litre. 
     Araçta, sürücü hava yastığı, yükseklik ayarlı aktif ön gergili emniyet kemerleri, radyo teyp ve iki hoparlör EL versiyonu , yükseklik ayarlı hidrolik direksiyon, merkezi kilitleme, elektrikli camlar, üç adet opak ve yedi adet metalik renk, gövde rengi tamponlar, klima, ABS ve yolcu hava yastığı seçenekleri sunuluyor. 
     
</TEXT>
</DOC>
