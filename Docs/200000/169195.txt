<DOC>
<DOCNO> 169195 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/14/ekonomi/eko01.html </URL>
<DATE> 2003/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İç hat fiyatlarında 30 indirim hedefi 
</HEADLINE>
<TEXT>

Türk Hava Yolları Genel Müdürü Abdurrahman Gündoğdu, vergi indirimi ve maliyetleri azaltarak iç hat bilet fiyatlarını yüzde 30 ucuzlatıp, pazarı büyütmeyi hedeflediklerini açıkladı 
     BARIŞ ERGİN 

     THY Genel Müdürü Abdurrahman Gündoğdu, iç hatlardaki yolcu potansiyelini artırmak için Ulaştırma Bakanlığı, vergi indirimi ve hizmet ücretlerinin aşağıya çekilmesi için de Maliye Bakanlığı ile görüşmeler yaptıklarını kaydetti. 
     Gündoğdu'ya göre bilet fiyatlarının ucuzlaması, fiyatın üçte birini oluşturan vergi oranındaki düşme ile THY'nin kendi fiyat indirimiyle gerçekleşecek. THY'nin hükümetin yapacağı indirime göre fiyatları düşüreceğini belirten Gündoğdu, yurtiçi seferlerde varolan potansiyeli ortaya çıkarmayı hedeflediklerini belirtti. 
     
     'Hükümetten indirim bekliyoruz' 
     Gündoğdu, yapılacak indirimler konusunda, "Şu anda fiyatların üçte biri vergiden oluşuyor. Hükümetin bu konuda bazı fedakarlıklar yapması gerekiyor. Bunun dışında biz yatırım maliyeti, finansman maliyeti ve diğer maliyetlerde azalma yapacağız" dedi. 
     Türk Hava Yolları'nın uzun vadede personel ve uçak alarak kapasite artırımına gidebileceğini belirten Gündoğdu, yeni İş Kanunu'nun izin verdiği ölçüde dönemsel işçi çalıştırabileceklerini de belirtti. 
     Gündoğdu sendikalarla da bu konuda uzlaşma sağlandığını belirterek, toplu iş sözleşmesi konusunda da hükümetle ücret anlaşmasını beklediklerini belirtti. 
     
     Uzun otobüs yolculukları sona erecek 
     Türkiye'de hala 20 - 25 saatlik otobüs yolculukları yapıldığına dikkat çekerek "İstanbul - Van arasındaki mesafe İstanbul - Viyana arasından daha fazla. Bir saatte alınacak yolu 20 saatin üzerinde alıyorlar. İstanbul'dan Viyana'ya otobüsle gitmiyor" diyen Gündoğdu, dağlık bir ülke olan Türkiye'de otoyol ve raylı sistem inşasının pahalılığına, en ideal ulaşımın havayolu olduğuna da dikkat çekti. 
     
     2002'de potansiyeli kullanamadılar 
     11 Eylül'ün ardından THY'nin 2001'in ilk üç ayında 45 milyon dolar zarar açıkladığını belirten Gündoğdu, 2002'de gerçekleştirilen 60 milyon dolarlık k r için de "Güney Afrika havayolları 250 milyon dolar k r elde etti" dedi. 
     Kadrolaşma iddialarını da yanıtlayan Gündoğdu, "Şu ana kadar toplam 30 idareci atadık. Daha önceki yönetim zamanında ilk altı ayda yapılan atama sayısı bin 750. Yedi yıl içinde yapılan atamalar da 7 bin 500'ü buluyor. Bizim kadrolaşma gibi bir faaliyetimiz olmadı. Toplam 300 kişi de emekli olmuştur o kadar. Bunun nedeni de maliyetleri azaltmadır" dedi. 
     Gündoğdu yurtdışında bulunan kadrolar için, "Siyasi atamalarla özellikle batı ülkelerinde kadrolar şişirilmiş. Mesela New York'a tek sefer varken kadro 40. Japonya'ya da tek sefer var ama sadece 15 kişi çalışıyor" diye konuştu. 
     
'THY'nin potansiyelinin farkında değildim'      Eskisine oranla daha çok seyahat ettiğini belirten yeni genel müdür, günde 15 saat mesai yaptığını belirterek, "Aileme zaman ayıramıyorum. Eskiden de bu böyleydi ama THY'yi sadece basından takip edebilirdim. Potansiyelinin farkında değildim. Şirketin k rlılığı ve büyümesi için büyük bir potansiyeli var" dedi. Eskiden amatör olarak basketbol oynayabildiğini belirten Gündoğdu artık kitap okumaktan başka birşey yapamadığından yakınıyor. 
     
Skylife Dergisi yakında özelleştirilecek...      THY'nin seferlerinde yolcularına sunduğu Skylife adlı derginin 25 Temmuz'da yapılacak bir ihale ile özelleştirileceğini belirten Abdurrahman Gündoğdu, derginin reklam satışı ve basımı dahil her şeyinin artık dışarıdan bir firma tarafından yapılacağını belirtti. 
     Gündoğdu, "Skylife Türkiye'nin en büyük tirajlı dergisi. On yılı aşkın süredir aynı düzenleme aynı formatla çıktığı için belli bir yorgunluk, belli bir göz aşinalığı nedeniyle yenileme ihtiyacı duyduk. Yeni bir heyecan gelsin diyerek yaptık bunu. Kültür sanat içerikli, farklı bir konsept yakalayarak kaliteli birşeyler yapmak istedik. Siyasi ve aktüel bir dergi olmaktan öte sadece eğlendirici bir dergi hoşça vakit geçirmelerini sağlayacak bir dergi yaratmaya çalışıyoruz. Ayrıca turizme de katkısı olacak, özellikle de İstanbul turizmi için. Türkiye'de yaz turizmi popüler ama İstanbul yeterince pay alamıyor. Onun için istanbul'a yer vereceğiz. Biz bundan önce reklamları satıyorduk. Bunun karşılığında da bir firmaya basımını yaptırıyorduk" dedi. 
     
İç çamaşırı reklamı ahlaki olarak değerlendirilir      THY Genel Müdürü Gündoğdu'ya Skylife Dergisi'ne iç çamaşırı reklamı alınmayacağı yolundaki haberi de soruyoruz. 
     
Skylife Dergisi'ne iç çamaşırı, alkollü içecek ve sigara reklamı alınmayacakmış. Neden 
     Normalde içki ve sigara reklamı zaten kanunen yasak ürünler. Biz içki ve sigara reklamı değil, duty free ürünlerin tanıtımı olarak, satış amaçlı fiyatlarıyla beraber bunları zaten dergiye koyuyoruz. 
     
Peki ya iç çamaşırı reklamları 
     Skylife'ın çıktığı tarihten itibaren hiç bir zaman böyle bir ilan alınmamış. Mayo reklamı zaten alınıyor. İç çamaşır reklamı vermek isteyen olursa, o da ahlaki olarak değerlendirilir. 
     

</TEXT>
</DOC>
