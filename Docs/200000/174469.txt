<DOC>
<DOCNO> 174469 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/08/son/soneko07.html </URL>
<DATE> 2003/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Toyota Türkiye, hedeflerine ulaşıyor... 
</HEADLINE>
<TEXT>

     Toyota Otomotiv Sanayi Türkiye A.Ş'nin, 2003 yılı üretim hedefinde aksama olmadığı açıklandı. 
     Genel Müdür Yardımcısı Vahap Çoymak, bu yıl Corolla marka 73 bin otomobil üretiminin planlandığını ve 6 aylık sürede 34 bin 500 tane üretildiğini belirterek, ''2003 yılı üretim hedefini, planlandığı gibi gerçekleştiriyoruz'' dedi. 
     Toyota'nın, 2000'den itibaren yatırımlarını her yıl artırdığını ifade eden Çoymak, şöyle konuştu 
     ''Türkiye'de, büyüme hedefleri çerçevesinde üretimi sürekli artırmayı hedefledik. Bu hedefe de ulaşıyoruz. Toyota Türkiye, 2004 yılında büyümeyi sürdürecekir. Bu kapsamda, yıl sonuna kadar 180 milyon euro tutarında yatırımın gerçekleşmesini sağlayacağız. Böylece, Türkiye'deki toplam yatırım tutarı yaklaşık 700 milyon euroya ulaşacak.'' Vahap Çoymak, personel politikası konusunda da bilgi vererek, ilk kez çift vardiya sistemine geçen fabrikada 400 yeni eleman istihdam edildiğini, bu yöndeki çalışmanın önümüzdeki yıllarda da süreceğini sözlerine ekledi. 
     
</TEXT>
</DOC>
