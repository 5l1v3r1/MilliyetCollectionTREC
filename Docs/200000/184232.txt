<DOC>
<DOCNO> 184232 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/24/spor/aspo.html </URL>
<DATE> 2003/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
O golü düşündüm 
</HEADLINE>
<TEXT>

   Hakan Şükür, Fenerbahçe maçındaki golüyle ilgili, "Çok sert toptu. O an için yapabileceğim topun kafama çarpmasını sağlayıp, kaleye göndermekti. Yani zihinsel olarak golü düşündüm" dedi 
      CÜNEYT KARAKAYA 

   
   'Neden hep biz ' 
   HER yurtdışına gidişin ardından, dönüşüne tereddütle bakıldı. Önce Beşiktaş, ardından da Fenerbahçe için adı geçti. Ancak Hakan Şükür yine "kürkçü dükkanı"nı tercih etti, Cim - Bom'a geldi. Golcü, yapılan eleştiriler için biraz sitemkar... 32 yaşında olmasına rağmen yaşlandığı konusunda tenkit edildiğini söyleyen Kral, "Nedense bu sadece Türkler için yapılıyor. Bizimle aynı konumdaki yabancılar transfer ediliyor, kimse bir şey söylemiyor. Zaten doğrusu da bu" diye konuştu. 
   
   'Hedefim rekor değil' 
   200. golüne iki golün kaldığını ifade eden Hakan Şükür, "Dikkat ederseniz yardımlaşmayı seven, mücadele eden, gol atan, gol attıran bir profil çiziyorum" dedi. Cim - Bom'un yıldızı, rekora odaklanmadığını ancak bunların da bir güzellik olduğunu vurguladı. Golcü konuşmasına şöyle devam etti "Çok forvet geldi, ama hiçbiri benim kadar pozisyon yakalayıp, pozisyon yaratan görüntü çizemedi. Tabii ki önemli olan hep istikrarı korumaktır." 
   
   'Aklımdan geçirdim' 
   HAKAN Şükür, pozisyon azlığının hastalık değil, üç günde bir maç yapmalarından kaynaklanan yorgunluktan olabileceğini ifade etti. Hakan, Fenerbahçe maçındaki golüyle ilgili "Kale ve kalecinin ne tarafımda olduğuna bakmıştım. Prates'in ara pas atacağını düşünmüştüm. Çok sert toptu. O an için yapabileceğim, topun kafama çarpmasını sağlayıp, kaleye yönlendirmekti. Yani golü zihinsel olarak düşündüm. Diyeceksiniz ki topu çatala bilerek mi attın, öyle birşey yok" dedi. 
   
   'Şansımız yüksek' 
   ŞAMPİYONLAR Ligi için de ümitli konuşan Sarı - Kırmızılılar'ın başarılı futbolcusu, ilk maçı kötü bitirmelerine rağmen şanslarının h l yüksek olduğuna dikkat çekti. Hakan konuşmasına şöyle devam etti "Şampiyonlar Ligi felsefesinde, kısa zamanda çok büyük başarıların yakalanabileceği bir yer. Son dönemde oyunumuzla ilgili güzel şeyler söylemek pek mümkün değil ama, Juventus maçında olduğu gibi kendimizi gösterdiğimiz maçları da gözardı etmemek lazım." 
   
   Son 10 senenin en kötüsü    GALATASARAY, 6. haftalar itibariyle son on sezonun en kötü dönemini yaşıyor. Bu sezon taraftarlarını memnun edemeyen Sarı - Kırmızılılar, topladığı 11 puanla 6. sırada yer aldı ve son dönemlerin en kötüsü olarak dikkat çekti. Aslan, bundan önceki 10 sezonda, 6. haftalar sonrasında 5 kez lider durumda yer aldı. Cim - Bom, 5. durumda yer aldığı 1997-98 sezonunda da ilk altı haftada 11 puan toplamış, ancak şampiyonluğa ulaşmayı başarmıştı. 
   
   Sezon Sıra Puan 1993-94 3 11 1994-95 1 16 1995-96 1 15 1996-97 3 13 1997-98 5 11 1998-99 1 16 1999-2000 1 15 2000-01 2 13 2001-02 1 16 2002-03 2 13 Bir maç eksik 2003-04 6 11 
   
   Sakatlar baş ağrıtıyor    ERHAN TELLİ 

   LUKUNKU, Ümit Karan, Orhan ve Abdullah'ı iyileştirmek için çaba harcayan Galatasaray, şimdi de Ergün'ün sakatlığıyla uğraşıyor. Sağlık heyeti Florya'da tam gün mesai yaparken durumu düzelen Murat ve Ömer'in idmana çıkması teknik heyetin yüzünü güldürdü. Galatasaray'ın dün yaptığı ve İlk 15 dakikası basına açık olan çalışmaya reklam filmi çekiminde bulunan Frank de Boer katılmadı. Bu arada anjiyo olan Başkan Özhan Canaydın dün yönetimin toplantısına katıldı. 
   
   
</TEXT>
</DOC>
