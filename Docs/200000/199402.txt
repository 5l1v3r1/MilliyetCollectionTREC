<DOC>
<DOCNO> 199402 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/03/magazin/amag.html </URL>
<DATE> 2003/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Solculuk konusunda Deniz, Deniz'e karşı 
</HEADLINE>
<TEXT>

   Deniz Akkaya ile oyunculuk öğretmeni Deniz Türkali, solculuğu tartıştı anlaşamadı Akkaya, "Eşitlik ile aynılığı karıştırma Deniz" öğüdünü aldı 
      MAGAZİN SERVİSİ 
   
   Avant-Garde adlı dergi, aralık sayısında yayımladığı bir röportajda Deniz Türkali ile oyunculuk konusundaki öğrencisi Deniz Akkaya'yı bir araya getirdi. 
   İzzet Çapa'nın işlettiği Apartment'ta soruları yanıtlayan Akkaya, Deniz Nakliyat ve Denizcilik İşletmeleri Genel Müdürlüğü görevinden emekli olan babası Muzaffer Akkaya'nın Turgut Özal'la olan arkadaşlığı nedeniyle, Özal sempatizanı olduğunu söyledi. "Sağ görüşle büyümüş bir çocuğum" diyen Akkaya, birçok konuda anlaştığı Türkali ile solculuk konusunda ters düştü 
   
   'Solcular yaygaracı' 
   Akkaya Mesela solcular, hani genel olarak çok fazla eşitlik taraftarıdır. Eşit paylaşım, eşit giyinmek Rusya'daki düzen gibi... Eşit kıyafetler giyip eşit paralar kazanmak. Herkesin eşit olduğuna ya da eşit olabileceğine hiçbir zaman inanmadım. Sadece bunun doğru ve gerçekçi olmadığını düşünüyorum. İstanbul Üniversitesi'nde okudum. Solcuların çok daha yaygara koparan, istediklerini baskıyla, şiddetle almaya çalışan bir taraf olduğunu gördüm. O yüzden uzaklaştım. Hem de o kadar eşitliğin olabileceğine ben inanmıyorum ne politik görüş olarak, ne de dünyada öyle bir yaşayış olabileceğine inanıyorum. İnsanlar niye yaşarlar Hep mertebe atlamak için, daha çok para, daha çok mevki... Eşit şartlarda yaşamanın bir anlamı olmaz. 
   
   İkisi farklı 
   Türkali Peki, ben seni hemen bu konuda uyarayım. Solculuk hakkında belki de bir terminoloji yanlışlığı var. Eşitlikten kasıt, yürüklülükte olan yasaların, ayrımcılık olmadan tüm insanlara uygulanması anlamındadır. Eşitlikle aynılık, farklı şeyler. 'Bir örnek giyinmek' dedin bir örnek giyinmek eşitlik değil, aynılıktır ve sol, tam da aksine her bireyin kendini özgür biçimde ifade etmesini savunan bir dünya görüşüdür. Sol görüş, herkesin kendini daha çok para kazanması değildir. Ama herkesin daha özgürce ifade edebilip daha özgürce davranmasını savunmaktır. Eşitlikle aynılığı sakın aynı şey zannetme, çok farklı. 
   Akkaya Ama bir noktada orada birleşiyor. Çünkü her solcunun demeyeyim ama çok katı solcuların bir noktada istedikleri şey bu. 
   Türkali Öyle bir şey yok. Eşitlikten kasıt, dünyanın en Stalinist solcusuna da sorsan aynı elbiseyi giymek değil, yürürlükte olan yasaların herkes için eşit işlemesini sağlamak. 
   Akkaya Ama bunun bir gerçekliği olduğuna inanmıyorum Türkiye'de. 
   Türkali Olması gerek, ben de onu söylüyorum. 
   
   
   
   
</TEXT>
</DOC>
