<DOC>
<DOCNO> 164998 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/23/son/sontur08.html </URL>
<DATE> 2003/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Vakıf üniversitelerinin ücretleri açıklandı... 
</HEADLINE>
<TEXT>

     Vakıf üniversitelerinin tıp ve mühendislik fakülteleri, ücretlerinin yüksekliğiyle dikkati çekiyor. 
     Vakıf üniversitelerinde okumak isteyen adaylar, tercih edecekleri bölümlerin ücretleri ile ilgili bilgileri, Öğrenci Seçme ve Yerleştirme Merkezi'nce ÖSYM kendilerine gönderilen 2003-Yükseköğretim Programları ve Kontenjanları Kılavuzu'nda bulabilecekler. 
     Vakıf üniversitelerinin lisans programlarının ücretleri genellikle 5 bin ABD Doları düzeyinde başlıyor. Bazı üniversiteler tüm lisans programları için tek ücret belirlerken, bazılarının ücretleri bölümlere göre farklılık gösteriyor. 
     Bazı üniversiteler peşin ödemelerde indirim yaparken, taksitle ödeme seçeneği de sunuluyor. 
     
     ÜCRETLER 

     Vakıf üniversitelerinin gelecek eğitim-öğretim yılı ücretleri şöyle Ücretlerini KDV hariç belirleyen üniversiteler, yüzde 8 oranında KDV alacaklar 
     
     BAHÇEŞEHİR ÜNİVERSİTESİ 

     İngilizce hazırlık sınıfı ve lisans programları için KDV hariç yıllık 10 milyar 800 milyon lira, meslek yüksekokulu için ise 8 milyar lira. 
     
     BAŞKENT ÜNİVERSİTESİ 

     Bütün programlar için yıllık 5 bin ABD doları karşılığı Türk lirası. Öğretim ücretindeki artışlar her yıl bir önceki yıla göre ABD doları bazında en fazla yüzde 7.5 ile sınırlı tutulacak. 
     
     BİLKENT ÜNİVERSİTESİ 

     Bütün programlar KDV hariç yıllık 6 bin ABD doları karşılığı Türk lirası. Öğretim ücretindeki artışlar, her yıl bir önceki yıla göre ABD doları bazında en fazla yüzde 5 ile sınırlı tutulacak. 
     
     ÇAĞ ÜNİVERSİTESİ 

     Tüm bölümler ve hazırlık sınıfı için KDV hariç yıllık 9 milyar 250 milyon lira. 
     
     ÇANKAYA ÜNİVERSİTESİ 

     Tüm bölümler, meslek yüksekokulu ve hazırlık sınıfı için KDV hariç yıllık 4 bin 861 ABD doları karşılığı Türk lirası. 
     
     DOĞUŞ ÜNİVERSİTESİ 

     İngilizce lisans programlarında KDV dahil 12 milyar 600 milyon lira, Türkçe lisans programlarında 11 milyar 100 milyon lira, meslek yüksekokulunda 7 milyar 200 milyon lira. 
     
     İSTANBUL BİLGİ ÜNİVERSİTESİ 

     Tüm fakülteler ve İngilizce hazırlık programı için KDV dahil 14 milyar lira, meslek yüksekokulu öğrenim ücreti ise 7 milyar lira. 
     
     İSTANBUL KÜLTÜR ÜNİVERSİTESİ 

     Mühendislik-Mimarlık Fakültesi bölümlerinde yıllık 7 bin ABD doları karşılığı, Hukuk Fakültesi 6 bin 750 ABD doları karşılığı, hazırlık sınıfları, İktisadi ve İdari Bilimler, Sanat ve Tasarım ve Fen-Edebiyat Fakültesi bölümleri 6 bin ABD doları karşılığı, meslek yüksekokulları 4 bin 500 ABD doları karşılığı Türk lirası. Bu ücretlere KDV dahil değil. 
     
     KADİR HAS ÜNİVERSİTESİ 

     Fen-Edebiyat Fakültesi KDV hariç yıllık 6 bin ABD doları, Mühendislik Fakültesi 6 bin 500 ABD doları, İktisadi ve İdari Bilimler, İletişim ile Hukuk fakülteleri 5 bin 500 ABD doları, hazırlık sınıfları 5 bin ABD doları, Sağlık Hizmetleri Meslek Yüksekokulu 2 bin ABD doları, Teknik Bilimler ile Sosyal Bilimler meslek yüksekokulları 4 bin ABD doları karşılığı Türk Lirasıdır. 
     
     YEDİTEPE ÜNİVERSİTESİ 

     Diş hekimliği 12 bin 500 ABD Doları, Tıp Fakültesi 10 bin 500 ABD Doları, Mühendislik-Mimarlık, Eczacılık fakülteleri 7 bin 500 ABD Doları, Fen-Edebiyat, Güzel Sanatlar, İktisadi ve İdari Bilimler, İletişim ve Hukuk fakülteleri 6 bin ABD Doları, Yabancı Diller Yüksekokulu ve Yabancı Dil Hazırlık programları 5 bin 500 ABD Doları. 
     
     ATILIM ÜNİVERSİTESİ 

     Lisans programları ve hazırlık sınıfları için KDV dahil 5 bin 500 ABD doları karşılığı Türk lirası. 
     
     BEYKENT ÜNİVERSİTESİ 

     Hazırlık sınıflarında yıllık KDV hariç 3 bin 500 ABD doları, tüm lisans programlarında 4 bin 900 ABD doları karşılığı Türk lirası. Meslek Yüksekokulu gündüz programları da 2 milyar 300 milyon lira. 
     
     HALİÇ ÜNİVERSİTESİ 

     Hemşirelik Yüksekokulu için yıllık 2 bin 250 ABD Doları, hazırlık sınıfları, Konservatuvar Türk Musikisi ve Tiyatro bölümleri ile Amerikan Kültürü ve Edebiyatı ile Psikoloji bölümleri için 4 bin 500 ABD Doları, Moleküler Biyoloji ve Genetik, İç Mimarlık ve Mimarlık bölümleri, İşletme Türkçe ve Turizm İşletmeciliği bölümleri için 5 bin 600 ABD doları, Bilgisayar Mühendisliği ve İşletme İngilizce bölümleri için 6 bin 750 ABD doları karşılığı Türk lirası. Bu ücretlere KDV dahil. 
     
     IŞIK ÜNİVERSİTESİ 

     Tüm bölümler ve hazırlık sınıfları için KDV hariç yıllık 7 bin ABD doları karşılığı Türk lirası. Bu ücret, ABD dolar kurunun yükselmesi halinde, Rektörlükçe ilan edilen tarihlerde ödenmesi koşuluyla 13 milyar lira KDV'yi geçmeyecek. 
     
     KOÇ ÜNİVERSİTESİ 

     Mühendislik Fakültesi yıllık KDV dahil 12 bin ABD doları karşılığı, diğer bütün programlar da 11 bin 500 ABD doları karşılığı Türk lirası. 
     
     MALTEPE ÜNİVERSİTESİ 

     Tıp Fakültesi yıllık KDV hariç 15 milyar lira, Hukuk, Fen-Edebiyat, Mühendislik-Mimarlık, İletişim, İktisadi ve İdari Bilimler fakülteleri 11 milyar lira, meslek yüksekokulu 6 milyar lira, hazırlık sınıfları 8.5 milyar lira. 
     
     SABANCI ÜNİVERSİTESİ 

     Tüm programlar KDV dahil 10 bin 500 ABD doları karşılığı Türk lirası. 
     
     İZMİR EKONOMİ ÜNİVERSİTESİ 

     Bütün programlar için yıllık KDV hariç 5 bin 500 ABD doları karşılığı Türk lirası. 
     
     FATİH ÜNİVERSİTESİ 

     Mühendislik ile iktisadi ve idari bilimler fakültelerinin bütün bölümleri için KDV hariç 6 bin ABD Doları, bütün lisans bölümlerinin hazırlık sınıfları 5 bin ABD Doları, Fen-Edebiyat fakültesinin tüm bütün bölümleri 4 bin ABD Doları, meslek yüksekokulları için 2 bin 800 ABD Doları karşılığı Türk Lirası. 
     
     İSTANBUL TİCARET ÜNİVERSİTESİ 

     Lisans programları yıllık KDV dahil 10 milyar lira, meslek yüksekokulu 6.5 milyar lira, İngilizce lisans hazırlık 10 milyar lira, İngilizce önlisans hazırlık 6.5 milyar lira. 
     
     UFUK ÜNİVERSİTESİ 

     Tıp Fakültesi için 6 bin 500 ABD Doları, diğer tüm fakülteler ile hazırlık sınıfları için KDV hariç 5 bin ABD Doları karşılığı Türk Lirası. 
     
     YAŞAR ÜNİVERSİTESİ 

     Tüm fakülteler ve hazırlık sınıfları için KDV hariç 5 bin 400 ABD doları karşılığı Türk Lirası, meslek yüksekokulu için 4 milyar 900 milyon lira. 

     
</TEXT>
</DOC>
