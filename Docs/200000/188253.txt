<DOC>
<DOCNO> 188253 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/13/spor/ygokberk.html </URL>
<DATE> 2003/10/13/ </DATE>
<TIME>  </TIME>
<AUTHOR> Bilgin GÖKBERK  </AUTHOR>
<HEADLINE>
Bizim Uche daha iyi vallahi 
</HEADLINE>
<TEXT>

   
   Galiba 9 saniye vardı. Fenerbahçe hep önde götürdüğü ve rahat kazanacağı maçta gereksiz coaching yüzünden Galatasaray'a en kritik saniyelerde yakalanmıştı. 64 - 64'tü. Galatasaray'ın Nijeryalı'sı Uche iki serbest atış kullanacaktı. Ve tabii ikisini de kullanamayacaktı. Sonra Fenerbahçe'nin en başarılısı Umut Tınay elindeki topu kaptırdı. 
   Sinirler zaten gerilmişti tabi. Kavga da tam o anda çıktı yine şeref tribününde tabi. O tribün her Galatasaraylı, Fenerli derbide olduğu gibi bir acccaipti yine tabi. Herkes en Fenerli, en Galatasaraylı olduğunu da göstermek istiyordu tabi. Bir Fenerli, Galatasaraylı derbinin daha da yine içine edildi tabi... İki takımdan mesela Efes veya Ülker ile başabaş oynayacak bir takım çıkmaz diyelim en kısa yoldan. Yine mücadele vardı. Heyecan vardı. Ter, gözyaşı, sevinç, hüzün vede buna benzeyen her türlü duygu da vardı. Top da vardı iki pota, iki coach bisürü basketbolcu filan falan da vardı. Ama işte yine basketbol yoktu. Yöneticilerin harcadığı emeğe saygılıyız tabi, ama işte oynanan basketboldan kaygılıyız da tabi. Aynı yöneticilerin bizim eleştirilerimize de saygılı olmaları lazım tabi. Fenerbahçe sanki daha iyiydi. Yerlileri Galatasaray'dan zaten iyi. İki Umut, Rasim ve Erdal Bibo dün ötekilerden de daha iyiydi. Galatasaray umudunu Arda'ya, ve de Tufan'a bağlamış. 
   Yabancılar derseniz eğer, made in Bilgin söyleyelim. İkisininkiler de ne seyretmeye ne yazmaya ne de merak etmeye değer... Seyirciyle bağlayalım, aynı sloganlar aynı şarkılar, aynı anda üstelik hiç susmadan adına tezahürat dense de gelenleri geldiklerine pişman eden acaip bir gürültü ve acaip bir patırtı yapıyorlar. Kendileri zaten seyretmiyorlar, seyrettirmiyorlar da. Sahadaki basketbolcuların da oynadıkları kadarından bile keyif almalarına mani oluyorlardı. 
   
   
      
</TEXT>
</DOC>
