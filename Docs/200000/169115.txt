<DOC>
<DOCNO> 169115 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/13/son/sondun28.html </URL>
<DATE> 2003/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Rumlar 23 Nisan'dan sonra depresyon yaşadı.. 
</HEADLINE>
<TEXT>

     Rum psikiyatr Kikiakos Veresies, KKTC ile Rum kesimi arasında karşılıklı geçişlerin 23 Nisan'da serbest bırakılmasından sonra, ''Rumların deprasyon yaşadığını'' savundu. 
     Fileleftheros gazetesine açıklama yapan Veresies, ''1974'ten sonraki yıllarda Rumların depresyona girdiklerini, çünkü bir sonraki günün ne olacağını görüşmeler, geri dönüş sözleri gibi bilmediklerini'' belirtti. 
     Veresies, ''23 Nisan'dan sonra yine bir depresyon yaşandığını'' ifade ederek, ''Rumların ümitsiz bir şekilde yeni gerçeği kabul etmek ve buna ayak uydurmak zorunda kaldığını'' kaydetti. 
     Gazetenin haberinde ise Kıbrıslı Rumların ruhsal sağlıklarının ''evlerinin Türkiyeliler ve Kıbrıslı Türkler tarafından işgal edildiğini görmeleri yüzünden'' bozulduğu öne sürülerek, ''çünkü evlerini görüp gerçeğe, yani göçmenliğe geri döndüler'' ifadesine yer verildi. 
     
</TEXT>
</DOC>
