<DOC>
<DOCNO> 152010 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/24/yasam/yas05.html </URL>
<DATE> 2003/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Okul bunu yaparsa... 
</HEADLINE>
<TEXT>

Dansöz kıyafetiyle 8 yaşındaki öğrenciyi oynattılar 
     MİTHAT ÜNAL Mersin DHA 

     Mersin'de Anamur İlköğretim Okulu'nun geleneksel pilav günü kutlamaları etkinlikleri kapsamında 2. sınıf öğrencisi 8 yaşındaki M.U.'yu dansöz kıyafeti giydirip, oynattılar. Öğrencilerin kedi, köpek, horoz taklitleri yaptığı gösterilerde Milli Eğitim Şube Müdürü Osman Uğur'un 2-D sınıfında eğitim gören kızı M.U. da dansöz kıyafetiyle sahneye çıktı. Küçük kızın dans gösterisi ayakta alkışlandı. Anamur İlköğretim Okulu Müdür Vekili Zeki Rıdvan Yalçınrıdvanağaoğlu, küçük yaştaki kızların dansöz kıyafetiyle oynatılmasının tepkiyle karşılandığının hatırlatılması üzerine "Programı hazırlarken bu açıdan bakmadık. Öğrencilere güncel olaylarla ilgili becerilerini sergileme özgürlüğü tanıdık" dedi. 
     


YAŞAM 




















</TEXT>
</DOC>
