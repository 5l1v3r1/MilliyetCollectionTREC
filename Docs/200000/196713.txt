<DOC>
<DOCNO> 196713 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/20/siyaset/siy08.html </URL>
<DATE> 2003/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk pizzacı İngiltere'yi hukukla yendi 
</HEADLINE>
<TEXT>

   İngiltere'de pizza restoranı açan Mehmet Darı, verdiği hukuk savaşı sonunda oturma ve çalışma izni aldı. Karar göçmenleri sevindirdi 
   
   İngiltere'de pizzacı Mehmet Darı 23 adlı Türk, verdiği hukuk mücadelesi sonunda, Yüksek Mahkeme'den Avrupa'da uygulanan göçmen yasaları çerçevesinde oturma izni ve çalışma hakkı elde etmeyi başardı. Böylece, mahkemenin kararı, pizza restoranı sahibi Darı'yla aynı durumda olan binlerce göçmenin verdiği yasal mücadelede emsal teşkil edebilecek. 
   Mehmet Darı'nın, oturma ve çalışma izni için Göçmen Dairesi'ne yaptığı başvuru, "Türkiye'de Darı'ya tehdit eden bir durum olmadığı gerekçesiyle" geri çevrildi. Ancak Darı'nın avukatları, müvekillerine Avrupa'da geçerli göçmenlik yasaları çerçevesinde İngiltere'de oturuma ve çalışma izni verildiğini bildirdi. Bunun üzerine Darı, Yüksek Mahkeme'ye başvurdu. 
   
   Temyiz yolu açık 
   Darı ve avukatları, Yargıç Nigel Davis'e, 1973'te Avrupa Topluluğu'na giren İngiltere'nin, bu çerçevede Türkiye ile ticari ilişkilerini geliştirmeyi öngören bir anlaşmayı da kabul etmiş olduğunu kanıtladı. Bunun üzerine Nigel, göçmenlerin durumlarını zorlaştıran kuralların, Türk göçmenler için geçerli olmadığını karara bağladığını açıklayarak, Darı'ya oturma iznini verdi. Yüksek Mahkeme yargıcı, İngiliz hükümetinin kararı temyiz etmesi yolunu da açık bıraktı. 
   Hukukçular, karar kesinleşirse Türk vatandaşlarının İngiltere'deki iş ve işyerlerini gerekçe göstererek oturma ve çalışma izni alabileceklerini ifade ediyorlar. n NEVSAL ELEVLİ Londra 
   
   
   
   
</TEXT>
</DOC>
