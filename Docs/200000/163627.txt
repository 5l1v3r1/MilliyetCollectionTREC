<DOC>
<DOCNO> 163627 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/17/yasam/yas03.html </URL>
<DATE> 2003/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Her doğum annenin ömrünü kısaltıyor 
</HEADLINE>
<TEXT>

İngiliz aristokrasisine ait 356 yıllık nüfus kayıtlarını, soyağaçlarını inceleyen uzmanlar, doğan her çocuğun, annenin ömrünü kısalttığı sonucuna vardı 
     DIŞ HABERLER SERVİSİ 

     ALMANYA'DAN Max Planck Enstitüsü ve İngiltere'den Cambridge Üniversitesi uzmanları, İngiliz aristokrasisine ait nüfus kayıtlarını mercek altına aldı. Dönem olarak da 1603 ile doğum kontrol haplarının yaygın olarak kullanılmaya başlandığı 1959 yılları arası seçildi. Sonuçlar, kadınlarda çocuk sayısıyla ortalama ömür arasında bir ilişki olduğunu ortaya koydu. 
     
     Babanın ömründe etkisi yok 
     İNGİLİZ Kraliyet Derneği'nin "Proceedings B" dergisinde yayımlanan araştırmaya göre doğan her çocuk, kadının ölüm riskini yüzde dört oranında artırıyor. Erkeklerdeyse ise böyle bir etkisi yok. Ancak her şeye rağmen kadınların ortalama yaşam süresi erkeklerden fazla. Bu, erkeklerin risk almaya, sigaraya, alkole ve dövüşe daha meyilli olmasından kaynaklanıyor. 
     

</TEXT>
</DOC>
