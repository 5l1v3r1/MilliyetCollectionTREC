<DOC>
<DOCNO> 160842 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/03/son/sontur04.html </URL>
<DATE> 2003/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İliç Kaymakamı'ndan 3 gündür haber alınamıyor 
</HEADLINE>
<TEXT>

     Erzincan'ın İliç İlçesi Kaymakamı Yüksek Borazanoğlu'ndan 3 gündür haber alınamadığı bildirildi. 
     Erzincan Valisi Refik Aslan Öztürk, İliç Kaymakamı Borazanoğlu ile cuma günü akşamına kadar beraber olduklarını belirterek, ''İlde yapılan toplantıya katılan Borazanoğlu, cuma akşamı ilçeye döndü'' dedi. 
     Borazanoğlu'nun cumartesi günü eşiyle birlikte benzin alırken görüldüğünü anlatan Öztürk, şunları söyledi 
     ''Eşi Neslihan Borazanoğlu ile birlikte benzin alan Kaymakam Borazanoğlu'nun ilçeden ayrıldığını öğrendik. Daha sonra bilgi alamadık. Cep telefonuyla da temas kuramıyoruz. Borazanoğlu'nun izinsiz göreve gelmediğini düşünüyoruz. Kaçırıldığı şeklinde herhangi bir duyumumuz da yok.'' Kaymakam Borazanoğlu'nun yaptığı telefon görüşmelerinin araştırıldığını kaydeden Öztürk, Borazanoğlu'nun kaybolmadan önce Kuruçay Köyü muhtarını aradığı ve köy yakınlarından geçen derede taşkın olup olmadığını sorduğu öğrenildi. 
     
</TEXT>
</DOC>
