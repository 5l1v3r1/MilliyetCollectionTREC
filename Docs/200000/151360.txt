<DOC>
<DOCNO> 151360 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/21/son/soneko27.html </URL>
<DATE> 2003/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Enerji Bakanı Borun arabada kullanılması için çalışılıyor 
</HEADLINE>
<TEXT>

     Enerji ve Tabii Kaynaklar Bakanı Hilmi Güler, Türkiye'nin enerji konusunda doğalgaza bağımlı olduğunu ifade ederken, ''enerji üretimini, kömür ve hidrolikte dengelemeye çalışıyoruz'' dedi. 
     Güler bu kapsamda, yap-işlet-devret, yap-işlet ve mobil santrallerini belki devre dışı bırakabileceklerini söyledi. 
     Bakan Güler, Ankara Ticaret Odası'nda ATO düzenlenen ''Ulusal Maden Varlığımız'' konulu panelin açılışında yaptığı konuşmada, durdurulması düşünülen santrallerin yerine su ve kömür kullanmayı düşündüklerini söyledi. 
     Güler, böylelikle 2020 yılında Türkiye'nin yüzde 80 oranında dışa bağımlı olma riskini, yeni kaynaklar bularak ortadan kaldırmayı düşündüklerini kaydetti. 
     Kömür konusuna ağırlık vereceklerini anlatan Güler, enerji üretiminde doğalgaz üreten ülkelerde dahi yüzde 50-60 oranında, kömür kullanıldığını, Türkiye'de bu oranın yüzde 20 olduğunu söyledi ve bunu ''çok saçma'' bir yapı olarak değerlendirdi. 
     Güler, enerji üretiminde hidrolik oranının da yüzde 35 olduğunu, suyun yüzde 65'nin denizlere döküldüğüne de işaret etti. 
     
     BOR VE MERMER 

     Bor madeninin önemine değinen Bakan Güler, mermerin boru katlamış durumda olduğuna ve bu konuda İtalya'yı geçmek istediklerine dikkati çekti. 
     Maden Tetkik Arama Enstitüsü'nün MTA çalışmalarını yoğun şekilde sürdürdüğünü ve maden yataklarını tesipti etmeye çalıştığını da kaydeden Güler, şöyle devam etti 
     ''En önemli döviz harcadığımız demir-çelik üretiminde kullanılan hammmadde, kömür ve demir cevheridir. Taş kömürü 60 km ötedeki tesisten değil de Güney Afrika'dan geliyor. Demir cevheri de Güney Amerika'dan, Hindistan'dan, bazen de Çin'den alınıyor.'' Maden sektörünün istihdam açısından da önemli olduğunu vurgulayan Bakan Güler, sektörün emek yoğun bir sektör olduğunu kaydetti. 
     Türkiye'nin madencilik alanında ''hatırı sayılır'' ülkelerden birisi olduğuna işaret eden Bakan Güler, dünyada maden üretiminde 130 ülke bulunduğunu, üretim değeri açısından Türkiye'nin 28. sırada olduğunu belirtti. 
     Güler, Bor Araştırma Enstitüsü'nün kurulmasının ardından, borda uç ürünlerin üretimine geçileceğini bildirirken, ''Borun petrol yerine hidrojen ile birlikte arabada kullanılması için Bakanlıklar çalışma yapıyor'' dedi. 
     Maden yasasının TBMM'de komisyonda bulunduğunu hatırlatan Bakan Güler, ''sizin de katkılarınızı bekliyoruz. Böylelikle donuk durumdaki maden üretimini arttırarak, ekonomiye katkı sağlarız'' diye konuştu. 
     Türkiye Petrolleri Anonim Ortaklığı'nın TPAO değişik bölgelerde petrol ve gaz aradığını anlatan Bakan Güler, başta Doğu Karadeniz olmak üzere BP ile ortak, Akçakoca'da da doğalgaz arandığını kaydetti. 
     





</TEXT>
</DOC>
