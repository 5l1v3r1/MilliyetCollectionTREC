<DOC>
<DOCNO> 152285 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/25/son/sondun04.html </URL>
<DATE> 2003/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush "Saddam ölmüş ya da ağır yaralanmış olabilir" 
</HEADLINE>
<TEXT>

     ABD Başkanı George Bush, Saddam Hüseyin'in ölmüş ya da ağır yaralanmış olduğunu gösteren bazı kanıtlar bulunduğunu söyledi. 
     Bush, NBC televizyonuna demecinde, ''çok sayıda kanıt'' olmadıkça devrik Irak liderinin akıbeti hakkında ilanda bulunmayacaklarını belirtti. İstihbaratlar arttıkça, Saddam'ın Irak'ta olduğu kanısının güçlendiğini ifade eden Bush, emin oluncaya kadar Saddam'ın akıbetiyle ilgili kesin bir açıklama yapmayacaklarını, ancak Saddam'a yönelik saldırıya doğrudan yardım eden kişinin Irak liderinin en azından ağır yaralandığını düşündüğünü kaydetti. 
     Amerikan güçlerinin Irak'ta gerektiği kadar kalacağını da söyleyen Amerikan Başkanı, bunun 2 yıl sürüp sürmeyeceği yolunda bir soruyu, ''İki yıl ya da daha az. Kim bilebilir '' diye yanıtladı. 
     Bush, ABD'nin İran'a, Irak politikasından uzak durması konusunda mesaj gönderdiğini de belirtti. 
     ABD, İran'ın eğittiği ajanların, Saddam'ın devrilmesinden sonra Irak'ın güneyine girerek, İran'ın çıkarları doğrultusunda çalışmalar yaptığına inanıyor. 
     





</TEXT>
</DOC>
