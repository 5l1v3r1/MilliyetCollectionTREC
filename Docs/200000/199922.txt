<DOC>
<DOCNO> 199922 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/05/spor/spo03.html </URL>
<DATE> 2003/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Göktan sahaya indi 
</HEADLINE>
<TEXT>

   Galatasaray'ın Juventus zaferinde en önemli rollerden birini oynayan Berkant Göktan, sonunda beklenen patlamayı yaptı. Yıldız futbolcu, "Hocam bana güvendi, artık sıra benim" diye konuştu 
      ERHAN TELLİ 

   
   'Kim bu 7 numara ' 
   JUVENTUS maçından sonra, İtalyan futbolcular şaşkın şaşkın birbirlerine bakıp soruyorlardı. "Kim bu çocuk ", "Nereden çıktı böyle "... Westfalen'de sadece onlar değil herkes şaşırmıştı. İtalyan gazetecilerde de aynı dert vardı. Öyle ya, takımlarına 2 gol atan Hakan Şükür'ü, asistler yapan Hasan Şaş'ı çok iyi tanıyorlardı da, bu "7 numaralı çocuk" da kimin nesiydi... 
   
   Ellerinden kaçtı 
   EN çarpıcı soru ise Alman meslekdaşlarımızdan geldi. "7 numaranız çok iyi. Kim bu, nereden geldi "... Büyük bir keyifle cevap verdik... "Hayır yeni değil. Sizde doğup büyüdü. Futbola burada başladı. Bayern Münih'te oynuyordu. Hatırlamadınız mı " O an acı bir tebessüm hissettik. Brezilyalı veya Arjantinli zannettikleri genç, ellerinden kaçırdıkları Berkant Göktan idi... 
   
   Hedefi kalıcı olmak 
   GALATASARAY'IN Juventus zaferinde baş rolü oynayanlardan biri olan Berkant, Sarı - Kırmızılı forma altında istikrar yakalamak istediğini açıkladı. Gurbetçi futbolcu, "Hazır olacağım günü bekledim. Hocam benimle konuştu, güven verdi. Benim neler yapabileceğimi anlattı. Aynen dediklerini yaptım ve kazandım. Hocama söz verdim. Formayı geri vererem" diye konuştu. 
   
   'Başarıya aç kaldım' 
   BERKANT, Galatasaray'da çok mutlu olduğunu da dile getirdi. Yıldız futbolcu sözlerini şöyle sürdürdü "Başarıya açım. Daha yapacak çok işimiz var. Juventus galibiyeti ile havamızı ve gerçek kimliğimizi bulduk. Real Sociedad maçında da kazanıp bu gruptan çıkacağız. O zaman daha büyük bir başarı bizi bekliyor. Bir maç bize yetmez. Devamını getirmeliyiz." 
   
   Westfalen'de hasar tespiti    GALATASARAY - Juventus maçından sonra Westfalen Stadı'nda meydana gelen hasarın tespiti için Dortmund Kulübü'nün sigorta şirketi çalışmalara başladı. Tribünlerde yüzlerce koltuğun kırıldığı bildirilirken, saha zemininin tamamen değiştirilmesi gerektiği iddia edildi. Dortmund'un 400 bin Euro stat kirasının yanı sıra hasarın tamamını Galatasaray'dan isteyeceği açıklandı. 
   
   Frank de Boer şoku    Hollandalı yıldız, aşil tendonlarındaki sakatlığı nüksedince dünkü idmana katılmadı, İstanbul maçına yetişmesi riske girdi 
   Son dakika gelişmesi 
   İSTANBULSPOR maçı öncesinde Galatasaray'da Frank de Boer şoku yaşanıyor. Juventus maçının ikinci yarısında sakatlanan Hollandalı yıldızın aşil tendonlarındaki problemin nüksettiği açıklandı. Ağrıları olduğu için dün akşamki antrenmana katılmayan Frank'ın, son durumu bugün belli olacak. 
   
   Mondragon'a özel bandaj 
   SARI - Kırmızılı takım, hazırlıklarını dün yaptığı tek çalışmayla sürdürdü. Baliç ve Lukunku düz koşu yaparken, uzun süredir sakat olan Volkan çift kale maça katıldı. Bileğinden sakatlanan Mondragon ise özel bandajla idmana çıkarken köprücük kemiğinde problemi bulunan Hasan Şaş'ın durumunun iyiye gittiği belirtildi. 
   
   Zaferle kutladı    GALATASARAY Teknik Direktörü Fatih Terim, Sarı - Kırmızılı takımın başında 50. Avrupa sınavında Juventus'u devirdi, en çok kazanan teknik adam olma unvanını sürdürdü. Terim, bu karşılaşmalarda toplam 24 galibiyet, 17 yenilgi ve 9 beraberlik alarak büyük bir başarıya imza attı. Lucescu, Galatasaray'ı çalıştırdığı dönemde 33 maçta, 14 galibiyet, 8 yenilgi ve 11 beraberlik alarak ikinci sırada yer aldı. 
   
   R.Sociedad'a yakın takip    ŞAMPİYONLAR Ligi'ndeki son maçında Real Sociedad deplasmanında tur bileti arayacak olan Galatasaray, güçlü rakibini son kez Malaga önünde izlemeye hazırlanıyor. Teknik Direktör Fatih Terim'in, Sarı - Kırmızılı kafileden bir gün önce İspanya'ya gidip, pazar günü oynanacak olan Real Sociedad - Malaga lig maçını izlemeyi planladığı öğrenildi. 
   
   
</TEXT>
</DOC>
