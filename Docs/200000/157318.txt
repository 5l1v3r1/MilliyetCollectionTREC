<DOC>
<DOCNO> 157318 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/17/son/sonspo22.html </URL>
<DATE> 2003/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakır ve Malatya puanları paylaştı 1-1 
</HEADLINE>
<TEXT>

     Birinci Süper Futbol Ligi'nde Diyarbakırspor, sahasında Malatyaspor ile 1-1 berabere kaldı. 
     9. dakikada Fazlı'nın soldan ceza alanına yaptığı ortaya iyi yükselen Mithat'ın kafa vuruşunda meşin yuvarlak kaleci Şenol'da kaldı. 
     10. dakikada Diyarbakırspor'dan Ramazan'ın ceza sahası dışında attığı sert şutta top, az farkla yandan auta çıktı. 
     35. dakikada Diyarbakırspor'da Ramazan rakibine sert giriği için sarı kart gördü. 
     36. dakikada rakip defans oyuncularından kaptığı topla ceza alanına giren Saffet'in kaleci Milosevski'yi de geçtikten sonra yandan yaptığı vuruşta, açı daraldığı için meşin yuvarlak auta çıktı. 
     43. dakikada Diyarbakırspor'un ceza alanın önünden kazandığı serbest vuruşu Murat Hacıoğlu kullandı. Bu futbolcunun sert vuruşunda kaleci Milosevski yatarak topu yakaladı. 
     Karşılaşmanın ilerleyen dakikalarında gol olmayınca, maçın ilk yarısı 0-0 berabere sonuçlandı. 
     
     İKİNCİ YARI 
     46. dakikada Diyarbakırspor ceza alanında Ramazan elle oynayınca, hakem Ünsal Çimen penaltı noktasını gösterdi. Penaltı vuruşunu kullanan Fazlı, kaleci Şenol'un solundan topu filelerle buluşturdu 1-0. 
     47. dakikada penaltı atışından sonra hakeme itirazını sürdüren Diyarbakırsporlu Saffet sarı kart gördü. 
     52. dakikada Hasan'ın sağ kanattan ceza alanına ortaladığı meşin yuvarlak, Saffet'in vuruşunda yan filelerde kaldı. 
     62. dakikada Diyarbakırspor'un beraberlik golü geldi. Penaltı noktasında topla buluşan Murat Hacıoğlu, topu uygun durumdaki Deniz'e çıkardı. Bu futbolcunun vuruşunda meşin yuvarlak, kaleci Milosevski'nin bacaklarının arasından filelerle buluştu 1-1. 
     64. dakikada Deniz, sol kanattan ceza alanına topu ortaladı. Saffet'in kafa vuruşuyla sektirdiği top direkten döndü. 
     65. dakikada Malatyasporlu Ayman sarı kart gördü. 
     70. dakikada Malatyaspor'da, Sancak'ın yerine Abazi x oyuna dahil oldu. 
     79. dakikada Sertan, ceza alanı içinde kaleciyle karşı karşıya kaldı. Sertan'ın vuruşunda, meşin yuvarlak kaleci Şenol'un ayağına çarparak uzaklaştı. 
     79. dakikada Diyarbakırspor'da, Deniz'in yerine Kamil x , Celalettin'in yerine Abdullah , 83. dakikada Murat Hacıoğlu'nun yerine Rraklin , 85. dakikada Malatyaspor'dan Fazlı'nın yerine İlhan x , 89. dakikada da Mithat'ın yerine Hasan Özer oyuna girdi. 
     90. dakikada Evren'in ceza alanı dışından çektiği sert şutta top kaleci Milosevski'de kalınca, maç 1-1 berabere bitti. 
     
</TEXT>
</DOC>
