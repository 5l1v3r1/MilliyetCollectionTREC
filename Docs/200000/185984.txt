<DOC>
<DOCNO> 185984 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/02/son/sondun28.html </URL>
<DATE> 2003/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Aliyev, Başkanlık seçimi adaylığından oğlu lehine çekildi 
</HEADLINE>
<TEXT>

     Azerbaycan Cumhurbaşkanı Haydar Aliyev, 15 Ekim'de yapılacak devlet başkanlığı seçiminde adaylıktan çekildi. 
     Azerbaycan televizyonunun haberine göre Aliyev, yaptığı açıklamada, adaylar arasında bulunan oğlu İlham Aliyev lehine çekildiğini söyledi. 
     İlham Aliyev, aday olma gerekçeleri arasında, ''babasının sağlık sorunları nedeniyle seçimden çekilme olasılığının bulunmasını'' da göstermişti. 
     Azerbaycan devlet ajansının haberine göre, ABD'de tedavi görmekte olan Aliyev, ''Yakında iyileşip ülkeme döneceğimden ve halkımla birlikte olacağımdan eminim. Bugün adaylıktan, oğlum lehine çekildim'' dedi. 
     
</TEXT>
</DOC>
