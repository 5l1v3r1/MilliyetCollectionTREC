<DOC>
<DOCNO> 165210 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/24/son/sonspo29.html </URL>
<DATE> 2003/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizlispor'da Timuçin yuvaya döndü... 
</HEADLINE>
<TEXT>

     Denizlispor, Malatyaspor'un sol kanat oyuncusu Timuçin'i 31 renklerine bağladı. 
     İki sezon önce Denizlispor formasını giyen Timuçin, 10 gün süren görüşmelerin ardından eski takımına ''evet'' dedi ve kulüp binasında düzenlenen törenle 2 yıllık sözleşmeye imza attı. 
     İmza töreninde bir açıklama yapan Denizlispor Kulübü Başkanı Mustafa Baysal, kongre kararına rağmen transferi aralıksız sürdürdüklerini söyledi. Timuçin'in yuvaya dönmesine sevindiğini belirten Baysal, ''Kalitesini kanıtlamış bir oyuncu. Denizlispor'dan sonra, formasını giydiği Malatyaspor'u da UEFA Kupası'na taşıyan isimlerden biri'' dedi. 
     Timuçin de, Malatyaspor'dan ayrıldıktan sonra ilk tercihinin Denizlispor olduğunu kaydederek, ''Eski takımıma dönmekten dolayı mutluyum. Arkadaşlarımızla birlikte el ele verip, Denizlispor'u yeni başarılara taşıyacağız'' diye konuştu. 
     
</TEXT>
</DOC>
