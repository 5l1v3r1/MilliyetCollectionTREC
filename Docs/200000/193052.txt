<DOC>
<DOCNO> 193052 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/03/son/soneko29.html </URL>
<DATE> 2003/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Enflasyon rakamları sevindirdi... 
</HEADLINE>
<TEXT>

     Devlet İstatistik Enstitüsü DİE , bu yılın ekim ayında toptan eşya fiyatları TEFE yüzde 0.6, tüketici fiyatlarının TÜFE ise yüzde 1.4 oranında arttığını açıkladı. 
     DİE'den yapılan açıklamaya göre, ekim ayında yıllık enflasyon ise toptan eşyada yüzde 16.1, tüketici fiyatlarında yüzde 20.8 olarak belirlendi. 
     Yılın 10 ayında enflasyon oranı, toptan eşyada yüzde 11.3, tüketici fiyatlarında ise yüzde 15.5 oldu. 
     Çekirdek enflasyon olarak adlandırılan özel sektör imalat sanayinde fiyat artışı ise ekim ayında yüzde 0.6 düzeyinde gerçekleşti. 
     DİE'den yapılan açıklamaya göre, ekim ayında, bir önceki aya göre, toptan eşya fiyatları yüzde 0.6 oranında, tüketici fiyatları ise yüzde 1.4 oranında arttı. 
     Geçen yıl ekim ayında, toptan eşya fiyatlarındaki artış yüzde 3.1, tüketici fiyatlarındaki artış ise yüzde 3.3 olmuştu. 
     2002 yılı ekim ayı ile karşılaştırıldığında, bu yılın aynı ayında enflasyon, toptan eşya fiyatlarında 2.5 puan, tüketici fiyatlarında ise 1.9 puan altında gerçekleşti. 
     Yıllık enflasyon ise geçen yılın aynı döneminin, toptan eşya fiyatında 20 puan, tüketici fiyatında ise 12.6 puan altında gerçekleşti. 
     2002 yılı ekim ayı itibarıyla enflasyon, toptan eşyada yüzde 36.1, tüketici fiyatlarında yüzde 33.4 olmuştu. 
     Piyasada, Ekim ayı içinde kurda önemli yükseliş kaydedilmesine rağmen enflasyon rakamlarının TÜFE'de yüzde 2, TEFE'de yüzde 1 çıkması bekleniyordu. Enflasyon rakamlarının beklentilerin oldukça altında gerçekleşmesi sevindirdi. 
     Eylül ayınde enflasyon TEFE'de yüzde 0.1, TÜFE'de ise yüzde 1.9 artış kaydetmişti. Yıllık enflasyon TEFE'de yüzde 19.1, TÜFE'de yüzde 23.0 olmuştu. 
     
</TEXT>
</DOC>
