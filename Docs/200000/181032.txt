<DOC>
<DOCNO> 181032 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/08/son/soneko14.html </URL>
<DATE> 2003/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Serbest ticaret mi, bölünmüş ticaret mi 
</HEADLINE>
<TEXT>

     Bazı uzmanlar, bölgesel ticaret anlaşmalarının, dünyanın güçlü ekonomik bölgelere bölünmesinin, global serbest ticareti engellediği, zarar verdiğine dikkat çekiyor. 
     Türkiye'nin de üyesi bulunduğu Dünya Ticaret Örgütü WTO çerçevesindeki global serbest ticaret müzakerelerinin yavaş ilerlemesi uzlaşma eksikliği nedeniyle, bazı üye ülkeler bölgesel ticaret anlaşmalarına yöneldi. 
     İlk serbest ticaret anlaşmasını 1980'lerin ortalarında İsrail ile imzalamış olan ABD'nin 1994'de Kuzey Amerika Serbest Ticaret Andlaşması'nı da imzasıyla gelen başarı, dünya genelinde bu tür bölgesel anlaşmalara özendirdi. 
     Avrupa kendi içinde daha fazla bütünleşirken, bünyesine yeni üyeler ekledi, daha yenilerini de eklemeyi planlıyor. 
     WTO'nun hesaplamalarına göre, dünya genelinde 300'den fazla bölgesel ticaret anlaşması var, 70 kadarı da halen müzakere ediliyor. ABD, bir yandan Orta Amerika ülkeleriyle serbest ticaret anlaşması müzakere ederken, diğer yandan Kanada'dan Şili'ye kadar uzanacak Amerika Kıtaları Serbest Ticaret Bölgesi'ni kurmak için bastırıyor. 
     Bu anlaşmalar her ne kadar WTO kurallarına uygun yürütülse de, yüzlerce bölgesel, ikili serbest ticaret anlaşması uluslararası iş dünyasını karmaşıklaştırıyor. Çünkü, herbir anlaşmanın kuralları kendine özgü ve şirketler bu farklılıkları sürekli takip etmek zorunda. 
     Ticaret anlaşmalarının bizzatihi ticaretle alakası pek kalmıyor, mesela, terörizme savaş açan ABD, serbest ticareti müzakere aracı olarak kullanıyor. Ayrıca, serbest ticaret anlaşmaları her zaman da tarafların tümünün yararına olmuyor. 
     
</TEXT>
</DOC>
