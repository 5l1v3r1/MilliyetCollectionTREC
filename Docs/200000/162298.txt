<DOC>
<DOCNO> 162298 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/10/son/sonspo27.html </URL>
<DATE> 2003/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Murat Sözkesen'e 4 talip... 
</HEADLINE>
<TEXT>

     Bursaspor ile sözleşmesi sona eren ve bonservisi elinde olan Murat Sözkesen'in transferi için dört kulüple görüşmelerin sürdüğü bildirildi. 
     Sözkesen'in menajeri Erdinç Şehit, genç futbolcunun transferinde Bursaspor'a öncelik vereceklerini söyledi. 
     Murat için Trabzonspor'un da devreye girdiğini anlatan Şehit, ''Malatyaspor, Denizlispor, Çaykur Rizespor ve İstanbulspor ile ciddi şekilde görüşüyoruz'' dedi. 
     Şehit, Murat'ın Bursaspor'da kalmak istediğini, ancak yeşil-beyazlı kulüpten henüz resmi bir teklif almadıklarını belirterek, ''Bursaspor'un önümüzdeki hafta yapılacak kongresine kadar bekleyeceğiz. Yeni seçilecek yönetim kalmasını ister, şartlarda da anlaşırsak, Murat yeşil-beyazlı formayı giymeye devam eder'' diye konuştu. 
     
</TEXT>
</DOC>
