<DOC>
<DOCNO> 192318 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/30/son/sontur31.html </URL>
<DATE> 2003/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Maliye Bakanı Tüpraş ve Tekel'e çok iyi teklifler geliyor... 
</HEADLINE>
<TEXT>

     Maliye Bakanı Kemal Unakıtan, TÜPRAŞ ve TEKEL'in özelleştirilmesi ihalesinde ''çok iyi teklifler'' yapıldığını bildirerek, bir hafta, 10 gün içinde sonuç alınacağını söyledi. 
     TBMM Plan ve Bütçe Komisyonu'nda, 2004 Yılı Bütçesi'nin tümü üzerindeki görüşmelere katılan Unakıtan, gazetecilerin konuya ilişkin sorularını yanıtladı. 
     ''TÜPRAŞ ve TEKEL'in özelleştirilmesinde verilen teklifler niye açıklanmıyor '' sorusuna Unakıtan, ''İhale Komisyonu değerlendirme yapmaya devam ediyor. Revize teklifler de gönderildikten sonra önümüzdeki günlerde, bir hafta, 10 gün içinde netice alınır'' diye yanıt verdi. 
     Unakıtan, ''Gerçekten teklif var mı '' sorusu üzerine, ''Olmaz olur mu... Hatta çok iyi teklifler var'' dedi. Bir gazetecinin, ''Tekliflerin açıklanmaması spekülasyonlara neden oluyor'' şeklindeki sözlerini Unakıtan, ''Niye spekülasyon olsun İhale Komisyonu bana bile 'açıklama yapma' dedi, ben de susuyorum. Beni daha fazla konuşturmayın'' şeklinde yanıtladı. 
     
</TEXT>
</DOC>
