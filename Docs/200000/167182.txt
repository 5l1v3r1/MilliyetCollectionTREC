<DOC>
<DOCNO> 167182 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/04/siyaset/asiy.html </URL>
<DATE> 2003/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
KKTC'nin tapusu Rumlardaymış 
</HEADLINE>
<TEXT>

KKTC topraklarının yüzde 89.3'ünün Rum ve Ermenilerin öz malı olduğunu savunan Rum lider, bu iddiasını kanıtlayacak belgeleri olduğunu söyledi 
     Kıbrıs Rum yönetimi lideri Tasos Papadopulos, KKTC topraklarının yüzde 89.3'ünün kendilerinin olduğunu iddia etti. Halkın Sesi gazetesinde dün son bölümü yayımlanan açıklamasında, "KKTC topraklarının yüzde 89.3'ünün Rum ve Ermenilerin öz malı olduğunu" öne süren Papadopulos, bu iddiasını kanıtlayacak tarihi belgelerin Rumlar tarafından değil, başka devletler tarafından hazırlandığını ve orijinallerinin ellerinde bulunduğunu söyledi. 
     Papadopulos şu iddialarda bulundu 
     "Rumlara ve Ermenilere ait olan oran yüzde 89.3'tür. Geri kalan Kıbrıslı Türklere aittir. Böyle olunca, politik kararlarla nasıl bu insanların kendi malına sahip olma hakkını ink r edebilirsiniz Bu insanlar bu haklarından yalnız kendi istekleriyle vazgeçebilirler. Bazıları bunları satmak veya takas etmek ister, ancak bazıları da topraklarına geri gitmeye hazırdır.'' 
     Kıbrıs sorununun çözümüyle ilgili değerlendirme yaparken, iki kesimliliğini bir ortaçağ düşüncesi olduğunu savunan Papadopulos, iki kesimliliğini insanların evlerine dönme ilkesiyle bağdaşmadığını savundu. Papadopulos, "Kıbrıslı Rumların 'işgalden' beri verdiği en büyük taviz, iki kesimli, iki toplumlu federal devleti kabul etmiş olmalarıdır" ifadesini kullandı. 
     
Denktaş Papadopulos çarpıtıyor      MUSTAFA BAĞDİKEN Kocaeli DHA 

     KKTC Cumhurbaşkanı Rauf Dentktaş, Rum Kesimi lideri Tasos Papadopulos'un KKTC topraklarının yüzde 89.3'ünün Rumlara ait olduğuna ilişkin iddiasına "Papadopulos'un sözleri Rumlar'ın yeni oyunu" yanıtını verdi. 
     Eşi Aydın Denktaş ile birlikte Karamürsel'in düşman işgalinden kurtarılışının 82. yıldönümü törenlerine katılan Denktaş, Papadopulos'un "Belgeler elimizde, isteyen Rumlar'ın kuzeydeki topraklarına dönmesine izin verilmeli" sözlerini değerlendirdi. Denktaş şöyle konuştu 
     "Papadopulos sayıları çarpıtıyor. Türkleri topraksız göstermek bunların kendini bildim bileli oyunlarıdır. Türk toprakları vakıf topraklarıdır. Rumların gasp ettikleri topraklar ise saymakla bitmez. 'Tapuları varsa gelsinler' önerisi hik yedir. O tapulara karşılık insanlarımız güneyde o kadar toprak ve emlak bırakmışlardır." 
     
     
     

</TEXT>
</DOC>
