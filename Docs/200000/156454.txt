<DOC>
<DOCNO> 156454 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/13/son/sontur08.html </URL>
<DATE> 2003/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Karakol önünde kendini yakmaya kalkıştı... 
</HEADLINE>
<TEXT>

     İzmir'in Basmane Semti'nde birahane işleten babası ile amcasının gözaltına alınması üzerine karakol önüne gelen bir kişi, üzerine benzin dökerek kendini yakmak istedi. 
     Alınan bilgiye göre, sabah saatlerinde Basmane semtindeki ''Pembe Köşk'' adlı birahaneye gelen devriye karakol ekibi, kapanma saatini geçmesine rağmen, açık olan işyeri sahibini uyardı. 
     İşyerinde arama da yapmak isteyen polislere karşı koyan işletmeci Ramazan Kartaca, kardeşi Cahit Kartaca ve garson Mehmet Emin Dayan gözaltına alındı. 
     Babası Ramazan Kartaca ile amcasının gözaltına alındığını öğrenen Mehmet Kartaca 38 da, yakınlarıyla Basmane Polis Karakolu'na geldi. 
     Ailesiyle görüşme isteği kabul edilmeyen Mehmet Kartaca, bidon içinde getirdiği benzini üzerine dökerek kendini yakmak istedi. Karakol görevlileri tarafından engellenmek istenen Kartaca'nın elindeki bidonda bulunan benzinin bir kısmı da park halindeki ekip aracına döküldü. 
     Polisler tarafından etkisiz hale getirilen Mehmet Kartaca, gözaltına alındı. 
     Emniyet yetkilileri, gözaltındaki 4 kişi hakkında yasal işlem başlatıldığını bildirdi. 
     
</TEXT>
</DOC>
