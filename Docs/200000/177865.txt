<DOC>
<DOCNO> 177865 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/24/son/sontur13.html </URL>
<DATE> 2003/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Zeytinburnu'nda trafik kazası... 
</HEADLINE>
<TEXT>

     Zeytinburnu'nda bir yayaya çarptıktan sonra bariyerlere vuran otomobilde sıkışan sürücü, itfaiye ekipleri ve vatandaşlar tarafından kurtarıldı. 
     Alınan bilgiye göre, Şahin Taşar yönetimindeki 34 VL 5739 plakalı otomobil, E-5 Karayolu'nun Merter Mevkii'nde önce yaya Mustafa Şengör'e çarptı. Ardından bariyerlere vurarak savrulan otomobilin sürücüsü Taşar, bariyerin aracın kapısına hasar vermesi yüzünden içeride sıkıştı. 
     Olay yerine gelen sağlık ekipleri, öncelikle yaya Şengör'ün hastaneye kaldırılmasını sağladı. 
     Sürücü Taşar da kurtarmak için harekete geçen sağlık görevlileri ve polisler, bunda başarılı olamayınca itfaiyeden yardım istedi. 
     Sağlık görevlilerince Taşar'a ilk müdahale otomobilin içinde yapılırken, itfaiye ekipleri ve çevredeki bazı vatandaşlar da sürücüyü sıkıştığı yerden çıkartmayı başardı. 
     Taşar, konulduğu ambulansla İstanbul Üniversitesi İÜ Tıp Fakültesi Hastanesi'ne kaldırıldı. 
     Bu arada, kurtarma çalışmaları yapılırken sakin olduğu ve kazadan kısa süre sonra sigara içtiği görülen Taşar, görevli polislerden de çarptığı yaya Şengör'ün sağlık durumu ve kazanın oluşu hakkında bilgi aldı. 
     
</TEXT>
</DOC>
