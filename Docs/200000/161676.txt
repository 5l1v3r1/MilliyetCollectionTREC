<DOC>
<DOCNO> 161676 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/07/son/sondun31.html </URL>
<DATE> 2003/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Reformcu gazeteciye çıkış yasağı 
</HEADLINE>
<TEXT>

     İran'da, reformcu gazeteci Muhsin Sazgara'nın ülke dışına çıkışı engellendi. 
     İran basınında bugün çıkan haberlere göre, Sazgara, Pazartesi günü İstihbarat Bakanlığı'na çağrılarak, Ulusal Yüksek Güvenlik Konseyi'nin kamu görevlileri ve bazı siyasetçilerin Farsça yayın yapan yabancı radyolara konuşmaması kararı gereğince yabancı radyolara konuşmaması yolunda uyarıldığını söyledi. 
     Sazgara, ancak kendisinin kamu görevlisi olmadığı ve yabancı radyolardan bir teklif gelirse onlara açıklama yapacağını ifade ettiğini, İstihbarat Bakanlığı yetkililerinin de kendisine ellerindeki listede adının bulunduğunu ilettiklerini kaydetti. 
     Sazgara, Salı günü bazı özel işleri için Londra'ya gitmek amacıyla başkent Tahran'daki Mehrabad Havaalanı'na gittiğini, ancak pasaport kontrol bölümünde çalışan görevlilerin pasaportuna el koyduğunu ve ülkeyi terk etmesini yasakladıklarını belirtti. 
     İran'da reformcu basına yönelik baskılar sırasında 2000 yılından bu yana 90'dan fazla gazete kapatıldı. 
     
</TEXT>
</DOC>
