<DOC>
<DOCNO> 190012 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/21/ekonomi/eko05.html </URL>
<DATE> 2003/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD kredisinde geri adım eğilimi 
</HEADLINE>
<TEXT>

   Hükümetin, 8.5 milyar dolarlık kredinin ilk dilimi için ABD'ye gönderilmesi gereken yazıyı göndermeme eğiliminde olduğu belirtildi 
   ANKARA Mİlliyet 
   
   Hükümetin 8.5 milyar dolarlık ABD kredisinin kullanımına ilişkin takvimi askıya aldığı bildirildi. Diplomatik kaynaklardan edinilen bilgiye göre, hükümetin 8.5 milyar dolarlık kredinin ilk diliminin kullanılması için bu ay sonuna kadar ABD Hazinesi'ne yazı göndermesi gerekiyor. Ancak aynı kaynaklar, hükümetin yazıyı göndermeme eğiliminde olduğunu belirtti. 
   Hükümetin bu tavrıyla gerektiğinde PKK KADEK ile mücadele edebilmek için Kuzey Irak'a girme alternatifinin önünü açtığını kaydeden kaynaklar, 8.5 milyar dolarlık kredinin Türkiye'nin Kuzey Irak'a tek taraflı girmeme şartına dayandırıldığını hatırlattı. 
   
   Irak, yakından izlenecek 
   Irak'ta yaşanan gelişmelerin bu kararın alınmasında etkili olduğunu vurgulayan kaynaklar, şöyle görüş bildirdiler 
   "Şu andaki koşullar altında krediyi kullanamayız. Kredi anlaşması Bakanlar Kurulu'ndan onay almadığına göre Türkiye kendini Kuzey Irak şartıyla sınırlandıramaz. Kuzey Irak'ta yaşanacak gelişmeler karşısında kayıtsız kalamayız." 
   Bu süreçte Türkiye'nin Irak'taki gelişmeleri yakından izleyeceğinin altını çizen kaynaklar, bu çerçevede ABD'den PKK KADEK'le mücadele konusunda somut bir adımın atılmasının bekleneceği kaydettiler. 
   
   
   
</TEXT>
</DOC>
