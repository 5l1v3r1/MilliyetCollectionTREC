<DOC>
<DOCNO> 197131 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/22/astro/index.html </URL>
<DATE> 2003/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Davud'un yıldızı 
</HEADLINE>
<TEXT>

   
   Ankara'ya göre çıkardığımız haritada şiddet var. Aralık ayı huzursuz 
   
   24 Kasım günü gerçekleşecek olan yeniay aynı zamanda bir Güneş tutulması ile eşleşiyor. Tam tutulma şeklinde ve yaklaşık 2 dakika sürecek olan bu gökyüzü olayı ancak Avustralya'dan izlenebilecek. Tutulma Yay burcunun 1 derecesinde gerçekleşiyor. 
   Aslına bakarsanız bu tutulmanın etkisini bir süreden beri yaşamaktayız. Hatırlarsanız önümüzdeki aylarda Ortadoğu'yu ve Irak'a ilişkin olarak ABD Başkanı G. W. Bush'u son derece ciddi ve tehlikeli bir dönemin beklediğini söylemiştik. Bu bakımdan aralık ayı dikkat çekici olacak. Benzer bir temayı Ankara'ya göre çıkardığımız yeniay haritasında da görmekteyiz. Bu haritada şiddet içeren bir açı kalıbı yer alıyor. Mars, Pluto ve Jüpiter arasında gerçekleşen gergin açı kalıbı t-kare Ankara için önemli köşe noktalarına oturuyor. Mars kötü yüzüyle savaşı şiddet içeren, kan döken konuları anlatır. Pluto yeraltı aktivitesi, yok edicilikle ilişkilidir. Başak burcunda yer alan Jüpiter ise dini konulara ve bu alanlara şiddetin sıçramasına karşılık geliyor. 
   Hatırlarsanız, 9 Kasım'da gerçekleşen Ay tutulması gökyüzünde çok fazla rastlanmayan değişik bir görünüme daha sahipti. Davud'un yıldızı biçiminde, burçlar kuşağının 6 köşesine rastlayan gezegenlere şahit olduk. Değişik astroloji gruplarındaki yorumlarımda, bu değişik görünümün çok huzurlu olamayacağını ve içinde yıkıcı enerjiler taşıyabileceğini söylemiştim. Ayrıca geçtiğimiz günlerde iki sinagogdaki terör olaylarının ardından şimdi bu sembolizmi daha rahat görebiliyoruz. 
   
   17 Aralık'a kadar dikkatli olmalıyız 
   İsrail'in bayrağındaki 6 köşeli yıldızı hatırlarsak, süregelen astrolojik etkilerin nelere işaret ettiğini daha kolay görebiliriz. Öyle gözüküyor ki en azından Mars, Balık burcunda kalana kadar dünyada barışı zedeleyebilecek daha pek çok olayla karşılaşabiliriz. Bu bakımdan 17 Aralık'a kadar olan dönemde çok daha uyanık olmak gerekiyor. Ayrıca, Mars içinde bulunduğumuz yılda Balık burcunda geri hareket yaptığı için, şu anda düzgün harekete dönmüş olsa bile, Koç burcuna geçene yani 17 Aralık'a kadar yeni projeleri ilerletmek yine zor olacak. 
   Aralık ayı boyunca Başbakan Tayyip Erdoğan'ı da huzursuz kılarak harekete geçirebilecek transitlerin varlığı bu dönemde Ankara'nın ne derece hareketli olacağını da açıklıyor. 
   
   Hafta sonu astrobarometresi    Bu hafta sonu nelere dikkat etmeli 
   Bu hafta sonu yeniayla birlikte tam Güneş tutulması da gerçekleşiyor. Pazar günü gerçekleşecek olan bu olay İkizler, Başak, Yay ve Balık burçlarını harekete geçirici olacak. Bu arada cumartesi günü daha sabırlı olmak ve geçmişe ait konulara daha geniş bir açıdan bakmak lazım. Pazar günü ise sürprizlere açık olmalı ve daha esnek davranmalıyız. 
   
</TEXT>
</DOC>
