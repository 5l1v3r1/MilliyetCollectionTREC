<DOC>
<DOCNO> 162656 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/12/son/sondun14.html </URL>
<DATE> 2003/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Endonezya ve Tayvan'da şiddetli depremler... 
</HEADLINE>
<TEXT>

     Endonezya'nın doğusundaki Sumbawa adasında Richter ölçeğine göre 5.8 büyüklüğünde bir deprem meydana geldi. Depremde can ya da mal kaybı olmadı. 
     Başkent Cakarta'daki meteoroloji kurumuna göre, depremin merkezinin, Dompu kentinin 105 kilometre güneyinde, Hint Okyanusu'nun 77 kilometre altında olduğu belirlendi. 
     Yaklaşık 18 bin ada ve adacığın bulunduğu ülkede sık sık deprem oluyor. 
     Tayvan'ın doğu kıyılarında da Richter ölçeğine göre 5.2 büyüklüğünde deprem olduğu bildirildi. 
     Merkez Meteoroloji Bürosu, depremin merkez üssünün Pasifik kıyılarındaki sahil kasabası Hualien'in 38 kilometre açığı olduğunu belirtti. 
     Can ve mal kaybı olmadığını kaydeden büro, 5.2'nin, aynı bölgede önceki gün meydana gelen 6.5'lik depremin artçı şoku olduğunu bildirdi. 
     Sık sık fazla hasara yol açmayan depremlerin olduğu Tayvan'da 1999 yılının Eylül ayında meydana gelen 7.6 büyüklüğündeki depremde 2300'den fazla kişi ölmüştü. 
     
</TEXT>
</DOC>
