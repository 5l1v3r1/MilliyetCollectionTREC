<DOC>
<DOCNO> 192924 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/03/siyaset/siy06.html </URL>
<DATE> 2003/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Baykal Herhangi bir anket arayışımız yok 
</HEADLINE>
<TEXT>

   CHP Genel Başkanı Baykal, İstanbul İl Başkanlığı'nın yaptırdığı anketten Gürtuna'nın birinci çıktığı yönündeki haberler için, "Böyle bir anket yaptırmadığım için, şoke olmadım" dedi 
   ANKARA Milliyet 

   
   CHP'nin İstanbul Büyükşehir Belediye Başkan adayının, halen bu görevini sürdüren Ali Müfit Gürtuna olduğu yönündeki haberler Genel Başkan Deniz Baykal'ın tepkisine neden oldu. Baykal, kendi talebiyle İstanbul İl Başkanlığı'nın yaptırdığı anketten Gürtuna'nın birinci çıktığı yönündeki haberlere, "Herhangi bir anket arayışımız yok" yanıtını verdi. 
   
   Parti olarak hazırlanıyoruz 
   Baykal dün yaptığı açıklamada, "Böyle bir anket yaptırmadığım için şoke olmadım. Yerel seçimlere parti olarak hazırlanıyoruz. Herhangi bir anket arayışı içinde de değiliz" dedi. 
   Gürtuna ile ilgili iddialar, CHP'nin önceki gün yapılan Parti Meclisi'nde de PM konuşuldu. Gürtuna'ya teklif götürdüğü iddia edilen Genel Sekreter Yardımcısı Mehmet Sevigen ve Genel Başkan Yardımcısı Bülent Tanla bu yönde görüşme yapmadıklarını açıkladı. Gürtuna da, CHP'den adaylığıyla ilgili herhangi bir görüşme yapmadığını, kendisine teklif gelmediğini bildirdi. 
   
   Öktem Artık herkes duyar    CHP lideri Baykal, İstanbul Büyükşehir Belediye başkanlığı için anket yaptırmadığını söyledi. CHP İstanbul İl Başkanı Şinasi Öktem ile muhabirimiz Şükran Pakkan arasında şu diyalog geçmişti 
   
   Sabah Gazetesi'nde anketten bahsediliyor. Oysa bunun gizli bir anket olduğunu söylemiştiniz. 
   - Artık herkes duyar. 
   
   Bu nedenle ben de anketi yazıyorum. Dün de dediğiniz gibi, isminiz geçmiyor. Ama en azından biz bilelim diye anketi kimin yaptığını öğrenebilir miyim 
   - Benden aldığını söylemeyeceksin. 
   
   Tamam, söylemeyeceğim. 
   - Doç. Dr. Osman Özsoy. 
   
   Hangi üniversiteden 
   - Benim bildiğim bu kadar. 
   
   Gürtuna'yla görüşüldüğü doğru mu 
   - Evet, doğru. Ama ben düzeyli bir görüşme olduğunu gerçekten bilmiyorum. Çok samimi olarak söyleyeyim, görüşmenin samimiyetine inanmıyorum. Gürtuna'nın aday olacağından değil. 
   
   Peki neden görüşüldü 
   - İşte biz bir arayış içindeyiz. Görüşme de gizli olmadı, belediyede görüştüler. 
   
   Ne zaman 
   - 1.5 - 2 ay oldu. Bu konuyu genel başkan kapattı. CHP'liler "Oy vermem" diyor. 
   
   Sizin bu anketinizde "Ali Müfit Gürtuna'ya yüzde 75 oranında yeniden oy veririm" diyorlar. Böyle bir durum da düşünülemez mi 
   - Bu anketi yapan adam sağcı. Gürtuna'nın adamı. 
   
   Ne kadar zaman yapmış 
   - Ben de bilmiyorum. Ancak Sabah Gazetesi de kulaktan duymuş. Kimsede yok bu anket. Bir tek sende var. 
   
   
   
</TEXT>
</DOC>
