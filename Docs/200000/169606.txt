<DOC>
<DOCNO> 169606 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/15/son/sontur20.html </URL>
<DATE> 2003/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Adalet Bakanı'ndan yorum "Herhalde olabilecek olanı bu kadardı" 
</HEADLINE>
<TEXT>

     Adalet Bakanı Cemil Çiçek, Irak'ın Süleymaniye kentinde 11 Türk askerinin gözaltına alınmasını soruşturmak üzere oluşturulan ''ortak araştırma grubu'' açıklamasını değerlendirirken, ''herhalde olabilecek olanı bu kadardı'' dedi. 
     Çiçek, TBMM'de gazetecilerin konuya ilişkin sorularını yanıtlarken, şöyle dedi 
     ''Dün akşam Sayın Genelkurmay 2. Başkanı'nın açıklaması vardı. uzlaşma metni dedi. Müzakereyi yürütenler Genelkurmay Başkanlığı ile Dışişleri Bakanlığı yetkilileri. Herhalde olabilecek olanı bu kadardı. İlişkilerin devamı açısından bugünkü metnin kifayet ettiğini düşünmüş olabilirler.'' Anayasa değişikliğine ilişkin haberlerin hatırlatılması üzerine de Çiçek, ''Anayasa'nın pek çok maddesinin değişmesi lazım. Esas bizim Anayasamız uyumu sağlamıyor. En büyük değişikliğin orada yapılması lazım'' diye konuştu. 
     
</TEXT>
</DOC>
