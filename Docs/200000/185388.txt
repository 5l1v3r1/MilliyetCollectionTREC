<DOC>
<DOCNO> 185388 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/29/son/sontur22.html </URL>
<DATE> 2003/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Alacağına karşılık internet hesaplarını boşaltmış 
</HEADLINE>
<TEXT>

     Samsun'da, alacaklı olduğunu öne sürdüğü 2 kişinin hesabından nişanlısının hesabına yaklaşık 120 milyar lira aktaran bilgisayar programcısı, 12 yıla kadar hapis istemi ile yargılanıyor. 
     Samsun 1. Ağır Ceza Mahkemesi'nde görülen davada, bilgisayar bakım ve onarım işlerini yaptığı bir döviz bürosunda çalışan Tekin Yılmaz ve Mustafa Arman'ın hesabından internet yoluyla çektiği yaklaşık 120 milyar lirayı nişanlısı Emine Çetin'in 27 hesabına aktaran Bülent Karaman'ın 25 yargılanmasına devam edildi. 
     Hakkında 12 yıla kadar hapis cezası istenen sanık, duruşmadaki ifadesinde, parayı alacağına karşılık çektiğini belirterek, ''5 yıldır bunlara iş yaptım. Evlilik hazırlığında olduğum için alacağımı istedim, vermeyince ben de internet aracılığıyla parayı çektim'' dedi. 
     Şikayetçiler ise sanığı büronun bilgisayarlarının bakım ve onarımını yaparken tanıdıklarını, iddia edildiği gibi kendisine borçları olmadığını söylediler. 
     Olayla ilgisi olduğu gerekçesiyle yargılanan Emine Çetin de hakkındaki dolandırıcılık suçlamalarını kabul etmedi. 
     Duruşma, dosyadaki eksikliklerin giderilmesi için ertelendi. 
     
</TEXT>
</DOC>
