<DOC>
<DOCNO> 169326 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/14/son/soneko31.html </URL>
<DATE> 2003/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Piyasalarda bugün... 
</HEADLINE>
<TEXT>

     İMKB Ulusal-100 Endeksi, haftanın ilk gününü olumlu beklentilerle yüzde 1.95 artıda tamamladı. 
     Kritik direnç seviyelerinde bulunan endeksin yarın güne alışla başlayabilmesi durumunda, yukarı hareketinin bir süre daha devam ettirebileceği kaydedilirken, bu doğrultuda 10,900-11,000 aralığının denenebileceği bildirildi. 
     İstanbul Menkul Kıymetler Borsası İMKB Ulusal 100 endeksi, ilk seansta 152.50 puan artışla 10,607.42 puana yükseldi. 2. seansta gelen alımlarla 10,712.99 puana kadar yükselen endeks, 51.39 puan ve yüzde 0.48'lik artışla 10,658.81 puandan günü tamamladı. 
     Endeksin günlük bazdaki artışı 203.89 puan ve yüzde 1.95 olarak belirlendi. 
     Hisse senetleri piyasasında günlük işlem hacmi 315 trilyon 582 milyar 860 milyon lira oldu. Cuma günü bu rakam 222 trilyon 504 milyar 575 milyon lira düzeyinde gerçekleşmişti. 
     
     DOLAR 
     Kapalıçarşı'da Cuma günü 1 milyon 398 bin liradan kapanan dolar, güne 1 milyon 393 bin liradan, 1 milyon 582 bin liradan kapanan Euro da 1 milyon 569 bin liradan başladı. 
     Serbest piyasada dolar 1 milyon 387 bin liradan, Euro da 1 milyon 565 bin liradan günü kapattı. 
     Merkez Bankası, doların bugünkü efektif kurunu alışta 1 milyon 379 bin 722 bin lira, satışta ise 1 milyon 389 bin 428 lira olarak açıkladı. 
     Böylece dolar, Merkez Bankası'nın Cuma günkü kurlarına göre, alışta 21 bin 747 lira, satışta ise 21 bin 901 lira geriledi. 
     
     TAHVİL-REPO 
     İMKB Tahvil ve Bono Piyasası Kesin Alım Satım Pazarı'nda işlem gören 18 Ağustos 2004 vadeli bugün valörlü tahvilin basit getirisi yüzde 51.50, bileşik getirisi yüzde 50.40 olarak gerçekleşti. 
     Cuma günkü piyasa kapanışında aynı kağıdın basit getirisi yüzde 52.86, bileşik getirisi yüzde 51.61 olmuştu. 
     İMKB Tahvil ve Bono Piyasası Repo Pazarı'nda, gecelik faiz ortalama yüzde 38.00 olarak belirlendi. Cuma günü piyasa kapanışında gecelik faiz oranı ortalama yüzde 38.02 olmuştu. 
     
</TEXT>
</DOC>
