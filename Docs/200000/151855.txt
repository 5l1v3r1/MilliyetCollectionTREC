<DOC>
<DOCNO> 151855 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/23/son/soneko04.html </URL>
<DATE> 2003/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
MÜSİAD, Başkanını değiştirmedi... 
</HEADLINE>
<TEXT>

     Müstakil Sanayici ve İşadamları Derneği'nin MÜSİAD Genel Başkanlığı'na Ali Bayramoğlu, yeniden seçildi. 
     MÜSİAD'ın 19 Nisan'da İstanbul'da gerçekleştirilen seçimli 12. Genel Kurulu'nda belirlenen yeni Yönetim Kurulu toplanarak görev dağılımını yaptı. 
     20 kişilik Yönetim Kurulu'nun yeni isimleri İlhan Soylu, Hayati Bayrak, Aygün Karakaş, Musa Kazım Hoca, Nurettin Nebati ve Serdar Yeşil'in de katılımıyla gerçekleştirilen toplantıda, Dr. Ömer Bolat, Hasan Büyükdede, Erhan Erken ve İsrafil Kuralay genel başkan yardımcılıklarına getirildi. 
     MÜSİAD'dan yapılan açıklamaya göre, geçen yıl 6 olan komisyon sayısı bu yıl 8'e çıkarıldı. 10 farklı sektörden oluşan komitelerin kendi aralarında seçtikleri 10 ayrı meslek komitesinin başkanları da, Genel Kurul tarafından onaylanarak ''Meslek Komite Başkanları Heyeti''ni oluşturdu. 
     Genel Kurul'da seçimlere tek listeyle giden ve genel başkanlıkta 4. yılına giren Ali Bayramoğlu, daha önce yaptığı açıklamada, 1 yıl süreyle görevde kalacağını, daha sonra aday olmayacağını bildirmişti. 
     





</TEXT>
</DOC>
