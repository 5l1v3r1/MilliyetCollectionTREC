<DOC>
<DOCNO> 161120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/05/magazin/mag01.html </URL>
<DATE> 2003/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
'Hayatımın en zor kararı evli kalmaktı' 
</HEADLINE>
<TEXT>

Hillary Clinton, kocasının Monica Lewinsky ile yaşadığı seks skandalı hakkındaki duygularını ilk kez kitabında açıkladı 
     SEMA EMİROĞLU New York 

     ABD eski Başkanı Bill Clinton'ın eşi Hillary Clinton, içeriği son ana kadar gizli tutulan ancak AP'nin bir kopyasını önceden ele geçirdiği "Tarihi Yaşamak" adlı kitabında, "Hayatımda verdiğim en zor kararlar Bill ile evli kalmak ve New York'tan senatörlük için seçim yarışına girmekti" dedi. 
     
     İtirafı anlattı 
     Clinton, 562 sayfalık kitapta, kocasının Monica Lewinsky ile ilişkisiyle ilgili iddialara sekiz ay boyunca inanmamasına rağmen, başkanın, ilişkisini mahkeme jürisine itiraf etmeden bir gün önce kendisine anlattığını söyledi ve devam etti 
     "Sabah Bill beni uyandırdı. Lewinsky ile arasında uygunsuz bir yakınlık bulunduğuna ilişkin ifade vermek zorunda olduğunu, aralarında geçenlerin kısa ve arada sırada yaşandığını söyledi. Deliye döndüm, şaşkınlıktan dilim tutuldu. Zor nefes alıyordum. Ağlamaya ve 'Ne diyorsun Neden bana yalan söyledin ' diye bağırmaya başladım. O ise defalarca 'Özür dilerim. Özür dilerim. Seni ve Chelsea'yi korumaya çalışıyordum' dedi." 
     
     Zor tatil 
     Hillary, eşinin itirafından sonra çıktıkları tatilde büyük bir ıstırap çektiğini de söyleyerek, "Bill'le zorlukla konuşuyordum, konuşmalarım da azarlamaya dönüşüyordu. O alt katta, ben üst katta yattım" diye konuştu. 
     Clinton, Senato seçimlerine girme kararının eşiyle arasında "iyileştirici bir köprü" görevi gördüğünü de belirtti. Hillary, sonuçta h l kocasını sevdiğine karar verdiğini belirtti. 
     
Türk ressamdan Clinton'a tablo      New York'ta yaşayan Türk ressam Hulis Mavruk, eyalet senatörü Hillary Clinton'a bir tablosunu yaparak hediye etti. Clinton, New York Medgar Evers Üniversitesi'nde tabloyu aldıktan sonra şöyle konuştu 
     "Türkiye bir cennet. Tekrar Türkiye'de olmayı çok istiyorum. Herkesin bu ülkeyi görmesini tavsiye ederim. Böyle ünlü bir ressamın tuvaline yansımak da benim için onur." 
     
</TEXT>
</DOC>
