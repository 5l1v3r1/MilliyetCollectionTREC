<DOC>
<DOCNO> 183734 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/21/son/sondun08.html </URL>
<DATE> 2003/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Rusya medya patronu Berezovsky'yi öldürtmeye çalıştı mı 
</HEADLINE>
<TEXT>

     İngiliz The Sunday Times gazetesi, Rusya'nın, İngiltere'ye iltica eden Rus medya patronunu Boris Berezovsky'yi öldürtmeye çalıştığını öne sürdü. 
     Rus ajanların Berezovsky'yi öldürmek için içi zehirle dolu bir dolmakalemi bıçak gibi kullanmayı düşündüklerini yazan gazete, suikastın, Berezovsky'nin, iadesiyle ilgili katılacağı bir duruşma için geleceği mahkemede düzenlenmesinin planlandığını savundu. 
     Haberde, bir Rus ajanının duruşma günü mahkeme binasının önüne gelip beklemeye başladığı, ancak Berezovsky'yi gördüğünde cesaretini yitirip, planı Rus işadamı Berezovsky, İngiliz polisi ve gizli servisine itiraf ettiği belirtildi. 
     Haberde ayrıca, Berezovsky'nin duruşmalarının Bow Street Sulh Mahkemesi'nden, daha güvenli olan Belmarsh'a aktarıldığı ve olayla ilgili soruşturma başlatıldığı kaydedildi. 
     
</TEXT>
</DOC>
