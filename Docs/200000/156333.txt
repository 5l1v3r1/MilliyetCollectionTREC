<DOC>
<DOCNO> 156333 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/13/yazar/zbirand.html </URL>
<DATE> 2003/05/13/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
Awacs kararı gerekliydi... 
</HEADLINE>
<TEXT>

     Hele, 1 milyar dolar bulabilmek için IMF'in önünde defalarca takla atmak gerekirken... 
     Hele, işsizliğin kol gezdiği bir dönemde 1,5 milyar dolarlık yatırımlarla binlerce insana iş sahası açılabilecekken... 
     Hele, ülke ekonomisinde 1,5 milyar dolarlık bir fona büyük gereksinme duyulurken... 
     Komutanların kendilerine yeni oyuncak aldıklarını, ülke'nin böylesine sıkışık bir döneminde bu harcamanın gereksizliğini ileri sürebilirsiniz. 
     Hele sizler böyle düşünürken, AWACS uçaklarının neden gerekli olduğu hakkında kimseler bir açıklama dahi yapma lütfunda bulunmaz hatta, Milli Savunma Bakanı dahi "Ben bu işin ayrıntısını bilmiyorum. Genelkurmay gerekli buldu, pazarlığı da onlar yaptı" derse, belki daha da sinirlenebilirsiniz. "Kardeşim artık uydu teknolojisi var. AWACS'a boş yere para harcıyoruz" dahi diyebilirsiniz... 
     Askerlerin kamuoyuna ve kamuoyundaki imajlarına ne kadar önem verdiklerini en iyi bilen kişilerden biriyim. Ayrıca Genelkurmay'ın halkla ilişkileri yaygınlaştırabilmek ve daha fazla bilgilendirme niyetlerini ve çabalarını da izliyorum. 
     Ancak bir türlü olmuyor. 
     
     BU KONUDA ARTIK BİR KARAR VERİLMELİ 
     Unutmayalım ki, artık Türkiye değişiyor. Türk kamuoyunun Silahlı Kuvvetlerine bakışı da değişiyor. Artık "askere selam, harcamalara devam" dönemi bitti. Üstelik, para da yok. TSK'da elindeki bütçeyle bu işi nasıl çevirelebileceğinin hesaplarını yapıyor ve kemerleri -kendi ölçülerine göre- sıktıkça sıkıyor. 
     Ancak, bu duruma rağmen, harcamalarını toplumla paylaşma becerisini bir türlü gösteremiyor. 
     Acaba eski gizlilik refleksi midir, nedir bilinmez, kapalı kutu bir türlü açılamıyor. 
     TSK, ayrıntı gibi görünen oysa AB yolundaki önemli aşamalardan biri sayılan şeffaflık sorununu, ilerde kamuoyu baskısıyla değil, şimdi kendi kendine çözmelidir. 
     Org. Özkök bunun gerekliliğini en iyi anlayacak donanım ve kafadaki bir komutan olduğu için, bunun gerçekleşmesini de daha sorunsuz halledebilirler. 
     Toplumu aydınlatmak görevini MSB mi, yoksa TSK'mı, kim örgütleyecekse örgütlemeli ve bu hastalıktan kurtunulmalıdır. 
     
KAMUOYUNU ADAM YERİNE KOYMUYORUZ      Eğer AWACS uçakları konusunda böylesine yaygın bir eleştiri, bir kuşku havası esiyorsa, bununbaşta gelen nedenlerinden biri de, Milli Savunma Bakanlığının kamuoyunu yeterince aydınlatmamasıdır. Parayı harcayan bakanlık olarak ortaya çıkmalı ve TSK'nın AWACS'a neden gereksinme duyduğunu anlatmalıydı. 
     Ortada garip bir durum var. 
     Milli Savunma Bakanı dahi, TBMM komisyon toplantısından basına yansıyan bilgilere göre, sanki AWACS dosyasını sadece Genelkurmay'ın bildiği, kendilerinin devre dışı bırakıldıkları izlenimini verdi. 
     Yıllardır süren "gizlilik" her geçen yıl biraz daha göze çarpıyor ve kamuoyunu rahatsız ediyor. MSB'na kimse pek önem vermediği için de, bu konudaki fatura TSK'ne kesiliyor. 
     
     O ZAMAN, HATA ETMİŞ OLURSUNUZ 
     Ancak, hatalı olursunuz. 
     Türkiye uzun süre öncegerçekleştirmesi gereken bir adımı bugünün zor koşullarında atmak zorunda kalmıştır. Zor, acıtıcı ancak gerekli, hatta kaçınılmaz bir imzayı atmıştır. 
     Nedeni de çok basittir. 
     Türk Silahlı Kuvvetlerinin elinde, bu bölgedeki en güçlü taaruz filosu bulunmaktadır. En fazla F-16 Türkiyededir. F-4'lerini daha yeni modernize etmiş ve dünya kadar para harcamıştır. 
     Ancak -tam Türk usulü- bu güve sahip olan Türkiye, filolorini uzun süredir etkili şekilde kullanamamaktadır. 
     Nedeni de, radar sisteminin yetersizliğidir. Bu hastalık yeni de değildir. Yıllardır tartışılır ve çözüm aranır. 
     Kısacası, Türk Hava Kuvvetleri bir anlamda kördür. Ege'yi, Güneydoğu'yu görmemekte, uçuş halindeki filolarının nerelerde olduğunu yeterince bilememekte, havada kendisine yaklaşanların düşman olup olmadığını tanıyamamaktadır. Başka bir deyişle "bu işlevleri yeterince yerine getirememektedir." 
     Hele alçak irtifada uçuşlarında, durum daha da kötüdür. 
     Elinizde bulundurduğunuz ve milyarlarca dolarlık harcamayla elde ettiğiniz bu büyük gücü, AWACS olmadan etkisizleştiriyor, gerçek değerini dörtte bire düşürüyorsunuz. Jacguar bir arabayla tarla sürmeye çalışan cahil çiftçiye dönüyorsunuz. 
     Üstelik, uydu teknolojisine geçebilecek maddi ve bilimsel olanaklar da yoktur. 
     Çok kısa bir yazıda , yetersiz ancak anlaşılır olması için basitleştirmek zorunda kaldığım gerçeklerden bazıları bunlar. 
     Özetle, TSK AWACS radar uçakları almak zorundaydı ve elde ettiği koşullarda caziptir. 
     
Bu yazı, Posta Gazetesinde ve aynı gün Hürriyet Gazetesinin tüm dış yayınlarında, Hürriyet internet sitesinde www.hurriyetim.com.tr Milliyet internet sitesinde www.milliyet.com.tr ve Daily News ekibi tarafından tercüme edildikten sonra hem ana gazetede, hem de Daily News internet sitesinde www.turkishdailynews.com.tr yayınlanmaktadır.      
     
     

</TEXT>
</DOC>
