<DOC>
<DOCNO> 159323 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/27/son/sontur22.html </URL>
<DATE> 2003/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
7 aylık hamile kadın karnından şişlendi, bebek kurtuldu 
</HEADLINE>
<TEXT>

     
     Teslime TOSUN- Pelin TEKEŞ ANTALYA, DHA 

     Antalya'da, evinin kapısında kimliği belirsiz bir kişinin saldırısına uğrayan 20 yaşındaki Selcan Güleryüz adındaki 7 aylık hamile kadın karnından şişlendi. Tek şiş darbesiyle yaralanan Güleryüz hastaneye kaldırılırken karnındaki bebeğine mucize eseri birşey olmadı. 
     Selcan Güleryüz, saldırıyı ortak kredi kartı harcaması nedeniyle karakolluk olduğu Emniyet Müdürlüğü Kriminal Şube'de sivil memur olarak çalışan Emel Tümtürk'ün yaptırdığından şüphelendiğini söyledi. 
     Kızılsaray Mahallesi nde oturan Selcan Güleryüz, bebeğinin doğumuna iki ay kala, korkunç bir saldırıya uğradı. Genç kadın, evde tek başına olduğu bir sırada kapının zili çaldı. Diyafondan, Kim o ' diye seslenen Güleryüz'e bir kadın cevap verdi ve daha önce evlerinde kalan Emel Tümtürk ün arkadaşı olduğunu söyledi. Düğmeye basıp dış kapıyı açan genç kadın, evinin kapısını da aralayıp asansörü gözlemeye başladı. Asansörden, kadın yerine bir erkek çıktığını gören Güleryüz kapıyı kapatmak istedi ancak başarılı olamadı. İçeri giren kimliği belirsiz kişi, Borcunuzu ödeyeceksiniz'' diyerek, hamile kadını karnından şişledi. Meçhul saldırgan olay yerinden uzaklaşırken kapı arkasına yığılan genç kadın, sürüne sürüne telefona gidip eşi Mehmet Emin Güleryüz ü aradı. 
     
     ŞİŞ BEBEĞE ZARAR VERMEDİ 

     Bir bilgisayar firmasında bilgisayar operatörü olarak çalışan 26 yaşındaki Mehmet Emin Güleryüz, hemen eve gelerek eşini ambülansla Antalya Devlet Hastanesi ne getirdi. Ultrason çekimi sonunda genç kadının karnının sol bölümünden giren tek şiş darbesinin bebeğe zarar vermediği ortaya çıktı. Bebeklerine birşey olmaması genç çifti sevindirdi. 
     Polise ifade veren Selcan Güleryüz, Emniyet Müdürlüğü nde görevli Emel Tümtürk ün bir süre evlerinde kaldığını, ortak kullandıkları kredi kartı yüzünden de kavga ettiklerini söyledi. Yaşadığı olayla, Emel Tümtürk ün bir ilgisi olup olmadığını bilmediğini belirten Güleryüz, Kredi kartı borcunu benim ödememi söylüyordu. Ben reddedince, tehdit etmişti. Kapının zilini çalan kadın, Emel in arkadaşıyım. Eşyalarını almaya geldim' deyince inandım'' dedi. 
     Yaşadığı şoku üzerinden atamayan Mehmet Emin Güleryüz ise kredi kartı yüzünden eşinin daha önce de birileri tarafından telefonla tehdit edildiğini ileri sürdü. Güleryüz, Bizim kimseye borcumuz yok. Bizi rahat bıraksınlar'' diye konuştu. 
     
</TEXT>
</DOC>
