<DOC>
<DOCNO> 193466 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/05/son/sondun23.html </URL>
<DATE> 2003/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Pandalardan rekor sayıda doğum... 
</HEADLINE>
<TEXT>

     Soyları tükenme tehlikesi altında bulunan dev pandaların, bu yıl rekor sayıda doğum yaptığı bildirildi. 
     Yeni Çin haber ajansının bildirdiğine göre, hayvanat bahçelerinde yaşayan pandalardan 29'u baharda gebe kaldı, bu pandalardan 19'u sonbaharda doğum yaptı. Yavrulardan ikisi ölü doğdu, pandalardan biri ise daha sonra öldü. Böylece 16 panda dünyaya gelmiş oldu. 
     Pandaların çoğunun, yapay döllenme yoluyla dünyaya geldiği bildirildi. 
     Doğada yalnızca bin kadar panda yaşıyor. Dünyanın çeşitli yerlerindeki hayvanat bahçeleri ve araştırma merkezlerinde de 140 panda bulunuyor. 
     Popülasyonlarının azalması yüzünden çevre korumacılar, yapay döllenmeye başvuruyor ve hatta klonlama konusunda araştırmalar yapıyorlar. 
     Ajans, hayvanat bahçeleri ve araştırma merkezlerinde yaşayan pandaların daha önceki doğum rekoruna ilişkin bilgi vermedi, ancak 2000'de 9, 2001'de 12 ve 2002'de 10 pandanın doğduğunu bildirdi. 
     
</TEXT>
</DOC>
