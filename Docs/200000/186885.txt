<DOC>
<DOCNO> 186885 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/07/dunya/dun01.html </URL>
<DATE> 2003/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Lordlar Kamarası'na siyahi kadın başkan 
</HEADLINE>
<TEXT>

      LONDRA Milliyet 

   
   İngiltere'de atamayla belirlenen üst meclis Lordlar Kamarası'na, ilk defa zenci kadın başkan atandı. 1997 yılında Lordlar Kamarası'na giren ilk zenci kadın olan Valerie Amos, geçen eylül ayında ölen Lord Williams'ın yerine atandı. 
   Barones Amos, geçtiğimiz mayıs ayında da Irak Savaşı'na karşı çıkan Clare Short'un görevi bırakması üzerine kabinede Uluslararası Kalkınma Bakanı olmuştu. 
   Amos'tan boşalan bakanlığa ise, yardımcısı ve İşçi Partisi'nin önde gelen isimlerinden Tony Benn'in 49 yaşındaki oğlu Hilary Benn atandı. 
   Hilary Benn, sık sık İşçi Partisi'nin politikalarını eleştiren ve partiyi aşırı merkezci olmakla suçlayan babasından farklı olduğunu göstermek için bir keresinde, "Ben, Benn'im, Bennite değil" demişti. 
   
   
</TEXT>
</DOC>
