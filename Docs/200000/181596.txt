<DOC>
<DOCNO> 181596 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/11/siyaset/siy08.html </URL>
<DATE> 2003/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Raporlarda AKP'nin adı da geçmedi mi 
</HEADLINE>
<TEXT>

   ABDULLAH KARAKUŞ Ankara 

   
   Almanya'da "sakıncalı faaliyet gösteren örgütler listesi"nde bulunması nedeniyle Başbakan Recep Tayyip Erdoğan'ın Berlin ziyaretinden önce "davet" krizinin yaşanmasına yol açan İslam Toplumu Milli Görüş Teşkilatı IGMG , AKP milletvekillerine mektup göndererek "Bizi destekleyin, hayırlı işler yapıyoruz" dedi. IGMG Genel Başkanı Yavuz Çelik Karahan, Abdullah Gül'ün başbakanlığı dönemindeki gizli görüşmeyi de anlattı. Karahan, Kopenhag zirvesinde dönemin Başbakanı Gül ve Dışişleri Bakanı Yaşar Yakış ile görüştüklerini, Milli Görüş için talepte bulunduklarını ve olumlu karşılandıklarını kaydetti. Milli Görüş'ün tartışılan çalışmalarının istihbarat örgütlerince izlendiğini de dile getiren Karahan, teşkilatın yasadışı eylemlere katıldığının kanıtlanamadığını kaydetti. Karahan, "Aksine, faaliyetlerden öte Türkiye'deki iç siyasi gelişmelerin Avrupa'ya yansımasının yorumlanması söz konusudur. Bu doğrultuda iktidar partisi AKP'nin de bu raporlarda zikredildiği unutulmamalıdır" dedi. 
   
   
</TEXT>
</DOC>
