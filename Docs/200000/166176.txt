<DOC>
<DOCNO> 166176 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/29/son/sondun02.html </URL>
<DATE> 2003/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Traktör altında kalan madenci bıçakla kolunu keserek kurtuldu... 
</HEADLINE>
<TEXT>

     Avustralya'da bir yeraltı madeninde traktör altında kalan madenci, yanındaki bıçağıyla kolunu dirseğinin altından keserek kurtulmayı başardı. 
     Polis yetkilileri adını ve tıbbi durumu hakkında bilgi vermedikleri 44 yaşındaki madencinin, Lake Maquarie gölünün yakınında, yerin 3 kilometre altında bulunan bir madende mahsur kaldığını belirttiler. 
     Madenleri taşımada kullandığı traktörünün madenin içindeki bir deliğe takılarak devrilmesi sonucu madencinin traktörün altında kaldığının tahmin edildiğini kaydeden polis yetkilileri, başka bir maden görevlisinin yaralı madenciyi görerek alarm verdiğini ifade ettiler. Ancak kurtarma görevlilerinin gelmesini beklemek yerine kolunu dirseğinin altından keserek kurtulan madencinin, Sydney kentinin 150 kilometre kuzeyinde bulunan Newcastle kentindeki bir hastaneye kaldırıldığı belirtildi. 
     
</TEXT>
</DOC>
