<DOC>
<DOCNO> 155287 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/08/son/sondun04.html </URL>
<DATE> 2003/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Powell "Türkiye'nin özür dilemesine dair birşey duymadım" 
</HEADLINE>
<TEXT>

     ABD Dışişleri Bakanı Colin Powell, ''birkaç ay önce yaşanan hayal kırıklığına rağmen, Türkiye ile ABD arasındaki dostluğun güçlenerek devam edeceğine inandığını'' söyledi. 
     Öğleden sonra New York'ta BM Genel Sekreteri Kofi Annan ile görüşmesinin ardından gazetecilerin sorularıyla karşılaşan Powell'a, ''Wolfowitz, ilişkilerin devam edebilmesi için Türkiye'nin özür dilemesi gerektiğini söyledi. Türkiye özür dilemeli mi '' sorusu yöneltildi. 
     Powell, soruyu şöyle yanıtladı 
     ''Türkiye'nin özür dilemesi gerektiğine dair bir şey duymadım. Birkaç hafta önce Türkiye'deydim. Wolfowitz'in ve benim de, o zaman söylediğimiz gibi, Türkiye'nin birkaç ay önceki tutumu bizde hayal kırıklığı yarattı. 
     Ancak, Türkiye, ABD'nin iyi bir dostu ve müttefikidir. Birkaç ay önceki hayal kırıklığını bir kenara bırakırsak, şu sırada Türkiye bizimle çok yakın işbirliği içinde bulunuyor. Dostluğumuzun da gelecek yıllarda güçlenerek süreceğinden eminim.'' Öte yandan, merkezi New York'ta bulunan Dış Politika Enstitüsü'nün, bugün düzenlenecek bir törenle Colin Powell ve AB Ortak Dış Politika ve Güvenlik Yüksek Temsilcisi Javier Solana'ya birer ödül vereceği bildirildi. 
     
</TEXT>
</DOC>
