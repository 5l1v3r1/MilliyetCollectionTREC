<DOC>
<DOCNO> 167010 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/03/yasam/yas03.html </URL>
<DATE> 2003/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
'Anasının kuzusu' ideal partner 
</HEADLINE>
<TEXT>

Annelerine bağlı erkeklerin sevgililerinin, yaşadıkları ilişkiden çok memnun olduğu ortaya çıktı 
     LONDRA Milliyet 

     ABD'deki Virginia Ferrum Koleji araştırmacısı Sarah Roberts'in bulgularına göre, erkeğin annesiyle ilişkilerinin düzeyi, sevgilisi veya karısıyla olan ilişkisi üzerinde de belirleyici oluyor. 33 çift üzerinde yapılan incelemede kadınlara partnerleriyle ilişkilerinin ne kadar tatmink r olduğu sorulurken, erkeklerden de anneleriyle ilişkilerini anlatmaları istendi. 
     
     Şefkatli ve anlayışlı 
     SONUÇTA annelerine bağlı, onlarla zamanlarının büyük bölümünde beraber olmayı isteyen ve annelerini tanıdıkları en mükemmel kadın olarak tarif eden erkeklerin sevgilileri yaşadıkları ilişkiden çok memnun olduklarını söyledi. Annesinin kuzusu erkekler, sevgililerini özellikle şefkat, anlayış ve arkadaşlık bakımından memnun etti. 
     

</TEXT>
</DOC>
