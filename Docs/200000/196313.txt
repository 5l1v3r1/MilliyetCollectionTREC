<DOC>
<DOCNO> 196313 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/18/son/sondun11.html </URL>
<DATE> 2003/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Ben Timberland, ben de Canon 
</HEADLINE>
<TEXT>

     Amerikalılar çocuklarına isim seçerken dünyaca ünlü marka isimlerinden esinleniyor. 
     ABD'lilerin marka tutkularını çocuklarının isimlerini yansıtmaları, psikoloji profesörü Cleveland Evans'ın dikkatini çekmiş. Otomobil markalarının sıklıkla ebeveynlere ilham verdiğine dikkat çeken Prof. Evans, Infiniti adında 22 kız çocuğu, Chevrolet'nin kısaltması olan Chevy adında 55 erkek çocuğu ve Celica adında beş kız çocuğu tespit etmiş. 
     Obezitenin büyük bir sorun olduğu ülkede bazı aileler gıda şirketlerinin de adlarını çocukları sayesinde yaşatıyor Del Monte adı verilen yedi erkek çocuğu bulunuyor. Bizim fotoğraf makinesi olarak bildiğimiz Canon da ABD'de 49 çocuğa isim olmuş. 
     Ünlü modacı Giorgio Armani'nin ismi 300 kız çocuğuna verilmiş. Altı erkek çocuğuna Timberland, yedisine de Denim adı uygun görülmüş. Altı çocuğun adı bir kanyak markası olan Courvoisier. 
     
</TEXT>
</DOC>
