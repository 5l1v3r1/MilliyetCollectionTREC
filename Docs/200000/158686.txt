<DOC>
<DOCNO> 158686 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/24/son/soneko12.html </URL>
<DATE> 2003/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüzmen Dövizdeki düşüş faiz indirimye dengelenmeli... 
</HEADLINE>
<TEXT>

     Devlet Bakanı Kürşad Tüzmen, döviz kurlarındaki düşüşün bir faiz indirimi ile dengelenmesi gerektiğini bildirdi. 
     İstanbul Sanayi Forumu başlığı ile düzenlenen Meslek Komiteleri 5. Ortak Toplantısı sırasında gazetecilerin sorularını yanıtlayan Tüzmen, ''Döviz kurlarında aşağı yönde bir trend var. Sizce bir faiz indirimi ile bu dengelenmeli mi '' sorusuna karşılık, şunları söyledi 
     ''Evet... Ben buna canı gönülden katılıyorum. Geçmişte bunun hatalarını yaşadık. Aynı hatayı iki kere yapmamalı. Ben faiz oralarının bugünkü konjonktüre uygun şekilde aşağı doğru çekilmesiyle büyük bir özveriyle çalışan ihracatçının biraz daha gayretlendirilmesi gerektiğine inanıyorum. Kur kendi içinde dalgalanıp, dengelenecektir. Önümüzdeki günlerde bu dengelenmeyi göreceğiz.'' Bir gazetecinin, ''Merkez Bankası faizleri indirmelidir diye siyasiler temennide bulununca bu siyasi bir talimat gibi algılanmaz mı Merkez Bankası'nın bu konjonktürü kendisinin değerlendirip indirmesi gerekmez mi '' sorusuna karşılık Tüzmen, ihracat artışında euro-dolar paritesindeki değişikliğin önemli olduğunu vurgulayarak, şöyle dedi 
     ''İhracatımızda yüzde 17'lik reel artış var. Bunun üstüne yaklaşık 11-12 puan dolar-euro paritesindeki değişiklikten gelmektedir. Reel ihracat artışı bizim için önemli. İçeride ihracatın ithalatı karşılama oranındaki gerileme bizi bir dönem sonra sıkıntıya sokar. Dolayısıyla bunun böyle yüzde 60'lara gelmesini beklememek lazım. Geçmişte yaşadığımız acı tecrübeleri tekrar yaşamanın katkısı olmaz Türkiye'ye. Tecrübelerimiz ışığında önümüzdeki günlerde gerekli dengenin sağlanacağına inanıyorum.'' 
     
     ''AMBARGONUN KALKMASI TÜRKİYE'NİN LEHİNE OLMUŞTUR'' 
     Irak'a ilişkin soruları da yanıtlayan Tüzmen, Türk işadamlarının savaş sırasında bile bağlantılarını devam ettirdiğini, hem Mardin, hem Gaziantep serbest bölgesinden savaş sırasında ihracatın devam ettiğini belirtti. 
     Tüzmen, dil, din, kardeşlik, kültür bağı olan Irak'ta diğer ülkelere göre Türkiye'nin daha şanslı olduğunu söyledi. 
     Irak'ın yeniden yapılandırılmasında Türk firmalarına yeterince yer verileceğini düşünüp düşünmediğinin sorulması üzerine Tüzmen, ''Gerek savaş, gerek savaş sonrası olsun Türkiye'siz bu işler olmuyor. Bizim firmalarımız zaten şu anda orada ihracat bağlantılarını yapmaya devam ediyorlar. Biz hiç bir zaman faaliyetlerimizi durdurmadık'' dedi. 
     Kürşad Tüzmen, Türk firmalarının şu anda Irak'a ilişkin ihracat bağlantılarının devam ettiğini ifade etti. 
     Irak'ta ambargonun kalkmasına ilişkin bir soru üzerine Tüzmen, şunları kaydetti 
     ''Ambargonun kalkması Türkiye'nin lehine olmuştur. Biz zaten derinlemesine ilişkilerimiz olan, zaten herhangi bir problemimiz olmayan bu ülke ile ticaretimizi önümüzdeki dönemde giderek artıracağız'' dedi. 
     Devlet Bakanı Tüzmen, ''Irak'a gezi yapmanız sözkonusu olabilir mi '' sorusuna karşılık şuları söyledi 
     ''O biraz daha sonra olacak. Şu anda ticaret müşavirliğimiz 15 gündür resmi olarak açılmasını tamamlamış durumda. Orada çalışmalarına devam ediyor. Bütün komşu ve çevre ülkelerle olan programlarımız devam edecek. 
     Bu bir Türkmenistan Halısı gibi... 1 metrekareye 1 milyon 300 bin ilmek atıyorlar. Biz de tek tek, herkes bir ilmek artarak böylesine güzel bir halı olacak.'' Bir soru üzerine Tüzmen, daha önce Irak'ta yapılan bağlantıların hepsinin BM Petrol Karşılığı Gıda Programı çerçevesinde yapıldığını, bu ihalelerle ilgili BM'de fonlaması yapılanlarda hiçbir sorun olmadığını ve ihracatçıların paralarını aldıklarını kaydetti. 
     
</TEXT>
</DOC>
