<DOC>
<DOCNO> 180917 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/08/dunya/dun01.html </URL>
<DATE> 2003/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İnfaz fermanı 
</HEADLINE>
<TEXT>

   İsrail Başbakanı Ariel Şaron, bütün HAMAS liderlerinin ölüm listesinde olduğunu söyledi 
      DIŞ HABERLER SERVİSİ 

   
   İsrail Başbakanı Ariel Şaron, İsrail'deki sivil ve askeri hedeflere karşı intihar saldırıları düzenleyen Filistinli radikal İslamcı örgüt "İslami direniş hareketi" HAMAS liderlerinin hedef alındığını ve öldürüleceklerini söyledi. 
   İsrail Başbakanı, Gazze'de önceki gün düzenlenen ve HAMAS'ın dini lideri Şeyh Yasin'in de aralarında bulunduğu 17 kişinin yaralandığı saldırının ardından yaptığı açıklamada, "Onları avlamaya devam edeceğiz, çünkü bir tek hedefleri var İsrail'in yok edilmesi" dedi. İsrail Dışişleri Bakanı Silvan Şalom da, Filistin lideri Yaser Arafat'ın sürgüne gönderilmesini istedi. Şalom, "Arafat, Abbas'ın gitmesine yol açtı. Bölgede kaldığı sürece hiçbir siyasi sürecin gelişmesine fırsat vermeyecek" dedi. 
   
   
</TEXT>
</DOC>
