<DOC>
<DOCNO> 160812 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/03/son/soneko44.html </URL>
<DATE> 2003/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Para piyasalarında bugün... 
</HEADLINE>
<TEXT>

     Hazine ihaleleri ve enflasyon verilerinin yakından izlendiği piyasalarda, Borsa günü yüzde 2.01 kayıpla kapattı. 
     İstanbul Menkul Kıymetler Borsası İMKB Ulusal 100 Endeksi, 1. seansta 127.83 puan ve yüzde 1.10 oranında geriledi. 
     Endeks, 2. seansta da süren kar satışlarıyla, 104.93 puan kayıpla 11,346.50 puandan kapandı. Endeksteki günlük gerileme ise 232.76 puan ve yüzde 2.01 olarak belirlendi. 
     Hisse senetleri piyasasında günlük işlem hacmi, 614 trilyon 182 milyar 528 milyon lira olarak gerçekleşti. 
     
     DÖVİZ YÜKSELDİ 
     Doların satış fiyatı serbest piyasada 12 bin lira, Merkez Bankası kurlarında 14 bin 289 lira yükseldi. 
     Kapalıçarşı'da dün 1 milyon 430 bin liradan kapanan dolar, güne 1 milyon 434 bin liradan, 1 milyon 675 bin liradan kapanan Euro da 1 milyon 682 bin liradan başladı. 
     Piyasa kapanışında doların satış fiyatı 1 milyon 442 bin liraya, Euro'nun satış fiyatı 1 milyon 695 bin liraya çıktı. 
     Merkez Bankası, doların bugünkü efektif kurunu alışta 1 milyon 428 bin 574 lira, satışta ise 1 milyon 438 bin 625 lira olarak açıkladı. 
     Böylece dolar, Merkez Bankası'nın dünkü kurlarına göre, alışta 14 bin 189 lira, satışta ise 14 bin 289 lira yükseldi. 
     
     TAHVİL-REPO 
     İMKB Tahvil ve Bono Piyasası Kesin Alım Satım Pazarı'nda en fazla işlem gören 7 Temmuz 2004 vadeli bugün valörlü tahvilin bileşik faizi Cuma gününe göre 0.46 puan yükseldi. 
     Piyasa kapanışında bu kağıdın aynı gün valörlü işlemlerinin basit getirisi yüzde 49.77, bileşik getirisi ise yüzde 48.77 olarak gerçekleşti. 
     İMKB Tahvil ve Bono Piyasası Repo Pazarı'nda, gecelik faiz ortalama yüzde 41.00 olarak belirlendi. 
     Bankalararası TL interbankında da gecelik faiz oranı, ortalama yüzde 41.00 oldu. 
     
     HAZİNE İHALELERİ 
     Hazine Müsteşarlığı'nın bugün gerçekleştirdiği 2 yıl vadeli 6 ayda bir yüzde 3 kupon ödemeli dolar cinsinden tahvil ihalesinde bileşik faiz yüzde 7, 154 gün vadeli bono ihalesinde ise yüzde 45.95 oldu. 
     Dolar ihalesinde net satış miktarı 971.3 milyon dolar, bono ihalesindeki net satış tutarı da 335.5 trilyon lira olarak belirlendi. 
     
</TEXT>
</DOC>
