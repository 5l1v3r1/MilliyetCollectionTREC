<DOC>
<DOCNO> 166813 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/02/son/sondun21.html </URL>
<DATE> 2003/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Jose Bove affına Fransa Adalet Bakanlığı'ndan kırmızı ışık 
</HEADLINE>
<TEXT>

     Fransa Adalet Bakanlığı, dünyaca ünlü küreselleşme karşıtı Jose Bove'nin affıyla ilgili olumsuz görüş bildirdi. 
     RTL radyosunda adli kaynaklara dayandırılan haberde, Adalet Bakanlığı'nın, tutuklu bulunan Bove'nin ''adalete karşı tutumundan dolayı bir affı hak etmediği'' yönünde görüş bildirdiği kaydedildi. 
     Bove'nin avukatı François Roux, birçok kişi ve kurumun, 22 Haziran'da çiftliğinde tutuklanarak cezaevine gönderilen Bove'nin affını talep ettiğini, ayrıca salıverilmesi talebine ilişkin 800 bin kadar imzanın toplandığını duyurdu. 
     Bakanlığın affa olumsuz yönde görüş bildirmesinin, 10 ay hapse mahkum edilen Bove'nin, Fransa'nın milli günü 14 Temmuz'da ilan edilmesi beklenen geleneksel genel af kararnamesinden yararlanmasına engel teşkil etmeyeceği ifade ediliyor. 
     
</TEXT>
</DOC>
