<DOC>
<DOCNO> 197096 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/21/son/sontur18.html </URL>
<DATE> 2003/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Gül açıkladı Saldırılarla ilgili gözaltılar var... 
</HEADLINE>
<TEXT>

     Levent ve Beyoğlu'nda gerçekleşen patlamaların ardından olay yerinde incelemelerde bulunan Dışişleri Bakanı ve Başbakan Yardımcısı Abdullah Gül ve İngiltere Dışişleri Bakanı Jack Straw Conrad Oteli'nde basın toplantısı düzenledi. Gül ve Straw toplantı sonrasında gazetecilerin sorularını yanıtladı. 
     Bir gazetecinin "İngiliz Hükümeti, İngiliz vatandaşlarını Türkiye'ye gitmeme konusunda uyardı" sorusu üzerine Straw, "Bizim seyahat tavsiyelerine bilgilendirmelerini içeren bir sistemimiz var. Çok dikkatli olmamız gerekiyordu. Çok zor bir mesele, Gül'le bu konuyu görüştüm. Ve ilişkilerimizi dengelemek gerektiğini biliyoruz" dedi. Terörü taviz vermemek gerektiğini bildiklerini ifade eden İngiltere Dışişleri Bakanı, istihbaratlar doğrultusunda hareket etmek zorunda olduklarını, uyarılarında Türkiye'ye karşı bütün seyahatlerin durdurulması tavsiyesi vermediklerini, Türkiye'nin güvenli bir ülke olduğunu, verdikleri tavsiyenin İstanbul ve diğer büyükşehirlere yönelik geçici bir uyarı niteliği taşıdığını bildirdi. Straw, "Kendi vatandaşlarımız kendi değerlendirmelerini yapacaktır" dedi. 
     
     "TERÖRİSTLER İÇİN ÖNLEMLERİ DELMEK MÜMKÜN" 

     Straw, bir gazetecinin "Dün bombalanan İngiliz Konsolosluğu yeterince korunamamış mıydı " yönündeki soruyu "Ne gibi önlemler alırsanız alın, terör tehdidiyle baş etmek için, bazı teröristler için bu önlemleri delmek mümkün olabilecektir. Dışişleri Bakanı Abdullah Gül'le desteklerden ötürü teşekkürler" yanıtı verdi. 
     
     "SORUŞTURMA SÜRÜYOR" 

     Dışişleri Bakanı Abdullah Gül, saldırılarla ilgili 7 kişinin tutuklandığının doğru olup olmadığı yönündeki bir soru üzerinde, olayla ilgili bazı kişilerin tutuklandığını ancak daha fazla bilgi vermek için erken olduğunu söyledi. 
     Gül, güvenlik güçlerinin en iyi biçimde çalışmalarını sürdürdüklerini, son saldırıların faillerinin de bulunacağından emin olduğunu kaydetti. "Saldırılar devam edecek mi Üçüncü saldırıda hedef ABD olabilir mi " sorusu üzerine Gül, "Elbette dikkatli olmak durumdayız. Ancak güvenlik güçlerimiz bütün önlemleri aldı" dedi. 
     
     "EL KAİDE VE YANDAŞLARI" 

     Bu saldırıları gerçekleştirenlerin ve hedeflerinin ne olduğu yönündeki soruyu her iki bakan da yanıtladı. Straw, "El Kaide görümü var. El Kaide ve yandaşları bunu düzenlemiş olabilirler. Tam olarak kimin düzenlediği soruşturmanın ardından çıkacak. Türkiye neden hedef olarak seçildi, medeni dünyada tüm ülkeler hedef halinde. Türkiye başarılı demokrasi, nüfusu büyük, çoğunluğu Müslüman, İslami bir parti iktidara geldi. İslami değerleri koruyor, ileriye bakan demokratik bir hükümet. Teröristlerde saldırılarını burada gerçekleştirmeyi kararlaştırdılar" değerlendirmesinde bulundu. 
     Dışişleri Bakanı Gül ise, ilk saldırıda iki sinagog, son saldırıda İngiliz çıkarları hedef alındığını belirterek, bunun Türkiye'nin hedef alınmadığını göstermediğinin altını çizdi. Gül, "Biz demokrasimizi iyileştirmeye çalışıyoruz. 
     Bir Müslüman ülkenin de şeffaf demokrat bir ülke olduğunu göstermeye çalışıyoruz. Belki bu bazı insanları rahatsız etmiş olabilir" dedi. 
     "Türk vatandaşlarının bu saldırılara katılmış olması sizi şaşırtıyor mu " sorusu üzerine Abdullah Gül, polisin ilk saldırıda iki teröristin Türk olduğunu tespit ettiğini hatırlatarak, son saldırıları tam kimin gerçekleştirdiğini bilinmediğini, kısa sürede bunun da belirleneceğini söyledi. 
     Gül, teröristlere her yerde rastlanabileceğine işaret ederek, "Her yerde terörist bulabiliriz" dedi. 
     Bugün toplanacak MGK'nın ne gibi ek önlemler almayı düşündüğü yönündeki bir soru üzerine Gül, MGK'nın acil durum için toplanmadığına, bugünkü toplantının daha önce planlandığını belirtti. 
     Straw, Türkiye'ye destek vermek için ellerinden geleni yaptıklarını vurgulayarak, "Bakan Gül ve Başbakan Erdoğan yardımcı olabileceğimiz başka konular olduğunu düşünüyorlarsa yardıma hazırız" dedi. Straw, bu saldırıların aynı zamanda Türkiye'ye yönelik de saldırı olduğunu söyledi. 
     Straw, Gül ile sabah yaptıkları görüşmenin yapıcı geçtiğini belirterek, İngiltere ve Türkiye arasındaki ilişkilerde her zaman olduğu gibi yakın işbirliği içinde çalıştığını söyledi. Straw, iki ülke arasında kapsamlı bir işbirliği olduğunu kaydetti. Straw, dün gece geç saatlerde bir toplantı düzenlendiğini belirterek, İstanbul Emniyet Müdür Yardımcı ve kendisiyle birlikte Türkiye'ye gelen polis yetkililerinin toplantı yaptıklarını, soruşturmanın nasıl birlikte yürütüleceği ele alındığını bildirdi. 
     "Saldırılar devam edecek mi Üçüncü saldırıda hedef ABD olabilir mi " sorusu üzerine Gül, "Elbette dikkatli olmak durumdayız. Ancak güvenlik güçlerimiz bütün önlemleri aldı" dedi. 
     
</TEXT>
</DOC>
