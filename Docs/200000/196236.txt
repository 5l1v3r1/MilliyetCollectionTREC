<DOC>
<DOCNO> 196236 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/18/guncel/gun11.html </URL>
<DATE> 2003/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Hoşgörü anıtına çekiç vurdular 
</HEADLINE>
<TEXT>

      HALUK ATALAY İstanbul 
   
   Beyoğlu Belediyesi'nin terörü lanetlemek ve Uluslararası Hoşgörü Günü'nü kutlamak amacıyla düzenlediği yürüyüş, dün Taksim'den başladı. Kuledibi'ne kadar süren yürüyüşe, Fransa, Belçika, Rusya Federasyonu, Ukrayna, Japonya ve Almanya'nın İstanbul Başkonsolosları da katıldı. Vatandaşlara beyaz karanfiller dağıtılan yürüyüş sonrasında Büyük Hendek Caddesi'nin girişinde Barış İçin Hoşgörü Anıtı'nın açılışı yapıldı. Mimar Sinan Üniversitesi MSÜ Heykel Bölümü Öğretim Üyesi Prof. Dr. Ferit Özsen ve heykel bölümü öğrencileri tarafından yontularak ortaya çıkarılacak anıta çekiçle ilk keski darbesi vuruldu. Yürüyüşe katılan sanatçılar da çekiçlerle anıtı yonttu. 
   
   
</TEXT>
</DOC>
