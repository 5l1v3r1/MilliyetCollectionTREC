<DOC>
<DOCNO> 173421 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/04/spor/spo06.html </URL>
<DATE> 2003/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Montoya tozunu attı 
</HEADLINE>
<TEXT>

   Kolombiyalı pilot, Formula 1'de Almanya Grand Prix'sine damgasını vurdu. Kaza nedeniyle altı aracın yarış dışı kaldığı mücadelede İngiliz Coulthard'ın 1.05.4 dakika önünde finişi geçti 
      
   Trulli üçüncü 
   FORMULA 1'de Almanya'nın Hockenheim pistinde yapılan ve büyük bir kazaya sahne olan sezonun 12. Grand Prix'sinde zafer Kolombiyalı Juan Pablo Montoya'nın oldu. Yarışın hemen başında altı aracın yarış dışı kalmasına neden olan kaza nedeniyle gölgelenen mücadelede Montoya, baştan sona önde götürdüğü ve 67 turdan oluşan müsabakayı 1 saat 28 dakika 48.769 saniyelik derecesiyle kazandı. Montaya ikinci olan İngiliz David Coulthard 1.05.4, İtalyan Jarno Trulli'ye ise 1.09 dakika fark attı. 
   
   Şanssız Schumi 
   HAVA sıcaklığının 36, araç içi ısının ise 50 dereceye kadar çıkması pilotlara zor anlar yaşatırken, Alman Michael Schumacher de yarışın tamamlanmasına üç tur kala lastiğinin patlaması sonucu ikincilikten yedinciliğe kadar geriledi. Ancak Schumacher, genel klasmanda 71 puanla liderliğini korudu. Montoya, 65 puanla ikinci sıraya yükseldi. Kazada yarış dışı kalan Finli Kimi Raikkonen, 62 puanla üçüncü sıraya inerken, yine kaza yapan Ralf Schumacher ise 53 puanla dördüncülükte kaldı. 
   
   Kaza kurbanları    FORMULA 1'İN Almanya ayağında meydana gelen kaza altı yarışçının kaderini etkiledi. Yarışın henüz ilk saniyelerinde meydana gelen kaza sırasında Ralf Schumacher Alm. - Williams , Kimi Raikkonen Fin. - McLaren , Heinz Harald Frentzen Alm. - Sauber , Rubens Barrichello Bre. - Ferrari , Justin Wilson İng. - Jaguar ve Ralph Firman İng. - Jordan yarış dışı kaldılar. Hollandalı Minardi pilotu Jos Verstappen de 23. turda yarışı bırakınca müsabaka 13 sürücü ile tamamlandı. Bu arada kazaya neden olduğu gerekçesiyle hakem heyeti Ralf Schumacher'in cezalandırılmasını karar verdi. Buna göre Schumacher 24 Ağustos'taki Macaristan Grand Prix'sine sıralama turlarında elde edeceği yerin on sıra gerisinden başlayacak. 
   
   Markalar Klasmanı 1.Ferrari 120p 2.Williams 118p 3.McLaren 103p 4.Renault 66p 5.BAR 15p 6.Toyota 14p 7.Jaguar 12p 8.Jordan 11p 9.Sauber 9p 10.Minardi - 
   
   Sürücüler Klasmanı 1.Michael Schumacher Alm. - Ferrari 71p 2.J.Pablo Montoya Kol. - Williams 65p 3.Kimi Raikkonen Fin. - McLaren 62p 4.Ralf Schumacher Alm. - Williams 53p 5.Rubens Barrichello Bre. - Ferrari 49p 6.Fernando Alonso İsp. - Renault 44p 7.David Coulthard İng. - McLaren 41p 8.Jarno Trulli İta. - Renault 22p 9.Mark Webber Avus. - Jaguar 12p 10.Jenson Button İng. - BAR 12p 
   
   
</TEXT>
</DOC>
