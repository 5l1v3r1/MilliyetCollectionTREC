<DOC>
<DOCNO> 189832 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/20/son/sondun11.html </URL>
<DATE> 2003/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Kanser tedavisinde yeni yöntem... 
</HEADLINE>
<TEXT>

     Avustralyalı araştırmacılar, kanser tedavisinde yeni bir yöntem üzerinde çalışıyorlar. 
     Melbourn kanser araştırma merkezi yetkilisi Peter McCallum, yeni yöntemin, akyuvarların tümörleri yok etmek için genetik bakımdan değiştirilmesi esasına dayalı olduğunu bildirdi. 
     Yetkili, farelerde denemeye başladıkları yöntemi, iki yıla kadar insanlarda uygulamaya başlayacaklarını umduklarını belirtti. 
     Aynı projede çalışan Profesör Joe Trapani de, hastadan aldıkları milyonlarca akyuvarı, kanser tümörlerini yok edebilecek hale getirmek için genetik değişikliğe uğratarak gerisin geri şırınga ettiklerini anlattı. 
     
</TEXT>
</DOC>
