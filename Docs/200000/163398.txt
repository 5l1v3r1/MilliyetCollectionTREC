<DOC>
<DOCNO> 163398 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/16/spor/spo02.html </URL>
<DATE> 2003/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
DAUM gönülleri fethetti 
</HEADLINE>
<TEXT>

Alman hocanın, yöneticilere, "Buraya büyük hedeflerle geldim. Parayla, primle ilgilenmiyorum. Şampiyon olalım, gerisi kolay" dediği öğrenildi 
     YALÇIN TÜRK 

     'Hiç düşünmedim' 
     TEKNİK Direktör Daum'un İstanbul'dan ayrılmadan önce yönetimle yaptığı görüşmede şampiyonluk sözü verdiği öğrenildi. Alman hoca, yöneticilere, birçok takımdan teklif almasına rağmen, Fenerbahçe'ye düşünmeden "evet" dediğini söyledi, ardından "50 bin kişilik koroyla büyük coşku yaşamak tek hedefim. Parayla, primle asla ilgilenmiyorum. Şampiyon olalım, gerisi kolay" diye konuştu. 
     
     'Kadromuz iyi' 
     TECRÜBELİ çalıştırıcı pahalı transfer istemediğini de ısrarla yöneticilere iletti. Mevcut kadroda yetenekli oyuncu sayısının fazla olduğuna değinen Daum, "Fenerbahçe, Avrupa'nın en önemli kulüplerinden. Buraya başarılı olmak için geldim. Hedefim gelecek sezon Şampiyonlar Ligi'nde iyi yerlere gelmek. Fenerbahçe seyircisi, camiası ve yönetimiyle bunları yakalayacak güçte" dedi. 
     
Yıldırım stres attı      GELİBOLU'DA Fenerbahçeliler Derneği'nin açılışını yapan Başkan Aziz Yıldırım, önceki gece onuruna düzenlenen yemekte keyifli saatler geçirdi. Yıldırım, Asbaşkan Mahmut Uslu, Genel Sekreter Vedat Olcay, İdari İşler Koordinatörü Serkan Acar, Fenerbahçe Dernekleri Temsilcisi Y.Nadir Atilla ve Fenerbahçe Dernekler Sorumlusu Murat Boyraz ile birlikte katıldığı gecede "Huysuz ve Tatlı Kadın" şarkısını söyledi. 
     
Yusuf sabırsız      YÖNETİM tarafından kadro dışı bırakılan Yusuf Şimşek, Teknik Direktör Daum'un kendisi hakkında vereceği kararı bekliyor. Yıldız oyuncu, "Şu ana kadar bana birşey söylenmedi. Fenerbahçe'nin sözleşmeli oyuncusuyum. Ancak kulübüm bana git derse, bir takım arayışlar içine girebilirim. Futbol yaşantımı burada sürdürmek istiyorum. İnşallah arzuladığım olur" dedi. 
     
Süper kızlar 49-44      NEVŞEHİR'DE yapılan Yıldız Bayanlar Türkiye Basketbol Şampiyonası'nda Fenerbahçe Şampiyon oldu. Sarı - Lacivertliler, yarı finalde Yıldırım Bosnaspor'u 66 - 44 yenerek finale çıktı. Çekişmeli geçen final maçında da Beşiktaş'ı 49 - 44 ile geçerek kupayı alan Fenerbahçe'de 49 sayının 23'ünü atan Melike turnuvanın en iyi pivotu seçildi. 
     

</TEXT>
</DOC>
