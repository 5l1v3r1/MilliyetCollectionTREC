<DOC>
<DOCNO> 173428 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/04/yasam/ayas.html </URL>
<DATE> 2003/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Son sürat facia 
</HEADLINE>
<TEXT>

   Eğlenmeye giden dört gencin bulunduğu otomobil, aşırı hız ve hatalı sollama sonucu karşıdan gelen araçla çarpıştı 3 ölü, 3 yaralı 
      MUSTAFA KURTARAN İstanbul 
   
   Beşiktaşlı futbolcu Yasin Sülün'ün Rumelikavağı'nda oturan ve Etiler'de bir tatlıcıda çalışan kuzeni Sezer Sülün 27 , her cumartesi olduğu gibi önceki gece de, eğlenmeye çıkmak için arkadaşlarıyla buluştu. 
   Kullandığı otomobiliyle, Hakan Ferhat Bayraktar 25 ve İsmail Kılınç'la 21 birlikte Etiler'e doğru yola çıkan Sülün, bir süre sonra kız arkadaşı Didem Çep'i 24 de aldı. Sülün'ün kullandığı otomobil, dün sabaha karşı saat 01.30'da, Hacıosman Bayırı mevkiine geldi. Görgü tanıklarının ifadelerine göre burada aşırı hız yapan Sülün, bir aracı da hatalı sollayınca, karşı yönden gelip Sarıyer yönüne giden Ahmet Kızılay'ın kullandığı otomobille çarpıştı. Savrulan otomobil, yol kenarındaki refüje vurarak durabildi. 
   Sülün'ün kullandığı otomobildeki dört arkadaş, ambulanslarla hastaneye kaldırıldı. Ancak Sülün ve bir hukuk bürosunda sekreterlik yapan Didem Çep İstinye Devlet Hastanesi'nde, Bayraktar da Şişli Etfal Hastanesi'nde son nefeslerini verdi. Amerikan Hastanesi'nde yoğun bakıma alınan Kılınç'ın da beyin ölümünün gerçekleştiği kaydedildi. 
   
   Diğer sürücü sağlam 
   Kazayı küçük sıyrıklarla atlatan diğer otomobilin sürücüsü Kızılay ise, Özel Levent Hastanesi'nde yapılan müdahalenin ardından taburcu edildi. Tarabya Polis Merkezi'nde ifade veren Kızılay da, kazaya aşırı hızla seyreden Sülün'ün neden olduğunu iddia etti. 
   Ölüm haberini alan Yasin Sülün de İstinye Devlet Hastanesi'ne geldi. 
   
   
</TEXT>
</DOC>
