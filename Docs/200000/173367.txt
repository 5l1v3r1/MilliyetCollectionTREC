<DOC>
<DOCNO> 173367 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/03/son/sontur16.html </URL>
<DATE> 2003/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Atatürk Barajı Gölü kıyıları plaj misali... 
</HEADLINE>
<TEXT>

     Şanlıurfa'da, sıcak havadan bunalan vatandaşlar, Atatürk Barajı Gölü kıyısındaki Bozova İlçesi Su Sporları ve Sosyal Tesisleri'nde yüzerek serinliyor. 
     GAP'la birlikte topraklarından bereket fışkıran Şanlıurfa'da, Fırat Nehri üzerinde kurulan Atatürk ve Birecik Barajı gölünün kıyısı, Antalya sahillerini aratmamaya başladı. 
     Hava sıcaklığının 42 derece dolayında olduğu bölgede, sıcaktan bunalan vatandaşlar aileleriyle, baraj göllerinin kıyısında, sayıları özellikle son bir yılda artan sosyal tesislere akın ediyor. 
     Bozova Kaymakamı İsmail Gültekin, Şanlıurfa Valiliği ile Bozova Kaymakamlığı'nın işbirliğiyle kurulan tesiste, vatandaşların sörf, yelken ve dalış gibi su sporlarını gerçekleştirdiklerini belirterek, 200 milyar liraya malolan tesisin, her türlü ihtiyaca cevap verdiğini ve tesise çevre illerden de gelenler olduğunu söyledi. 
     
</TEXT>
</DOC>
