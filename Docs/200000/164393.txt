<DOC>
<DOCNO> 164393 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/20/son/soneko15.html </URL>
<DATE> 2003/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Rekabet Kurulu, Turkcell ve Telsim'in başvurusunu reddetti 
</HEADLINE>
<TEXT>

     Rekabet Kurumu'nun, Türk Telekom hakkında Turkcell ve Telsim'in rekabet kurallarını ihlal ettiği gerekçesi ile yaptığı başvuruyu reddettiği belirtildi. 
     Türk Telekomünikasyon A.Ş'den yapılan açıklamada, Rekabet Kurumu'nca, ihlal iddialarına yönelik herhangi bir tespite ulaşılamadığı vurgulanarak, Türk Telekom aleyhine soruşturma açılmaması kararı verildiği bildirdi. 
     Bu arada, Türk Telekom'dan yapılan bir diğer açıklamada da Rekabet Kurumu'nun, Türk Telekom ile bayileri arasında imzalanan bayilik sözleşmesinin, ''Dikey Anlaşmalara İlişkin Grup Muafiyeti Tebliği'' kapsamında bir anlaşma olarak, grup muafiyetine tabi olduğuna karar verdiği belirtildi. 
     Türk Telekom, bayiileri ile arasında düzenlenen bayilik sözleşmesi için, ilgili kanun maddelerine istinaden menfi tespit belgesi verilmesi ya da muafiyet tanınması için Rekabet Kurulu'na başvuruda bulunmuştu. 
     
</TEXT>
</DOC>
