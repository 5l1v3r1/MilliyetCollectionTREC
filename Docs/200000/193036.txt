<DOC>
<DOCNO> 193036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/03/son/soneko12.html </URL>
<DATE> 2003/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
S P'ye göre Kuzey Kore ekonomisinin çöküşü an meselesi 
</HEADLINE>
<TEXT>

     Uluslararası kredi derecelendirme kuruluşu Standard and Poor's S P , Kuzey Kore ekonomisinin çökmesinin sadece bir an meselesi olduğunu bildirdi. 
     S P'nin ülke kredi derecelendirme işletme direktörü John Chambers'ın basın ajanslarına verdiği bilgiye göre, Kuzey Kore ekonomisinin çöküşü, Güney Kore'nin gayrisafi yurtiçi hasılasının GSYİH yüzde 300'e varan oranlarda azalmasına malolabilecek. 
     Chambers, bununla birlikte, Kuzey Kore'nin nükleer silahların yayılmasının önlenmesina ilişkin görüşmelerden çekilmesinin, Güney Kore'nin ülke kredibilite derecesini değiştirmesinin muhtemel olmadığını da söyledi. 
     
     GÜNEY KORE HAZIRLIK YAPMALI 

     Standard and Poor's açıklamasında, Güney Kore'nin, Kuzey Kore ekonomisinin başarısızlığına karşı mali hazırlıklarını artırması gerektiğini bildirdi. 
     S P'nin Seul'den yaptığı açıklamada, ''tamamıyle ölü olup, sadece kağıt üzerinde kalan Kuzey Kore ekonomisinin'' erimesinin, Güney Kore'nin mali sektörüne 1997 yılındaki krizde çok daha fazlasına malolabileceğine ve Güney Kore'nin kredi derecelerinin düşürülmesine neden olabileceğine dikkat çekildi. 
     Açıklamada, ''her ne kadar, bir zamanlar merkezi planlamaya dayalı diğer bazı Asya ülkeleri pazara dayalı sisteme başarıyla geçtilerse de, Kuzey Koreli liderlik muhtemelen böyle bir değişimi üstlenecek esneklik ve vizyondan yoksun'' denildi. 
     S P, Güney Kore'nin bu arada mali rezervlerini önemli ölçüde artırmaması halinde, iki Kore'nin aniden birleşmesi üzerine, kredi derecelerinin mevcut düzeyinin altına ineceğini öngördü. 
     Güney Kore Devlet Başkanı Roh Moo-hyun'nun ekonomik reformlarının da izlendiğini belirten S P, ülkedeki siyasi belirsizliğin özel ve kamu sektöründeki reformlara etkisine de yakından bakıldığını bildirdi. 
     S P, Güney Kore'deki holdinglerin anahtar sektörlerde yeterlilik ve rekabete, şirket yönetimlerinin iyileştirilmesi, bankacılıkta devletin payının azaltılması ve hükümet bütçesinin daha şeffaflaştırılmasının gereğine işaret etti. 
     S P'ye göre, Güney Kore'nin büyük miktalarda döviz rezervi biriktirmesinden ziyade, dış ticaret ortaklarıyla rekabetini bileyerek ekonomisinde etkinliği artırması daha hayırlı olacak. 
     Eylül ayı sonunda 141.5 milyar dolara çıkan Güney Kore'nin döviz rezervleri, yaklaşık dokuz aylık ithalatını karşılamaya yetecek düzeyde. 
     
</TEXT>
</DOC>
