<DOC>
<DOCNO> 191124 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/25/siyaset/siy09.html </URL>
<DATE> 2003/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
'BM daha fazla sorumluluk almalı' 
</HEADLINE>
<TEXT>

   ANKARA Milliyet 

   
   Başbakan Recep Tayyip Erdoğan, "adı var, kendi yok" dediği BM'nin 58. kuruluş yıldönümünde yayımladığı mesajda kuruluşa övgülerini sıraladı. Erdoğan, Irak'a asker gönderme kararını TBMM'den geçirmek için partilileri ikna etmeye çalışırken BM kararının beklenmesi yönündeki görüşlere, "Bazıları meşruiyet istiyor. BM'nin adı var, kendi yok. Biz meşru diyorsak meşrudur" karşılığını verdi. 191 üyesiyle BM'nin barışa çok değerli katkılarda bulunduğunu ifade etti. Erdoğan, örgütün "her zamankinden daha fazla sorumluluk üstlenmesi gerektiğini" vurgularken, Türkiye'nin BM'nin evrensel barış, güvenlik ve kalkınmaya yönelik çabalarına katkıda bulunmaya devam edeceğini kaydetti. BM'yi Cumhurbaşkanı Ahmet Necdet Sezer ve Dışişleri Bakanı Abdullah Gül de kutladı. 
   
   
   
   
   
   
</TEXT>
</DOC>
