<DOC>
<DOCNO> 166624 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/01/son/soneko24.html </URL>
<DATE> 2003/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'un zam rekortmeni kayısı... 
</HEADLINE>
<TEXT>

     İstanbul'da geçen ayın zam rekortmeni yüzde 87'lik artışla kayısı oldu. Yıllık bazda ise fiyatı yüzde 157.5 artan karpuz, en çok zamlanan ürün olarak kayda geçti. 
     İstanbul Ticaret Odası İTO , Haziran ayında ve yıllık bazda fiyatları en fazla artan maddeleri açıkladı. 
     Yüzde 87 zam gören kayısıyı, yüzde 78,8'lik artışla patates, yüzde 24,1'lik artışla elma, yüzde 23.4'lük artışla çilek fiyatı izledi. 
     Yıllık bazda ise en fazla fiyat artışı karpuzda gerçekleşti. Karpuzun kilo fiyatı yüzde 157.5 arttı. İkinci sırada yüzde 152.6 zamlanan domates yer aldı. Patates yüzde 150.4 ve kabak yüzde 137.3 ile rekortmenler arasına girdi. 
     Fiyat artışları hastane ameliyat ücretinde apandisit sezeryan yüzde 129.2, taze fasulyede yüzde 109.2, bezelyede yüzde 97.5, örgü yününde yüzde 93.5, maç giriş ücretinde yüzde 93.3 ve kıvırcık salatada yüzde 91.5 oldu. 
     
</TEXT>
</DOC>
