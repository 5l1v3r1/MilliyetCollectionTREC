<DOC>
<DOCNO> 157195 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/17/guncel/gun07.html </URL>
<DATE> 2003/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğretmenden dayaklı prova 
</HEADLINE>
<TEXT>

19 Mayıs provalarında hareketleri yapamayan öğrencileri sopayla döven öğretmen hakkında soruşturma açıldı... 
     FERAH IŞIK, MUSTAFA PAKSOY Denizli DHA 

     Denizli Honaz'da 19 Mayıs Gençlik ve Spor Bayramı provasında öğrencilerini sopayla dövdüğü ve birinin başında sopa kırdığı öne sürülen Beden Eğitimi öğretmeni Şükrü Araslı hakkında suç duyurusunda bulunuldu. Hakkında soruşturma başlatılan Araslı, beş günlük rapor alarak kayıplara karıştı. 
     Bayram kutlamasına katılacak Atatürk, Cumhuriyet, Mimar Sinan ve Hisar İlköğretim okullarının öğrencileri, önceki sabah ilçe stadında toplandı. Hisar İlköğretim Okulu'nda görevli Araslı ise, provada istediği hareketleri yapamayan öğrencilere sopayla vurdu. Öğrenciler E.Ö. 15 , A.K. 14 , M.Y. 14 ve A.A.'nın 14 aileleri savcılığa suç duyurusunda bulundu. Öğrencilerden G.K 14 , S.S. 14 , H.M. 14 , Y.A. 14 ve U.H. 14 de, Araslı'dan şik yetçi oldu. 
     Mimar Sinan İlköğretim Okulu öğrencisi G.K., Araslı'nın istediği hareketleri yapamayınca sinirlenerek üzerlerine yürüdüğünü belirtirirken Atatürk İlköğretim Okulu öğrencisi U.H. de, Araslı'nın bir öğrencinin başında sopa kırdığını iddia etti. 
     

</TEXT>
</DOC>
