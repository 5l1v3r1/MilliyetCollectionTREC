<DOC>
<DOCNO> 157441 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/18/yazar/pulur.html </URL>
<DATE> 2003/05/18/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Hinlik, Cinlik ve Musa'dan Beri... 
</HEADLINE>
<TEXT>

     Güngör Sayarı'nın kitabının adı "Çelişkiler Ülkesinden Hinlik Cinlik Öyküleri", Musa Ağacık'ınki ise "Musa'dan Beri". 
     
     HANİ biz, bazen bu köşede, Frenk hayranlığıyla rezil edilen Türkçeden örnekler veriyoruz ya, meğer bir zamanlar Ankara'nın adı çok duyulan CHP'li Belediye Başkanı rahmetli Vedat Dalokay da yabancı dükk n isimlerine takmış, nerede yabancı isimli bir dükk n varsa, zabıta gelip basıyormuş cezayı... 
     
     DALOKAY hiç kimsenin gözünün yaşına bakmaz, hatır filan da dinlemezmiş bir ara Güngör Sayarı ve TRT çalışanlarının müdavimi olduğu Buhara'ya da takmış... Buhara'yı işleten "Hacı" derdini "Yahu benim dedem Buharalı" diye anlatmaya çalışmışsa da dinletememiş... 
     Bir gün bakmış, zabıtalar uzaktan geliyor, hemen çırağı koşturup bir jilet aldırmış, geçmiş vitrinin arkasına... Belediye zabıtaları gelince, hemen bir masaya çökmüşler, ceza makbuzunu kesiyorlar, "Hacı", hop hop, diye bağırmış 
     "Durun bakalım durun " 
     Memurlar durmuş, "Hacı" başlamış sorguya 
     "Bu nedir " 
     "Tencere " 
     "Bunun içindeki yemek kaynayınca, çıkan dumana ne denir " 
     "Buhar " 
     "Hacı" eliyle vitrini göstermiş 
     "Bakın bakalım, ne yazıyor " 
     "Buhar " 
     Meğer onlar gelinceye kadar "Buhara"nın sonundaki "A" harfini jiletle kazımış, olmuş "Buhar " 
     
     MUSA Ağacık, durup dururken öyle sorular sorar ki 
     Yıl 1993, Demirel Başbakan, otelden çıkarken, bu sefer o Musa'ya sormuş 
     "Nassın Musa " 
     "İyi değilim Sayın Demirel..." 
     "Neden eyi değilsin " 
     "Söz verdiğiniz demokrasi gelmediği için iyi değilim, Sayın Demirel." 
     "Ee, biz geldik ya " 
     "Sizin gelmenizle demokrasi aynı şey mi Sayın Demirel " 
     "Peki, sen ne istiyorsun Musa " 
     "Darbecilerin yaptığı 82 Anayasası yerine, İnsan Hakları Evrensel Beyannamesi'ni, insan haklarını baz alan yeni bir anayasa Sayın Demirel." 
     "Senin kıstasın bu mu Musa " 
     "Evet, Sayın Demirel." 
     "O zaman köşende bekle o gelir, seni bulur Musa kardeşim." 
     
     AĞRI'da, yetmişlik Hacı Sadık Bilgin, Musa'ya, Atatürk'ü çok sevdiklerini söyler, Musa da neden sevdiklerini sorar 
     "Çünkü Atatürk layıglığı getirmiştir." 
     "Layıklıg nedir Sadık baba " 
     "Camiye giden camiye layıgtır, kerhaneye giden kerhaneye layıktır " 
     İşte size özgün bir "layıglık" yorumu... 
     
     

</TEXT>
</DOC>
