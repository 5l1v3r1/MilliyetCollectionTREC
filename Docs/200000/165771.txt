<DOC>
<DOCNO> 165771 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/27/tv/ekran.html </URL>
<DATE> 2003/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Ne ararsan mevcut 
</HEADLINE>
<TEXT>

Dire Straits, Madonna, "Tek Tek" İbo, MC Davut, Pentagram... Ne takım ama 
     MÜZİK ANALİZ Sina Koloğlu 

     Madonna rüzg rı 
     Kablodan yayın yapan yeni müzik kanalımız "Dream TV"de Madonna'nın 2001 yılı Dünya Turnesi'nden esintiler var. "Drownedworld Tour 2001" turnesinde tam 14 şehirde konserler verdi Madonna. Bu akşam, daha önce piyasaya çıkan konser DVD'si yayınlanıyor. Şarkıcının müzik kariyerindeki önemli turnelerden biri. Ve bir not muhteşem danslara dikkat. 
     DREAM TV 22.00 

     Düzağaç'tan yeni albüm 
     Feridun Düzağaç bıkmadan, usanmadan iyi şeyler yapıyor. "Dipteyim Sondayım Depresyondayım" ile "popüler anlamda" sesini duyurdu. Şimdi yeni albümü ile karşınıza geliyor "Orijinal - Alt Yazılı"... Şafak Ongan "İyi bir albüm olmuş" diyor. Kendisini "Frekans"ta izleyeceğiz. 
     CNN TÜRK 18.30 

     Dire Straits unutulmaz 
     Dire Straits... CNBC - E'de bu konseri daha önce defalarca yayınlandı. Ama olsun, yine izlenir. Progresif rock'ı 80'lerin gençliğine de şırınga etmeyi başaran grup, artık görüntülerde sadece. 
     CNBC-E 01.00 

     "Tek Tek" Tatlıses 
     Efendim bu yazın flaş şarkılarından biri kuşkusuz İbrahim Tatlıses'in "Tek Tek" i. "Beach" Türkçesi plaj mekanların favorilerinden. Aynı zamanda Sultanbeyli civarından da sesi hayli yüksek geliyor. Yani İbo'da bütünleştik bu yaz. Bugün, Ebru Gündeş'in şovuna konuk oluyor. 
     TGRT 21.30 

     Davut MC 
     Davut Güloğlu da yaz gecelerine "Katula Katula" ile acayip renk getirdi. Bu şarkı, Panjabi MC'nin soul, rythm and blues ve hip hop karışımı "Mundian To Bach Ke" parçasının "horon and blues ve kemençe sound" karışımı bir benzeri. Bu gece sezonun son "Beyaz Show"unda. 
     KANAL D 23.15 

     Tekrar Pentagram 
     Pentagram, geçtiğimiz haftalarda "Yorumsuz"a konuk olmuştu. Yaz döneminde eski konserler yeniden ekrana geliyor. Böyle "canlı performanslar" arşiv değeri taşıyor, kaçırmamak gerek. 
     TV8 21.00 


Gergin veda      Şevval Sam ve Nejat İşler'in başrol oynadıkları "Gülbeyaz", sezonun son bölümüyle ekrana geliyor. Demiroğulları ve Dursunoğulları'nın arası, bir yıl aradan sonra gittikleri kasabada daha da açılır. İstanbul'da ise Kadir ve Gülbeyaz, aradıkları mektubun yıllar önce batan bir teknede olduğunu öğrenip harekete geçerler. 
     KANAL D 22.00 


Söz Arafat'ta      Fİlİstİn Yönetimi Lideri Yaser Arafat bugün, CNN TÜRK ve NTV'de ekrana gelecek. Arafat röportajlarda, "Ortadoğu'da yol haritasının hayata geçip geçmeyeceğini" değerlendirirken, Filistin Başbakanı Mahmut Abbas hakkında da açıklamalaryapacak. 
     NTV Gün boyu 



KISA... KISA...      Avrupa geleceğini arıyor Türkiye ayağını İktisadi Kalkınma Vakfı'nın organize ettiği "Avrupa Geleceğini Konuşuyor"un son gününde, CHP Milletvekili ve Konvansiyon Üyesi Kemal Derviş ile Avrupa uzmanı Haluk Kabaalioğlu, Yavuz Baydar'ın yönetiminde "AB'nin geleceği"ni konuşacaklar. CNN TÜRK 12.00 
     Mühürlü Güller Aydan Şener ve İlhan Şeşen'li dizi de yaz tatiline giriyor. Finalde bir de konuk oyuncu var Savaş Ay. TRT 1 21.40 
     Bir Başka Gece Mehmet Ali Erbil ve Emel Sayın, Şükriye Tutkun ile Yılmaz Morgül'ü ağırlıyor. TRT 1 22.35 
     

</TEXT>
</DOC>
