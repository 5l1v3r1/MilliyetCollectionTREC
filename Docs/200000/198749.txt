<DOC>
<DOCNO> 198749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/30/siyaset/siy00.html </URL>
<DATE> 2003/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Yargıtay'dan deprem davalarına son nokta 
</HEADLINE>
<TEXT>

   Yargıtay'ın zamanaşımı süresinin ölümün gerçekleştiği tarihten itibaren başlaması gerektiğini belirten kararı uyarınca, sanıklar yeniden yargılanacak 
   ANKARA Milliyet 

   
   Yargıtay Ceza Genel Kurulu, 17 Ağustos 1999 depreminin ardından yargılanan müteahhitler hakkında zamanaşımı nedeniyle verilen "davanın ortadan kaldırılması" kararını oybirliğiyle bozdu. Zamanaşımı süresinin depremin meydana geldiği veya ölümün gerçekleştiği tarihten itibaren başlaması gerektiği belirtilen karar uyarınca, sanıklar yeniden yargılanacak. Kocaeli'nde yıkılan iki apartmanda 21 kişinin ölümü üzerine, binaların müteahhidi Suphi Atay ve fenni sorumlusu Faik Recai Bayraktar hakkında Karamürsel Asliye Ceza Mahkemesi'nde dava açıldı. Mahkeme, görevsizlik kararı verdi. 
   
   Oybirliğiyle bozdu 
   Kocaeli 1. Ağır Ceza Mahkemesi de binanın 1990'da tamamlandığını, 20 Aralık 1999'a kadar 5 yıldan fazla süre geçtiğini belirterek, kamu davasını ortadan kaldırdı. Yargıtay 9. Ceza Dairesi, yerel mahkemenin kararını bozdu. Ancak ilk kararında direnen 1. Ağır Ceza Mahkemesi, zamanaşımı süresinin dolduğu gerekçesiyle davayı ortadan kaldırdı. Bir kez daha temyiz edilen davayı görüşen Yargıtay Ceza Genel Kurulu, kararı oybirliğiyle bozdu. 
   
   
   
   
   
</TEXT>
</DOC>
