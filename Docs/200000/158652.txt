<DOC>
<DOCNO> 158652 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/24/yazar/tamer.html </URL>
<DATE> 2003/05/24/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Neşterde de "Avukat tutma, hakim tut " 
</HEADLINE>
<TEXT>

     Son günlerde hangi konuda kiminle konuşsam, karşıma iflas etmiş hukuk sistemimizden çarpıcı bir fotoğraf karesi çıkıyor. İş o raddelere varmış ki, İstanbul kulislerindeki yeni slogan "Avukat tutma, hakim tut" 
     Yargıtay Başkanı Eraslan Özkaya bile, hafta başında Ankara'da Adil Yargılama konulu sempozyumda "Türkiye'de bağımsız ve tarafsız bir yargı yoktur" dedikten sonra hepimize geçmiş olsun. 
     Yargının taraflı olduğunun Yargıtay Başkanı tarafından kabul, hatta ilan edildiği bir ülkede Neşter Operasyonu'nun sorumluları bulunsa ne yazar, bulunmasa ne yazar Banka kurup ya da satın alıp devleti hortumlayanlar gibi belli bir zaman diliminde teşhir edilip bir süre tutuklansalar da, sonradan kuş sütünün bile eksik olmadığı müreffeh yaşantılarına geri dönerler. 
     Bir değil, 3 değil, 5 değil... Şimdiye kadar belki 25 büyük yolsuzluk dosyası açıldı. Sonuç hangisinde farklı oldu ki Eski çark, imk nlar nispetinde yine sürdürülüyor. Belki sadece kişiler değişiyor. Çünkü Türkiye'de hukuk işlemiyor. 
     
"Biraz da biz yiyelim"      Devlete güvenin sıfıra indiği bir noktada da doğal olarak haklı - haksız pek çok soru peşpeşe sıralanıyor 

</TEXT>
</DOC>
