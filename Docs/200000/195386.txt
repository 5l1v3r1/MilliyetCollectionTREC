<DOC>
<DOCNO> 195386 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/14/ekonomi/aeko.html </URL>
<DATE> 2003/11/14/ </DATE>
<TIME>  </TIME>
<AUTHOR>  </AUTHOR>
<HEADLINE>
96 bin yıl hapis istendi 
</HEADLINE>
<TEXT>

   Kemal Uzan ve İmar Bankası eski yöneticilerinin iki kez "nitelikli zimmet", 19 bin 334 kez "nitelikli dolandırıcılık" ve "cürüm işlemek için teşekkül oluşturmak" suçlarından dolayı toplam 38 bin 694 ile 96 bin 676'şar yıl arasında ağır hapis cezasına çarptırılmaları istendi 
      SEMRA PELEK İstanbul 
   
   Şişli Cumhuriyet Başsavcılığı'nın İmar Bankası yolsuzluğu ile ilgili hazırladığı fezlekede, Kemal, Yavuz ve Hakan Uzan'ın, çete kurmak, nitelikli zimmet ve dolandırıcılık gibi suçlardan 96 bin 676 yıla kadar ağır hapis cezasına çarptırılmaları istendi. Savcı dava açılması istemiyle dosyayı İstanbul Ağır Ceza Mahkemesi'ne gönderdi. 57 sayfalık fezlekede, Offshore mevduatlarını, tasarruf mevduatına çevirmekle suçlanan banka yöneticilerinin uyarılara rağmen bu işlemi yaparak devletin yükümlülüğünü artırdıkları, sonuçta da bankaya el konulduğu anlatıldı. Bu mevduat aktarımı nedeniyle sanıkların Bankacılık Kanunu'na muhalefet ettikleri belirtildi. 
   
   BDDK, SPK, İMKB'ye suç duyurusu 
   Sanıklar İmar Bankası'ndan yetkisi olmamasına karşın 728 trilyon liralık açıktan hazine bonosu satıldığı gerekçesiyle suçlanırken, BDDK, SPK ve İMKB yöneticileri hakkında da "görevi ihmal ve görevi kötüye kullanmak" iddiasıyla Ankara ve İstanbul'da suç duyurularında bulunuldu. Fezlekede ayrıca sanık ifadelerine dayanılarak bankanın çöküş süreci de anlatıldı. 
   Bankaya ÇEAŞ ve KEPEZ'den mali destek verildiği öne sürülürken, Yönetim Kurulu üyelerinden Sadık Karagöz'ün bu konuda anlattıklarına yer verildi. Karagöz, fezlekeye yansıyan ifadesinde, çifte kayıtları bilanço makyajı olarak niteledi. Zimmet suçunu kabul etmeyen Karagöz'ün 1988 yılından beri yüksek faiz verildiği için bankanın zararda olduğunu bunun anlaşılmaması için bilgi işlem hileleri yaparak makyajlama yapıldığını söylediği anlatıldı. 
   
   19 bin kez nitelikli dolandırıcılık 
   Fezlekede sanıkların sayılan tüm bu suçları TCK'nın 313. maddesinde anlatılan "çete kurarak işlediklerini" öne sürdü. Sanıklar Kemal Uzan, Yavuz Uzan, Erol Hürbaş, Yaşar Avni Güral, Birol Çilingir, Gürol Demirkol, Hilmi Başaran, Sadık Karagöz, Tacettin Pak ve Mehmet Koray Özkaya'nın, "iki kez nitelikli zimmet", "19 bin 334 kez nitelikli dolandırıcılık", "offshore hesaplarından mevduat kaydırarak BDDK'nın ikazlarına uymamak" ve "cürüm işlemek için teşekkül oluşturmak" suçlarından dolayı toplam 38 bin 694 ile 96 bin 676'şar yıl arasında ağır hapis cezasına çarptırılmaları istendi. Aynı fezlekede, Hakan Uzan için "nitelikli zimmet" ve "cürüm işlemek için teşekkül oluşturmak" suçlarından 15'er yıl ağır hapis cezasına çarptırılması istendi. 
   Fezlekede, sanıklar için rekor düzeyde hapis cezası istemi olmasına rağmen Türk Ceza Kanunu'nun TCK 77. maddesi, "aynı neviden hürriyeti bağlayıcı hapis cezalarının birleştirilmesi halinde uygulanacak cezanın 36 yılı geçemeyeceğini" hükme bağlıyor. 
   
   Uzanlar'a 'nitelikli dolandırıcılık' suçlaması    Şişli Cumhuriyet Başsavcılığı'nın hazırladığı fezlekeye g"re Uzanlar'dan Hazine bonosu satışıyla ilgili 647, mevduat hesaplarıyla ilgili 69 olmak üzere toplam 716 kişinin şikayetçi oldu.İmar Bankası aracılığıyla açığa bono satışı tutarı 728 trilyon lira olarak belirlendi. Bunun nominal değerinin de 1 katrilyon 25 trilyon lira civarında olduğu belirtildi.Açıktan Hazine bonosu satışına ilişkin 19 bin 334 kişinin "mağdur" olduğu belirtildi.İmar Bankası, ÇEAŞ ve Kepez'e el konulduktan sonra 2 Haziran 2003 ile 4 Temmuz 2003 tarihleri arasında Hazine bonosu satışını hızlandırdı.Günlük bono satış ortalaması 4 trilyon lira civarına çıkarken bu durum İMKB'ye bildirilmedi.İMKB'nin 1 Kasım 1999'da bankanın aracılık faaliyetlerinin durdurulması ve İMKB'ye üyelik belgesinin iptal edilmesine karar verdi. Ancak banka 21 Ekim 2001'den itibaren Hazine bonusu satışı yapmaya başladı.İfadesi alınan bazı sanıklar "bankanın nakit ihtiyacı olduğu için açıktan Hazine bonosu satıldığını, açığı kapatacaklarını düşündüklerini, ÇEAŞ ve Kepez'e el konulunca da bankanın daha çok nakite ihtiyaç duyduğunu, bu tarihten itibaren Hazine bonosu satışlarını hızlandırdıklarını' itiraf ettiler. 
   
   Bürokratlara 'g"revi ihmalden' suç duyurusu    2001 yılından itibaren izinsiz olarak açığa Hazine bonusu satan İmar Bankası'nın bu işlemine g"z yuman BDDK, SPK ve İMKB yetkilileri hakkında da g"revi ihmal suç duyurusunda bulunuldu.Ayrıca "g"revi k"tüye kullanmak" ile suçlanan yetkililer hakkındaki suç duyurusu Ankara ve Sarıyer Cumhuriyet başsavcılıklarına yapıldı.BDDK yetkilileri ile BDDK tarafından atanan İmar Bankası Genel Müdürü Cumhur Doğan hakkında, İmar Bankası'ndaki hem Hazine bonosu işlemleri, hem de mevduatlardaki usulsüzlükleri tespit edemeyerek g"revlerini ihmal veya k"tüye kullanmış olabilecekleri" konusuna ilişkin dosya, Ankara Cumhuriyet Başsavcılığı'na yollandı.Sermaye Piyasası Kurulu SPK yetkilileri hakkında da, "bankanın Hazine bonosu satma yetkisi olmadığı halde bunu satmaya devam etmesini g"rmedikleri için g"revi ihmal veya k"tüye kullanmak" gerekçesiyle hazırlanan dosya da Ankara Cumhuriyet Başsavcılığı'na g"nderildi.Şişli Cumhuriyet Savcılığı, İstanbul Menkul Kıymetler Borsası İMKB yetkilileri hakkında da yine Hazine bonosundaki işlemler nedeniyle İMKB'nin g"revi ihmali olabileceği gerekçesiyle, Sarıyer Cumhuriyet Başsavcılığı'na suç duyurusunda bulundu.Bankanın bütün şube müdürleri hakkında mevduat hesaplarına ilişkin "zimmet" suçundan ayrı bir dosya üzerinden soruşturma yürütülmesi kararlaştırıldı.Off - shore yetkilileri hakkında da mudilerin "dolandırıcılık ve paramızı alamıyoruz" iddialarına ilişkin ayrıca soruşturma yürütülmesi uygun bulundu. 
   
</TEXT>
</DOC>
