<DOC>
<DOCNO> 161629 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/07/yazar/akyol.html </URL>
<DATE> 2003/06/07/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Kürt konusunda yeni yaklaşım 
</HEADLINE>
<TEXT>

     Hatta iş güç sahibi olmalarına yardım edilecek 
     Bana söylenen şu 
     - Yasa son derece kapsamlı... Örgütlerin üst kademesindeki 8 - 10 kişi gibi az sayıda elebaşı hariç, eve dönmeleri için geniş bir imkan getiriyoruz 
     Mesela Cemil Bayık, hatta şu anda KADEK içinde Cemil Bayık'ın eski üst düzey statüsünde bulunanlar bile "kısa bir adli işlemden sonra" serbest bırakılacak 
     Ancak "af" veya "pişmanlık yasası" deyimi kesinlikle kullanılmıyor. Kamuoyunu rahatsız etmemek için "af" denilmiyor. Teslim olması istenen militanlarda psikolojik direnç yaratmamak için de "pişmanlık" denilmiyor 
     Yasaya "eve dönüş yasası... Rehabilitasyon yasası, toplumsal bütünleşme yasası" gibi adlar verilmesi düşünülüyor. 
     
     YASAYI hazırlayanlardan biri şunu söyledi 
     - Terör örgütlerinin elemanları, hatta orta kademe yöneticileri için şu anda iki seçenek var Ya örgüte devam, veya yakalanırsa müebbet hapse varıncaya kadar hapis... 
     Şimdi şu seçenek getiriliyor 
     - Terörü ve örgütü kesin olarak bırak, gel yasalara saygılı normal bir hayata başla 
     Aynı kaynağa sordum "Üst yöneticiler hariç" hukuken ne demek Cevap 
     - Terör uzmanı hukukçularımız kukuki bir tarif için çalışıyorlar. 
     Asıl amaç belli Terör örgütü KADEK'in 5 bin silahlı elemanına ve orta kademe yöneticilerine, "terörü bırakıp topluma katılma" seçeneği sunulacak. 
     Konu Amerikalılarla da konuşulmuş ama daha fazla bilgi alamadım. 
     Sanıyorum, yasa çıktıktan sonra, Kuzey Irak'ta İran sınırındaki Kandil dağlarında konuşlanmış olan KADEK örgütüne Amerika diyecek ki 
     - Ya Türkiye'ye teslim olup bu yasadan yararlanın... Veya ben sizi Irak'ta barındırmam 
     Evet, sanıyorum, hatta kuvvetle sanıyorum. 
     
     BU yasa sıradan bir af değil, sıradan bir pişmanlık yasası da değil. 
     Bu yasa yeni, ciddi bir açılım... 
     Teröristlere "eve dönüş" kapısı açılırken ifade hürriyetinin genişletilmesi planlanıyor 
     Hükümet aynı zamanda "Kuzey Irak Kürtlerine sıcak yaklaşma, ilişkileri geliştirme, aradaki bağları güçlendirme" kararı alıyor 
     Şuna da dikkat Özel TV'lerde belli saatlerde Kürtçe yayın yapılması, dil kurslarının kolaylaştırılması gündemde. 
     Askerler istediği için bazı "rötuşlar" yapılsa da "6. uyum paketi çıkacak " 
     Bu parçaları bir araya getirince bir 'paket' bütünlüğü, yeni bir açılım, hatta yeni bir strateji gözükmüyor mu 
     Peki bölücülük bunlardan daha da azarsa Ben bunu sorunca muhatabım şu cevabı verdi 
     - Terör suçlarında gözaltı süresi 90 gündü. Kademeli bir şekilde 48 saate indirdik. Terör azdı mı 
     Gerçekten bu tür meselelerde düzenlemeler kadar 'sosyal ve politik ortam' da önemlidir ve Kürt meselesine artık daha ziyade bu açıdan bakılıyor. Teknik eleştiriler yapılabilir ama bu bakış açısı doğru... 
     
     

</TEXT>
</DOC>
