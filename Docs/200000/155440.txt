<DOC>
<DOCNO> 155440 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/08/son/sontur14.html </URL>
<DATE> 2003/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Berlusconi, Türkiye'ye geliyor... 
</HEADLINE>
<TEXT>

     İtalya Başbakanı Silvio Berlusconi, 12-13 Mayıs 2003 tarihlerinde Türkiye'ye resmi ziyarette bulunacak. 
     Başbakanlık Basın Merkezi'nden yapılan açıklamaya göre, Berlusconi'nin, ziyareti sırasında, Başbakan Recep Tayyip Erdoğan ile çalışma yemeği şeklinde gerçekleştirilecek öğle yemeğinde biraraya gelmesi, ardından Cumhurbaşkanı Ahmet Necdet Sezer ve TBMM Başkanı Bülent Arınç tarafından kabul edilmesi öngörülüyor. 
     Görüşmelerde, başta ticari ve ekonomik konular olmak üzere Türkiye-İtalya ikili ilişkileri ile gündemde yer alan Kıbrıs, Türkiye-AB ilişkileri, Irak ve Ortadoğu konuları ele alınacak. 
     Erdoğan ve Berlusconi'nin, 12 Mayıs Pazartesi akşamı birlikte İstanbul'a giderek, Türk-İtalyan İş Konseyi'nin düzenleyeceği akşam yemeğine katılmaları da bekleniyor. 
     Berlusconi, 13 Mayıs Salı günü öğle saatlerinde Türkiye'den ayrılacak. 
     
</TEXT>
</DOC>
