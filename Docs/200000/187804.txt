<DOC>
<DOCNO> 187804 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/10/son/sonspo12.html </URL>
<DATE> 2003/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Daum Audi A8'e binecek... 
</HEADLINE>
<TEXT>

     Audi'nin Türkiye Genel Distribütörü Doğuş Motor, Audi A8'i 2 yıl için Fenerbahçe Teknik Direktörü Christoph Daum'un kullanımına tahsis etti. 
     Fenerbahçe Şükrü Saracoğlu Stadı'ndaki Fenerium Mağazası'nda gerçekleştirilen anahtar teslim törenine kulüp başkanı Aziz Yıldırım, Christoph Daum, Doğuş Holding Yönetim Kurulu Başkanı Ferit Şahenk, Doğuş Motor Yönetim Kurulu Başkanı Şadan Gürtaş, Doğuş Motor Genel Müdürü Tanju Özenç ve Fenerbahçeli bazı yöneticiler katıldı. 
     Yıldırım, kulüplerin yaşaması için sponsorların çok önemli olduğunu belirterek, ''Daum'a araba veren Doğuş Grubu ayrıca stadımızın 2 skorbordunu yaptırdı, basketbol ve diğer amatör şubelerimize destek oldu. Daum'un arabayı kazasız belasız kullanmasını diliyoruz'' dedi. 
     Daum ise bu sponsorluğun iki tarafından da avantajına olacağını belirterek, başkan Yıldırım'a teşekkür etti. 
     Ferit Şahenk de, başkan Aziz Yıldırım'ın liderliği ve yönetimiyle Daum gibi müthiş bir teknik direktörü getirdiğini kaydederek, ''Audi grubu da A8 ile büyük bir lider kazandı. Bugün bu 2 lider biraraya geldi'' diye konuştu. 
     Toplantının ardından 129 bin 368 Euro değerindeki ''sıfır'' kilometre yeni Audi A8 3.7 quattro tiptronic otomobilin anahtarını Tanju Özenç, Daum'a teslim etti. 
     
</TEXT>
</DOC>
