<DOC>
<DOCNO> 165911 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/27/son/sontur20.html </URL>
<DATE> 2003/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Maliye Bakanı Unakıtan Dışişleri Bakanlığı'nda... 
</HEADLINE>
<TEXT>

     Maliye Bakanı Kemal Unakıtan, Dışişleri Bakanlığı'nda Başbakan Yardımcısı ve Dışişleri Bakanı Abdullah Gül ile biraraya geldi. 
     Unakıtan, bakanlığa gelişinde gazetecilerin soruları üzerine, yapmış olduğu Ortadoğu turu ve Romanya temasları hakkında Gül'e bilgi vermeye geldiğini söyledi. 
     Unakıtan, 16-20 Haziran'da, özelleştirme programını tanıtmayı, özellikle 11 Eylül saldırısından sonra Batı'dan kaçan Arap sermayesini Türkiye'ye yönlendirmeyi amaçlayan, Bahreyn, Kuveyt ve Birleşik Arap Emirlikleri'ni kapsayan Körfez gezisi yapmıştı. 
     Unakıtan, 22-24 Haziran'da da Romanya Maliye Bakanının daveti üzerine resmi ziyaret için bu ülkeye gitmiş, ziyareti çerçevesinde Romanya Cumhurbaşkanı ve Başbakanı tarafından da kabul edilmişti. 
     
</TEXT>
</DOC>
