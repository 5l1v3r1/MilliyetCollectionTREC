<DOC>
<DOCNO> 175297 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/12/son/sonspo31.html </URL>
<DATE> 2003/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Real Madrid'de tek transfer çok kıyım 
</HEADLINE>
<TEXT>

     Real Madrid, aralarında Steve McManaman ve Pedro Munitis'in de bulunduğu bazı oyuncularının sözleşmelerine son vererek yeni bir orta alan oyuncusu almayı amaçlıyor. 
     Real Madrid'in yeni teknik direktörü Carlos Queiroz, Uzakdoğu turunun ardından yeni bir orta alan oyuncusunu transfer etmeleri gerektiğini söyledi. 
     Queiroz, eski kaptan Fernando Hierro ile sözleşmelerinin sona ermesinden ve Hierro'nun yerine gelen Gabriel Milito'nun sağlık sorunları yaşamasının, yeni bir oyuncu almalarını gerektirdiğini belirtti. 
     Real Madrid'in spor direktörü Jorge Valdano, istenmeyen oyuncuların takımla ilişiklerinin kesilmeden yeni transfer yapılmayacağını kaydetti. 
     Real Madrid'in Uzakdoğu turuna katılıp hiçbir maçta oynamayan McManaman ve Munitis'i kasteden kulüp yetkilileri, bu sezon için bu oyuncuların plan yapmamalarını söyledi. 
     Munitis'in menajeri Javier Gonzales, Munitis'in Real Madrid'den ayrılmayı beklediğini söylerken, McManaman ise geleceğiyle ilgili konuşmaktan kaçındı. 
     İngiliz medyası, Real Madrid ile sözleşmesinin bitmesine 1 yıl kalan eski Liverpool oyuncusu McManaman'a, Everton ve Manchester City'den transfer önerileri geldiğini bildirdi. 
     
</TEXT>
</DOC>
