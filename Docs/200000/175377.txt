<DOC>
<DOCNO> 175377 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/13/spor/bbas.html </URL>
<DATE> 2003/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Şanssız Kerem 
</HEADLINE>
<TEXT>

      GÖKHAN TÜRE 

   
   12 Dev Adam'ın oyun kurucusu Kerem Tunçeri'nin şanssızlıklarına bir yenisi eklendi. Milli takım hazırlıkları sırasında önce sakatlık geçiren, ardından büyükannesinin ölüm haberiyle sarsılan yıldız oyuncu, önceki gece de gıda zehirlenmesi geçirerek hastaneye kaldırıldı. Nürnberg'e gidemeyen Kerem'in iyileşmesi halinde iki gün sonra Almanya'ya gideceği öğrenildi. 
   2003 Avrupa Şampiyonası hazırlıklarının ikinci etap çalışmaları için dün Almanya'nın Nürnberg kentine geçen A Milli Takım, gurbetçiler tarafından coşkuyla karşılandı. Vatandaşlarımız, havalimanında basketbolculardan bol bol imza aldılar. Uzun süredir sakatlığı devam eden Hüseyin Beşok da dün akşam ilk kez takımla birlikte taktik çalışmasına katıldı. 
   
   Bayarlar galip    CUMHURİYET Bayanlar Basketbol Turnuvası dün başlarken Türkiye, ilk maçında Almanya'yı 74 - 66 yendi. Ay - Yıldızlı bayanlarımız karşılaşmanın ilk yarısını ise 37 - 28 geride kapadı. Günün diğer maçında ise Rusya, Ukrayna'yı 66 - 60 mağlup etti. 
   
   
</TEXT>
</DOC>
