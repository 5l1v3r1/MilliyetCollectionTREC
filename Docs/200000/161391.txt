<DOC>
<DOCNO> 161391 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/06/yasam/yas03.html </URL>
<DATE> 2003/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Ahlaksız oyuna adalet son verdi 
</HEADLINE>
<TEXT>

ABD’li kadın, kısır kocasıyla anlaştı, bek rmış gibi bir Türk profesörden çocuk sahibi oldu. Ve bu oyunu adalet bozdu 
     HAKAN ŞANLITÜRK Ankara 

     Ankara 25. Asliye Ceza Mahkemesi, Türkiye’de örneği olmayan bir davayı karara bağladı. Mahkemenin kararıyla, ABD’li Sharon Roosevelt’in, müthiş’ bir planla Teksas Üniversitesi’nde görevli Türk Profesörü Yavuz Çorapçıoğlu’ndan dünyaya getirdiği oğullarına sahip olma planı gerçekleşmedi. Olay, şöyle gelişti 
     Prof. Yavuz Çorapçıoğlu, 25 yıl yaşadığı ABD’den vatandaşlık aldıktan bir süre sonra, Sharon Roosevelt ile tanıştı. İlişki ilerledi ve evlilik gündeme geldi. Çorapçıoğlu, Roosevelt’ten bir çocuk sahibi oldu. Ancak Çorapçıoğlu’nun bilmediği önemli bir ayrıntı’ vardı. Roosevelt evliydi ve kısır kocasının bilgisi dahilinde Çorapçıoğlu ile olmuştu. 
     
     Lahey’ devreye girdi 
     Kısacası tüm ilişkileri, sağlıklı’ bir erkekten çocuk sahibi’ olabilmek için oynanan bir oyundu ve işe yaramıştı. 
     Roosevelt çifti, Darren Yavuz adını verdikleri çocukla Maryland eyaletine kaçtılar. Ancak Çorapçıoğlu, çocuğunu kurtararak Türkiye’ye döndü. Ve dava süreci, ABD’den gelen üst üste kötü haberlerin ardından başladı. Roosevelt’in Maryland’de başvurduğu mahkeme, Çorapçıoğlu’nun hesaplarındaki 500 bin dolara el koydu, 100 bin dolar tazminat ödemesini kararlaştırdı, ayda 1040 dolar nafaka bağladı, ABD pasaportunu iptal etti, ülkeye girişini yasakladı. Çorapçıoğlu hakkında İnterpol aracılığıyla tutuklama kararı çıkarılırken, Roosevelt de Türkiye’ye gelip Lahey Sözleşmesi çerçevesinde iade davası açtı. 
     
     İade talebine ret 
     Çorapçıoğlu’nun Avukatı Erden Arısoy ise, Roosevelt ve Avukatı Serdar Kelahmet’e, "Velayet belli olduğunda devreye giren Lahey çerçevesinde iade isteyemezsiniz. Çocuk evlilik dışı olduğundan Maryland yasalarına göre de velayeti askıda" yanıtını verdi. 
     Ancak 3 Haziran 2003’te yapılan son duruşmada Ankara 25. Asliye Ceza Mahkemesi, Yavuz lehinde karar verdi. İade talebi reddedilirken, çocuğun Türkiye’de babasının yanında kalması kararlaştırıldı. Türkiye’de benzer sekiz davanın aksine, ilk kez bu dava Türk müvekkil lehine sonuçlanmış oldu. 
     

</TEXT>
</DOC>
