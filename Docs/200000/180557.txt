<DOC>
<DOCNO> 180557 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/05/son/sontur06.html </URL>
<DATE> 2003/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Oğluna kurşun yağdırdı 
</HEADLINE>
<TEXT>

     ZAFER TOKUŞ Adapazarı DHA 

Adapazarı'nda Hacı Ahmet Kılıç 71 , cadde ortasında elinde silahla kovaladığı oğlunu, saklandığı lokantada sıkıştırıp kurşun yağdırarak öldürdü. 
     Kerestecilikle uğraşan Ahmet Kılıç, bir süredir küs olduğu oğlu Ahmet Kılıç ile dün İtafaiye Cadddesi üzerinde karşılaştı. 
     Burada yeniden tartışmaya başlayan baba - oğulun kavgası büyüdü. Silahını çeken baba Kılıç, oğlunu cadde ortasında kovalamaya başladı. Oğul kılıç ise bir lokantaya girerek gizlendi. Ancak peşinde elinde silahıyla lokantaya giden baba Kılıç, çevredeki vatandaşların dehşet dolu bakışları arasında silahını oğluna doğrulttu. 
     
     "Yapma baba" 
     Oğlunun "Yapma baba" diye yalvarmasına aldırış etmeyen öfkeli baba Kılıç, art arda tetiğe bastı. Lokantada ki müşteriler korku içinde lokantadan dışarıya kaçışırken, oğlunu, karın sırt ve ayağına isabet eden kurşunlarla öldüren Hacı Ahmet Kılıç ise kayıplara karıştı. 
     
</TEXT>
</DOC>
