<DOC>
<DOCNO> 182331 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/15/ekonomi/eko07.html </URL>
<DATE> 2003/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
'Hırslanan mudi BDDK'ya geliyor' 
</HEADLINE>
<TEXT>

      
   İmar Bankası'nda Hazine bonosuna yatırım yapmış olan kişilerin, hırslandıkları zaman akıllarına BDDK'nın geldiğini vurgulayan BDDK Başkanı Akçakoca, kendi hareket alanlarının yasada "koyu çizgilerle" belirtildiğini söyledi. 
   Akçakoca bu çizgileri şöyle anlattı "Ne ben, ne kurumdaki başka kişi kalkıp da 'bu ödenir, BDDK veya Fon tarafından ödenir' diyemez. O sınıfa da sokamaz, buna yasal düzenleme gerekiyor. Ama biz görüşümüzü 'Evet bu konuda organize ve sistematik bir usulsüz uygulama var, ciddi boyutta sömürülmüş, mağdur edilmiş bir bono yatırımcısı var. BDDK bunların yanında. Bu mağduriyetlerinin giderilmesinin uygun olacağını düşünüyor' diyerek ortaya koymak istiyoruz." 
   
   'Örnek olsun diye kitap hazırlıyoruz'    BDDK Başkanı Engin Akçakoca, İmar Bankası olayıyla ilgili dünyaya örnek olacak bir kitap hazırlattıklarını, bunun düzenleyici ve denetleyici otoritelere yeni ufuklar açacağını vurguladı. Bankada olup bitenlerin hangi tekniklerle yapıldığının belgesini ortaya koyacaklarını belirten Akçakoca, şöyle devam etti 
   "Bu, denetim ve düzenleme otoritelerinin bence bakış açılarını genişletecek, kurnazlıklara karşı alınacak önlemlerini genişletecek bir olay. Burada kendi çapında bir yaratıcılık var. Bunun içinde 'beni denetleyenleri nasıl atlatırım ve yıllarca bunu birbirine dokundurtmadan nasıl döndürürüm' düzeni var ve ciddi boyutta bilgi işlem teknolojisinden de yararlanılmış. Bu bence bize de dünyaya da örnek. Sadece BDDK ile ilgili bir olay değil, bunun Maliye ile ilgili vergi, Merkez Bankası ile ilgili munzam karşılık, SPK ile ilgili Hazine bonosu konuları var." 
   
   
</TEXT>
</DOC>
