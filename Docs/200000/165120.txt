<DOC>
<DOCNO> 165120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/24/son/sondun06.html </URL>
<DATE> 2003/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD kuvvetleriyle Suriye birlikleri arasında çatışma.. 
</HEADLINE>
<TEXT>

     Özel Amerikan kuvvetlerinin geçen hafta Suriye sınır muhafızlarıyla çatıştığı bildirildi. 
     Kimliğini açıklamayan Amerikan Savunma Bakanlığı Pentagon yetkilileri, Saddam Hüseyin ile iki oğlunun bulunduğu tahmin edilen konvoya Suriye sınırı yakınlarında düzenlenen operasyon sırasında, Suriyeli sınır birlikleriyle çatışma çıktığını, 5 Suriye askerinin yaralandığını söylediler. 
     Yetkililer, konvoyda Saddam Hüseyin'in olup olmadığını ve aralarında ölen bulunup bulunmadığını ise bilmediklerini kaydettiler. 
     Amerikan kuvvetleri, geçen çarşamba gecesi helikopterler ve bir AC-130 taarruz uçağının desteğiyle sınırın Suriye tarafına geçerek konvoyu vurmuştu. Operasyon Suriye'ye bir gözdağı olarak da değerlendiriliyor. 
     
</TEXT>
</DOC>
