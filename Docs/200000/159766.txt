<DOC>
<DOCNO> 159766 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/29/son/sonspo11.html </URL>
<DATE> 2003/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
WNBA... Nevriye 10 attı, San Antonio kazandı... 
</HEADLINE>
<TEXT>

     ABD Profesyonel Bayanlar Basketbol Ligi'ne WNBA , bu sabaha karşı Batı Konferansı'nda yapılan 2 maçla devam edildi. 
     Ligde yer alan ilk Türk basketbolcu olan ve Phoenix Mercury'deki ilk 2 maçında yalnızca 1'er dakika forma giyerek sayı atamayan Nevriye Yılmaz da ilk sayılarını kaydetmeyi başardı. 
     Phoenix Mercury, yaklaşık 7 bin seyirci önünde, evinde San Antonio Silverstar'ı 51-50 29-24 yenerken, oyuna sonradan giren Nevriye Yılmaz, 19 dakika sahada kaldı ve 2 sayılık atışlarda 11'de 5 isabet bularak 10 sayı kaydetti. 14 sayı ve 16 ribauntla oynayan Adrian Williams'dan sonra takımının en başarılı ikinci ismi olan Yılmaz, ayrıca 2 hücum ribaundu aldı, 2 de asist yaptı. 
     Evsahibi ekip böylece, 3. maçında ilk galibiyetini elde etti. Konuk ekipte ise Marie Ferdinand, 15 sayıyla en skorer isim olarak dikkati çekti. 
     Diğer karşılaşmada ise Los Angeles Sparks, sahasında Minnesota Lynx'i 83-80 yenerek, 3. maçında 3. galibiyetini aldı ve Batı Konferansı'nda liderliğini sürdürdü. 
     
</TEXT>
</DOC>
