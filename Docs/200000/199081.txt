<DOC>
<DOCNO> 199081 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/01/son/sontur01.html </URL>
<DATE> 2003/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Barda silahlı kavga 2 ölü, 4 yaralı... 
</HEADLINE>
<TEXT>

     Beşiktaş'ta bir barda çıkan silahlı kavgada 2 kişi öldü, 4 kişi yaralandı. 
     AA muhabirinin aldığı bilgiye göre, Yıldızposta Caddesi'ndeki ''Zeus Bar''a, saat 02.00 sıralarında gelen 3 kişi, işyeri sahibiyle görüşmek istedi. İçeri alınmayan bu kişiler, güvenlik görevlileriyle bir süre tartıştıktan sonra bar önünden ayrıldı. 
     Kısa bir süre sonra bara geri dönen bu kişiler, kapıdaki güvenlik görevlisi Tayfun Karamanoğlu'nu başından vurduktan sonra içeri girerek rastgele ateş açtılar. Açılan ateş sonucu vücutlarının çeşitli yerlerine kurşun isabet eden Bülent Arslan, Ahmet Devrim 45 , Muharrem Günel 24 , Nazlı Aygar 24 ve Fuat Başaran 24 Şişli Etfal Eğitim ve Araştırma Hastanesi'ne, Tayfun Karamanoğlu ise Florance Nightingale Hastanesi'ne kaldırıldı. 
     Yaralılardan Bülent Arslan ve Tayfun Karamanoğlu, hastanelerde yapılan müdahalelere rağmen öldü. 
     Olayın haraç isteme meselesinden kaynaklanmış olabileceği ihtimali üzerinde duran polis, 34 VG 4570 plakalı minibüsle kaçan saldırganların yakalanması için başlattığı çalışmayı sürdürüyor. 
     
</TEXT>
</DOC>
