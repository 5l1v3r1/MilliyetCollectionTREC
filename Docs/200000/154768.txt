<DOC>
<DOCNO> 154768 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/06/yazar/yilmaz.html </URL>
<DATE> 2003/05/06/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Üç yıl sonra 'kandırılma' öyküsü yazdılar 
</HEADLINE>
<TEXT>

     Bu soruyu, AKP'nin sektörel veya kişisel kayırmacılık karşısındaki tutumunu merak ettiğim için gündeme getiriyorum. 
     Ekonominin koordinasyonundan sorumlu bakan olarak göreve gelen Abdüllatif Şener'den alınan özelleştirmenin siyasi altyapısını çözmeye çalışıyorum. 
     
     Denizciliğe özel toplantı 
     Ekonomi ve ilgili bakanlar ile iş hayatının temsilcilerinin katıldığı ESDK'nın geçen haftaki oturumunda, masaya getirilen denizcilik sektörünü tartışmak için bir başka özel oturum düzenlendi. 
     Oturuma Unakıtan, Çoşkun, Babacan'ın yanı sıra Çalışma Bakanı Murat Başeskioğlu, Ulaştırma Bakanı Binali Yıldırım, Turizm Bakanı Güldal Akşit ile birlikte bakanlar geniş bir katılım sergiledi. Sektörü ise Deniz Ticaret Odası DTO temsil etti. Oda'nın Meclis Başkanı Erol Yüce, Yönetim Kurulu Başkanı Metin Kalkavan, Konsey Başkanı Gündüz Kaptanoğlu ve TOBB adına Başkan Vekili Mete hazır bulundu. 
     Konu başlıkları belliydi kabatoj ve şehir içi taşımacılığı, uluslararası deniz taşımacılığı, marina ve deniz turizmi ile gemi sanayiinin sorunları ele alındı. Gemi inşa sanayicilerinin baskısı ile DTO'da gemi sanayicilerini temsil eden AKP'li Kenan Torlak'ın, yönetim kurulundan istifa ettiği bilgisi de kayda geçmeli. 
     Denizcilik sektörüne ilginin boyutu gördüğünüz gibi "üst düzeyde" ve tüm bakanlar DTO'nun isteklerine amade. 
     Sektörün başka temsilcisi var mı, onlar ne der, kimsenin umurunda değil. Armatör de, sanayici de, tüccar da, turizmci de onlar. 
     
     Üç yıl sonra anladılar 
     Toplantıda tartışmalı Deniz Nakliyat kredileri gündeme geldi mi Gelmemiş... 
     DTO Meclis Başkanı Yüce konuyu gündeme getirmeyi biliyor, Deniz Nakliyat'ın kitabını yazmışlar "Bir özelleştirme belgeseli." 
     Özelleştirme İdaresi'nden bundan üç yıl önce, 59 milyon dolara alınan Deniz Nakliyat'ın borçları için erteleme isteniyordu. 57. Hükümet döneminde erteleme onaylanıyordu, bu hükümette sorun çıktı. Deniz Nakliyat'ı alan 10 armatörün kurduğu Armatörler Ortak Girişim Grubu, borç erteletme taleplerini taşırken "Bizi kandırdılar" başlığı buldular. 
     Armatörler 100 milyon dolar borçlu olmaları gerekirken, 165 milyon dolar borç yükü ile karşılaşmışlar. Özelleştirme dosyasında belirtilen kıymetlerle denk bir şirket almamışlar. Örneğin Deniz Nakliyat'a ait olan Ro - Ro hattı, özelleştirmeden üç gün önce, armatörlerin bilgisi dışında Saffet Ulusoy'un başkan olduğu UND Ro - Ro'ya satılmış. Hatta bu satış sonrasında Deniz Nakliyat'ın yöneticisi Cemil Bayülgen emeğinin karşılığını UND Ro - Ro'ya müdür olarak almış. 
     Yalçın Sabancı'dan, Şadan Kalkavan'a kadar herkesi kandırmışlar ya, helal olsun 
     
     

</TEXT>
</DOC>
