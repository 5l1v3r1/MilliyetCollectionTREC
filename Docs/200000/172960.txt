<DOC>
<DOCNO> 172960 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/01/son/sondun08.html </URL>
<DATE> 2003/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'ta kuma gömülü onlarca savaş uçağı bulundu... 
</HEADLINE>
<TEXT>

     Irak'ta kitle imha silahları arayan ABD ekiplerinin, kumun altına gömülü onlarca savaş uçağı bulduğu bildirildi. 
     Amerikalı yetkililer, arama ekiplerinin, başkent Bağdat'ın batısındaki El Takkadum hava üssünde kuma gömülü onlarca Mig-25 ve Su-25 savaş uçakları bulduğunu kaydettiler. 
     Yetkililer, ekiplerin, gömülü bir uçağın, kanatlarından birinin ucunun kumun üzerinden görülmesi üzerine diğer uçakların bulunduğunu belirttiler. 
     ABD'nin Irak'a savaş açmasından önce bu yılın başında yapılan istihbarat tahminleri, Saddam Hüseyin rejiminin, Körfez Savaşı'ndan kalma 300 savaş uçağı olduğunu gösteriyordu. 
     Bu filonun büyük kısmını, artık yaşlanan Sovyet döneminden kalma Mig, Sukhois ve Fransız mirage uçakları oluşturuyordu. Bunlar arasında, Sovyet döneminde üretilmiş en gelişmiş teknolojiye sahip Mig-29 Fulcrum, en iyi uçak olarak bulunuyordu. 
     
</TEXT>
</DOC>
