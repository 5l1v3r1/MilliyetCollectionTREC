<DOC>
<DOCNO> 159290 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/27/son/sonspo18.html </URL>
<DATE> 2003/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Serdar Bilgili Bayramımız hepimize kutlu olsun... 
</HEADLINE>
<TEXT>

     Beşiktaş Kulübü Başkanı Serdar Bilgili, Birinci Süper Futbol Ligi'nde elde edilen şampiyonluğun, tüm camianın bir eseri olduğunu belirterek, ''Bayramımız hepimize kutlu olsun'' dedi. 
     Bilgili, kulübün internet sitesinden yaptığı açıklamada, gelen tebrik mesajlarına tek tek cevap vermesinin mümkün olmadığını belirterek, kendilerini kutlayan herkese site aracılığıyla teşekkür etti. 
     Bilgili'nin, Beşiktaşlı taraftarlara teşekkür mesajı da şöyle 
     ''100. yılımızda elde ettiğimiz şampiyonluk, camiamızı sevince boğdu. Bu zafer futbolcu kardeşlerimin, teknik kadromuzun, taraftarımızın, yönetim kurulundaki arkadaşlarımın, kulüp çalışanlarının, kısaca tüm camiamızın bir eseridir. Bayramımız hepimize kutlu olsun. Daha nice şampiyonlukları yaşamamızı diliyorum.'' 
     
</TEXT>
</DOC>
