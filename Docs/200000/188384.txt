<DOC>
<DOCNO> 188384 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/13/son/sontur05.html </URL>
<DATE> 2003/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzan'lar, bugün hakim önünde... 
</HEADLINE>
<TEXT>

     El konulan İmar Bankası kayıtlarının kaybedildiği iddiasına ilişkin Kemal, Yavuz, Bahattin ve Hakan Uzan'ın da aralarında olduğu 22 sanığın yargılanmasına başlandı. 
     Davanın görüleceği Şişli Adliyesi'ne, önce Bakırköy Kadın ve Çocuk Tutukevi'nde bulunan Çiğdem Karakoç, Nuray Özel ve Yeşim Öztürk, ardından da Kartal H Tipi Cezaevi'nde tutuklu olan Bahattin Uzan, Hilmi Başaran, Yaşar Avni Güral, Birol Çilingir, Güral Demirkök, Sadık Karagöz, Erol Hürbaş, Mehmet Koray Özkaya ve Mustafa Akar getirildi. 
     Sıkı güvenlik önlemlerinin alındığı adliyeye polis kordonu altında sokulan sanıklar, daha sonra duruşmanın yapılacağı Şişli 3. Asliye Ceza Mahkemesi'ne alındı. 
     Duruşma, bazı tutuksuz sanıkların da katılımıyla saat 10.40'ta başladı. 
     
</TEXT>
</DOC>
