<DOC>
<DOCNO> 174032 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/06/son/sonspo48.html </URL>
<DATE> 2003/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Samsunspor, Beşiktaş maçı için kampa girdi... 
</HEADLINE>
<TEXT>

     Samsunspor, cuma günü oynayacağı Beşiktaş maçı için kampa girdi. 
     Çinik Tesisleri'nde kampa giren Samsunspor, bugün Nuri Asan Tesisleri'nde, Teknik Direktör Gigi Multescu gözetiminde taktik ağırlıklı bir çalışma yaptı. Yaklaşık 1,5 saat süren çalışmaya sakat olan Osman katılmadı. 
     İdman sonrası tam saha çift kale maç yapan Samsunsporlu oyuncuların oldukça hırslı oldukları gözlendi. 
     Multescu, yaptığı açıklamada, Beşiktaş maçının önemi nedeniyle oyuncularını 3 gün önce kampa aldığını belirterek, şöyle konuştu 
     ''Beşiktaş, şampiyon bir takım olabilir ama bu onların maçı kazanacakları anlamına gelmez. Hiçbir maçın sonucu önceden kestirilemez. Galip gelmek istiyoruz. Bu düşünceyle sahaya çıkacağız ve 3 puan için oynayacağız. 3 ihtimalli bir maç olacak. Ancak, mağlubiyet aklımızdan geçmiyor.'' Multescu, taraftarlardan her zamankinden daha fazla destek beklediklerini de kaydetti. 
     
</TEXT>
</DOC>
