<DOC>
<DOCNO> 169448 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/15/siyaset/siy20.html </URL>
<DATE> 2003/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Politika turu 
</HEADLINE>
<TEXT>

ANAP'lı Yücelen'e Yüce Divan yolu      TBMM Yolsuzlukları Araştırma Komisyonu, "Trona" ihalesinde devleti zarar uğrattığı gerekçesiyle eski ANAP'lı bakan Rüştü Kazım Yücelen hakkında Meclis soruşturması açılmasını önermeye karar verdi. "Trona"ihalesine ilişkin yolsuzuluk iddiaları ile ilgili alt komisyon raporlarını görüşen komisyon, Demir Export ile Dedeman'ın girmesinin engellendiği Trona ihalesinin, Yücelen'in talimatı doğrultusunda Park Holding ve Bayındır Holding'e kaldığını tespit etti. 
     
Özdağ MHP'de aday değilim      Avrupa Stratejik Araştırmalar Merkezi Başkanı Ümit Özdağ, MHP Genel Başkanlığı'na adaylığının sözkonusu olmadığını söyledi. MHP içinde bazı muhaliflerin genel başkanlık için Özdağ'ın ismi üzerinde durduğu bildirilirken, Özdağ, "Teklifler var ancak benim genel başkanlık için bir girişimim söz konusu değildir" dedi. 
     
Yargıtay başkanının otomobili kül oldu      Konya Adliyesi'nde Cumhuriyet Başsavcısı Zafer Sipahi'yi ziyaret eden Yargıtay Başkanı Eraslan Özkaya'nın Adliye'nin önündeki Mercedes marka makam aracı, tepe lambasının bağlantı kablolarından kıvılcım çıkması üzerine alev aldı. Otomobilin içindeki dumanı gören polisler, yangın söndürme tüpleriyle yangına müdahele etti. Yangın kısa sürede söndürülürken, otomobil çekiciyle kaldırıldı. Yargıtay Başkanı Özkaya ise, başka bir otomobille Antalya'ya gitti. 
     
     

</TEXT>
</DOC>
