<DOC>
<DOCNO> 184961 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/27/son/sondun08.html </URL>
<DATE> 2003/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Japon uzmanlardan şiddetli artçı uyarısı.. 
</HEADLINE>
<TEXT>

     Japonya'nın kuzeyindeki Hokkaido adasında dün sabaha karşı meydana gelen, yaklaşık 600 kişinin yaralandığı, Richter ölçeğine göre 8 büyüklüğündeki depremin ardından yeni şiddetli artçı şokların meydana gelebileceği uyarısında bulunuldu. 
     Hükümetten bir heyetin, şiddetli depremin ardından artçı şokların da meydana geldiği Hokkaido adasına gittiği bildirildi. 
     Japon Meteoroloji Ajansı, bölgede meydana gelen artçı şokların sayısının giderek azaldığını, ancak bölgeyi şiddetli artçı depremin vurması olasılığının çok yüksek olduğunu duyurdu. 
     Ajans, gelecek 3 gün içinde bölgeyi Richter ölçeğine göre 6 ya da daha büyük yükseklikte artçı şokun vurma olasılığının yüzde 70,7, daha büyük artçı şok olasılığının ise yüzde 20 olduğunu belirtti. 
     Deprembilimciler, beklenen artçı şokların, ülkenin kuzeyinde büyük hasara yol açabilecek şiddette olduğunu kaydediyor. 
     
</TEXT>
</DOC>
