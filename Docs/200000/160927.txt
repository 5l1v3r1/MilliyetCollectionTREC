<DOC>
<DOCNO> 160927 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/04/yasam/yas03.html </URL>
<DATE> 2003/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk bilim adamı dünya ile yarışta 
</HEADLINE>
<TEXT>

Türk bilim adamlarından dün dört müthiş başarı haberi geldi... İşte Türkiye'nin dünya çapındaki gururları 
     AYŞEGÜL AYDOĞAN 

Pankreas kanserine 'derman' oldular      Türk bilim adamları, düşük moleküler ağırlıklı heparin ve iki kemoterapi ilacını birlikte uygulayarak, yayılma gösteren pankreas kanseri hastalarının yaşam süresini uzatabildi. Ankara Üniversitesi Tıp Fakültesi Tıbbi Onkoloji Bilim Dalı doktorlarının araştırması, Amerikan Kliniksel Onkoloji Genel Kurulu'nda büyük ilgi gördü. Türk bilim adamları, yayılma gösteren pankreas kanserli 42 hasta üzerinde 1999 - 2002 yılları arasında araştırma yaptı. Bazı hastalara kemoterapi ilaçları ile birlikte heparin verilirken, diğer gruba yalnızca kemoterapi ilaçları verildi. Düşük dozda heparin ve kemoterapi ilaçları verilen hastaların yüzde 60'ında kanserli tümörlerin yüzde 50'nin üzerinde küçüldüğü, ortalama yaşam süresi 4 - 6 ay bilinen bu tür hastaların yüzde 20'sinin de iki yıldan fazla yaşadığı gözlendi. 
     
NASA'yı alt eden Türk şirketi      Türk yazılım şirketi Cybersoft, 'İnternet Vergi Dairesi' projesiyle Amerikan Uzay ve Havacılık Dairesi'ni dahi NASA geride bırakarak 'Bilgisayar Oscarı' kabul edilen 'Computerworld Honors'ın 21. Yüzyıl başarı ödülünü kazandı. Cybersoft'un geliştirdiği 'Vergi Dairesi Tam Otomasyon Projesi' VEDOP , uluslararası jüri tarafından, k r amacı gütmeyen organizasyonlar kategorisinde finale kalan beş firma arasına girmişti. Cybersoft, Washington'da düzenlenen ödül töreninde, en büyük rakibi NASA'nın projesini de geride bırakarak birinci oldu. Tam 33 ülkeden 313 proje arasında birinci olan VEDOP, vergi mükelleflerinin, vergi dairesini ziyaret etmeden internet üzerinden beyanname doldurmasını sağlayacak. 
     
Sağlıklı, pratik yapay kornea      ABD'nin en iyi hastanesi Johns Hopkins International'ın Göz Enstitüsü'nde 8 yıldır çalışan Doç. Dr. Esen Akpek 36 , yapay kornea ve kök hücre çalışmalarıyla dikkat çekiyor. Yapay kornea konusunda ABD'de çalışan iki doktordan biri olan Akpek, bu çalışması için Ulusal Sağlık Enstitüsü'nden NHI 300 bin dolar aldı. Göz kuruluğu, alerji ve iltihapları için de bir ilaç geliştiren Akpek, Amerikan Gıda ve İlaç Dairesi FDA'dan onay alan ilacın laboratuvar çalışmalarını yaptı. Yapay korneayı 1 Mart'ta bir hastasına takan Akpek, "Yapay korneada red riski yok. En önemlisi kolay ulaşılabilir olacak. Paketi açıp takabileceğiz" dedi. 
     
'Omurga sihirbazı' Prof. Gökaslan      Yine J. Hopkins'ten Prof. Dr. Ziya Gökaslan'ı 45 ise tıp dünyası 'omurgayı yeniden tanımlayan cerrah' olarak tanıyor. Geçen yıl Nöroşirürji Omurga Servisi Direktörü olan Gökaslan, geliştirdiği teknikle 'Kuyruk sokumu olmadan yaşanmaz' inancını yıktı. Maliyeti 500 bin doları bulan ameliyatı 7 hastaya başarıyla uygulayan, araştırmaları için 2 milyon dolar bağış alan Gökaslan, omurga ve omurilik tümörlerini çıkardığı birçok hastayı ayağa kaldırdı. 
     

</TEXT>
</DOC>
