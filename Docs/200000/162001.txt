<DOC>
<DOCNO> 162001 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/09/son/soneko10.html </URL>
<DATE> 2003/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Niyet Mektubu hafta sonuna doğru IMF'ye gönderilecek 
</HEADLINE>
<TEXT>

     5. Gözden Geçirmeye ilişkin Niyet Mektubu'nun, bu hafta sonuna doğru imzalanarak IMF yönetimine gönderilmesi bekleniyor. 
     Ekonomi yetkililerinden alınan bilgiye göre, 5. gözden geçirme ile ilgili Niyet Mektubu taslağı önemli ölçüde tamamlandı. 
     Yetkililer, mektubun detaylarının da tamamlanmaz üzere olduğnu belirtiyorlar. 
     Mektup'ta, ekonomik programın uygulanmasındaki kararlılığın sürdürüleceği ifade edilirken, makro ekonomik hedefler, maliye ve para politikası, mali sektör reformu ile diğer yapısal reformlarda sağlanan gelişmeler değerlendiriliyor ve önümüzdeki aylardaki politika uygulama hedefleri ele alınıyor. 
     Makro ekonomik hedefler çerçevesinde ise yüzde 5'lik yıl sonu büyüme hedefine ulaşılabileceği, yüzde 20'lik enflasyon hedefinin erişilebilir olduğu vurgulanırken, cari işlemler açığının öngörülen seviyenin üzerinde gerçekleşeceği ifade ediliyor. 
     IMF İcra Direktörleri Kurulu'nun, mektubu onaylamasıyla birlikte, 500 milyon dolarlık kredi dilimi serbest bırakılacak. 
     
</TEXT>
</DOC>
