<DOC>
<DOCNO> 161340 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/06/ekonomi/eko07b.html </URL>
<DATE> 2003/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Tahsilat Dairesi Başkanı başka göreve atandı... 
</HEADLINE>
<TEXT>

TMSF 1. Tahsilat Dairesi Başkanı Tengiz’in görev yeri, hakkındaki iddialara ilişkin incelemelerin sağlıklı sürdürülmesi gerekçesiyle değiştirildi 
     EKONOMİ SERVİSİ 

     Tasarruf Mevduatı Sigorta Fonu TMSF 1. Tahsilat Dairesi Başkanı Hasan Tengiz’in İştirakler Dairesi Başkanı olarak, 1. Tahsilat Dairesi Başkan Yardımcısı Eser Sevinç’in ise merkezde görevlendirildiği bildirildi. 
     TMSF’den yapılan açıklamada, TMSF 1. Tahsilat Dairesi’yle ilgili basında son günlerde yer alan haberler dikkate alınarak gerekli incelemelerin başlatıldığı belirtilerek, şöyle denildi 
     "Bu incelemeler süresince çalışmaların daha sağlıklı sürdürülebilmesi amacıyla, 1. Tahsilat Dairesi Başkanı Hasan Tengiz İştirakler Dairesi Başkanı olarak, 1. Tahsilat Dairesi Başkan Yardımcısı Eser Sevinç ise merkezde görevlendirilmiştir. 
     Çalışma arkadaşlarımızın görevlerini yerine getirme sorumlulukları ile ilgili olarak Kurumumuzda herhangi bir tereddüt bulunmamakla birlikte, yapılan görev değişiklikleri incelemelerin sağlıklı sürdürülmesine yöneliktir. Bu incelemeler en kısa zamanda sonuçlandırılarak kamuoyuna duyurulacaktır." 
     BDDK yetkililerinden alınan bilgiye göre Hasan Tengiz’in yürüttüğü görevi 2. Tahsilat Dairesi Başkanı Mehmet Caner Çelik vekaleten devralacak. 
     Merkez’de görevlendirilen Eser Çelik ise BDDK’nın Ankara’daki Tahsilat Dairesi’nde görev yapacak. 
     Bu arada basında yer alan gelişmeler üzerine başlatılan inceleme, BDDK Yönetim Kurulu Üyesi Yusuf Ziya Önder’in Başkanlık yapacağı üç kişilik bir komite tarafından yapılacak. 
     

</TEXT>
</DOC>
