<DOC>
<DOCNO> 189510 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/18/son/sondun19.html </URL>
<DATE> 2003/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD "Bin Ladin'in kaseti incelenecek" 
</HEADLINE>
<TEXT>

     ABD, terör örgütü El Kaide'nin lideri Usame bin Ladin'e ait olduğu söylenen yeni ses kasetlerinin yetkililer tarafından inceleneceğini bildirdi. 
     Beyaz Saray sözcüsü Scott McClellan, yaptığı açıklamada, El cezire televizyonu tarafından bu gece yayınlanan iki kasetin terörizme karşı evrensel savaşın devam ettiğini hatırlattığını belirterek, ''Teröristler uygar dünyanın düşmanları, korku yaratmak ve kaos yaratmak isteyen, masum hayatlara hiçbir saygısı olmayan kişilerdir. İşte bu nedenle bir savaşı katillere taşıyoruz ve onları adalet önüne çıkarıyoruz'' dedi. 
     Asya-Pasifik zirvesine katılmak için Bangkok'ta bulunan ABD Başkanı George W. Bush ile birlikte olan sözcü, ''uygun yetkililer kaseti inceleyecek'' diye konuştu. 
     
</TEXT>
</DOC>
