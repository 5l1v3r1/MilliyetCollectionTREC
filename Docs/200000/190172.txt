<DOC>
<DOCNO> 190172 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/21/son/soneko30.html </URL>
<DATE> 2003/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Petrol fiyatları kararsız... 
</HEADLINE>
<TEXT>

     Uluslararası borsalarda petrol fiyatları, arz ve talebe, tüketime dair haberlere, gelişmelere ve tahminlere bağlı olarak bir düşüyor, bir yükseliyor. 
     Petrol İhraç Eden Ülkeler Teşkilatı OPEC Başkanı'nın, ''piyasalardaki yükselişin hız kesmesi için üretici ülkelerin üretimi artırabileceklerini' bildirmesi üzerine, iki gün üst üste gerileyen petrol fiyatları bugün yeniden yükseldi. 
     Piyasalarda, kış mevsiminde petrol arzında sıkıntı yaşanabileceği endişeleri nedeniyle, Londra borsasında Brent ham petrolünün varil fiyatı 18 sent artışla 28 dolar 80 sente, Amerikan Batı Teksas petrolünün varil fiyatı da 17 sent artışla 30 dolar 52 sente çıktı. 
     New York borsasında dün gece Batı Teksas petrolünün varil fiyatı 33 sent düşüşle 30 dolar 35 sente, Brent petrolünün varili de 41 sent düşüşle 28 dolar 62 sente gerilemişti. 
     
</TEXT>
</DOC>
