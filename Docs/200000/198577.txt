<DOC>
<DOCNO> 198577 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/29/yasam/ayas.html </URL>
<DATE> 2003/11/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölümüne firarda tek 'canlı' kaldı 
</HEADLINE>
<TEXT>

   İki hafta önce cezaevi aracını ele geçirip firar eden üç mahk mdan ikincisi de, polisle çatışmasında ölü ele geçirildi. Üçüncü firari kaçtı 
      DİNÇER ŞEREF İstanbul 
   
   Ankara'dan yola çıkarılan cezaevi ring aracını ele geçirip, gasp ettikleri bir otomobille kaçan üç firariden ikisi, Şişli'de dün polisle silahlı çatışmaya girdi. Cezaevi ring aracını 13 Kasım'da Uşak yakınlarında ele geçirdikten sonra gasp ettikleri otomobille kaçan üç kişiden Hayrettin Çelik 25 ve Hüseyin Şahin'i 26 yakalamak için çalışmalarını sürdüren İstanbul Asayiş Şubesi Gasp Büro Amirliği ekipleri, yerlerini belirledikleri firarileri izlemeye aldı. Ankara'dan bir ekip de çalışmalara katıldı. 
   
   Polisi fark edince ateş etti 
   Şişli Pazarı'nda polisinkendilerini izlediğini fark eden firariler çevreye ateş açtı. 
   Yaklaşık 20 dakika kovalanan Şahin, Halaskargazi Caddesi'nde Tülin Çamlıbel'e ait 34 VF 1066 otomobili silah zoruyla gasp etmeye çalışırken, polis 'teslim ol' çağrısında bulundu. Ancak Şahin'in ateşle karşılık vermesi üzerine çatışma çıktı. Açılan ateş sonucu Şahin kafasından tek kurşunla vuruldu. Şahin olay yerinde ölürken, arkadaşı Çelik kaçmayı başardı. 
   Diğer firari Mehmet Çiçekli 26 de, 16 Kasım 2003 günü Kadıköy Bostancı'da, önceden gasp edilmiş bir minibüsle polisin 'dur' ihtarına uymayarak kaçmaya çalışınca yaralı olarak yakalanmış, ancak daha sonra hayatını kaybetmişti. 
   
   
</TEXT>
</DOC>
