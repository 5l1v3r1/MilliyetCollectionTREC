<DOC>
<DOCNO> 184204 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/24/ekonomi/eko06.html </URL>
<DATE> 2003/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Soros, gözünü Türkiye'ye çevirdi 
</HEADLINE>
<TEXT>

   Dışişleri Bakanı Gül'le görüşen ünlü spekülatör Soros, Türkiye'ye yatırım konusuyla yakından ilgilendiğini söyledi 
      
   Dünyanın en büyük spekülatörlerinden ABD'li milyarder işadamı George Soros, "Türkiye'de yatırım yapma konusuyla yakından ilgilendiğini" söyledi. 
   Soros, önceki gün New York'ta Dışişleri Bakanı Abdullah Gül tarafından kabul edildi. Soros, görüşme sonrası gazetecilerin sorularını yanıtlarken, "Türk hükümeti tarafından izlenen politika genel olarak çok iyi. Ayrıca Türkiye'nin AB'ye yaklaşmasını büyük ilgiyle izliyorum" diye konuştu. 
   
   'Asker ihracı şakaydı' 
   Irak'a asker göndermeyi planlayan ülkelerin yetkilileriyle görüştüğünü, bunlar arasında Pakistan Devlet Başkanı Pervez Müşerref'in de bulunduğunu kaydeden Soros, "bu ülkelerin işgali güçlendirmek değil Irak'ın bağımsızlığa geçişine katkı amacıyla asker göndermeyi öngördüklerini" belirtti. "Türkiye'nin asker ihraç edebileceği" yolundaki sözleri hatırlatıldığında ise Soros, "Ben o konuda şaka yapmıştım" dedi. 
   
   
</TEXT>
</DOC>
