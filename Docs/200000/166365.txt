<DOC>
<DOCNO> 166365 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/30/son/soneko04.html </URL>
<DATE> 2003/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine yarın bir bono, bir de tahvil ihalesi düzenleyecek... 
</HEADLINE>
<TEXT>

     Hazine yarın biri 140 gün vadeli bono, diğeri de 413 gün vadeli tahvil olmak üzere, iki adet Türk Lirası cinsinden iskontolu kağıt ihalesi birden düzenliyor. 
     Hazine, yarın düzenleyeceği 140 gün vadeli Türk Lirası cinsinden iskontolu bono ihalesinde satılacak kağıtlar, 2 Temmuz Çarşamba günü ihraç edilecek. Söz konusu ihalede satılacak katğıtların geri ödemesi 19 Kasım 2003 olarak belirlendi. 
     Hazine yarın ayrıca, 413 gün vadeli Türk Lirası cinsinden iskontolu tahvil ihalesi yapacak. 
     İhraç tarihi 2 Temmuz Çarşamba olarak belirlenen tahvil ihalesinde satılacak kağıtların geri ödemesi, 18 Ağustos 2004 olarak öngörüldü. 
     
     SON DURUM 

     Hazine en son 17 Haziran'da, 3 ayda bir değişken faiz ödemeli devlet tahvili ihalesi ile 140 gün vadeli bono ihalesi düzenlemişti 3 ayda bir değişken faiz ödemeli tahvil ihalesinde dönemsel faiz yüzde 11.45 olurken, 396.8 trilyon lira tutarında teklif gelmişti İhalede, nominal 298.3 trilyon liralık satış gerçekleşirken, net satış tutarı ise 306 trilyon lira olmuştu 140 gün vadeli Türk Lirası cinsinden bono ihalesine de toplam 1 katrilyon 426.9 trilyon liralık teklif gelirken, nominal 1 katrilyon 161.3 trilyon liralık satış gerçekleşmişti. 
     İhaledeki net satış miktarı 1 katrilyon 8 trilyon lira olurken bileşik faiz yüzde 44.5, basit faiz ise yüzde 39.54 olmuştu 
     
     HAZİNE'NİN BU HAFTAKİ İÇ BORÇ ÖDEMESİ 

     Hazine bu hafta, Temmuz ayının en büyük iç borç ödemesini gerçekleştirecek. 
     Hazine'nin 2 Temmuz Çarşamba günü 5 katrilyon 681 trilyon lirası piyasaya olmak üzere, tamamı Türk Lirası cinsinden 6 katrilyon 314 trilyon lira ödemesi bulunuyor. 
     
     DIŞ BORÇ ÖDEMELERİ 

     Hazine bu hafta, 23.4 milyon dolar dış borç servisi yerine getirecek. 
     Hazine, haftanın en büyük borç ödemesini, 10.5 milyon dolar ile 4 Temmuz Cuma günü yapacak. Hazine bugün 7 milyon dolar, 2 Temmuz'da 2.2 milyon dolar, 3 Temmuz'da 3.6 milyon dolar dış borç ödemesi yerine getirecek. 
     Haziran ayında, bugün hariç şimdiye kadar 1 milyar 631.6 milyon dolar dış borç ödemesi yerine getiren Hazine'nin, yılbaşından bu yana yaptığı dış borç ödemeleri tutarı ise 6 milyar 487.4 milyon doları buldu. 
     Hazine, Ocak'ta 486 milyon dolar, Şubat'ta 1 milyar 903.7 milyon dolar, Mart'ta 896 milyon dolar, Nisan'da 557.7 milyon dolar, Mayıs'ta 1 milyar 12.4 milyon dolar dış borç servisi yerine getirmişti. 
     Hazine geçen yılın tamamında 9 milyar 567.9 milyon dolar dış borç servisi yürütmüştü. 
     
</TEXT>
</DOC>
