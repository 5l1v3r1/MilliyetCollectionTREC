<DOC>
<DOCNO> 177297 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/21/son/sontur39.html </URL>
<DATE> 2003/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
''Arkadaş arıyorum'' ilanı verdi, trajikomik olaylar başladı... 
</HEADLINE>
<TEXT>

     Samsun'da, gazete ilanıyla tanıştığı kadını dolandırdığı öne sürülen sanık, duruşmada, şikayetçinin kendisinden ağabeyini öldürmesini istediğini iddia etti. 
     Bir gazeteye ''arkadaş arıyorum'' şeklinde ilan veren Nuran Ekim'e, kendisini yarbay olarak tanıtarak yaklaşık 14 milyar lirasını dolandırdığı iddiasıyla tutuklanan Veli Naci Çiftçi'nin 47 yargılanmasına, Samsun 2. Ağır Ceza Mahkemesi'nde başlandı. 
     Duruşmada, hakkındaki suçlamaları kabul etmeyen Çiftçi, şikayetçinin kendisine iftira attığını savundu. 
     Çiftçi, ''Ben onun parasını almadım. Benden ağabeyini öldürmemi istedi. Kabul etmeyince, iftira attı. Dolandırma bir yana, ben ona bazı gayrimenkullerimi satması için vekalet bile verdim'' dedi. 
     Sanıktan şikayetçi olduğunu belirten Ekim ise, ''Bana güven vermek amacıyla gerçekte var olmayan yerleri için vekalet verdi. Arabamı elimden almak istedi'' diye konuştu. 
     Duruşma, dosyadaki bazı eksikliklerin giderilmesi için ertelendi. 
     
</TEXT>
</DOC>
