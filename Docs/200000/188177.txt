<DOC>
<DOCNO> 188177 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/12/son/sontur07.html </URL>
<DATE> 2003/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Tabutta yaşam kontrolü... 
</HEADLINE>
<TEXT>

     Antalya'da meydana gelen trafik kazasında ölen kişinin yakınları, cesedin halen sıcak oluşundan şüphelenerek cenazeyi tabutla hastaneye götürdüler. 
     Selim Eren'in 18 kullandığı 07 D 6844 plakalı otomobil, Çakırlar Yolu Büyükşehir Belediyesi İtfaiye Daire Başkanlığı önünde, aşırı hız ve dikkatsizlik sonucu yol kenarında bulunan tabelaya çarparak takla attı. 
     Ağabeyi Yılmaz Eren'in düğününden döndüğü belirlenen Selim Eren olay yerinde hayatını kaybederken, aynı araçta bulunan Bilal Arslan 18 ve İdris Beytüzün 19 yaralı olarak Akdeniz Üniversitesi Tıp Fakültesi Hastanesi'ne kaldırıldı. 
     Kazanın ardından olay yerine gelen Selim Eren'in yakınları tabuta yerleştirmek istedikleri cesedin halen sıcak oluşundan şüphelenerek, gencin yaşadığını iddia ettiler. İddia üzerine cenaze arabasına konulan Eren'in cesedi, tabutla birlikte Antalya Devlet Hastanesi Acil Servisi'ne götürüldü. 
     Cerrahi Müdahale Odası'na taşınan Eren'in cesedi, tabut içinde kontrol edildi. Ancak gencin yaşamını yitirdiği anlaşıldı. 
     Selim Eren'in, ehliyetsiz olduğu bildirildi. 
     
</TEXT>
</DOC>
