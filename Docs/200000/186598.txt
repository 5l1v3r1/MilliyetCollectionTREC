<DOC>
<DOCNO> 186598 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/05/son/sondun10.html </URL>
<DATE> 2003/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Panagopulos KKTC'de muhalefetin kazanması ve ilerleme hayal 
</HEADLINE>
<TEXT>

     Yunanistan'ın Kıbrıs Rum kesimi Büyükelçisi Hristos Panagopulos, KKTC'de yapılacak milletvekilliği seçimlerine değinerek, ''muhalefet seçimleri kazanıyor ve yarın ilerliyoruz saplantısının hayali bir yapı olduğunu'' söyledi. 
     Panagopulos, Fileleftheros gazetesine yaptığı açıklamada, ''40 yıldan beri Kıbrıs Türk toplumu temsilcisi ünvanını taşıyan'' KKTC Cumhurbaşkanı Rauf Denktaş'ı yerinden edecek bir iç mekanizma bulunmadığını kaydetti. 
     Yunan Büyükelçisi Panagopulos, ''Muhalefete mensup Kıbrıslı Türk politikacılar, Avrupa Birliği'nin ve Ankara'nın baskısı ile Denktaş'tan kurtulabileceklerini söylediler'' diye konuştu. 
     Son zamanlarda New York'ta bulunduğunu anımsatan Panagopulos, Annan planında bazı değişiklikler yapılması gerektiği fikrinin olgunlaşmakta olduğunu belirterek, BM Genel Sekreteri'nin eski Kıbrıs Özel Temsilcisi Alvaro De Soto'nun, ''Annan planının ekonomik safhasının doğrudan görüşmeler sırasında yeterince incelenmediğini'' itiraf ettiğini bildirdi. 
     
</TEXT>
</DOC>
