<DOC>
<DOCNO> 150538 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/17/son/sontur12.html </URL>
<DATE> 2003/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'deki Irak petrolü kimin 
</HEADLINE>
<TEXT>

     İş çevrelerinin etkin gazetesi Financial Times, Irak petrollerinin ihraç edilmesinin uluslararası anlaşmazlıklar nedeniyle gecikeceğini, Ceyhan Limanı'ndaki depolarda ihraca hazır 8 milyon varil Irak petrolü beklediğini yazdı. 
     Yumurtalık limanı'nda depolar tamamen dolu. Ancak bekleyen petrolün satışını kimin gerçekleştireceği bilinmiyor. Bu nedenle Irak'ta petrol üretimine başlansa bile, öncelikle Ceyhan'daki petrollerin satılıp depoların boşaltılması gerekiyor. 
     Irak savaşının başlamasından bu yana Ceyhan'a petrol yüklemeye tek bir tankerin gelmediği, bunun Irak'a günlük 50 milyon dolara mal olduğu ifade edilen yazıda şöyle denildi 
     Aslında alıcı var, satıcı yok. Irak petrollerini satmaya kim yetkili BM'de, ABD öncülüğünde Irak'ın işgaline karşı çıkan Fransa, Rusya ve Çin, şimdi ABD'nin Irak'a yaptırımların kaldırılması önerisine karşı çıkıyor. Her iki ülke de Irak petrollerinin yönetimini ABD'ye bırakarak, kendi şirketlerinin Irak petrollerini işletmek için daha önce yaptığı anlaşmaların iptal edilmesi riskini göze almak istemiyor. 
     ABD ve İngiliz şirketleri şu ana kadar temkinli davranarak harekete geçmedi. Ancak, Irak rezervleri, yeni kaynak bulma güçlüğü içindeki batılı büyük petrol şirketleri açısından büyük bir fırsat. Uluslararası petrol şirketleri, Irak petrollerine ilişkin hevesleri için ve Irak'ın tek bir varil petrol satabilmesi için öncelikle BM'nin bir kararla yaptırımları kaldırması gerek. Bunun için, Fransa ve Rusya'nın Irak petrollerini satmaya kimin yetkili olacağı konusunda bilgilendirilip, ikna edilmesi gerekiyor.'' 
     





</TEXT>
</DOC>
