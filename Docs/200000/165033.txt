<DOC>
<DOCNO> 165033 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/24/ekonomi/eko01.html </URL>
<DATE> 2003/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
AB'den Güneydoğu'ya yılda 500 milyon euro 
</HEADLINE>
<TEXT>

2006'ya kadar GAP bölgesine her yıl 500 milyon euro hibe verecek olan AB, Diyarbakır'ın eğitim sorununun çözümü için de 9 milyon euro aktaracak 
     ŞEYHMUS ÇAKAN Diyarbakır 

     Avrupa Birliği AB Komisyonu Türkiye Temsilcisi Hans Jorg Kretschner ile AB fonlarından sorumlu yönetici Saymen Mordue, Doğu ve Güneydoğu bölgelerindeki ekonomik kalkınma projelerine destek verileceğini söyledi. 
     
     Bölgeye AB standartı 
     Diyarbakır Ticaret Borsası'ndaki toplantıda konuşan Kretschner, 2006'ya kadar her yıl GAP Güneydoğu Anadolu Projesi bölgesine 500 milyon euro hibe vermeyi kararlaştırdıklarını belirterek, Diyarbakır'ın eğitim sorunu için 9 milyon euro aktarılacağını söyledi. Diyarbakır'da kanser taraması için merkez kurulacağını belirten Kretschner, hibenin eğitim, tarım, sosyal, kültürel alanlarda kullanılmasını, bölgenin AB ülkelerinin ekonomik seviyesine çıkarılmasını amaçlandıklarını söyledi. Ekonomik kalkınma için hükümetler ve özel sektörün görevini tam olarak yerine getirmediğini kaydeden Kretschner "Bölgedeki ekonomik dengesizliğin verilecek hibelerle düzeltilmesi hedefleniyor" dedi. 
     Kretschner, Diyarbakır Büyükşehir Belediyesi'ni ziyareti sırasında AB uyum yasalarıyla ilgili soru üzerine, "Önemli olan reformların tabanda uygulanması. Radyo ve televizyonlarda Türkçe dışında dillerde yayın yapılması için değişiklik yapıldı, ancak halen uygulanmadı. Uygulamanın değişmesi için özelde bir çaba gerekiyor" dedi. 
     
     GAP'ta görevden uzaklaştırma 
     Öte yandan GAP Bölge Kalkınma İdaresi Başkanı Olcay Ünver görevinden uzaklaştırıldı. Devlet Bakanı ve Başbakan Yardımcısı Abdüllatif Şener'in makamından yapılan yazılı açıklamada, Ünver'in idareyi teftiş eden maliye müfettişinin talebi üzerine, Şener tarafından görevinden uzaklaştırıldığı bildirildi. 
     
Babacan ABD kredisi kısa vadeli borçta kullanılacak      Devlet Bakanı Ali Babacan, ABD'yle 8.5 milyar dolar krediye dünüştürülebilir 1 milyar dolarlık hibe görüşmelerin iki - üç haftadır sürdüğünü, ABD tarafının ayrıntıların bir an önce tamamlanmasını istediğini söyledi. 
     Babacan, "Bu kredi ve kısa vadeli borçların ödenmesi, kısa vadeli borçların uzun vadeli borca çevrilmesi için kullanılacak" dedi. Babacan, ayrıca planlanandan daha çok eurotahvil ihraç edeceğini, geçen yıl temmuzda gerçekleştirilemeyen Yabancı Yatırım Konseyi toplantısının da eylül - ekimde yapılacağını kaydetti. 
     
     'Gecikme abartılmasın' 
     IMF'yle 5. gözden geçirmenin bir iki hafta gecikmesinin abartılmamasını isteyen Babacan, 6. gözden geçirme çalışmaların başladığını ancak 5. ve 6. gözden geçirmelerin birleştirilmesini IMF'yle görüşmediklerini söyledi. 
     

</TEXT>
</DOC>
