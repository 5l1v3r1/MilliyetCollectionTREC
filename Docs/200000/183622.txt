<DOC>
<DOCNO> 183622 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/20/son/sontur05.html </URL>
<DATE> 2003/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş 57. hükümet İmar Bankası'nda kararlı olamazdı 
</HEADLINE>
<TEXT>

     ANKARA Milliyet 

Ekonomiden Sorumlu Devlet eski Bakanı Kemal Derviş, AKP hükümetinin İmar Bankası olayının üzerine kararlılıkla gittiğini belirterek, "Koalisyon döneminde bu tür kararlılığı bulmak çok zordu" dedi. 
     CNN Türk'te Taha Akyol'un sorularını yanıtlayan Derviş, İmar Bankası'nın literatüre geçecek bir olay olduğunu kaydetti. Kendisinin böyle bir şeyi hiç görmediğini söyleyen Derviş, "Bu polisiye bir olaydır" diye konuştu. 
     Olağanüstü ve polisiye diye nitelenilecek bu olayın üstüne hükümetin kararlılıkla gittiğini ifade eden Derviş, koalisyonun üç partili yapısı nedeniyle bu tür olaylarda karar almakta zorlandığını belirtti. 
     Akyol'un Hazine bonolarının açığa satışıyla ilgili sorusu üzerine Derviş, şunları söyledi 
     "Normal bir memurun bunu görmesi çok zor. Öyle bir sistem kurmuşlar. Olağanüstü bir kar vadediliyorsa olağanüstü bir risk var demektir. Bunun örneklerini gördük. Birisi size piyasanın çok üstünde bir kar vadediyorsa. Dikkatli olmak da yarar var" Öte yandan Derviş, Deniz Baykal'ın da daha önce dediği gibi hükümetin AB konusunda samimi olduğuna inanmak istediğini belirtti. İnsanların hareketleriyle değerlenrdirilmesi gerektiğini belirten Derviş, "İktidarıyla muhalefetiyle AB konusunda hep beraber kenetlendik" dedi. 
     
</TEXT>
</DOC>
