<DOC>
<DOCNO> 150751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/18/son/soneko45.html </URL>
<DATE> 2003/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayındırlık Bakanlığı Bakan, haberdeki ifadeleri kullanmamıştır 
</HEADLINE>
<TEXT>

     Bayındırlık ve İskan Bakanı Zeki Ergezen'in, Irak'ın yeniden yapılandırılmasıyla ilgili dün iki televizyon kanalına açıklama yaptığı, ancak bu açıklamaya ilişkin bugün yazılı basında yer alan haberdeki bazı ifadeleri kullanmadığı bildirildi. 
     Bayındırlık ve İskan Bakanlığı'ndan konuya ilişkin yapılan yazılı açıklamada, Bakan Ergezen'in dünkü açıklamasında, Irak'ın yeniden yapılandırılmasında Türk firmalarının ne kadar yararlanacağını cevaplamakta zorluk çektiğini belirterek, amacının yetkilileri ve müteahhitleri uyarmak olduğunu söylediği belirtildi. 
     Bakanlık açıklamasında, uyarı niteliğindeki dünkü açıklamanın doğru algılanması gerektiğine dikkat çekilirken, Bakan Ergezen'in Irak'ın yeniden yapılandırılmasında Türkiye'nin konumu ve Türk müteahhitlik hizmetlerinin kalitesi dikkate alındığında, işadamlarının bu işten pay almalarının kaçınılmaz olduğunu ifade ettiği vurgulandı. 
     Açıklamada, Bakan Ergezen'in, yaptığı açıklamanın hükümetin değil, kendi şahsi görüşleri olduğunu ayrıca belirttiği de kaydedildi. 
     





</TEXT>
</DOC>
