<DOC>
<DOCNO> 186421 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/04/yazar/theper.html </URL>
<DATE> 2003/10/04/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Aile mahkemeleri nasıl çalışır 1 
</HEADLINE>
<TEXT>

   
   İşlerimiz kolaymış gibi yeniden bir kargaşanın içine girdik. İcra İflas Kanunu değişti, İş Kanunu değişti, Medeni Kanun değişti, Tebligat Kanunu değişti, İstimlak Kanunu değişti. Toplum ihtiyaçlarına göre zaman zaman değişir, değişmelidir. Ancak 
   Bizdeki değişiklikler eskiyi aratır nitelikte. Medeni Kanun bir alem, Tebligat Kanunu problem. Ancak toplumu ilgilendiren yeni bir kuruluş var Aile mahkemeleri. 
   Ale problemlerinin tümü, ihtisas mahkemesi durumundaki aile mahkemesinde görülüyor. Ancak mahkemelerde şu problemler var. 
   Birincisi Kanunun öngördüğü aile mahkemeleri bünyesinde olması gereken psikolog, pedagog ve sosyal çalışmacı henüz yok. 
   İkincisi Yasanın hükümleri henüz yerleşmedi. Yerleşmediği için de Medeni Kanun'un bir yıldan eski evlilere tanıdığı anlaşarak boşanma prosedürü uygulanamaz hale geldi. Neden uygulanamaz hale geldi onu anlatayım, yarın uygulamadan bir örnek vereceğim. 
   Medeni Kanun'un 166. maddesine göre evlilikleri bir yıldan fazla sürmüş eşler mahkemeye müracaat ile boşanma talebinde bulunurlarsa, hakim geçimsizliği araştırmaz. Boşanma şartlarında da ihtilaf yoksa bir celsede boşanırlar.. 
   Ancak ailenin Korunması Kanunu'nda bir hüküm var. Diyor ki 
   Aile mahkemeleri önüne gelen dava ve işlerin özelliklerine göre esasa girişmeden önce aile içindeki karşılıklı sevgi, saygı ve hoşgörünün korunması bakımından eşlerin ve çocukların karşı karşıya oldukları sorunları tespit ederek bunların sulh yolu ile çözümünü, gerektiğinde uzmanlardan da yararlanarak teşvik eder. Sulh sağlanamadığı takdirde yargılamaya devam olunarak esas hakkında karar verilir. 
   Yarın bir sulh teşebbüsünün öyküsünü anlatacağım. 
   
      
   
</TEXT>
</DOC>
