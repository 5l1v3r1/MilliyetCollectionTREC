<DOC>
<DOCNO> 184878 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/27/guncel/gun01.html </URL>
<DATE> 2003/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
'Erkekler taciz ediyor' 
</HEADLINE>
<TEXT>

   Okul müdürü, kız ve erkek öğrencilerin farklı kapı kullanmasına gerekçe olarak, erkeklerin "taciz ve röntgen alışkanlığını" gösterdi... 
      RAMAZAN ÇETİN DHA 

   
   Denizli Cumhuriyet Lisesi'ndeki yangın tatbikatında kız ve erkek öğrencilerin farklı kapılar kullanması dikkat çekince, Okul Müdürü Ahmet Çetin, "Erkekler kızları taciz ettiği, röntgencilik yaptığı için ayrı kapılardan giriyorlar" diye açıklama yaptı. 10 yıldır sürdüğü, zaman zaman gelen tepkilerle kaldırıldığı belirtilen uygulamayla ilgili soruşturma başlatan Milli Eğitim Müdürü Ekrem Ekici, öğrencilerin kapıları birlikte kullanması talimatını verdi. 
   
   'Biz memnunuz' 
   Harem - selamlığa son verildiğinin açıklanmasına rağmen kız ve erkekler dün de ayrı kapı kullandı. DSP İl Başkanı Özkan Fidan, uygulamanın erkek öğrencileri "potansiyel tacizci" olarak görmek anlamına geldiğini kaydederek yetkilileri göreve çağırırken lisede görev yapan 25'i Eğitim - Sen üyesi 90 öğretmen "Uygulama, öğrencilerin huzur ve güvenliği için" dedi. 
   Okul Aile Birliği Başkanı Kadir Kurucu da "Biz bu uygulamadan memnunuz. Bugüne kadar velilerden de herhangi bir şik yet almadık" diye konuştu. 
   
   
</TEXT>
</DOC>
