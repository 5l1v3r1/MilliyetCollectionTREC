<DOC>
<DOCNO> 174368 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/08/guncel/agun.html </URL>
<DATE> 2003/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
47 muhtar hakkında soruşturma 
</HEADLINE>
<TEXT>
   Bir hortumcu muhtar eksikti 
   Muhtarların, 'Her köye tuvalet' projesi için aldıkları inşaat malzemelerini spot piyasada satıp 5 trilyon lirayı hayat kadınlarıyla yedikleri ortaya çıktı 
      SAYIL NARMANLIOĞLU - TURGAY İPEK Erzurum DHA 

   
   Erzurum'da ortaya çıkan 5 trilyonluk tuvalet vurgunuyla, devleti hortumlayanlar kervanına muhtarlar da eklendi. Muhtarların, Özel İdare'nin "Her köye bir tuvalet" projesi kapsamında alınan demir, çimento gibi yardımı, oluşturdukları spot piyasada paraya çevirerek yabancı hayat kadınlarıyla lem yaptıkları belirlendi. Olayla ilgili 47 muhtar hakkında adli ve idari soruşturma başlatıldı. Paraları yiyen bazı muhtarlar malzeme alıp köye götürmeye başladı. 
   
   Tuvaletleri bulamadık 
   Malatya Valisi Derya Kadıoğlu'nun Erzurum Valiliği döneminde Özel İdare Müdürlüğü'nün desteğiyle köylerin altyapı sorunlarını gidermek için uygulamaya konulan proje vurguna dönüştü. Erzurum'un 17 ilçe merkezindeki yaklaşık 5 trilyon liralık yolsuzluğu belirlemek için oluşturulan komisyonlar, cami, köy odası, çeşme, tuvalet, mezarlık yapmak ve onarmak için alınan malzemenin izine rastlayamadı. Bin köye tuvalet, cami ve altyapı için verilen malzemelerin köye götürülmeden piyasaya sürüldüğü anlaşıldı. 
   "Hayali" yatırımları ortaya çıkaran Aşkale Kaymakamı Mustafa Özsoy, "Komisyonumuz araştırmalarında inanılmaz olaylarla karşılaştı. Aşkale'ye bağlı 66 köyden 47'sinde tuvalet bulamadık. Yardımları köylerine götürmeyen muhtarlar hakkında idari ve adli soruşturma açıldı "dedi. 
   Özel İdare kanalıyla 1999'dan sonra yapılan yardım ve yatırımların incelendiğini belirten Özsoy, şöyle konuştu 
   "Çatalören köyünde tuvalet ararkan briketten uyduruk bir kulübe bulduk. 47 köyde tuvalet bulamadık. Bazı muhtarlar, malzemeyi camide kullandıklarını söyledi. Ancak nerede kullandıklarını ispat edemedi. Sonra bu parayla Ankara'ya iş takibine gittiklerini itiraf ettiler. Bir köye mezarlık için 23 bin metre tel örgü verilmiş. Ama muhtar bir metresini bile gösteremedi. Oysa bu telle köyün çevresi sarılırdı." 
   İsminin açıklanmasını istemeyen bir yetkili de şunları söyledi "Görevini eksiksiz yerine getiren muhtarlar da çıktı. Bu muhtarlardan malzemeleri satarak yiyenlerin hik yesini dinledik. Bu muhtarlar, Trabzon'a gidip lem yapmışlar. Bunları ballandırarak anlatmışlar. Soruşturmanın bir faydası da geri dönüşü sağlamış olması. Korkan muhtarlar, yedikleri paranın 2 - 3 katına demir, çimento alıp köylerine götürmeye başladı." 
   
   
   
</TEXT>
</DOC>
