<DOC>
<DOCNO> 170800 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/21/son/sontur38.html </URL>
<DATE> 2003/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Sokak ortasında uzun namlulu silahlarla kavga yaptılar... 
</HEADLINE>
<TEXT>

     Şanlıurfa'da aralarında alacak verecek nedeniyle husumet olduğu bildirilen 2 grup arasında, uzun namlulu silahın da kullanıldığı kavga sırasında 1 kişi öldü, 1 kişi yaralandı. Olayla ilgili 2 kişi aranıyor. 
     Aralarında husumet bulunan Sıraç Ket ile Halil Yasavur, 11 Nisan Şehir Stadyumu yanında karşılaşarak tartışmaya başladı. Tartışma taraflarında katılmasıyla silahlı kavgaya dönüştü. 
     Kalaşnikof tüfek ve tabanca kullanılan olayda vücudunun çeşitli yerlerine aldığı kurşun yarasıyla Sıraç Ket 45 olay yerinde yaşamını yitirirdi. Ağır yaralanan Halil Yasavur ise, Şanlıurfa Devlet Hastanesi'ndeki ilk müdahalenin ardından Gaziantep'e sevk edildi. 
     Olaydan sonra 33 HD 221 plakalı otomobille kaçan ve henüz kimliği belirlenemeyen 1 kişi, otomobili şehir mezarlığında terk ederek yaya olarak kaçtı. 
     Yine aynı olayda yer aldığı bildirilen ve 07 E 4149 plakalı otomobilde bulunduğu kaydedilen Salim A.'da olaydan sonra yaya olarak kaçtı. 
     Yetkililer, kaçan 2 kişinin arandığını, olayla ilgili 1 kalaşnikof, 2 tabancanın ele geçirildiğini belirterek, soruşturmanın sürdürüldüğünü bildirdiler. 
     
</TEXT>
</DOC>
