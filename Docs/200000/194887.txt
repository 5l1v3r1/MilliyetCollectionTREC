<DOC>
<DOCNO> 194887 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/11/son/sontur36.html </URL>
<DATE> 2003/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Mehmet Ağar "Yüzde 50 hedefini koyanlar halkın arasında olmalı" 
</HEADLINE>
<TEXT>

     DYP Genel Başkanı Mehmet Ağar, yerel seçimlerde yüzde 50 hedefini koyanların, halkın arasında olması gerektiğini söyledi. 
     Denizli ve ilçelerine ziyaretlerde bulunan Ağar, esnaf sarayında da esnaf odaları temsilcileriyle bir araya geldi. Ağar, burada yaptığı konuşmada, esnaf her zaman toplumun omurgası olduğunu belirterek, ''Onlarla ilgili tercihlerimiz her zaman birinci sırada olacaktır'' dedi. 
     Türkiye'nin çevresindeki gelişmelere de değinen Ağar, şunları ifade etti 
     ''Bir tarafta kendi imkanlarımızla baş ettiğimiz terör meselesini yeniden ortaya çıkarmaya yönelik ihtimallerin arttığını, bunda da inisiyatif kullanamadığımızı görüyoruz. Diğer tarafta ise bize rağmen gelişen birtakım gelişmeler sonucunda Türkiye'nin güvenlikle ilgili yeni sorunlarla karşı karşıya kalacağı ortaya çıkmaktadır.'' Denizli Bakkallar ve Bayiler Odası Başkanı Remzi Öncül'ün, Tekel'in satışını dile getirmesine karşılık Ağar, şöyle konuştu 
     ''Bu konuyu mecliste yazılı ve sözlü olarak gündeme getireceğiz. Dile getirdiğiniz sorunlar konusunda sonuna kadar haklısınız. Takip edin bakalım. Özelleştirmedeki yabancı şirketin ortağı kim çıkacak '' Bu arada, yerel seçimlerde ittifak yapılıp yapılmayacağıyla ilgili bir soru üzerine görüşlerini açıklayan Ağar, ''Dereler ırmaklara, ırmaklar da denizlere akar. Deniz biziz. Geçmişte yapılan ittifak denemeleri başarılı olmadı'' diye konuştu. 
     Ağar, Denizli Valisi Gazi Şimşek'i de ziyaret etti. 
     Ağar'ın vilayetten ayrılışı sırasında Denizli'de hafif şiddette deprem meydana geldi. 
     
</TEXT>
</DOC>
