<DOC>
<DOCNO> 181339 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/09/son/sontur16.html </URL>
<DATE> 2003/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Iraklı aşiret reisleri Ankara'da... 
</HEADLINE>
<TEXT>

     Dışişleri Bakanı ve Başbakan Yardımcısı Abdullah Gül, Ankara'da temaslarda bulunan Irak Aşiretler Konseyi üyeleriyle bir araya geldi. 
     Bakan Gül, sabah saatlerinde Dışişleri Bakanlığı bürokratlarıyla konsey üyeleri arasında Devlet Konukevi'nde başlayan toplantının yaklaşık 20 dakikalık bölümüne katıldı. 
     Görüşme, Gül'ün ayrılmasının ardından da devam ediyor. 
     Dışişleri Bakanlığı Müsteşarı Büyükelçi Uğur Ziyal'in başkanlığındaki Türk heyetinde Müsteşar Yardımcısı Büyükelçi Ali Tuygan, Ortadoğu Dairesi Genel Müdürü Tahsin Burcuoğlu ve diğer yetkililer bulunurken, konsey heyetine Şeyh Abdülmenaf Abdülhasan Mübarek başkanlık ediyor. 
     Konsey üyeleriyle yapılan bu görüşmeler, asker gönderme konusunda Irak halkının nabzını tutmaya çalışan Türkiye için önem taşıyor. 
     
</TEXT>
</DOC>
