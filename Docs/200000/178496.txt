<DOC>
<DOCNO> 178496 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/27/son/sonspo16.html </URL>
<DATE> 2003/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Ahmed Hassan Devler Ligi'ni bekliyorum... 
</HEADLINE>
<TEXT>

     Beşiktaş'ın Gençlerbirliği'nden transfer ettiği Mısırlı futbolcusu Ahmed Hassan Kamel, Avrupa Şampiyonlar Ligi'nde kendilerini güçlü ve zorlu rakiplerin beklediğini söyledi. 
     Ahmed Hassan, Okmeydanı'nda, sponsorluğunu üstlendiği Damat Tween firmasının yeni sezon ürünleri tanıtım toplantısında, basın mensuplarının sorularını yanıtladı. 
     Avrupa Şampiyonlar Ligi'nde oynayacağı için çok mutlu olduğunu kaydeden Mısırlı futbolcu, ''Avrupa'nın güçlü ekipleri bu ligde mücadele ediyor. Umarım iyi bir başlangıç yaparız. Beşiktaş da güçlü bir ekip. Arkadaşlarımızla birlikte bu ligde başarılı olmak için elimizden geleni yapacağız'' dedi. 
     Denizlispor ile yapacakları lig maçına da değinen Ahmed Hassan, daha önce Denizlispor'da forma giydiğini hatırlatarak, ''Denizli'de çok güzel günlerim geçti. Ancak şimdi rakibimiz. Geçen sezon hakederek elde edilen şampiyonluğu bu sezon da tekrarlamak için bütün maçlarımızı kazanmak istiyoruz. Denizlispor'u da yeneceğimize inanıyorum'' diye konuştu. 
     Ahmed Hassan, daha sonra kendisinin moda sponsorluğunu üstlenen Damat Tween firmasının sonbahar ve kış koleksiyonunu tanıttı. 
     
</TEXT>
</DOC>
