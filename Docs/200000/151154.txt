<DOC>
<DOCNO> 151154 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/20/yazar/pulur.html </URL>
<DATE> 2003/04/20/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Kürtler, Hasan Cemal ve Özal... 
</HEADLINE>
<TEXT>

     Turgut Özal'ın siyasi hayat hik yesinde "Kürtler"in önemli yeri vardır. 
     
     TURGUT Özal, Cumhuriyet tarihinin "Araştırdım, benim babaannem de Malatyalı bir Kürtmüş" diyen ilk Cumhurbaşkanı'dır. 
     Yine Cumhuriyet tarihinin, Kürtlerle "federasyon" konusunu ilk defa ortaya atan "Ben olsun demiyorum ama, tartışılsın" diyen ilk Cumhurbaşkanı'dır. 
     Bugün "Türkler, Kerkük demesinler, biz de Diyarbakır deriz " diyen Talabani ile "Kuzey Irak Türk ordusuna mezar olur. En büyük zaferimiz Türk askerini buraya sokmamaktır" diyen Barzani'ye Türkiye Cumhuriyeti'nin "kırmızı" pasaportunu veren, onları Çankaya Köşkü'nde kabul eden ilk Cumhurbaşkanı'dır. 
     
     HASAN Cemal, Özal'la Moskova'ya uçarken, Talabani'nin Ankara'ya geldiğini, görüşmeler yaptığını Özal'dan öğrenince şaşırır Özal'ın gerekçesi şudur 
     "PKK'yı Bağdat destekliyor, o halde ben neden Talabani ile Barzani'yi Saddam'a karşı desteklemeyeyim ki " 
     Hasan Cemal, Özal'ın bu tutumunu "haklı" bulur ve şöyle der 
     "Kürtler arasında en çok ilgi gören, kendisine sevgi ve sempati duyulan, Türk siyaset adamlarının başında Özal vardır. ... Apo'su da, Talabani'si de Özal'a karşı daha sıcak duygu ve düşünceler içinde olmuşlardır." 
     
     PEKİ Özal, Kürtlerle bu "gönül bağı"nı kurmayı nasıl becerdi 
     Hasan Cemal, böyle sorar ve cevabını da verir 
     "Kürtlerde, bu adam bizim için iyi şeyler düşünüyor, halisane niyetleri var, diye özetlenebilecek, duygu ve düşünce iklimi yarattığı söylenebilir." 
     Hasan Cemal, Özal'ın şu sözlerinin altını çiziyor 
     "Meselenin bugün artık, eski usullerle çözülmesi hadisesi söz konusu değil. Yani insan hakları ve demokrasi... 25 isyan şöyle çözülmüş, böyle çözülmüş... Bugün o dönem kapanmıştır." 
     Hasan Cemal de aynı görüştedir 
     "Özal'ın bu sözlerinde gerçek payı var" der. 
     
     YA devletin, PKK ile pazarlık yapıp yapmayacağı... 
     "Hayır, yapamaz " Hasan Cemal'in görüşü budur, ama, bunun bir de "aması" vardır 
     "Devlet terörle mücadele ederken, aynı zamanda demokrasi ve insan hakları alanında bazı adımlar atamaz mıydı " 
     
     YA, Özal'ın şu meşhur "Bir koyup, üç alırız " lafı... 
     Özal, 24 Ocak 1991'de, bir toplantıda, bu lafı hatırlayıp güler 
     "Bir koyup yedi de alabiliriz, on da alabiliriz. Bir koyup üç almak hafif kaçtı " 
     Zaten bu lafı, Özal'ın değil, o tarihte Amerikan Elçisi Abromowitz'in söylediği de artık anlaşılmıştır. Özal, bu lafı söylememiştir ama, çok beğendiği için hemen benimsemiştir. 
     Tıpkı bizlerin, Atatürk'ün "Ne mutlu, Türküm, diyene" sözünü benimsediğimiz gibi. 
     
     HASAN Cemal, "Kürt sorunu" ile 1968 yılında Trabzon'da askerlik yaparken tanışır. Amerikan üssünde dış güvenlikten sorumlu takım komutanıdır. Takımın çavuşu "Haso" her akşam ona gelip, transistörlü radyosunu istemektedir. Bir gün merak edip peşinden gider, meğer takımdaki Kürt kökenli askerler, Erivan radyosundan Kürtçe şarkılar dinlemektedirler. 
     İşte Hasan Cemal'in "Kürt sorunu" ile tanışması böyledir. Bu tanışma ona 35 yıl sonra "tuğla" cesametinde 600 sayfa bir kitap yazdırmıştır. Doğan Kitap 
     
     







</TEXT>
</DOC>
