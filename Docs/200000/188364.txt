<DOC>
<DOCNO> 188364 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/13/son/sonspo16.html </URL>
<DATE> 2003/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Çobanoğlu Kura sevindirici... Şahin 2 maçı da alırız... 
</HEADLINE>
<TEXT>

     A Milli Futbol Takımı Menajeri Can Çobanoğlu, 12. Avrupa Futbol Şampiyonası baraj maçında Türkiye'nin Letonya ile eşleşmesi ile ilgili, ''Futbolda bizden geride bir takım çekmemiz elbette bizi mutlu etti'' dedi. 
     Çobanoğlu, grup 2.'si olan ve baraj maçına kalan ülkeler arasındaki en önemli ülke takımının Türkiye olduğunu belirterek, ''Bence bu ailede en önemli takım Türkiye. Futbolda bizden geride bir takım çekmemiz bizi mutlu etti. Biz cumartesi günü bir yol kazasına kurban gittik. Tekrar aynı şey olsun istemiyoruz'' diye konuştu Çobanoğlu, şunları ifade etti 
     ''Biz Türkiye'nin haziran ayını futbolsuz geçirtmedik ve yine öyle olsun istiyoruz. Büyük olasılıkla finale gideceğiz. Herkes bunu hak etti. Biraz rötar yaptık ama hedefimize ulaşacağız. Çekebileceğimiz en iyi takımı çektik. İspanya veya Hollanda o kadar iyi bir kura olmayabilirdi. Şanslıyız. Diğer takımları da yenecek güçteyiz ama Letonya büyük şans. Hak ettik ve finale kadar yükseleceğiz.'' 
     
     ŞAHİN 2 MAÇI DA ALIRIZ, TEK KORKUM İKLİM 

     A Milli Futbol Takımı Sorumlusu Selami Özdemir, 12. Avrupa Şampiyonası baraj karşılaşmasında Türkiye'nin Letonya ile eşleşmesi ile ilgili olarak, ''Umarım 2 maçı da alır turu geçeriz'' dedi. 
     Özdemir, Letonya'nın futbolda ilk kez böyle bir konuma geldiğini belirterek, şunları söyledi 
     ''Letonya ilk defa böyle bir konumda bulunuyor. İyi bir takım. Zorlu bir maç olacak. Tüm rakipler zorluydu bence ama Letonya'da kasım ayı zorlu bir iklime sahiptir. İklim şartları farklıdır ve tek korkumuz bu iklim koşulları. Ama yine de turu geçen biz olacağız, buna inanıyorum. Tekrarlıyorum, iklim bu mevsimde çok zorludur orada. Umarım iki maçı da alır ve tur atlarız.'' 
     
</TEXT>
</DOC>
