<DOC>
<DOCNO> 165034 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/24/ekonomi/eko02.html </URL>
<DATE> 2003/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Gecikme endişe veriyor 
</HEADLINE>
<TEXT>

IMF programında atılması gereken adımların gecikmesinin piyasalarda endişe yarattığını belirten ABD'li yatırım bankası Merrill Lynch, Türk tahvillerinin alım ağırlığını azalttı 
     ABD'li yatırım bankası Merrill Lynch, Türkiye'nin IMF programı gereği atması gereken adımlarda gecikme yaşanmasının yarattığı endişe nedeniyle model gelişen piyasalar portföyünde Türk tahvillerinin ağırlığını 'overweight'ten arttır 'nötr'e indirdiğini açıkladı. 
     Merrill Lynch tarafından yayınlanan araştırma notunda, "Türkiye'nin yurtdışı tahvillerine karşı daha defansif bir pozisyon alınması kararı, hükümetin, IMF'nin istediği yasal düzenlemeleri yerine getirmedeki istekliliği ve kapasitesine yönelik algılamanın değişmesinden kaynaklanmaktıdır" ifadesi kullanıldı. Açıklama, "Bu, hükümetin IMF programına 'sahip çıkması' konusundaki önceki endişeleri hatırlatıyor" denildi. 
     Araştırma notunda, "Piyasaların da IMF'nin beşinci gözden geçirmeye bağlı son kredi diliminin onaylanmasının gecikmesi karşısında endişelenmesi çok muhtemel" denildi. Geçen hafta bir başka ABD'li yatırım bankası JP Morgan da gözden geçirilmelerin tamamlanması için belirlenen takvimin gecikeceği ve hatta beşinci ile altıncı gözden geçirmelerin birleşeceği öngörüsüyle portföyündeki Türk tahvillerinin ağırlığını düşürmüştü. 
     
Dolar ve faiz yükseldi, borsa düştü      IMF destekli ekonomik programın 5. gözden geçirmesinin tamamlanmasıyla ilgili endişeler, dolar ve faizi yükseltirken borsayı düşürdü. Dolar serbest piyasada 14 bin lira artarak 1 milyon 436 bin liraya yükselirken, bankalararası piyasada 22 bin lira arttı. Bono faizleri de yaklaşık 2 puanlık artışla yüzde 52'ye çıktı. Gösterge olan temmuz k ğıdı, Hazine tarafından yapılan ihraçlarda en yüksek yüzde 53 bileşikle piyasaya çıkmıştı. İMKB-100 Endeksi ise 10.747 puana gerilerken hisse senetleri ortalama yüzde 0.34 değer kaybetti. 
     
'Reformlara hız verilmeli'      IMF Türkiye Temsilcisi Odd Per Brekk beşinci gözden geçirmenin tamamlanması için Türkiye'nin ekonomik reformlarını hızlandırması gerektiğini söyledi. Brekk, hafta sonu Antalya'da düzenlenen Ekonomi Zirvesi'ndeki konuşmasında, "IMF İcra Kurulu'nun bir sonraki kredi diliminin serbest bırakılmasını onaylaması için temel oluşturacak beşinci gözden geçirmenin görüşmelerini yakın zamanda tamamlamayı umuyoruz" derken, bütçe hedeflerine, sosyal güvenlik reformuna, özelleştirme çabalarına bağlı kalınması, yatırım teşvik indirimi ile doğrudan vergi reformlarının yapılması gerektiğinin altını çizdi. 
     

</TEXT>
</DOC>
