<DOC>
<DOCNO> 159816 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/30/dunya/dun01.html </URL>
<DATE> 2003/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Aznar'a 'katil' dediler 
</HEADLINE>
<TEXT>

     DIŞ HABERLER SERVİSİ 

     Trabzon'da düşen uçakta ölen İspanyol askerlerinin yakınları, Başbakan Jose Maria Aznar ile Savunma Bakanı Federico Trillo'ya, "katiller" diye bağırarak öfke kustular. 
     Önceki gün başkent Madrid yakınlarındaki Torrejon de Ardoz Hava Üssü'nde düzenlenen ve Kral Juan Carlos ile Kraliçe Sofia'nın da katıldığı cenaze töreninde asker yakınları, Aznar ve Trillo'yu, Ukrayna'dan kiralanan Yak - 42 uçağı nedeniyle sert ifadelerle suçladı. Gözü yaşlı İspanyollar, Rus yapımı bu uçakların sağlam olmadığını ve askerlerin göz göre göre ölüme gönderildiğini ileri sürdüler. Bazı asker yakınları, özellikle Trillo'yu hedef alarak, "Siz cenazeleri almak için Türkiye'ye giderken niçin iyi bir uçağa bindiniz " diye sitem etti. 
     Törende kral ve ordu lehine tezahürat yapılması dikkat çekti. 
     İspanyol muhalefet partileri de, ucuza mal olması için Afganistan'dan dönen askerler için kalitesiz uçak kiralandığını belirterek, hükümet aleyhinde parlamentoda bir soruşturma açılmasını istediler. 
     

</TEXT>
</DOC>
