<DOC>
<DOCNO> 197456 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/23/son/sonspo06.html </URL>
<DATE> 2003/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA'de Dallas'ın son kurbanı Denver Nuggets oldu... 
</HEADLINE>
<TEXT>

     ABD Profesyonel Basketbol Ligi'nde NBA 4. hafta mücadelesine, bu sabaha karşı yapılan 6 maçla devam edildi. 
     Ortabatı Grubu'nda liderliğini sürdüren ligin iddialı ekiplerinden Dallas Mavericks, sahasında Denver Nuggets'ı farklı skorla yenerek, 13. maçında 9. galibiyetini aldı ve zirvedeki yerini korudu. 
     Üstüste 3. galibiyetini alan evsahibi ekibi galibiyete taşıyan isimler olarak, 26 sayı ve 8 ribauntla Antawn Jamison, 25 sayı, 14 ribaunt ve 6 asistle Antoine Walker, 19 sayı ve 11 ribauntla Alman forvet Dirk Nowitzki, 18 sayı ve 8 asistle Kanadalı oyun kurucu Steve Nash ve 12 sayı, 6 asistle de Michael Finley göze çarptı. 
     İlk yarıyı önde kapamasına karşın maçı farklı skorla yitirmekten kurtulamayan konuk ekipte ise Andre Miller, 22 sayı, 4 ribaunt ve 6 asist, Jon Barry, 20 sayı ve 4 ribaunt, Carmelo Anthony, 16 sayı, 10 ribaunt ve 4 asist, Voshon Lenard da 16 sayı ve 4 ribauntla oynadı. 
     Ligde 4. hafta mücadelesi, yarın sabaha karşı yapılacak 6 maçla tamamlanacak. 
     NBA'de, günün maçlarında alınan sonuçlar şöyle 
     
     
New Jersey Nets-Toronto Raptors 80-81 Atlanta Hawks-Cleveland Cavaliers 92-83 New York Knicks-Philadelphia 76'ers 99-88 Minnesota Timberwolves-Los Angeles Clippers 103-91 Dallas Mavericks-Denver Nuggets 115-101 Phoenix Suns-Miami Heat 100-98 
     
</TEXT>
</DOC>
