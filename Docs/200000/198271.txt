<DOC>
<DOCNO> 198271 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/28/guncel/gun07.html </URL>
<DATE> 2003/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İlahiyatçı Beşer'den kadınlar için fetva 
</HEADLINE>
<TEXT>
   'Kocayla oynaşmak için spor yapmak caiz' 
      HABER MERKEZİ 
   
   Sakarya Üniversitesi İlahiyat Fakültesi öğretim üyesi Prof. Dr. Faruk Beşer, kadının eşiyle oynaşmak için spor yapmasının caiz olduğunu belirtti. 
   İnternette yer alan bilgilere göre Beşer, Bilge Yayımevi'nden çıkan "Hanımlara Özel Fetvalar" adlı kitabında bazı sorulara şu yanıtları verdi 
   Kadınlar spor yapabilir mi 
   Spor İslam'da bir gaye değil, ancak meşru hedefler için araç olarak kullanılabilir. Sporu bir gaye haline getirip meslek edinmek, faydasız ve meşru olmayan sporlarla ilgilenmek uygun olamaz. Kadının zindelik ve dinçlik kazanmak, fazla kilolarını atmak, kocasıyla oynaşmak için, mahremiyet sınırlarına riayet ederek spor yapması caizdir, yerine göre hoş ve sevap bir davranıştır. 
   Araba kullanması günah mı 
   Tahrik edecek hareket, çalım ve görünümlerde bulunmayan kadınların araba kullanmalarında dinen bir mahzur yoktur. 
   
   Cennette cinsellik    Cennette cinsel özgürlük var mı 
   Kadınlar cennette "yeni bir inşa, yani yeni bir yaratılışla yeniden yaratılacak. Eşlerine sevgiyle tutkun ve hep aynı yaşta" olacaklardır. Bizler o yeni yaratılışın ihtiyaçlarını, arzu ve isteklerini bilemiyoruz. Eğer onlar, kocalarından başka erkek istemeyeceklerse, onlara bir sürü erkekle beraber olmalarının mümkün olduğunu müjdelemek, onlar için bir özgürlük ve lütuf değil, onlara azap ve zulüm etmek olur. 
   Tüp bebek caiz mi 
   Bu iş için müslüman tefsir, fıkıh ve tıp uzmanlarından oluşan bir komisyona ihtiyaç var gibidir. Ama şu anda denebilir ki karı-koca olanlar dışında tüp bebek endüstrisinin hiçbir üretim türü caiz değildir. 
   
   
   
   
   
   
</TEXT>
</DOC>
