<DOC>
<DOCNO> 177084 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/21/guncel/gun04.html </URL>
<DATE> 2003/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Eski bakan kalbine yenildi 
</HEADLINE>
<TEXT>

      YAŞAR ANTER Bodrum DHA 

   
   Eski Kültür Bakanı Hayriye Ayşe Nermin Neftçi, tatil yaptığı Bodrum'un Bitez beldesinde kalp krizi geçirdi. Denizde krize yakalanan Neftçi, boğularak yaşamını yitirdi. Bitez Aktur Tatil Sitesi D Blok'taki evinde tatilini geçiren Neftçi 79 , dün sabah site plajından denize girdi. Bir süre yüzen Neftçi'nin su üstünde hareketsiz kaldığını gören komşularıysa ambulans çağırdı. Özel Bodrum Hastanesi'ne kaldırılan Neftçi'nin denizde kalp krizi geçirerek fazla su yuttuğu ve öldüğü belirlendi. 
   Sadi Irmak kabinesinde 17 Kasım 1974 - 1 Nisan 1975 arasında Kültür Bakanlığı yapan Neftçi'nin ani ölümü büyük üzüntü yarattı. 
   
   Eşinin yanına gömülecek 
   Prof. Dr. Salih Neftçi ile Prof. Dr. Sinan Neftçi'nin annesi olan Nermin Neftçi'nin, Bodrum'da toprağa verilmeyi vasiyet ettiği öğrenildi. Neftçi'nin cenazesinin yarın, eşi Nizamettin Neftçi'nin yattığı Bitez Mezarlığı'nda toprağa verileceği belirtildi. 
   
   Meclis'i yöneten ilk kadın oldu    Nizamettin - Hayriye Ayşe Nermin Neftçi çifti 4 Kasım 1950'de CHP'ye üye oldu. Hukuk Fakültesi mezunu Nermin Neftçi, 1965'te CHP Parti Meclisi'ne aday gösterildi ve Muş Milletvekili seçildi. 1969'da adaylığını koydu ve Doğu illerinden genel oyla seçilen ilk kadın milletvekili oldu. TBMM Başkanvekili seçilen Neftçi, Meclis'i yöneten ilk kadın olarak Türk siyasi tarihine geçti. 
   
   
</TEXT>
</DOC>
