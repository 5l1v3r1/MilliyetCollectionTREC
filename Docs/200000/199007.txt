<DOC>
<DOCNO> 199007 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/01/son/soneko07.html </URL>
<DATE> 2003/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa terör şokunu kolay atlattı, 850 puan yükseldi... 
</HEADLINE>
<TEXT>

     Yaşanan terör olayları nedeniyle Hisse Senetleri Piyasası'nda 20 Kasım'da işlemlere ara veren İstanbul Menkul Kıymetler Borsası İMKB , bayram sonrası saldırıların şokunu kısa sürede atlattı. 
     Terör saldırıları ve uzun bayram tatili nedeniyle 11 gün aradan sonra yeniden işlemlere açılan Borsa, tepki alımlarıyla hızlı bir yükseliş kaydetti. 
     Endeks, ilk dakikalarda 723.03 puan yükseldi. İlk yarım saat 15,468,27 puandan geçirilirken, hisselerin ortalama değer artışı yüzde 5.82 olarak hesaplandı. 
     
     İŞLEMLER 20 KASIM'DA DURMUŞTU 
     HSBC Bank A.Ş. Genel Müdürlüğü ve İngiltere'nin İstanbul Başkansolosluğu binalarına yönelik saldırıların ardından hisse senetleri piyasasında seansın sağlıklı bir biçimde yürütülmesine imkan kalmaması nedeniyle, 20 Kasım'da işlemler saat 11.09 56 itibariyle durdurulmuştu. Seansa ara verildiğinde Borsa'daki kayıp yüzde 7.37 seviyesinde bulunuyordu. 
     Gelişmeleri değerlendiren Borsa Yönetim Kurulu, seansın durdurulduğu saate kadar olan yapılan işlemler geçerli olmak üzere, 21 Kasım tarihinde de Hisse Senetleri Piyasası'nın kapalılık halinin devamına karar vermişti. 
     Karar sonrası İMKB, Ramazan Bayramı ve idari izinli sayılan günlerle birlikte 1 Aralık bugün tarihine kadar tatile girmişti. 
     
</TEXT>
</DOC>
