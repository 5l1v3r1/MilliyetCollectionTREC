<DOC>
<DOCNO> 177062 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/21/astro/index.html </URL>
<DATE> 2003/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Şanslıyız 
</HEADLINE>
<TEXT>

   
   
   Şanslı bir gündeyiz ama pek çok konuda abartıya da kaçabiliriz. Düşünceler havada uçuşuyor. Sosyal konular, hareket ve iyimserlik hakim. Gerçekleri de göz ardı etmemek gerek. Koç'lar kısa yolculuklar ve iletişim getiren pek çok konuda değişiklikler yapabilirler. Bununla birlikte çok huzurlu oldukları da söylenemez. Zamana karşı yarışmaları gerekiyor. Boğa'lar parasal konularda tutarlı ve gerçekçi olmalı. Aksi takdirde bazı kayıplarla karşılaşabilirler. Bu günlerde maddi sıkıntılar onları harekete geçirecek. İkizler duygusal yönden yoğunlar. Bu nedenlerden ötürü harekete geçebilirler. Duygularını daha net ve açık şekilde anlatmanın yollarını aramalılar. Yengeç'ler aceleci davranmamalı, aniden harekete geçmek bazı sorunlar da getirebilir. Elde olmayan nedenlerden ötürü beklemeler huzursuz edici. Aslan'lar arkadaşlarından destek alabilecekleri, hareketli bir gündeler. Yeni öneriler, yardımlaşmalar söz konusu. Sosyal bir gün olabilir. Başak'lar gerginliğe hazır olmalı. İş hayatı ile ilgili konular öne çıkarken, kendilerini ispat etmeleri gerekebilir. Sabırlı olmaya çalışmalılar. 
   Terazi'ler iyimserlikleri sayesinde pek çok şeyin üstesinden gelebilecek. Yeni kişilerle tanışmak ya da onların sorumluluklarını almak söz konusu. Akrep'ler parasal konularda dikkatli olmalılar. Borç alacak konusunda kısıtlama ve engeller söz konusu. Ortaklaşa konularda gerçekçi olmalarını gerektiren temalar var. Yay'lar gün boyunca esnek olmalılar. öğrenecekleri çok şey var. İkili ilişkilerde ve aşk hayatında dengeler değişebilir. Oğlak'lar ihmal ettikleri konular yüzünden bazı kayıplarla karşılaşabilirler. Detaylar ve sağlıkla ilgili konular gündeme gelebilir. Kova'lar yaratıcılıklarını kullanabilecekleri bir gündeler. Bununla birlikte, zevklerde aşırıya kaçmamalılar. Sevgi ilişkilerinde de hayal kırıklıklarına hazır olmalılar. Balık'lar aynı anda birden fazla iş yapmak zorunda kalabilirler. Çabalarının somut sonuçlarını görmek için gerçekçi olmak zorundalar. İşin ağır bastığı bir gündeler. 
   
   
</TEXT>
</DOC>
