<DOC>
<DOCNO> 197503 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/24/astro/index.html </URL>
<DATE> 2003/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Gerginlik devam ediyor 
</HEADLINE>
<TEXT>

   
   
   Bugün Güneş Tutulması gerçekleşirken gökyüzünde gerginlik devam etmekte. Merkür - Mars ilişkisi tartışmalara, aksamalara ve duygusal enerjilerin kontrolsüz çıkışına eşlik edebilir. Koç'lar yeni olanı denemeye kararlılar. Hayatlarında canlanma ve heyecan söz konusu. Bu arada yabancılardan da çok şey öğrenebilirler. Boğa'lar maddi konularda yeni başlangıçlar yapabilirler. Ortaklaşa alanda güven önemli ve yanlış anlamalara dikkat etmeliler. İkizler için kritik bir gündeyiz. Yakın ilişkiler, ortaklaşa konular fazla dikkat gerektiriyor. Ortaklaşa alanda uzlaşıcı olmak çok faydalı zira tek başına hareket imkansız gibi. Yengeç'ler günlük işlerini değerlendirme imkanı bulabilirler. Tamamlanması gereken işler ve detay gerektiren konular öne çıkmakta. Aslan'lar yaratıcılıklarını çok daha iyi kullanabilecekler. Duygusal alanda coşkun olabilecekleri bir gündeler. Aşk hayatında da maceracı olabilirler. Başak'lar yakın çevrelerinde olup bitenlere hazırlıklı olmalılar. Eve ilişkin koşturmaca söz konusu olabilir. Planlı olmaya bakmalılar. 
   Terazi'ler kısa yolculuklar, eğitim ve hareket gerektiren konularla daha fazla ilgilenebilirler. Yeni haberler yeni kararlar anlamına gelebilir. Başlangıçlar yapmak zor olmayacak. Akrep'ler maddi konular yüzünden hızlı hareket etmek ve gereksinimlerini iyi belirlemek zorundalar. Gereksiz alışverişler ya da acele kararlar zarara neden olabilir. Yay'lar burçlarındaki yeniayın etkisiyle son derece hareketli ve girişkenler. Duygusal alanda canlı bir gün ama sürekli fikir değiştirmek yüzünden bocalayabilirler. Oğlak'lar geçmişe ait konulara daha fazla önem vermeliler. Göz ardı ettikleri şeyler daha sonra sorunlara yol açabilir. Dikkatli olmak ve önlemci davranmak en iyisi. Kova'lar ileriye yönelik planlarla uğraşabilirler. Arkadaşlıklar ve sosyal açıdan yeni başlangıçlar iyimserlik getirmekte. Balık'lar eldeki işlere yoğunlaşmalılar. Artan sorumluluklar ya da ailevi konular son derece meşgul edici olabilir. Hareketli bir gündeler. 
   
   
</TEXT>
</DOC>
