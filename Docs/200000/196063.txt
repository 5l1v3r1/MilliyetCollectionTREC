<DOC>
<DOCNO> 196063 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/17/son/sondun06.html </URL>
<DATE> 2003/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Talabani "Türkiye'ye hiçbir düşmanlığımız yok" 
</HEADLINE>
<TEXT>

     Irak Geçici Yönetim Konseyi Başkanı ve Irak Kürdistan Yurtseverler Birliği IKYB lideri Celal Talabani, Irak'ta sadece Türkiye'den değil, İran ve Suriye gibi komşu ülkelerden de askeri güce ihtiyaç olmadığını savundu. 
     Talabani, CNN televizyonunda katıldığı bir programda, ''Türkler'in, en azından şimdilik ABD'nin davetini kabul etmeyip, Irak'a asker göndermeme kararıyla rahatladınız mı '' yönündeki sorusu üzerine, ''Öncelikle şunu söylememe izin verin, Türkiye dost bir ülke. Türkiye'ye karşı hiçbir düşmanlığımız yok'' dedi. 
     Celal Talabani, Iraklılar'ın, kendi ülkelerinde barış ve istikrarı sağlama gücünün bulunduğunu düşündüklerini dile getirerek, ''Irak'a komşu ülkelerden askeri güce ihtiyacımız yok. Sadece Türkiye değil, İran ve Suriye'den de askere ihtiyacımız yok. Ve bunun da tek nedeni var'' diye konuştu. 
     
</TEXT>
</DOC>
