<DOC>
<DOCNO> 190002 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/21/astro/index.html </URL>
<DATE> 2003/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Aceleci olmayın 
</HEADLINE>
<TEXT>

   
   
   Bugün 9 00'dan itibaren Başak burcuna geçen Ay son derece huzursuz açılar yapacak. Görüş ayrılıkları, düzensizlikler ya da sert tepkiler güne dengesizlik getirebilir. Koç'lar günlük işler, detay gerektiren konularda hareketli bir gün geçirebilirler. Sorumsuz davranışlar ve sabırsızlıkları yüzünden bazı sorunlarla karşılaşabilirler. Boğa'lar yaratıcı bir gündeler. Onları keyiflendirecek uğraşlar, beraberlikler gündeme geliyor. Aşk hayatında da mutluluk söz konusu. İkizler yaptıkları işe konsantre olmak zorundalar. Pek çok şey bir arada yapılmak zorunda olabilir. Bu yüzden kendilerini baskı altında hissedebilirler. Yengeç'ler hayal güçlerini yapıcı yönde kullanacaklar. Alacakları haberler ve kısa yolculuklar söz konusu olabilir. Aslan'lar maddi konularda kararsız kalabilirler. Cüzdanlarını korumaları gerekiyor. Eldeki kaynakları iyi kullanmaya çalışmalılar. Başak'lar burçlarındaki Ay'la girişken ve şanslı bir günlerindeler. Önceliklerini iyi belirlerlerse daha da başarılı olabilir. Ailevi konular da gündeme gelebilir. 
   Terazi'ler biraz özenli ve sabırlı olmalı. Geçmişe bağlı sıkıntılarla yüzleşmek zorunda kalabilirler. Duygusal konularda abartılı olmamak gerekiyor. Akrep'ler verimli olacaklar. Başkalarından aldıkları öneri ve destekle daha yapıcı sonuçlar elde edebilirler. Bu arada arkadaşlar arası yardımlaşma da gündeme gelebilir. Yay'lar inatçılık etmemeliler. Onları tehdit eder gibi görünen şeyler aslında çok farklı olabilir. Maddi konularda şanslılar. Oğlak'lar bugün rahatlar ve kendilerini daha iyimser ve hevesli bulabilirler. Yeniliklere açık olmaları onlara çok şey kazandıracak. Kova'lar ise ortaklaşa konularda daha somut adımlar atabilirler. Başkalarının kaynaklarından yararlanabilecekleri bir gündeler. İlişkilerde güven ve açıklık önemli rol oynuyor. Balıklar fazlasıyla gerilebilirler. Kararsız kalmaları ya da dışsal koşullar yüzünden çok rahat hareket edemeyebilirler. Daha toleranslı olmalılar. 
</TEXT>
</DOC>
