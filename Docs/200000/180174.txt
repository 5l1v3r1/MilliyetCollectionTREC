<DOC>
<DOCNO> 180174 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/04/spor/spo00.html </URL>
<DATE> 2003/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Rüştü ültimatomu 
</HEADLINE>
<TEXT>

   Çobanoğlu, Rijkaard'ı aradı, "Rüştü'nün harcanmasına göz yummayız. Bu sorunu acilen çözün" diye uyardı 
      
   Telefon trafiği 
   BARCELONA'DA yedek kalan Rüştü için A Milli Takım'da seferberlik ilan edildi. Menajer Can Çobanoğlu'nun önceki gün Hollandalı teknik adam Rijkaard'ı telefonla aradığı ve rahatsızlıklarını bildirdiği öğrenildi. Rijkaard görüşmede, "Rüştü'nün dil sorunu var. Onu, Avrupa'da kullanmak istiyorum" düşüncesini tekrarladı ve tecrübeli kalecinin zamana ihtiyacı olduğunu iletti. 
   
   Ağız değiştirdi 
   ÇOBANOĞLU ise, "Rüştü bizim için çok önemli. Dil problemini daha önce biliyordunuz. Kaldı ki Rüştü bunu aşacak kapasitede. Acilen bu sorunu çözün, onu kazanın. Dünya'da kaç tane Rüştü gibi kaleci var. Onun harcanmasına göz yummayız. Bu işin peşini bırakmayız" dedi. Bu arada Rijkaard dün İspanyol basınına "Yanlış anlaşıldım. Rüştü'yü yakında oynatacağım" açıklamasını yaptı. 
   
   
</TEXT>
</DOC>
