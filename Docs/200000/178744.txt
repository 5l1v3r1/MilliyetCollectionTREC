<DOC>
<DOCNO> 178744 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/28/son/sonspo20.html </URL>
<DATE> 2003/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Terim, ''Bulgaristan Kısa Boylular Derneği''ne üye oldu... 
</HEADLINE>
<TEXT>

     Galatasaray Teknik Direktörü Fatih Terim'in, ''Bulgaristan Kısa Boylular Derneği''nin fahri üyesi olduğu bildirildi. 
     CSKA Sofya ile Galatasaray arasında dün gece yapılan Avrupa Şampiyonlar Ligi 3. ön eleme turu rövanş maçı için Bulgaristan'a gelen Fatih Terim'in, yoğun programına karşın derneğin 1.38 metrelik başkanı Georgi Sofkin ile görüştüğü bildirildi. 
     Terim'e 1159 nolu fahri üyelik kartını sunan Sofkin, Terim ile yaptığı görüşmeden sonra yakın bir zamanda Sofya'da Galatasaray'ın logosunu taşıyan çeşitli hediyelik eşyaların satılacağı bir mağaza açılacağını bildirdi. 
     Galatasaray ve Fatih Terim'in sempatizanı olduğunu itiraf eden Sofkin, mağazasında Galatasaray Kaptanı Bülent Korkmaz ile çektirdiği imzalı fotoğrafını da sergileyeceğini kaydetti. 
     
</TEXT>
</DOC>
