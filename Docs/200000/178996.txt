<DOC>
<DOCNO> 178996 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/29/son/sontur03.html </URL>
<DATE> 2003/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Şırnak'ta polis noktalarına saldırı 6 polis yaralandı 
</HEADLINE>
<TEXT>

     Şırnak'ın Cizre ve Silopi ilçelerinde 2 ayrı polis noktası, teröristlerce aynı saatlerde tarandı. Saldırıda, 6 polis memuru yaralandı. 
     Alınan ilk bilgilere göre, Şırnak'ın Cizre ve Silopi ilçelerindeki iki ayrı polis noktasına saat 21.30 sıralarında teröristler silahlı saldırıda bulundu. 
     Saldırıda 6 polis memuru yaralandı. Polis memurlarından 1'i Cizre Devlet Hastanesi'nde tedavi altına alınırken, 5'i Diyarbakır'daki hastanelere sevkedildi. 
     Yaralılardan 1'inin durumunun ağır olduğu öğrenildi. 
     Şırnak'ın Cizre ve Silopi ilçelerindeki 2 ayrı polis noktasına teröristlerce yapılan silahlı saldırının ardından bölgede geniş çaplı operasyon başlatıldı. 
     Alınan bilgiye göre, Cizre ve Silopi'de 2 ayrı polis noktasına 15 dakika arayla teröristlerce silahlı saldırıda bulunuldu. 
     Teröristlerin yakalanması için jandarma ve polis ekiplerince bölgede geniş çaplı operasyon başlatıldı. 
     Bu arada, Şırnak Valisi Vehbi Avuç da Silopi'de olay yerinde incelemelerde bulunduktan sonra Cizre'ye geçti. 
     
</TEXT>
</DOC>
