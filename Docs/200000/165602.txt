<DOC>
<DOCNO> 165602 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/26/son/soneko22.html </URL>
<DATE> 2003/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
FIAT Başkanı Faaliyetlerimiz Türkiye de yoğunlaşacak 
</HEADLINE>
<TEXT>

     Fiat Grubu'nun bugün açıkladığı endüstri atılım planında Türkiye de bulunuyor. 
     2006 yılı sonuna kadar öngörülen atılım planıyla ilgili Torino'da düzenlenen basın toplantısında bilgi veren Fiat'ın İcra Kurulu Başkanı CEO Giuseppe Morchio, ''Fiat'ın faaliyetleri Avrupa'da Türkiye, Polonya ve Rusya'da yoğunlaşacak. Brezilya ve Çin'de kuvvetleneceğiz'' dedi. 
     Morchio, Güney Amerika'yı da ''ilginç bir pazar'' olarak yorumlarken, Brezilya'da güçlenmeden Güney Amerika'da güçlü olunamayacağını savundu. 
     Öte yandan atılım planında ön görülen seri üretimin sadece Fiat Oto'da değil İveco kamyon ve Cnh Traktör ve benzeri tarım makineleri içinde geçerli olduğunun altını çizen Morchio, 2006 yılına kadar Fiat Oto'nun üretiminin şimdiki halde yüzde 25'den yüzde 80'e, İveco'nun yüzde 49'dan yüzde 99'a, Cnh'nin ise yüzde 100'e çıkartılacağını belirtti. 

     
</TEXT>
</DOC>
