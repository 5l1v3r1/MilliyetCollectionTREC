<DOC>
<DOCNO> 174603 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/09/siyaset/siy06.html </URL>
<DATE> 2003/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyanet Ötanazi İslama aykırıdır 
</HEADLINE>
<TEXT>

   SELMAN EKİCİ Ankara 

   
   Diyanet İşleri Başkanlığı, ötanazi ve ölüm orucunun dini açıdan uygun olmadığını bildirdi. Din İşleri Yüksek Kurulu, Diyanet'in hazırladığı dergide ötanazinin dini açıdan uygun olup olmadığına ilişkin soruya, "Tedavisi imk nsız bir hastalığa yakalanan kişinin hayatını sona erdirme istemi veya izni ötanazi İslama aykırıdır. Böyle bir istem veya izne istinaden bir insanın hayatına son veren kimse, dinen sorumlu olur" yanıtı verildi. 
   Yanıtta Nisa Suresi'ndeki "Kendinizi öldürmeyiniz. Şüphesiz Allah size karşı çok merhametlidir" ayeti hatırlatıldı. 
   Hastasının yaşaması için tedavi uygulamayan pasif ötanazi yapan doktorun da tazminat ödemekle yükümlü olduğu bildirildi. Ölüm oruçlarıyla ilgili soruya da "Kişinin İslamın yasakladığı yolla hakkını araması ve hayatını feda etmesi, doğru değildir" karşılığı verildi. Kişinin hayatını tehlikeye atarak aç durmasına "oruç" denilmesinin de yanlış olduğu kaydedildi. 
   
   Ceza indirimi 
   Yeni Türk Ceza Kanunu tasarısına göre, iyileşmesi mümkün olmayan ve çekilmez derecede ağrılı hasta olan birini acılarına son vermek için öldürenlere 3 yıla kadar hapis verilecek. Yürürlükteki kanundaysa, böyle bir durumda faile müebbet hapis cezası veriliyor. 
   
   
</TEXT>
</DOC>
