<DOC>
<DOCNO> 170125 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/18/spor/bbas.html </URL>
<DATE> 2003/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Çıta çok yükseldi 
</HEADLINE>
<TEXT>

Basketbol Milli Takımı’nın coachu Aydın Örs, Avrupa ikinciliğini tekrarlamanın yanı sıra şampiyonluğu zorlayacağımızı da iddia etti 
Kerem - Kaya iyi’      İSVEÇ’TE 5 - 14 Eylül’de düzenlenecek 33. Avrupa Erkekler Basketbol Şampiyonası’nda mücadele edecek A Milli Takım’ın teknik heyeti, sağlık kontrolünden geçti. Başantrenör Aydın Örs, Antrenör Alaaddin Yakan ve teknik ekipten Barbaros Akbaş, Fırat Eser ile Mithat Güvendi’ye kan - idrar tahlilleri, EKG, eforlu EKG, EKO ve solunum fonksiyon testi yapıldı. Örs, Çeşme’de bir olaya karışan Kerem ve Kaya’nın kafalarındaki dikişlerin alınacağını, önemli bir sorunlarının olmadığını söyledi. 
     
     Bodiroga müjdesi 
     AYDIN Örs, İsveç’e Avrupa ikincisi unvanıyla gideceklerini vurguladı, Örs şöyle devam etti "Önce bu başarıyı tekrarlamak, sonra da şampiyonluğu zorlamak istiyoruz. Ayrıca ilk 4’e girip, ilk kez olimpiyatlara katılmayı hedefliyoruz. Favorilerden Sırbistan - Karadağ’ın kaptanı Dejan Bodiroga’nın şampiyonada oynamayacağını açıklaması bir avantaj. Ancak Sırbistan-Karadağ basketbolda bir ekol. Bodiroga’nın yerine oynayacak oyuncu onun eksikliğini aratmaz. Sırbistan-Karadağ yine en önemli favorilerden". 
     
Yıldız savaşları      15. Yıldız Bayanlar Avrupa Basketbol Şampiyonası bugün Nevşehir’de, 17. Yıldız Erkekler Avrupa Basketbol Şampiyonası ise aynı gün İspanya’da başlayacak. B Grubu’nda Yunanistan, Ukrayna, Fransa, İspanya ve Hırvatistan ile karşılaşacak bayanlarımız ilk maçını bugün 20.30’da Hırvatistan ile yapacak. İspanya’daki Erkek Milli Takımız ise bugün TSİ 10.00’de Bulgaristan ile mücadele edecek. Her iki şampiyonada da gruplarında ilk dörde girecek ekipler çapraz eşleşecekler. 
     
Gençlerde hata      YUNANİSTAN’DA düzenlenen Dünya Gençler Basketbol Şampiyonası’nda, Milli Takımımız’ın grubunda ikinci olduğu haberi, Anadolu Ajansı’ndan gelen yanlış bilgi nedeniyle dünkü gazetemizde hatalı yayınlanmıştır, özür dileriz. Gençler üçlü averajla grupta üçüncülüğü alırken, Porto Riko ile karşılaşacak ekibimiz, rakiplerini yendikleri takdirde 5.’cilik için mücadele edecekler. 
     

</TEXT>
</DOC>
