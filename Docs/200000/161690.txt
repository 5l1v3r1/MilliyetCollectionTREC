<DOC>
<DOCNO> 161690 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/07/son/sonspo01.html </URL>
<DATE> 2003/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Okan Koç Beşiktaş yolunda... 
</HEADLINE>
<TEXT>

     Gençlerbirliği'nin gole dönük orta alan oyuncusu Okan Koç'un transferi konusunda Beşiktaş Kulübü yönetimiyle Gençlerbirliği yönetimi anlaşmaya vardı. 
     Beşiktaş'ın yöneticilerinden Deniz Atalay ile Gençlerbirliği Kulübü Başkanı İlhan Cavcav, yaptıkları görüşme sonrasında, Okan Koç'un Beşiktaş'a transferi için 1 milyon 750 bin dolar ücrette anlaşmaya vardı. Ancak şu anda Ümit Milli Takım'la birlikte Slovakya'da bulunan Okan'ın, dönüşünden sonra Beşiktaş kulübü yöneticileriyle masaya oturması bekleniyor. Şayet Okan da yöneticilerle anlaşırsa, gelecek sezon siyah-beyazlı formayı giyecek. 
     
     ''BU KÜLÜBÜ BEN YÖNETİYORUM'' 

     Öte yandan, Okan Koç'un transferi konusunda Beşiktaş yönetimiyle anlaşan Gençlerbirliği Kulübü Başkanı İlhan Cavcav, Okan'ın Galatasaray'a sözünün olduğunu ve sarı-kırmızılı kulübe gitmek istediği yolundaki söylentilere, şöyle cevap verdi 
     ''Bu kulübün başkanı benim. Bu kulübü de ben yönetiyorum. Ben Arnavutum, verdiğim sözden dönmem. Okan'ın bende daha 3 yıl mukavelesi var. Ben hangi kulüple anlaşırsam Okan, o kulübe gider, o kulüpte oynar. Aksi takdirde yedek kulübesinde oturur.'' 
     
</TEXT>
</DOC>
