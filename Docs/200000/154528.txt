<DOC>
<DOCNO> 154528 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/05/spor/spo06.html </URL>
<DATE> 2003/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Altın çıkmadı 
</HEADLINE>
<TEXT>

Avrupa Serbest Güreş Şampiyonası'nın son gününde Arif Kama ve Fatih Çakıroğlu finalde yenildi, bronz madalya ile yetindi. Türkiye takım halinde ikinci oldu 
     Bronzda kaldılar 
     LETONYA'DA dün sone eren 46. Avrupa Büyükler Serbest Güreş Şampiyonası'nda Türkiye iki bronz, bir gümüş madalya alarak takım halinde ikinci oldu. Şampiyonanın son gününde, sabah seansında 60 kiloda Arif Kama, Gürcü Pogosyan'ı 5 - 0 yenerek finale çıktı. Kama, akşam seansında finalde Bulgar Guidea'ya 3 - 0 sayıyla yenilerek, gümüş madalyanın sahibi oldu. 
     
     Çakıroğlu devrildi 
     96 kiloda sabah seansında mindere çıkan Fatih Çakıroğlu, Avusturyalı Valach'ı 3 - 0 ile geçti. Çakıroğlu finalde Rus Gatfialov ile kapıştı. Normal süresi 2 - 0 biten mücadelede gülen Rus güreşçi oldu. Çakıroğlu, 4 - 1'lik yenilgiyle bronz madalya aldı. Şampiyonada birinciliği 59 puanla Rusya elde etti. Bayanlarda ise takım halinde zirveye Almanya çıktı. 
     
Gürcü Pogosyan finali çalamadı      60 kilo yarı finalinde Arif Kama'ya yenilen Gürcü Pogosyan'ın Kızılcahamam'da hırsızlık yaparken yakalandığı iddia edildi. Pogosyan'ın alışveriş sırasında mağaza sahiplerini oyaladığı ve bu sırada arkadaşlarının hırsızlık yaptığı bildirildi. Dükkan sahiplerinin ihbarı üzerine yakalanan Ermeni asıllı Gürcü sporcuyu, Türk Milli Takımı'nın kafile başkanı Yakup Topuz'un kurtardığı ifade edildi. 
     

</TEXT>
</DOC>
