<DOC>
<DOCNO> 169748 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/16/son/sondun18.html </URL>
<DATE> 2003/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Hallyday'in 35 yıl önceki Türkçe plağı koleksiyoncuların gözdesi 
</HEADLINE>
<TEXT>

     Fransızların ünlü müzisyeni Johnny Hallyday'in 35 yıl önce Türkçe söylediği plağın, Fransız müzik koleksiyoncularının gözdesi olduğu bildirildi. 
     Johnny Hollyday, Slyvie Vartan ile birlikte 1966 yılında İstanbul turnesi sırasında, Sezen Cumhur Önal'ın sözlerini Türkçe yazdığı, ''Altın Yüzük'' ve ''Yeşil Gözleri İçin'' adlı parçaları 35'lik bir plakta seslendirmişti. 
     Philips firması tarafından çıkarılan plağın, bir süre önce 60. yaşgününü kutlayan Hallyday'in eserlerini koleksiyon yapanların en fazla aradıkları plaklar arasında yer aldığı öğrenildi. 
     Le Figaro gazetesinin Scope isimli müzik ve kültür ekinde çıkan bir habere göre, oldukça zor bulunan bu plağın piyasa değeri 8 ile 10 euro arasında. 
     Johnny Hallyday, geçen ay 60. doğum gününü, Paris'in ''Parc des Princes'' stadyumunda yaklaşık 60 bin kişinin katıldığı dev bir konserle kutlamıştı. 
     İzleyenlere unutulmaz bir müzik ziyafeti çeken Hallyday, 60 yaşında olmasına rağmen dinamik performansıyla izleyenleri büyülemişti. 
     Johnny Hallyday, önümüzdeki iki ay içinde 24 büyük kentte konser verecek. 
     
</TEXT>
</DOC>
