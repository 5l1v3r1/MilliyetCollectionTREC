<DOC>
<DOCNO> 189029 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/16/son/sondun53.html </URL>
<DATE> 2003/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Barzani Türk askerine onay verilirse konsey'den istifa ederim 
</HEADLINE>
<TEXT>

     Irak Kürdistan Demokrat Partisi IKDP lideri Mesud Barzani, Irak geçici Hükümet Konseyi'nin Türk askerine onay vermesi halinde Konsey üyeliğinden istifa edeceğini söyledi. 
     Barzani, merkezi Londra'da bulunan ve Arapça yayın yapan Eşşark el Avsat gazetesinde bugün yayımlanan demecinde, Türk askerinin Irak'a girmesinin sonuçlarının çok kötü olacağını savundu. 
     Barzani, ''Irak'ta Türk askeri varlığına yalnızca Kürtler karşı değil. Burası bizim ülkemiz ve belirli haklarımız var. Tutumumuzda ısrarcıyız. Eğer Hükümet Konseyi Türk askerini kabul ederse istifa ederim'' dedi. 
     Barzani, ''Tutumumuz çok açık ve katı. Türkler, Irak'ın karşı çıkmasına rağmen Irak topraklarına asker gönderirlerse, bunun sonuçlarının bütün sorumluluğu kendilerine ait olacaktır'' şeklinde konuştu. 
     
</TEXT>
</DOC>
