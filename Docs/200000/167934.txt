<DOC>
<DOCNO> 167934 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/08/siyaset/siy20.html </URL>
<DATE> 2003/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Politika turu 
</HEADLINE>
<TEXT>

AKP’de müsteşar’ krizi      ÖNDER YILMAZ Ankara 

     AKP’de, Başbakan Tayyip Erdoğan’a TBMM yolunu açmak için Siirt milletvekilliğinden istifa eden Mervan Gül’e "diyet borcu"nu ödeme tartışması yaşanıyor. Parti yönetimi, Fikri Şahin’den boşalacak Çalışma Bakanlığı Müsteşarlığı’na Gül’ün getirilmesi için bastırırken, Bakan Murat Başesgioğlu Kastamonu Valisi Enis Yeter’de ısrar ediyor. Parti yönetimi hükümete baskı yaparken, Başesgioğlu’na müdahale etmek istemeyen Erdoğan’ın ise şimdilik sessizliğini koruduğu belirtildi. 
     
Dokunma değil sınırlama’      ANKARA Milliyet 

     AKP Grup Başkan Vekili Haluk İpek, CHP ve AKP’nin milletvekili dokunulmazlığının kaldırılması konusunda taahhütte bulunmadıklarını belirtti. "Sınırlandırmadan" yana olduklarını belirten İpek, Avrupa’da dokunulmazlığın seçimle birlikte geldiğini, Türkiye’de seçim öncesi dönemi de kapsadığını vurgularken, "Bu öyle bir şekilde düzenlenmelidir ki, parlamenter sistemi aksatacak uygulamalara imk n vermemelidir" dedi. 
     
Kapatılan TV’ler eğitecek      ANKARA Milliyet 

     MİLLİ Eğitim Bakanlığı MEB , Radyo ve Televizyon Üst Kurulu’na RTÜK kapatma süresince televizyon kanallarından eğitim ve kültür programları yayımlanması teklifi götürdü. Konuya ilişkin protokolün MEB ile RTÜK arasında bu hafta içinde imzalanması beklenirken, ilk uygulama 30’ar gün kapatma cezası verilen Uzan grubuna ait Star, Kanal 6, Star Max, Star 6 ve Star 8 televizyon kanalında gerçekleştirilecek. 
     

</TEXT>
</DOC>
