<DOC>
<DOCNO> 187607 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/09/son/sontur20.html </URL>
<DATE> 2003/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Polis silahıyla cinayet... 
</HEADLINE>
<TEXT>

     Mamak'ta bir kafede meydana gelen olayda, kafe şefi, polis arkadaşının silahıyla adam öldürdü. 
     Emniyet yetkililerinden alınan bilgiye göre, Tıp Fakültesi Caddesi üzerinde bulunan Paşam Cafe adlı işyerine gelen Cafer Aktaş 30 ve kız arkadaşı Nermin Demirkol, kafenin şefi Murat Canpolat ile nedeni bilinmeyen bir konuda kavga etti. 
     Kavga sonucu Murat Canpolat, kafede oturan ve arkadaşı olduğu bildirilen polis memuru Özkan Yurt'un silahını belinden alarak Cafer Aktaş'a ateş etti. 
     Ağır yaralanan Aktaş, Ankara Hastanesi'ne kaldırıldı ancak yaşamını yitirdi. 
     Bu sırada kafe çalışanları Murat Canpolat'ın elinden silahı almak isterken silah yeniden ateş alarak Canpolat'ı göğsünden yaraladı. 
     Canpolat'da Ankara Hastanesi'nde tedavi altına alındı. 
     Olayla ilgili polis memuru Özkan Yurt gözaltına alınırken, Murat Canpolat'ın da hastanede gözaltında tutulduğu bildirildi. 
     
     KIRKKONAKLAR'DA CİNAYET 
     Kırkkonaklar'da meydana gelen olayda ise müteahhitlik yapan Aydemir Ardı adlı kişi, yanında çalışan işçisi Yusuf Çiçek'i bulundurma ruhsatlı silahıyla kafasından vurarak öldürdü. 
     Olaydan sonra polise teslim olan müteahhit Ardı, işçisinin, eşiyle ilişkiye girdiğini iddia ederek, bu yüzden cinayet işediğini kaydetti. 
     
</TEXT>
</DOC>
