<DOC>
<DOCNO> 165787 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/27/yazar/civaoglu.html </URL>
<DATE> 2003/06/27/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Çanlar kimin için 
</HEADLINE>
<TEXT>

     "Turgut Özal ve Kemal Derviş'in tatları damağımızda kaldı. 
     Onların ekonomi patronu olduğu dönemlerde, sözleri pusula ibresi gibiydi. 
     Güvenirdik. 
     Yönümüzü buluyorduk. 
     Söyledikleri ekonominin gidişiyle doğrulanıyordu. 
     Ne yazık ki şimdi ekonomi için böyle kanaat önderi yok. 
     Bocalıyoruz. 
     Ayrı tellerden çalıyorlar. 
     Örneğin şöyle söylemler 
     '- IMF ile anlaşmaları sürdüreceğiz... 
     - IMF ile anlaşmalardan kurtulacağız... 
     - Ekonomi göstergeleri iyi... 
     - Ekonomide öncü göstergeleri alıyoruz ' 
     Hangisi pusula 
     Hiçbirinde Özal ya da Derviş'teki kanaat önderliğini bulamıyoruz. 
     Unakıtan güven veriyor ama, o da ekonominin bütününü kucaklayan kaptan köşkünde değil. 
     IMF'nin beklediği yasalar hala çıkmadı. Tedirginlik var. 
     Gerçi göstergeler sarsıldığı zaman harekete geçiyorlar, gaza basıyorlar ama o arada da dengeler bozulmuş oluyor. 
     Oysa ekonomi istikrar, istikrar, istikrar demektir." 
     
Özal, Derviş... Ve Kim      İşte ekonominin nabzı... 
     Aslında paniğe gerek yok. 
     Ne olursa olsun bu hükümet IMF ile anlaşmayı sürdürmek zorundadır. 
     Bunu yapmazsa ekonomik depremin yaşanması için bir hafta bile uzun süre olur. 
     Eğer bir sonraki gözden geçirmede de IMF kredi dilimi serbest bırakılmazsa neler olabileceğini düşünmek dahi istemem. 
     Kemal Derviş'in bile "iyi gidiyor" dediği ekonominin, böylesine rotasız, hedefsiz kayalıklara sürüklenmesine hükümetin göz yumacağını hiç sanmıyorum. 
     Gerekenler, herhalde yapılacaktır. 
     Ancak... 
     Sorun, bunu yapmak değil, zamanında yapmaktır. 
     Fazladan faturalar ödememek ve halka da ödetmemektir. 
     Bu hükümetin de, bir zamanların Özal'ı ve son kriz sonrasının Derviş'i gibi pusulalara ihtiyacı var. 
     
Arjantin kabusu      Amerika ile nispeten düzelmekte olan ilişkilerin IMF üzerine etki yapacağını sanmak ise yanılgı olur. 
     ABD desteğinin yitirilmesi eksiler üretir. Destek alınırsa getireceği artılar sınırlıdır. 
     Ve bir hatırlatma... 
     Arjantin ile ABD arasında sorun mu vardı 
     Hayır. 
     Ne var ki... 
     ABD'ye güvenen ve o nedenle de popülizm yapan, IMF ile anlaşmaya bağlanmış ekonomik programları sapmalar ve gecikmelerle yaralayan hükümetler, Arjantin'deki dramatik sonu hazırlamışlardı. 
     Sonuç... 
     Karamsar değilim... 
     Bu hükümetin iki önemli adamı Erdoğan ve Gül "ekonomide yol haritasının IMF ve siyasette yol haritasının ise AB parametreleriyle çizildiğini" vurguladılar. 
     Bu yol haritalarından uzaklaşacaklarını sanmam. 
     Fakat, akıldanelerin telkinleriyle zorunlu ara istasyonlara rötarla varacaklarından kaygı duyuyorum. 
     Bu da raydan çıkmak kadar değilse bile, ekonomiyi zora sokar. 
     Dün IMF'nin, geciken gözden geçirme toplantısı için "hala tarih belirlemediğinin ve Türkiye'de atılması gereken adımların beklendiğinin" altını çizen açıklaması "uyarı" değil de nedir 
     Çanlar kimin için çalıyor 
     
     
     

</TEXT>
</DOC>
