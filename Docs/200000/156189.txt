<DOC>
<DOCNO> 156189 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/12/son/sonspo01.html </URL>
<DATE> 2003/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Aziz Yıldırım, Daum ile görüşmek için Viyana'ya gitti 
</HEADLINE>
<TEXT>

     Fenerbahçe Kulübü Başkanı Aziz Yıldırım ve yönetici Hakan Bilal Kutlualp'in, teknik direktör adaylarıyla görüşmek için Viyana'ya gittiği öğrenildi. 
     Yıldırım ve Kutlualp'in, burada Austria Wien'in teknik direktörü Christoph Daum ile transfer görüşmesi yapacakları kaydedildi. 
     Bir an önce teknik direktör transferini bitirmek isteyen Aziz Yıldırım'ın, Daum ile anlaşamaması durumunda Avrupalı bir teknik direktörle daha görüşeceği bildirildi. 
     Asbaşkan ve kulüp sözcüsü Atilla Kıyat, teknik direktör arayışları konusunda yönetimin başkan Aziz Yıldırım'a yetki verdiğini, başkanın Daum ile yapacağı görüşme konusunda bilgisi olmadığını söyledi. 
     
</TEXT>
</DOC>
