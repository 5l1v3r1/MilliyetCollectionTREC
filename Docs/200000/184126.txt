<DOC>
<DOCNO> 184126 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/23/son/sonspo05.html </URL>
<DATE> 2003/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor Avrupa'da 63. randevuya çıkıyor... 
</HEADLINE>
<TEXT>

     UEFA Kupası 1. turunda yarın İspanya'nın Villarreal takımı ile karşılaşacak olan Trabzonspor, Avrupa Kupaları'ndaki 63. maçına çıkacak. 
     Bordo-mavililer, 36 yıllık tarihinde Avrupa Kupaları'nda bugüne dek yaptığı 62 karşılaşmada, 25 yenilgi, 24 galibiyet ve 13 beraberlik elde etti. 
     Karadeniz ekibi, Avrupa Kupaları'nda yaptığı karşılaşmalarda 84 gol atarken, kalesinde 99 gol gördü. 
     
     UEFA KUPASI'NA 8 KEZ KATILDI 
     Trabzonspor, UEFA Kupası'nda bugüne kadar 8 kez katılma hakkı elde ederken, toplam 32 maç oynadı. 
     Karadeniz ekibi, söz konusu maçlarda 13 galibiyet, 12 mağlubiyet ve 7 beraberlik elde etti. 
     UEFA Kupası'nda, rakip filelere 52 gol gönderen bordo-mavililer, kalesinde ise 63 gol gördü. 
     Bordo-mavililer, 6 kez Şampiyon Kulüpler Kupası, 3 kez Kupa Galipleri Kupası ve 1 kez de UEFA Intertoto Kupası'na katılmıştı. 
     
     EN BÜYÜK BAŞARISI 3. TUR 
     Trabzonspor, UEFA Kupası'nda en büyük başarısını ise 3. tura yükselerek elde etti. 
     Bordo-mavililer, 1994-95 sezonunda 1. turda Romanya'nın Dinamo Bükreş, 2. turda İngiltere'nin Aston Villa takımını eledikten sonra 3. turda İtalya'nın Lazio takımına elenmişti. 
     Karadeniz ekibi, 1991-92 sezonunda da ilk turda Yugoslavya'nın H. Gradjanski takımını, 2. turda Fransa'nın Oliympic Lyon takımını elerken, üçüncü turda Danimarka'nın Kopenhagın takımına elenmişti. 
     
     DEVLERE KARŞI ZAFERLER 
     Trabzonspor, Avrupa Kupaları'nda oynadığı maçlar içerisinde çok güçlü takımları yendi. 
     Bordo-mavililer, Barcelona, Liverpool, İnter ve Aston Villa'yı yenmeyi başardı. 
     
</TEXT>
</DOC>
