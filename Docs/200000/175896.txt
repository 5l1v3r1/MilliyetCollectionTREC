<DOC>
<DOCNO> 175896 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/15/son/sondun26.html </URL>
<DATE> 2003/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Ünlü aktör Jude Law, 5 yıllık eşinden boşanıyor... 
</HEADLINE>
<TEXT>

     İngiliz aktör Jude Law 30 ile kendisi gibi oyuncu olan karısı Sadie Frost 37 boşanıyor. 
     Frost'un sözcüsü, aynı zamanda moda tasarımcısı olan aktrisin, 5 yıllık evliliğini, eşinin ''makul olmayan tutumları'' nedeniyle bitirme kararı aldığını söyledi. 
     Sadie Frost'un boşanma kararına eşinin saygı duyduğu, çiftin bu süreçten, özellikle de çocukları açısından zarar görmeden çıkmak istediği belirtildi. 
     Jude Law ile Sadie Frost, yıl başında üçüncü çocukları Rudy'nin doğumundan sonra ayrı yaşamaya başlamıştı. 
     Frost'un, aktör Gary Kemp ile yaptığı evlilikten de bir oğlu bulunuyor. 
     ''The Talented Mr Ripley''deki rolüyle Oscar'a aday gösterilen Jude Law, çekimleri süren ''Cold Mountain'' filminde Avustralyalı oyuncu Nicole Kidman ile başrolü paylaşıyor. 
     Nicole Kidman, geçen ay Jude Law ile ilişkileri olduğu yönünde haber yayınlayan bir İngiliz gazetesi hakkında dava açmıştı. 
     
</TEXT>
</DOC>
