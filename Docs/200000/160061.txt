<DOC>
<DOCNO> 160061 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/31/dunya/dun02.html </URL>
<DATE> 2003/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam'ın sığınağı aslında hiç var olmamış 
</HEADLINE>
<TEXT>

20 Mart'ta 'İçinde Saddam var' diye ilk vuruşun yapıldığı meşhur sığınak, bütün aramalara rağmen bulunamadı 
     SEMA EMİROĞLU New York 

     ABD'nin 20 Mart sabahı 40'tan fazla Tomahawk füzesi yağdırarak sürpriz biçimde savaşı başlattığı ve eski Irak lideri Saddam Hüseyin'in içinde uyuduğunu sandığı yeraltı sığınağının mevcut olmadığı ortaya çıktı. 
     Amerikan CBS Televizyonu'nun haberine göre, Bağdat'taki Amerikan askerlerinin Dora adlı semtte araştırma yaptığı ve ne sığınağa ne de Saddam ya da oğullarının cesedine rastladığı bildirildi. ABD Beşinci Kolordusu'ndan Albay Tim Madere, "Her yere çok dikkatli biçimde baktık, ama ne yeraltı sığınağı, ne de herhangi bir ceset bulabildik" dedi. Ancak yetkililer, sığınaklar bulunmasa bile füze vuruşunun gerçekleştiği gece Saddam'ın bulunduğu yerle ilgili istihbaratı h l inandırıcı bulduklarını bildirdiler. Yetkililer, şu ana kadar ceset bulunmamasının da normal olduğunu, çünkü çevredeki Iraklıların bunları ortadan kaldırmış olabileceğini savundular. 
     

</TEXT>
</DOC>
