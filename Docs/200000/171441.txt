<DOC>
<DOCNO> 171441 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/24/son/sontur03.html </URL>
<DATE> 2003/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Orman niteliğini kaybetmiş alanların satışı 361 oyla kabul edildi 
</HEADLINE>
<TEXT>

     Aanayasa Değişikliğine İlişkin Yasa'nın, orman niteliğini kaybetmiş alanların satışını öngören maddesi 361 oyla kabul edildi. 
     TBMM Genel Kurulu'nda yapılan gizli oylamaya, 362 milletvekili katıldı. Maddeye 361 milletvekili kabul, 1 milletvekili ret oyu kullanılırken, 1 milletvekili de çekimser kaldı. 
     Başkanvekili Yılmaz Ateş, maddenin kabulünün ardından birleşime ara verdi. 
     
     Halkoyuna sunulması 

     Anayasa değişikliğinin milletvekili seçilme yaşının 25'e düşürülmesi ile orman vasfını yitiren arazilerin satışına ilişkin maddelerin halkoyuna sunulması halinde tümüyle oylanmasını öngören yürürlük maddesi 361 oyla kabul edildi. 
     TBMM Genel Kurulu'ndaki gizli oylamaya 362 milletvekili katıldı. 361 kabul oyuna karşılık, 1 çekimser oy kullanıldı. 
     Böylece Cumhurbaşkanı Ahmet Necdet Sezer'in TBMM'ye iade ettiği yasanın birinci tur görüşmeleri tamamlandı. 
     Yasanın ilk tur oylamalarına CHP milletvekilleri katılmadı. 
     Oylamaların ardından birleşimi yöneten TBMM Başkanvekili Yılmaz Ateş, Genel Kurulu'u bugün saat 15.00'te toplanmak üzere kapattı. 
     
</TEXT>
</DOC>
