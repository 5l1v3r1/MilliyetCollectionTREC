<DOC>
<DOCNO> 153161 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/29/yasam/yas03.html </URL>
<DATE> 2003/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Kazayı 'tercih' etti 
</HEADLINE>
<TEXT>

Uyku mahmurluğuyla Bakırköy-Yenikapı arasındaki tercihli yola ters yönden giren sürücü, taksiyle kafa kafaya çarpıştı... 
     DİNÇER ŞEREF İstanbul 

     Bakırköy-Yenikapı arasındaki sahil yolundaki tercihli yol uygulaması, yine bir kazaya neden oldu. Ali Aşkın 50 , dün sabah 06.00'da arkadaşı Hüseyin Oğur'la 57 birlikte işyerine gitmek üzere Bakırköy'den otomobiliyle yola çıktı. Aşkın'ın kullandığı 34 YA 5978 plakalı otomobil tercihli yola tersten girince, Faik Kalabalık'ın 30 kullandığı 34 THA 80 plakalı taksiyle kafa kafaya çarpıştı. 
     Kazada, Ali Aşkın ve aynı araçta bulunan arkadaşı Hüseyin Oğur, taksi sürücüsü Kalabalık ve Atatürk Havalimanı'na götürdüğü Fransız uyruklu müşterisi Fabien Andre Dellonay 32 yaralandı. 
     
     Fransız turist yaralı 
     Oğur, kazadan sonra orta refüjde bir süre yatarak ambulansa bindirilmeyi beklerken, ağır yaralı olan taksi şoförü Kalabalık ve Dellonay, hemen İstanbul Üniversitesi Tıp Fakültesi Hastanesi'ne kaldırıldı. 
     Hafif yaralanan Ali Aşkın, kazayı şöyle anlattı "Tercihli yol için saati kaçırmış olduğumu fark etmeden yola girdim. Bir süre sonra ters yönde gittiğimi anladım ancak bulunduğum yerden geriye dönemedim. Tam o anda karşıma bir taksi çıktı ve olanlar oldu." 
     


YAŞAM 






















</TEXT>
</DOC>
