<DOC>
<DOCNO> 175154 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/12/spor/spo00.html </URL>
<DATE> 2003/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
SPOR PANORAMA 
</HEADLINE>
<TEXT>
   Hoşgeldin Kral 
   Ne Fenerbahçe'nin taraftarını hüsrana uğratan yenilgisi, ne 46. sezonun ilk hafta sürprizleri ne Olimpiyat Stadı komedisi. Hakan Şükür'ün iki gollü dönüşü bir numaralı gündem maddesi 
      TAMER BAĞLAN 

   
   Yüzde doksandokuz olasılıkla yine üç büyüklerden birinin maratonu önde tamamlayacağı, Trabzonspor, Gençlerbirliği, Malatyaspor gibi bir iki takımın onları zorlayacağı ve diğerlerinin arasıra sürprizler yapacağı tanıdık bir sezona başladık. Artık, şu Fener yenilgilerini abartıp haftanın olayı haline getirmeye de hiç gerek yok. Son yıllarda sıkça görülen bu durumu h l mı kanıksamadık 
   Çok şey var kaydadeğer ancak, ilk haftanın en önemli olayı olarak Hakan Şükür görülmelidir. Çağın en önemli forvetini en iyi dönemlerinde bile acımasızca ve saçma sapan eleştirenler, dönüşüne karşı durup başarısızlığı için fırsat bekleyenler bir süre ortalıkta görünmemelidir. Milli takımda 38, Avrupa Kupaları'nda 28 golle lider olan, bu haftaki 2 golüyle Türkiye Ligi'nde 196. golüne ulaşan kral gelecek haftalarda belki de oybirliğiyle "sezonun en iyi transferi" olarak değerlendirilecektir. 
   "Sezonun en iyi transferi kim " sorusuna "Ahmed Hassan" yanıtı da verilebilir. Sezona hazır ve güçlü başlayan Samsunspor karşısında takımını sıkıntıdan iki farka taşıyan Mısırlı'nın mesajından çıkarılacak ders ise, asla kulübede bekletilmeyeceğidir. 
   Kaleci, savunma, lider ve özgüven sorununu çözemeyen Fenerbahçe'nin, Aykut Kocaman yönetimindeki sistemli, tecrübeli ve sakin İstanbulspor karşısındaki yenilgisi sürpriz olarak değerlendirilmemelidir. 
   Galatasaray'ın farklı kaybedebileceği maçı kazanmayı başardığı, Fenerbahçe'nin kazanabileceği maçı farklı kaybettiği açılış haftasının ardından oturmuş sistemi ve yerinde transferleriyle uyum sorunu bulunmayan Lucescu'nun Beşiktaş'ı, daha şimdiden bu sezon da şampiyonluğun en büyük adayı olarak gösterilebilir. 
   Başlangıcında Konyaspor'un, gelişiminde Trabzonspor'un üç puan için heveslendiği gol düellosunun sonucundan kimse tatmin olmadı. Ev sahibinde Ogün, misafirde Yattara ve Hüseyin gördükleri kırmızı kartlar, kaleci Petkoviç ise kötü oyunu nedeniyle kaçan puanların sorumlusu olarak suçlandı. 
   Ersun Yanal'ın Gençleri bu kez alışılmışın dışında başladı lige. İkinci sezonuna sorunsuz ve takviye edilmiş kadrosuyla başlayan Elazığspor, Kırmızı - Siyahlılar'ın savunma hatalarını iyi değerlendirip kolay gollerle sonuca gitti. 
   Hagi yönetimindeki Bursaspor'un, taraftarına geçen sezonki eziyeti çektirmeyeceği ilk haftadan belli oldu. Çok pozisyon yakaladılar, gole ulaşamadılar. Ancak, gözardı edilmemesi gereken bir nokta var rakipleri kalesini Ömer'in koruduğu, son yılların en güçlü takımlarından Gaziantepspor'du. 
   Sebatspor'un lig tarihindeki ilk maçında rakibi Denizlispor'du. Bu iki güçlük karşısında kazanması oldukça zordu. Adanaspor'un da iki zorluğu vardı ilk haftada, birincisi kadrosunu oldukça güçlendiren Ziya Doğan yönetimindeki Malatyaspor, ikinci boş tribünler. Rizespor'u ligin düşme adaylarıdan biri olarak gösterenler ise, Serkan'ın füzesiyle gelen galibiyet sonrası vakitsiz öten horoz durumuna düştüler. 
   Hakemler ilk hafta hemen herkes tarafından çok beğenildiler. Sadece Fenerbahçe'nin bir penaltısını, Gençlerbirliği'nin iki penaltısı ve bir golünü, Malatyaspor'un bir golünü ve Ankaragücü'nün bir penaltısını vermediler... 
   
   Haftanın karması 
   Cordoba Beşiktaş 
   Servet Denizlispor 
   Ahmet Çaykur Rizespor 
   Uche İstanbulspor 
   Zafer Biryol Konyaspor 
   Saidou İstanbulspor 
   Atilla Malatyaspor 
   Yordanov İstanbulspor 
   Da Silva Elazığspor 
   Hakan Şükür Galatasaray 
   Ahmed Hassan Beşiktaş 
   
   Haftanın portresi 
   HAKAN ŞÜKÜR GALATASARAY 
   Transferine burun kıvıranlar da oldu, onu küçümseyenler de... Ancak unutulan bir şey vardı o kraldı... Fizik olarak hazır değildi, 1175 gün sonra kariyerinin altın çağını yaşadığı formasına kavuşmuştu, ayaklarının titremesi doğaldı. Ancak o teklemedi, golleri eski Hakan'ın dönüşünün müjdecisiydi. Elektrik kesintisiyle soğuyan oyunu aydınlatan tek isimdi. 
   
   Haftanın takımı 
   İSTANBULSPOR Kocaman'ın talebeleri, gençliklerinin verdiği heyecana kapılmadan, 55 bin taraftarı arkasına alan Fenerbahçe'yi Kadıköy'de sürklase ederek, haftaya damgasını vurdular. Taktik ve beceri olarak rakibe üstünlüğü kabul ettirip, "takım ruhunun" ne kadar önemli olduğunu bir kez daha ortaya koydular. 
   
   Haftanın hocası 
   AYKUT KOCAMAN Futbol pazarının değişken rüzgarları karşısında hiç eğilmedi, sürekli kendini yeniledi. Mütevazi bütçeyi en iyi şekilde kullandı, akılcı transferlerle İstanbulspor'u hep ayakta tuttu. Fenerbahçe karşısındaki zafer taktik becerinin yanı sıra genç teknik adamın futbolcularına aşıladığı değerlerin ürünüydü. 
   
   Haftanın hakemi 
   HAMZA MISIR Sonucu etkileyen hataların yapıldığı ilk haftada Galatasaray - Diyarbakır maçındaki başarılı yönetimiyle tam not aldı. Pozisyonlara yakındı, doğru kararları ve otoritesiyle oyunculardaki güven mekanizmasını harekete geçirdi. Başarılı yönetimiyle yardımcılarının hatalarının üstünü örtmesini de bildi. 
   
   Gol krallığı Futbolcu Takım Maç Gol Ahmed Hassan Beşiktaş 1 2 Hakan Şükür Galatasaray 1 2 Yordanov İstanbulspor 1 2 Zafer Biryol Konyaspor 1 2 
   
   Gol pası Futbolcu Takım Maç Gol Pası M.Yozgatlı İstanbulspor 1 2 Cenk İşler Konyaspor 1 2 Yattara Trabzonspor 1 2 
   
   Altın eldiven Futbolcu Takım Maç Gol Vintilla Bursaspor 1 - Suleymanou Denizlispor 1 - Ömer G.Antepspor 1 - Oğuz İstanbulspor 1 - Milosevski Malatyaspor 1 - 
   
   Kart cezalıları 
   Kırmızı Ümit Elazığspor , Erhan Albayrak Fenerbahçe , Ogün Konyaspor , Yattara, Hüseyin Trabzon 
   
   Haftanın sonuçları 
   Samsunspor - Beşiktaş 1 - 3 
   Serkan Dk.13 , Tümer Dk.54 - Pen. , Ahmed Hassan Dk.69 - 90 3 
   Galatasaray - Diyarbakırspor 2 - 1 
   Saffet Dk.11 , Hakan Şükür Dk.52 - 74 
   Konyaspor - Trabzonspor 3 - 3 
   Cenk Dk.1 - Pen. , Zafer Biryol Dk.11 ve 90 2 , Erdinç Dk.47 , Gökdeniz Dk.60 , Yattara Dk.66 
   Bursa - Gaziantepspor 0 - 0 
   Gençlerbirliği - Elazığspor 2 - 3 
   Youla Dk.14 , Effa Dk.32 , Da Silva Dk.37 , Eser Dk.82 , Mustafa Özkan Dk.85 
   Fenerbahçe - İstanbulspor 0 - 3 
   Balili Dk.20 , Yordanov Dk.32 ve 58 
   Çaykur Rizespor - Ankaragücü 2 - 1 
   Ramadan Dk.7 , Ahmet Dk.35 , 
   Serkan Özdemir Dk.82 
   Adanaspor - Malatyaspor 0 - 1 
   Atilla Dk.47 
   Akçaabat Sebat - Denizlispor 0 - 2 
   Ali Akdeniz Dk.16 , 
   Muhammet 90 3 Ken.kal. 
   
   Alkış alanlar 
   Duyarlılık örneği 
   İZMİR'DEKİ dostluk maçında yaşanan vahşet yüreğimizi dağlamış, tribünler üzerinde dolaşan akbabalara lanet yağdırmıştık. Tedirgin olmuş, tel örgüleri kaldırma modasının yayıldığı bir sezonda yaşanabilecek tehlikelerin soğuk ürpertisini hissetmiştik. Samsunspor - Beşiktaş açılış maçında İl Emniyet Müdürü Tekin Akın'ın tribünlere astırdığı "Kaç puan bir can eder Üç puan bir can eder mi " pankartı düşündüklerimize tercüman oldu. Samsunsporlu oyuncular da, "Kaç puan bir can eder Yeni sezonda barış, dostluk için elele" yazılı pankartla alkışı hak etti. 
   
   Kara tahta 
   Fenerli'nin talihi 
   FENERBAHÇE taraftarı 21. yüzyılı çoktan yakaladı, rakip takımı alkışlaması, fair - play konusunda aldığı mesafe ile güvenlik güçlerinin de çekirdek yiyerek maçları izlemesini sağladı. Ancak flaş transferlerle beslenen Fenerbahçe'nin futbolu bir türlü gelişemedi, daha açılış maçında teslim bayrağı çekilerek, yine işkence çektirdi. Kısacası şefkatle çocuğunun üstüne titreyen baba, çoktan affetmeye hazır olduğu en sevdiği varlıktan ilk gün dayak yedi. Artık bilinmelidir ki, Fenerbahçe'nin tribünün efendilerine borçları birikti. 
   
   Haftanın sözü 
   Artık armutun sapı, üzümün çöpü diyemeyiz. Burada oynayacağız. 
   Fatih Terim - Galatasaray Teknik Direktörü 
   
   
</TEXT>
</DOC>
