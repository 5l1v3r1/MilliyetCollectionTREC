<DOC>
<DOCNO> 195703 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/15/son/sondun06.html </URL>
<DATE> 2003/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'ta öldürülen ABD askeri sayısı 400'ü buldu 
</HEADLINE>
<TEXT>

     Irak'ta, savaşının başladığı 20 marttan bu yana ölen Amerikan askeri sayısı 400'ü buldu. 
     AP ajansı, bu sabah Irak'ın başkenti Bağdat'ta bir Amerikan konvoyunun geçtiği yola yerleştirilen bombanın patlaması sonucu, 1 Amerikan askerinin öldüğünü ve ölen Amerikalı asker sayısının 400'e ulaştığını bildirdi. 
     Irak'ta, ABD'den sonra en büyük gücü bulunduran İngiltere ise savaşın başlamasından bu yana 52 askerini kaybetti. 
     Irak'taki ittifak gücünde asker bulunduran İtalya 16, Danimarka, İspanya, Ukrayna ve Polonya ise birer askerini kaybetti. 
     Reuters ajansı da dünkü haberinde, ABD'nin daha bir yılını doldurmayan Irak'taki savaşında ölen askerlerinin sayısının, Vietnam savaşının ilk üç yılında ölen ABD askeri sayısını aştığını bildirmişti. 
     ABD Savunma Bakanlığı'nın istatistiklerine göre, başlangıcı resmi olarak 11 Aralık 1961 tarihinin kabul edildiği Vietnam savaşında, 1964 yılı sonuna kadar 392 Amerikan askeri ölmüştü. 
     
</TEXT>
</DOC>
