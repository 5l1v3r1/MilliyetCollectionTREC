<DOC>
<DOCNO> 173829 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/06/ekonomi/eko07.html </URL>
<DATE> 2003/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezer, 'Kambiyo Affı'nı onayladı 
</HEADLINE>
<TEXT>

   
   Cumhurbaşkanı Ahmet Necdet Sezer, kambiyo takibindeki firmalara şartlı af getiren "1576 Sayılı Türk Parasının Kıymetini Koruma Hakkında Kanunu" onaylayarak Başbakanlığa gönderdi. 
   Yasa ile, her türlü mal, kıymet, hizmet, sermaye ithal ve ihracından doğan alacaklarını yurda getirmeyenlere ceza indirimi öngören ve haklarında kambiyo takibi başlatılan firmalara, yükümlülüklerini yerine getirmeleri halinde verilen para cezalarını indirerek haklarında başlatılan işlemleri, yargı kararlarını ortadan kaldırıyor. İthalat, ihracat ve diğer kambiyo işlemlerinde döviz veya Türk parası kaçırmak kastıyla muvazaalı işlemlerde bulunanlara ise, kaçırdıkları kıymetin rayiç bedeli kadar ağır para cezası uygulanacak. Kanunun yürürlük tarihinden önce haklarında takip başlatılan, ancak yargıya intikal ettirilmeyenlerin, yasanın yayım tarihinden itibaren 150 gün içinde kıymeti yurda getirmeleri halinde haklarındaki işlemler ortadan kalkacak. 
   
   
</TEXT>
</DOC>
