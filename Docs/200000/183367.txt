<DOC>
<DOCNO> 183367 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/19/son/sondun32.html </URL>
<DATE> 2003/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
David Beckham artist oluyor 
</HEADLINE>
<TEXT>

     İngiliz futbol yıldızı David Beckham Hollywood yıldızı olma yolunda... 
     İngiliz The Guardian gazetesinde yayımlanan habere göre, Beckham, ''Rocky'' filmine benzer, ancak boksun yerini futbolun alacağı üç bölümlük filmde baş rol oynayacak. 
     Beckham'ın senaryoyu büyük olasılıkla imzalayacağı belirtilen haberde, filmin hem yapımcısının, hem de isminin belirlendiği kaydedildi. 
     Habere göre, ilk bölümünün adı ''Goal1'' olan üç bölümlük filmin yapımcılığını Oscar ödüllü Lawrence Bender, Mike Jeffries ve Matt Barrelle ile birlikte üstlenecek. 
     Yapımcılardan Jeffries, filmde Los Angeles'ta yaşayan Latin bir gencin, İngiliz futbol ligindeki başarı mücadelesinin anlatılacağını, projenin ''Rocky'' ve ''8 Mil'' filmlerinin karışımı olduğunu söyledi. 
     
</TEXT>
</DOC>
