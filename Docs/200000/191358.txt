<DOC>
<DOCNO> 191358 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/26/son/sondun04.html </URL>
<DATE> 2003/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Çin'de 6.1 ve 5.8'lik iki deprem 9 ölü, 37 yaralı 
</HEADLINE>
<TEXT>

     Çin'in kuzeybatısındaki Gansu eyaletinde meydana gelen Richter ölçeğine göre 6.1 ve 5.8 büyüklüğündeki depremler sonucu 9 kişinin öldüğü, 6'sı ağır 37 kişinin yaralandığı bildirildi. 
     Çin Sivil İşler Bakanlığı'nın açıklamasına göre, dün gece yerel saatle 20.41 ve 20.48 meydana gelen depremler sonucu bölgede 10 binden fazla ev yıkıldı. Yetkililer, özellikle köylerdeki evlerin hasar gördüğü ve Minle ilçesine bağlı Yaozhaizi köyündeki evlerin tamamına yakının yıkıldığını belirtiler. 
     Çin Başbakanı Wen Jiabao ve Başbakan Yardımcısı Hui Liangyu, yerel yetkililerden kurtarma çalışmalarının hızlı ve eksiksiz bir şekilde yapılmasını istediler. Bölgeye 2000 çadır gönderildi. 
     Yeni Çin Haber Ajansı'nın haberinde, depremin meydana geldiği bölgede hava sıcaklığının eksi 5-6 derece olduğu ve birkaç gün önce kar yağdığı bildirildi. 
     
</TEXT>
</DOC>
