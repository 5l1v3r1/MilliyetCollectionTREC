<DOC>
<DOCNO> 177731 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/24/magazin/amag.html </URL>
<DATE> 2003/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Hemşireden 'çalım' yedi 
</HEADLINE>
<TEXT>

   Ümit Karan, kur yaptığı güzel hemşireden yüz bulamadı. Olayı sorduğumuzda da şöyle dedi Narkozdaydım, hatırlamıyorum... 
      Ali'ce Ali Eyüboğlu 
   
   Galatasaray'ın yıldız futbolcusu Ümit Karan, daha geçen hafta Milliyet'te çıkan söyleşide, antreman ve maçlar dışındaki zamanlarının çoğunu 'çapkınlık' ile geçiren futbolcuları, 'Kadınlar bizi buluyor' diyerek savunmuştu. 
   Aynı Ümit Karan, hafta başında Bakırköy'deki Acıbadem Hastanesi'nde bıçak altına yattığında, bu sözünü unuttu. Karan, hasta yatağında bile rahat durmayınca, çapkınlık konusunda pek masum olmadığı ortaya çıktı. Kasık ağrıları nedeniyle ameliyat olan Karan, hastanenin 8'nci katında yattı. Ameliyat sonrası Karan'ın fizik tedavi programıyla, A.Ö. adlı güzel hemşire ilgilendi. 
   
   'Bekarkadınlarkulubu'na anlattı 
   'Hasta' ile hemşire arasında yaşanan bir olay, Karan hastaneden çıktıktan sonra internetteki 'Bekarkadınlarkulubu' sitesine şöyle yansıdı 
   "Günaydın kızlar Futbol dünyasının tanınmış isimlerinden olan bir zat ameliyat oldu bizde. Ben de tedaviye aldım. Bana çıkma teklif etti. Kabul edeceğimden o kadar emin konuşuyordu ki ben reddedince bayağı bozuldu. Suratını görmenizi isterdim. Ama giderken 'Bu kadar kolay kurtulamazsın' dedi. İnşallah devamı gelmez." 
   
   Güzel hemşireyi biz bulduk 
   Hemşirenin, Karan'ın adını vermeden hastaneden sanal ortama taşıdığı olayın bir 'internet söylentisi' olup olmadığını araştırdık, doğru çıktı. 
   Kendisini bulduğumuz güzel hemşire A.Ö., "Hasta ile aramda hoş olmayan bir olay oldu" dedi. Olayı, porföyüne güzel bir hemşire katma hayali, hayal kırıklığı ile sonuçlanan Karan'a da sorduk, şu yanıtı verdi "Narkozdaydım, hatırlamıyorum..." 
   
   
</TEXT>
</DOC>
