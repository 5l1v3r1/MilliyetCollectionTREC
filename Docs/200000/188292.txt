<DOC>
<DOCNO> 188292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/13/son/sondun20.html </URL>
<DATE> 2003/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya'da okullarda İslam dersi verilecek... 
</HEADLINE>
<TEXT>

     Almanya'nın Kuzey Ren Vestfalya eyaletindeki bazı okullarda, deneme mahiyetinde İslam dersi verilecek. 
     Sosyal Demokrat Partili SPD eyalet Eğitim Bakanı Ute Schaefer, 2008 yılına kadar sürecek model projenin, İslam Konseyi ve Müslümanlar Merkez Konseyi temsilcileri tarafından izleneceğini açıkladı. 
     Focus dergisi, her iki derneğin de eyaletteki Anayasayı Koruma Dairesi tarafından izlendiğini ve okullarda İslam dersi verilmesi için Yüksek İdari Mahkemesi'nde dava açtığını yazdı. 
     Schaefer'in model projeyi bu derneklerle uzlaşmaya varmak amacıyla başlatacağı ifade edilen haberde, bakanın aldığı kararın eyalet meclisindeki SPD parti grubu içinde tartışıldığı kaydedildi. 
     
</TEXT>
</DOC>
