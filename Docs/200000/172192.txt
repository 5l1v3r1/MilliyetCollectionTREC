<DOC>
<DOCNO> 172192 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/28/son/sontur16.html </URL>
<DATE> 2003/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Aranan kişiyi yara bandından tanıdı... 
</HEADLINE>
<TEXT>

     Samsun'da, darp suçundan aranan kişiyi gözündeki yara bandından tanıyarak yakalatan polis memuru, ayın polisi seçildi. 
     Edinilen bilgiye göre, dün akşam Hançerli Mahallesi'nde yol verme nedeniyle çıkan kavgada 36 AP 414 plakalı kamyonetin camı kırılarak, sürücüsü Ali Paycu, olaydan sonra kaçan ve birisinin gözünde yara bandı olan 4 kişi tarafından darp edildi. 
     Eşkalleri telsizle anons edilen kişiler, bu sabah görevini tamamlayarak evine giden İlkadım Polis Merkezi'nde görevli polis memuru Cevdet Yılmaz tarafından Atakum Beldesi'nde kullandıkları otomobilin lastiğini değiştirirken, fark edildi. 
     Söz konusu kişilerden birisinin gözünde yara bandı bulunmasından şüphelenen polis memuru Yılmaz, durumu telefonla merkeze bildirmesi üzerine gözünde yara bandı bulunan Hasan S. 47 ile olaya karışan Dursun Z. 40 , Cemal T. 39 ve Erol D. 43 , 1 adet ruhsatsız tabancayla ele geçirildi. 
     Durumu öğrenen Emniyet Müdürü Ahmet Tekin Akın, söz konusu kişilerin yakalamasını sağlayan polis memurunu telsiz anonsuyla tebrik ederek, kendisini ayın polisi seçtiğini, ödüllendirileceğini bildirdi. 
     Gözaltına alınan ve alkollü olduğu bildirilen 4 kişinin sorgulaması sürdürülüyor. 
     
</TEXT>
</DOC>
