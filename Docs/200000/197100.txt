<DOC>
<DOCNO> 197100 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/21/son/sontur22.html </URL>
<DATE> 2003/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan MİT'in saldırı öncesinde uyardığı spekülasyon 
</HEADLINE>
<TEXT>

     Başbakan Recep Tayyip Erdoğan, MİT'in İstanbul'daki son saldırılar öncesi ''yeni saldırılar olabileceği'' yönünde uyarı içeren bir raporu kendisine ilettiği yolundaki haberleri yalanladı. 
     Cuma namazını kılmak için TBMM'ye gelen Başbakan Erdoğan, MİT'in son saldırılar öncesi kendisine herhangi bir rapor iletip iletmediği yolundaki sorular üzerine, ''Böyle bir rapor yok. Hiçbir alakası yok. Hepsi spekülasyon bunların'' dedi. 
     TBMM Başkanı Bülent Arınç, Adalet Bakanı Cemil Çiçek ve Enerji ve Tabii Kaynaklar Bakanı Hilmi Güler ile çok sayıda AK Parti milletvekili cuma namazını Meclis camiinde kıldı. 
     Öte yandan, Başbakan Erdoğan'ın konutunun bulunduğu Keçiören Aydınlıkevler Kuşadası sokağında güvenlik önlemleri arttırıldı. Sokağın Erdoğan'ın konutunun bulunduğu bölümünden araçların geçişine kontrollü izin veriliyor. 
     
</TEXT>
</DOC>
