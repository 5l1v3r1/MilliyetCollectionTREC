<DOC>
<DOCNO> 186498 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/04/son/sontur29.html </URL>
<DATE> 2003/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapalıçarşı'daki olayla ilgili 1 kişi gözaltında, 2 kişi aranıyor 
</HEADLINE>
<TEXT>

     Kapalıçarşı'da, tuvalette sıra bekleme tartışmasının büyümesiyle meydana gelen silahlı ve bıçaklı kavgada hafif yaralanan bir kişi gözaltına alındı. Olayla ilgili 2 kişinin de arandığı bildirildi. 
     Kapalıçarşı Perdahçı Hanı Sokak üzerinde meydana gelen olayda yaralanan ve buradaki bir halıcıda çalıştığı bildirilen Can Çakmak, Haseki Eğitim ve Araştırma Hastanesi'ndeki tedavisinin tamamlanmasının ardından gözaltına alındı. 
     Olayla ilgili, halıcı İsmet Doyuranlı ile Karataş ailesi fertlerine karşı tabanca kullandığı ileri sürülen Ahmet Kızmaz adlı kişinin de arandığı kaydedildi. 
     Polisin olay yerinde yaptığı incelemede, 1 adet 7.65 milimetre çapında tabanca, 1 adet bıçak, 7 adet boş kovan ile 9 mermi ele geçirdiği öğrenildi. 
     
</TEXT>
</DOC>
