<DOC>
<DOCNO> 168360 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/09/son/sontur38.html </URL>
<DATE> 2003/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Azılı hırsız, savcının evini bile soymuş... 
</HEADLINE>
<TEXT>

     İzmir'de telefon kablolarını kestiği evlere ''Telekom görevlisiyim'' diye girerek ziynet eşyalarını çalan ve bir cumhuriyet savcısının evinden de hırsızlık yapan kişi yakalandı. 
     Alınan bilgiye göre, bir ihbarı değerlendiren Asayiş Şube Müdürlüğü Yankesicilik ve Dolandırıcılık Büro Amirliği ekipleri, kendisini Telekom görevlisi olarak tanıtarak Bornova'da bir eve giren ve hırsızlık yapmak isteyen Savaş K.'yı 29 suçüstü yakaladı. 
     Gözaltına alınan zanlının, son 3 ay içinde Bornova, Karşıyaka ve Konak ilçelerinde çok sayıda evin telefon kablosunu kestiği, ev sahiplerine ''Telekom görevlisiyim'' diyerek telefonları tamir etme bahanesiyle içeri girdiği, altın ve ziynet eşyalarını çalarak kaçtığı belirlendi. 
     Savaş K.'nın, telefon kablosunu kestiği Bornova Cumhuriyet Savcısı Oktay Ensari'nin dairesine de aynı yöntemle girdiği, evden cumhuriyet altını ve bilezik aldığı tespit edildi. Emniyete çağrılan 10 ev sahibi, yapılan yüzleştirmede zanlıyı teşhis etti. 
     Hırsızlık suçundan sabıkalı olan ve 3 ayrı suçtan arandığı belirlenen zanlının, işlemlerinin tamamlanmasının ardından adliyeye sevk edileceği bildirildi. 
     
</TEXT>
</DOC>
