<DOC>
<DOCNO> 156326 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/13/yazar/guclu.html </URL>
<DATE> 2003/05/13/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Zorunlu eğitim delindi mi 
</HEADLINE>
<TEXT>

     Tartışmalı yasal düzenlemelerden birisi de 8 yıllık zorunlu temel eğitim çağındaki çocukların, okula gönderilmemeleri halinde, velilere uygulanan hapis cezasının kaldırılması. Yani artık anne babalar zorunlu eğitim çağındaki çocuklarını öyle ya da böyle farklı nedenlerle okula göndermedikleri takdirde hapis cezası almayacaklar. 300 milyon liralık ağır para cezası yetecek... 
     Daha önceki uygulamada veli veya vasiler öncelikle uyarılıyor, eğer bu ikaza rağmen göndermemekte ısrar ediyor ise iki aya kadar hapis cezası veriliyordu. Ama genelde bu yaptırım uygulanmıyordu... 
     Bilindiği gibi temel eğitim Anayasa gereği zorunlu ve parasızdır. Bu durum diğer tüm ülkelerde de böyledir. Yani zorunlu eğitim çağındaki bir çocuğun okula gönderilmemesi diye bir eylem söz konusu değildir. Kasıtlı olması halinde ise en ağır cezai müeyyideler uygulanıyor. 
     BM İnsan Hakları Sözleşmesi’ne göre, dünyanın neresinde olursanız olun, çocukların vazgeçilmez haklarından birisi de temel eğitimdir. Yani yaşama hakkı kadar önemli ve dokunulmazdır. 
     İşte hal böyle iken tıpkı haftalık tatil gibi zorunlu eğitim de tartışma konusu oldu. 
     Durduk yerde cumartesi gününün hafta sonu tatili olmaktan çıkarılması, kimileri tarafından cuma günü, tatil yapılmak isteniyor şeklinde yorumlandı. Zorunlu eğitimde hapis cezasının kaldırılmasının arkasında farklı niyetler olduğunu savunanlar ise şu gerekçeleri öne sürüyorlar 

</TEXT>
</DOC>
