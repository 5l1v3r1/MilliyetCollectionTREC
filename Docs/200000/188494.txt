<DOC>
<DOCNO> 188494 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/14/yazar/uras.html </URL>
<DATE> 2003/10/14/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Elektrikte suyun payı 27 linyitin 15 doğalgazın 45 
</HEADLINE>
<TEXT>

   
   Yılın ilk yarısına ait elektrik üretim ve tüketimi ile ilgili rakamlar yayımlandı. Üretimdeki gelişmeler şunlar 
   Toplam üretimin dörtte birini barajlardaki su ile gerçekleştirebiliyoruz. Hidrolik santralların toplam üretimdeki payı yüzde 27 oranında. Elektrik üretiminde linyitin önemi giderek azalıyor. Toplam üretimde linyitin payı yüzde 15'e düştü. İskenderun'da ithal kömür ile üretime başlayan Siemens santralı sayesinde bu oran büyük görünüyor. Yerli linyit kullanımı çok azaldı. Toplam üretimin yüzde 45'i doğalgaz santralları tarafından gerçekleştiriliyor. Devlete ait özelleştirilecek hidrolik ve termik santrallarda üretim yapan EÜAŞ'ın Elektrik Üretim AŞ'nin toplam üretimdeki payı geçen yılın ilk yarısında yüzde 75 iken bu yılın aynı döneminde yüzde 40'a düştü. Otoprodüktörler kendi sanayi tesisleri için elektrik üretenler fazla üretimlerini daha önce milli şebekeye satıyordu. Bu uygulamadaki engellemeler nedeniyle toplam üretimdeki payları yüzde 35'ten yüzde 16'ya düştü. Enka'nın 3 doğalgaz santralı ile Siemens'in ithal linyit santralının toplam üretimdeki payı yüzde 8'den yüzde 30'a çıktı. 
   
      
   Elektrik enerjisi konusunda bilgi almak için sık sık TEK'in kuruluşunu gerçekleştiren ilk yönetim kurulu ve başkanı Behçet Yücel'i ararım Enerji Ekonomisi ismini taşıyan 860 sayfalık bir referans kitabı vardır . Behçet Yücel'den aldığım bilgiye göre şimdilerde günlük elektrik enerjisi üretimi 400 milyon kwh dolayında. Bunun her gün 30 milyon kwh'ı Enka'nın 3 doğalgaz santralı, 25 milyon kwh'sı Siemens'in ithal linyit santralı sağlıyor. Yarıya yakınını da EÜAŞ'nin yönetimindeki hidrolik ve termik santrallardan geliyor. 
   Biraz da tüketim bilgisi vereyim. Bu yılın ilk yarısında geçen yılın aynı dönemine göre elektrik tüketimi yüzde 5.9 oranında arttı. Toplam tüketimin yarısı sanayie gider. Sanayideki enerji tüketimi artışı, sanayi üretimindeki artışını belgeler. Yılın ilk yarısında sanayideki elektrik tüketimi yüzde 4.3 oranında artmış. Toplam tüketimde ev tüketiminin payı yüzde 22, sokak aydınlatmasının payı ise yüzde 3 dolayında. Sokak aydınlatmasında kullanılan elektrik miktarında yüzde 8 azalma var. Sokaklar geçen yıla göre kararmış. Siz fark etmiyor musunuz 
   
      
   
</TEXT>
</DOC>
