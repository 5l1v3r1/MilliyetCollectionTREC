<DOC>
<DOCNO> 187037 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/07/son/soneko21.html </URL>
<DATE> 2003/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
TOBB Başkanı'ndan IMF'ye İhracatçıların sorunları da çözülmeli 
</HEADLINE>
<TEXT>

     Türkiye Odalar ve Borsalar Birliği TOBB Başkanı Rifat Hisarcıklıoğlu, ekonomik programın iyi gittiğini, ancak ihracatçıların sorunlarının çözümlenmesi gerektiğini söyledi. 
     Türkiye Masası Şefi Rıza Moghadam başkanlığındakı IMF heyeti, TOBB Başkanı Rifat Hisarcıklıoğlu'nu makamında ziyaret ederek bir süre görüştü. 
     Hisarcıklıoğlu, yaklaşık 1.5 saat süren görüşmenin ardından, genel ekonomik durum, reel sektör ve ihracat konusunu ele aldıklarını söyledi. 
     Görüşmede, reel sektör ve ihracatçıların genel anlamdaki sorunlarının dile getirildiğini anlatan Hisarcıklıoğlu, programın iyi gittiğini, ancak ihracatçıların sorunlarının çözümlenmesi gerektiğini ifade etti. 
     Hisarcıklıoğlu bu arada, IMF heyetinin temasları sonrası, Türkiye'den ayrılmadan önce basın toplantısı düzenleyeceğini bildirdi. 
     Görüşmeye, TİM Başkanı Oğuz Satıcı ile IMF Türkiye Temsilcisi Odd Per Brekk de katıldı. 
     
</TEXT>
</DOC>
