<DOC>
<DOCNO> 189694 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/19/son/sonspo06.html </URL>
<DATE> 2003/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Asya'dan Avrupa'ya 100 bin kişi koştu... 
</HEADLINE>
<TEXT>

     25. Kıtalararası Avrasya Maratonu Halk Koşusu, rekor bir katılımla gerçekleşti. 
     Devlet Bakanı ve Başbakan Yardımcısı Mehmet Ali Şahin tarafından Acıbadem Köprüsü altından başlatılan Halk Koşusu'na, 100 bine yakın İstanbullu katıldı. Kayıtların 75 bin ile sınırlandırılmasına rağmen, kayıt yaptırmadan koşuya katılanlar da oldu. 
     Saat 09.30'da başlayan 8 kilometrelik koşu, Boğaziçi Köprüsü, Mecidiyeköy Otobüs durağı, Şişli Camii önünden, Şişli, Osmanbey ve Harbiye'nin ardından Taksim Meydanı'nda tamamlandı. 
     Koşuya, Devlet Bakanı ve Başbakan Yardımcısı Mehmet Ali Şahin, İstanbul Valisi Muammer Güler, İstanbul Büyükşehir Belediye Başkanı Ali Müfit Gürtuna ve Gençlik ve Spor Genel Müdürü Mehmet Atalay da katıldı. 
     
     RENKLİ GÖRÜNTÜLER 

     Halk Koşusu'na katılan her kesimden 10 binlerce insan, yarış sırasında renkli görüntüler oluşturdu. 
     Çocuk arabasıyla, köpeğiyle, değişik kıyafetlerle koşuya katılan vatandaşlar, ilginç hareketleriyle de dikkat çektiler. Koşuda bir gelin ile damatın da yer aldığı gözlendi. 

     
</TEXT>
</DOC>
