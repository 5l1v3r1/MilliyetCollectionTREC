<DOC>
<DOCNO> 194446 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/10/astro/index.html </URL>
<DATE> 2003/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Değişken kararlar 
</HEADLINE>
<TEXT>

   
   
   Günün pozitif yanı zihinsel açıdan canlı bir atmosfer sunuyor olması. Bununla birlikte, değişken kararlar, ya da ortaklaşa konularda görüş ayrılıkları da söz konusu. Koç'lar haftanın ilk gününde yakın çevrelerinde canlı bir atmosfer bulabilirler. Aynı zamanda fikir değiştirerek kararsızlığa da neden olabilir. Boğa'lar çok huzurlu olmayabilirler. Yeni projeleri korumak ve pratik davranmak gerekiyor. Başkalarının etkisinde kalarak yanlış adımlar atabilirler. İkizler çok yöne birden hareket etme peşinde ama bunun riskleri de büyük. Kendilerini aşan sözler vermemeliler. Duygusal alanda hızlı değişiklikler. Yengeç'ler gün içinde dağınık davranabilirler ve bu yüzden dikkatsizlikler ve pişmanlıklar da ortaya çıkabilir. Yanlış anlamaları hemen çözümlemek gerekecek. Aslan'lar haftaya iyimser enerjilerle başlıyorlar. Verimli çalışabilecekleri ve başkalarından destek görebilecekleri gündeler. Duygusal konular da onları mutlu edebilir. Başak'lar haftaya yoğun tempo ve iş yükü ile girmekteler. Başarı onlar için daha önemli ama bu yolda düşünce ayrılıkları da ortaya çıkabilir. 
   Terazi'ler yenilikler yapmak ve farklı konulara yönelmek olası. Bu arada yolculuklar, eğitim ve hareket onları daha mutlu kılabilir. Akrep'ler ortaklaşa konularda tutarlı olmalılar. Maddi açıdan başkalarından destek istemek kolay olmasa da, paylaşıma açık olmalı. Yay'lar yakın beraberlikler ve ortaklaşa alanda hareketli bir günde olabilirler. Karşıdan gelebilecek önerileri iyi dinlemek ama aceleci davranmamak gerekiyor. Oğlak'lar günlük işler ve detay gerektiren konularda dikkatli olmalılar. İş ortamında zaman kaybettirecek gelişmeler söz konusu olabilir. Sağlığa dikkat. Kova'lar haftaya pozitif bir başlangıç yapmaktalar. Yaratıcı konular, onlara keyif verecek gelişmeler ve aşk hayatında daha olumlu bir hava esmekte. Balık'lar biraz gergin olmakla birlikte, çok iş başarabilirler. Yakın çevrelerindeki koşturmaca yüzünden daha organize olmaya bakmalılar. 
   
   
</TEXT>
</DOC>
