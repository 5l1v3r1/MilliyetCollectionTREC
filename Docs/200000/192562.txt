<DOC>
<DOCNO> 192562 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/01/astro/index.html </URL>
<DATE> 2003/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Dönüşen hayatlar 
</HEADLINE>
<TEXT>

   
   Doğum haritamız sadece yaşamla ilişkimizi değil, aynı zamanda geçirdiğimiz dönüşümü de açıklar 
   
   Doğum haritamızı zamana çakılı sabit bir şey gibi düşünebiliriz ama aslında değildir. Özburcumuz yani içinde Güneş'in bulunduğu burç hayata getirdiğimiz nitelikleri, geliştirilmesi gereken yönleri ve yaratıcı enerjimizin kaynaklarını da açıklar. Örneğin bu Başak burcu ise mükemmellik arayışı, detaylar, organizasyon ve olaylara analitik bakış açısını geliştirmek kişi için bir başlangıç noktasıdır. Başak'tan sonra gelen Terazi burcu ise kişisel gelişimin ve hayattaki yönelimin bir sonraki aşaması olacaktır. 
   Başak burcundan sonra gelen Terazi ne anlama gelir Kişi artık hayatının bu yeni aşamasında Terazi'nin getirdiği rahatlık arayışını, sosyal ilişkileri, entelektüel uğraşları hava elementi daha fazla öne almaya başlayacak, bir bakıma Başak burcunun endişeli ve daha tedirgin tavrından çıkmaya başlayacak, sosyalleşme imkanı bulacaktır. Bu aşamanın hangi yaşlarda ortaya çıkacağı Güneş'imizin burcun kaçıncı derecesinde olduğuna bağlıdır. Güneş'i Oğlak burcunun ilk derecelerinde, diyelim ki 
   3 derecesinde olan 25 Aralık doğumlular bir kişi için bu ancak 27 yaşında olacaktır çünkü her burç 30 derecedir. 
   
   İlerletilmiş haritamız neleri açıklar 
   Doğum haritamızda Güneş sadece bir burçta değil, aynı zamanda 12 evden birisinde de bulunmaktadır. Her burcun kendine ait bir yaşam alanı ve günlük yaşamda vurguları vardır. Haritanızdaki Güneş'inizin bu kez Başak burcunda ve birinci evde yer aldığını düşünelim. Bu durumda, Güneş sadece Başak burcundan Terazi burcuna geçmeyecek, aynı zamanda birinci evden ikinci eve de ilerleyecektır. İkinci ev kazançlar, maddi kaynaklar ve sahip olduğumuz değerlerle ilgilidir. Terazi burcunda, ikinci evde ilerleyen Güneş kişinin hayatında belki de ilişkiler yardımıyla kazanılan paralar, kaynaklar, evlilik ya da ortaklıklar sonucu ortaya çıkan kazançları anlatacaktır. 
   Hayatınıza biraz daha tepeden ve yıllar içindeki değişim gözüyle bakabilir misiniz Örneğin Koç burcundakiler için bu en geç 30 yaşından sonra ayakları yere basma ve somut şeylerle daha fazla ilgilenme Boğa-toprak , Boğalar için daha fazla hareket, iletişim ve zihinsel faaliyetler İkizler-hava İkizler için daha fazla hassasiyet, aile ve eve ait yönelimler Yengeç-su , Yengeçler için daha fazla güven, güç ve cesaret kazanma Aslan-ateş , Aslanlar için daha pratik, somut ve uygulayıcı olmak Başak-toprak , Başaklar için daha zevk sahibi ve sosyal olmak Terazi -hava , Teraziler için daha tutkulu, kararlı ve derin olmak Akrep-su , Akrepler için daha risk seven, deneyime açık ve öğrenmeye önem veren Yay-ateş , Yaylar için daha somut adımlar atan, sorumluluk alan ve örgütleyen Oğlak-toprak , Oğlaklar için daha bilimsel, orijinal ve sosyal ve politik alanda etkin Kova-hava , Kovalar için daha hassas, fedakar, mistisizme açık Balık-su , Balıklar için ise daha cesur, girişken ve liderlik geliştiren biçimde olacaktır. 
   
   Hafta sonu astrobarometresi    Bu hafta sonu nelere dikkat etmeli 
   Ay bu hafta sonu 31 Ekim saat 15.41-2 Kasım 21.52 Kova burcunda kalacak. Sosyal konular, ortaklaşa işler ve idealist çalışmalar açısından daha verimli bir dönemdeyiz ama 1 Kasım günü gerçekleşen ilk dördün altında daha yapıcı çaba sarf etmek ve aşırı inatlaşmadan vazgeçmek gerekiyor. Aksi halde gereksiz tartışmalar yüzünden istediğimiz sonuçlara ulaşmakta zorlanabiliriz. 
   Hafta sonunda özellikle 
   1 Kasım günü Merkür-Jüpiter olumlu bağlantısı iletişim, eğitim ve sosyal çalışmalar açısından verimli olacak. Pozitif haberler alabiliriz. Bununla birlikte 
   2 Kasım günü yakın beraberlikler daha elektrikli ve heyecanlı olacak ama bu aynı zamanda ani kopmaların da işaretçisi olabilir. 
   
   
</TEXT>
</DOC>
