<DOC>
<DOCNO> 171043 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/23/ekonomi/eko14.html </URL>
<DATE> 2003/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Özelleştirme hızlandırılıyor 
</HEADLINE>
<TEXT>

   ANKARA Milliyet 
   
   Özelleştirme sürecinin hızlandırılması ile Türk Telekom ve Milli Piyango İdaresi'ni bu kapsama alan yasa tasarısı, TBMM Plan ve Bütçe Komisyonu'nda kabul edildi. Tasarıya göre, Özelleştirme Yüksek Kurulu ÖYK Başbakan'ın başkanlığında ve belirleyeceği 4 bakandan oluşacak. Kurul oybirliğiyle karar verecek. Başbakan, özelleştirmeye ilişkin yasa ile ilgili yetkilerini görevlendireceği bir bakana devredebilecek. 
   Tasarının komisyonda görüşülmesi sırasında konuşan Maliye Bakanı Kemal Unakıtan, özelleştirilmesi için yasal zemin hazırlanan ve hem yerli, hem de yabancı şirketlerin ilgilendiği Milli Piyango'nun yıllık hasılatının mevcut 400 milyon dolardan, 1.5 milyar dolara çıkartılabileceğini söyledi. CHP'li üyelerse Milli Piyango'nun özelleştirilmesine olanak sağlayacak tasarıya "K r ediyor, neden satıyorsunuz " diyerek karşı çıktı. 
   
   
</TEXT>
</DOC>
