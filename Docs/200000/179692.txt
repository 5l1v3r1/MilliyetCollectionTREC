<DOC>
<DOCNO> 179692 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/02/spor/spo07.html </URL>
<DATE> 2003/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Paris'in acısı Atina'da cıkar 
</HEADLINE>
<TEXT>

   Süreyya Ayhan, Dünya Atletizm Şampiyonası'nda kaçırdığı altın madalyaya 2004 Olimpiyatı'nda ulaşarak, şanssızlığını telafi edeceğini açıkladı 
      MURAT AĞCA 

   
   "Kısmet değilmiş" 
   FRANSA'DAKİ Dünya Atletizm Şampiyonası'nda gümüş madalya kazanan Süreyya Ayhan, üzgün olduğunu, ancak hedeflerinin değişmediğini söyledi. Genç atlet, "Ülkeme altın madaya kazandırmak istiyordum. Ama kısmet değilmiş. Her şeyde bir hayır vardır. Allah bir sakatlık vermezse, bu mutlukluklara ulaşacağız. Avrupa, Dünya ve olimpiyatlarda iki üç kez zirveye çıkmayı hedefliyoruz" ifadelerini kullandı. 
   
   "Kaslarım gevşedi" 
   YARIŞ öncesi bayan olmanın sıkıntısını yaşadığını tekrarlayan Ayhan, "Bazı özel günlerin yarış anına isabet etmesi ders oldu. Çok etkilendim, kaslarım gevşedi. Seçmelerde de zorlandım, bu yüzen kıyafet değiştirdim" dedi. Yıldız atlet, yarışta son limitine kadar koştuğunu vurgulayıp, "Teknik veya taktik hata yok. Sadece şanssızlık var. Ancak Atina'da aradakı farkı kapatıp altın alacağım" diye konuştu. 
   
   Yoğun baskı değiştirdi    SÜREYYA Ayhan'ın kendisini baskı altında hissettiği için bu durumun da regl dönemini değiştirdiği ortaya çıktı. Antrenör Yücel Kop, "Madalya beklentileri onu psikolojik olarak etkiledi. 10 günlük bir sapma oldu" dedi. Doktor Tamer Çavuş, Ayhan'ın ilaç alması halinde vücudunda ödem olabileceğini belirtip, "Süreyya hormonal değişikliklerden etkilendiği için ilaç kullanma taraftarı değildik. Başlangıç günü yarı finaldi. Yine de iyi performans gösterdi. Birçok ünlü atlet aynı sebeplerden performans düşüklüğü yaşadı" diye konuştu. 
   
   
</TEXT>
</DOC>
