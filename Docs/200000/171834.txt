<DOC>
<DOCNO> 171834 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/26/son/sontur22.html </URL>
<DATE> 2003/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Çanakkale'de trafik kazası 6 yaralı 
</HEADLINE>
<TEXT>

     Çanakkale'de meydana gelen trafik kazasında, 6 kişi yaralandı. 
     İki otomobilin çarpışmasıyla meydana gelen kazada, direksiyon başında sıkışan gurbetçi Ramazan Çir, kaza kırım ekibinin 1 saatlik çabası sonucu otomobilden yaralı olarak çıkarıldı. 
     Ramazan Çir yönetimindeki N-QB 739 yabancı plakalı otomobil ile karşı yönden gelen Mehmet Fatih Demirbay'ın kullandığı 06 ZOJ 47 plakalı araç, Dümrek Köprüsü üzerinde çarpıştı. 
     Kazada, yabancı plakalı otomobilde bulunan gurbetçi aileden Bediha 37 , Berna 15 , Büşra Çir 9 ile diğer otomobil sürücüsü Mehmet Fatih Demirbay 37 ve Pınar Demirbay yaralandı. 
     Ramazan Çir 42 çarpışmanın etkisiyle direksiyon başında sıkıştı. 
     Çanakkale Emniyet Müdürlüğü'ne bağlı kaza kırım ekibinin yaklaşık 1 saatlik çabası sonucu sürücü Çir, ağır yaralı olarak kurtarıldı. 
     Yaralılar, Çanakkale Devlet Hastanesi'nde tedavi altına alındı. 
     
</TEXT>
</DOC>
