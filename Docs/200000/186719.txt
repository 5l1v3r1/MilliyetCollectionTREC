<DOC>
<DOCNO> 186719 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/06/yasam/yas01.html </URL>
<DATE> 2003/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Müdür dostluğu abarttı 
</HEADLINE>
<TEXT>

   İzmir Emniyet Gücü ile Nürnberg polisi arasında düzenlenen futbol maçı, 'talimatla' berabere bitti 
      MURAT EĞİLMEZ İzmir DHA 
   
   İzmir'in Gaziemir İlçesi'nde, Altay Spor Kulübü'nün tesislerinde, İzmir Emniyet Gücü ile Nürnberg polisi arasında yapılan maç, son dakikalara kadar 3-0 İzmirlilerin üstünlüğüyle sürdü. Maçı, Uluslararası Polis Birliği Almanya Seksiyon Başkanı Hans Jürgen Konopka ile birlikte izleyen İzmir Emniyet Müdürü Halil Tataş, yardımcılarını çağırarak karşılaşmanın bir dostluk maçı olduğunu, berabere bitirilmesi için gerekenin yapılmasını istedi. 
   
   Kaleci, gol yenilecek, ye 
   Bu talimat yeterli olmayınca Tataş, balkondan İzmir Emniyet Gücü'nün kalecisine seslenerek, gol yemesini istedi. Bunun üzerine Alman polisler, biri penaltıdan olmak üzere son üç dakikada üç gol attı. 3-3'lük skorla biten maç sonrasında teşekkür konuşması yapan Tataş, Nürnberg polis takımının kaptanına kupa verdi. 
   
   
</TEXT>
</DOC>
