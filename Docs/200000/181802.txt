<DOC>
<DOCNO> 181802 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/12/guncel/gun04.html </URL>
<DATE> 2003/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Vatandaş karakola kadar gitmeyecek 
</HEADLINE>
<TEXT>

   Gasp, hırsızlık, kapkaç olaylarında suça maruz kalan vatandaşlar şik yetini olay yerinde ya da evinde yapabilecek. Bu çalışma için pilot merkezler kurulacak 
   ANKARA Milliyet 

   
   İçişleri Bakanı Abdülkadir Aksu'nun "vatandaş memnuniyeti ve halk desteğini" amaçlayan projesi kapsamında valiliklere gönderdiği genelgeye göre, polis suçtan zarar görenlere karşı her türlü kolaylığı sağlayacak. Genelgedeki düzenlemeler şöyle 
   Gasp, hırsızlık, kapkaç gibi mala karşı suça maruz kalan vatandaşlar, karakollara ve polis merkezlerine götürülmeden olay yerinde, evinde veya işyerinde polise görgü ve bilgisini anlatacak.Adli ve idari nitelikteki tebligat işlemleri ile yakalama veya gözaltıyı gerektirmeyen evrakların infaz işlemi vatandaşları karakollara çağırmadan bulundukları yerlerde gerçekleştirilecek.Adresinde bulunamayan vatandaşlara hangi konuda kendisine tebligat yapılacağına dair çağrı belgesi bırakılacak.Pasaport talep eden vatandaşlar ile trafik tescil işlemlerinin daha kısa sürede sonuçlandırılması için büyükşehirlerde merkez ilçeler ile, il merkezine uzak büyük ilçelerde pasaport ve trafik tescil büroları kurulacak.Pasaport ve trafik tescil işlemleri internet ortamında yapılırken, hasarlı trafik kazalarında vatandaşın zaman kaybı önlenecek.Bu çalışmaların yürütülebilmesi için pilot karakol ve polis merkezleri oluşturulacak. Pilot seçilen karakol ve polis merkezlerinin personeli hizmet içi eğitime tabi tutulacak. 
   
</TEXT>
</DOC>
