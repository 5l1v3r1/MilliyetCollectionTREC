<DOC>
<DOCNO> 152599 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/26/son/sonspo14.html </URL>
<DATE> 2003/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray kapılarını kapattı... 5 futbolcu yarın yok... 
</HEADLINE>
<TEXT>

     Lider Beşiktaş'ın en yakın takipçisi Galatasaray, ligde yarın Adanaspor ile yapacağı karşılaşma için kampa girdi. 
     Florya Metin Oktay Tesisleri'nde öğle saatlerinde toplanan sarı-kırmızılı ekip, maçtan galibiyetle ayrılarak, şampiyonluk iddiasını sürdürmeyi hedefliyor. 
     Galatasaray'da, sakatlığını tedavi ettirmek için Almanya'ya giden Berkant ve İsrail Milli Takımı kampında yer alan Revivo dışında tüm futbolcular kampa katıldı. 
     Sarı kart cezaları nedeniyle Adanaspor maçında oynayamayacak olan Mondragon ve Vedat'ın akşam yapılacak antrenmana katılacakları, ancak kampa dahil olmayacakları kaydedildi. 
     Cezası biten Hakan'ın yarınki karşılaşmada takımdaki yerini alabileceği bildirilirken, sakatlıkları süren Batista ve Berkant da Adanaspor'a karşı forma giyemeyecek. 
     Galatasaray'ın, Adanaspor karşısına, Kerem Mehmet Bölükbaşı , Xaiver, Bülent Mehmet Polat , Hakan, Ümit Davala, Volkan, Cihan, Ergün, Baliç Hasan , Lukunku ve Ümit Karan muhtemel ilk 11'iyle çıkması bekleniyor. 
     Galatasaray, bu akşam yapacağı idman ile Adanaspor maçının hazırlıklarını tamamlayarak, maç saatini beklemeye başlayacak. 
     Ali Sami Yen Stadı'nda saat 19.00'da başlayacak ve hakem Bülent Demirlek'in yöneteceği karşılaşma Digitürk LİG TV'den naklen yayınlanacak. 
     





</TEXT>
</DOC>
