<DOC>
<DOCNO> 151050 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/19/son/sontur04.html </URL>
<DATE> 2003/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Gözetlemek, sarkıntılık değil... 
</HEADLINE>
<TEXT>

     Yargıtay, tuvalet duvarındaki delikten hiçbir söz sarfetmeden ''gözetleme'' yapan sanığın eylemini sarkıntılık olarak değerlendirmedi. 
     İvrindi Sulh Ceza Mahkemesi'nde yargılanan bir kişi, Türk Ceza Kanunu'nun TCK sarkıntılık suçunu düzenleyen 421. maddesinden önce hapis cezasını çarptırıldı daha sonra bu ceza paraya çevrilerek ertelendi. 
     Hükmün temyiz istemini görüşen Yargıtay 5. Ceza Dairesi, yerel mahkemenin kararını oybirliği ile bozdu. Bozma kararında, şöyle denildi 
     ''Sanığın evinin avlusunda bulunan tuvalete giren mağdureyi tuvalet duvarındaki delikten hiçbir söz sarfetmeden gözetlemekten ibaret eylemenin TCK'nın 547. maddesine uyan itidal ve muvazene harici hareket niteliğinde kaldığı gözetilmeden yazılı şekilde sarkıntılık suçundan hüküm kurulması kanuna aykırıdır.'' Yargıtay'ın bozma kararında atıfta bulunduğu TCK'nın 547. maddesi,''Her kim, itidal ve muvazene haricinde veya çirkin veya ayıp görünen sair herhangi bir hal ile başkasını alenen incitir veya huzur ve rahatını ihlal ederse 15 güne kadar hafif hapse veya otuz liraya kadar hafif cezayı nakdiyi mahkum olunur'' hükmünü içeriyor. 
     





</TEXT>
</DOC>
