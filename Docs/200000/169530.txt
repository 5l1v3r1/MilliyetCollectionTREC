<DOC>
<DOCNO> 169530 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/15/son/sondun29.html </URL>
<DATE> 2003/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye, Avrupa terörle mücadele tadil protokolünü imzaladı 
</HEADLINE>
<TEXT>

     Türkiye, Avrupa Terörle Mücadele Sözleşmesi Tadil Protokolünü bugün imzaladı. 
     Avrupa Konseyi'ndeki Daimi Temsilci Büyükelçi Numan Hazar, Avrupa Konseyi yetkililerinin de hazır bulunduğu törenle Türkiye adına sözleşmeyi imzaladı. 
     Söz konusu protokol, terörle mücadele kavramı kapsamına giren suçların genişletilmesini öngörüyor. 
     Protokol, suçluların iadesinin insan haklarına uygun biçimde yapılması için bazı standartlar getiriyor. 
     Avrupa Konseyi ülkelerinin imzasına geçen Kasım ayında açılan tadil protokol, daha önce fazla işlerliği olmadığı gerekçesiyle eleştirilen terörle mücadele sözleşmesi için bir denetim mekanizması kurulmasını öngörüyor. 
     Protokol ayrıca, terörle mücadele sözleşmesinin maddelerine taraf ülkeler tarafından çekinceler konulmasına bazı sınırlamalar getiriyor. 
     
</TEXT>
</DOC>
