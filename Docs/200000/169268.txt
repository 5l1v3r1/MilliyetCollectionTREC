<DOC>
<DOCNO> 169268 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/14/son/sondun03.html </URL>
<DATE> 2003/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Efsanevi cazcı Benny Carter öldü... 
</HEADLINE>
<TEXT>

     Caz dünyasının efsanevi isimlerinden saksofoncu Benny Carter, 95 yaşında Los Angeles'teki Cedars Sinai Hastanesi'nde öldü. 
     ''Stormy Weather'' gibi klasikleşmiş bazı filmlerin müziklerini yapan Carter, bir süredir rahatsızdı. Hastaneden yapılan açıklamada, ''vücutça zayıf düşmüş olmasına rağmen Carter'in zihninin son güne kadar tamamıyla açık olduğu ve dünyanın çeşitli yerlerindeki dostlarıyla sohbet etmekten zevk duyduğu'' kaydedildi. 
     Carter, 70 yılı bulan meslek hayatı boyunca piyanist Willie Smith, Miles Davis, Ella Fitzgerald ve Dizzie Gillespie gibi ünlülerle çalışmış ve birlikte çalmıştı. Benny Carter'in, amatör saksofoncu olan eski başkan Bill Clinton ile de Beyaz Saray'da bir konser verdiği belirtildi. 
     Carter'ın aranje ettiği müzikler Duke Ellington, Benny Goodman, Chick Webb ve Glenn Miller gibi ünlü orkestralar tarafından çalınıyordu. 
     
</TEXT>
</DOC>
