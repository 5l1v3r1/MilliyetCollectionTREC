<DOC>
<DOCNO> 174579 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/09/ekonomi/eko11.html </URL>
<DATE> 2003/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Eski YDP'li milletten Uzan için özür diledi 
</HEADLINE>
<TEXT>

   
   Cem Uzan'ın genel başkan olmasıyla adı Genç Parti olarak değiştirilen Yeniden Doğuş Partisi'nin YDP Bursa eski İl Başkanı Murat Sevinç, Uzan'ı milletin başına bela ettikleri için Allah'tan af ve bütün Türkiye'den özür dilediklerini söyledi. Nethaber internet sitesinden alınan bilgiye göre, Sevinç, 23 Ağustos 2002'de partiyi devrettikleri Cem Uzan'ın kendilerine ihanet ettiğini ileri sürerek, "YDP'nin ileri gelenleri yerine Telsim ve Star personellerini milletvekili adayı gösterdi. Bu gerçeklerden haberi olmayan iyi niyetli saf insanlar ise ekmek arası dönerli ve konser arası mitinglerde 10 - 15 dakika konuşan Uzan'ı alkışladı" dedi. Şimdi gazetelerde Uzan ile ilgili çıkan haberlere bakıp hayretler içinde kaldıklarını ifade eden Sevinç, "Meğer bizler kuzu postuna bürünmüş kurtla berabermişiz de haberimiz yokmuş. Uzan'ı milletin başına bela ettiğimiz için yüce Allah'tan af ve bütün Türkiye'den özür diliyoruz" diye konuştu. 
   
   
</TEXT>
</DOC>
