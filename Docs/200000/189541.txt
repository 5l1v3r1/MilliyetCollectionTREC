<DOC>
<DOCNO> 189541 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/18/son/sonspo14.html </URL>
<DATE> 2003/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor'da bazı futbolcular yönetime Aybaba'yı şikayet etti mi 
</HEADLINE>
<TEXT>

     Trabzonspor Teknik Direktörü Samet Aybaba, bazı futbolcuların dün kendisini kulüp asbaşkanı Erol Tuna'ya şikayet ettiği şeklindeki iddialara ihtimal vermediğini söyledi. 
     Aybaba, A.A muhabirine yaptığı açıklamada, bugün yerel bir gazetede yer alan, ''Aybaba'nın davranışlarından rahatsız olan bazı futbolcuların, Aybaba'yı kulüp asbaşkanı Erol Tuna'ya giderek şikayet ettikleri iddia edildi'' şeklindeki haberle ilgili konuşmanın çok doğru olmayacağını belirterek, ''Ben 1,5 yıldır Trabzonspor'da görev yapıyorum. Bugün mü değiştim Buna ihtimal vermiyorum'' dedi. 
     Samet Aybaba, bu tür iddiaların genel kurula yakın bir dönemde gerçekleşmesini de ilginç bulduğunu ifade ederek, şöyle konuştu 
     ''Denizlispor maçından bir gün önce bu tür iddiaları atanlar, Trabzonspor'a zarar veriyorlar. Bizim önümüzde Denizlispor ile yapacağımız önemli maç var. Ligde hedefleri olan bir takımız ve puan yitirmek istemiyoruz. Tüm konsantrasyonumuzu vermemiz gereken bir maç öncesi, bu tür söylentiler ister istemez takımı zor durumda bırakıyor. Ancak biz her şeye rağmen maçtan istediğimiz sonuçla ayrılacağımıza inanıyoruz.'' 
     
</TEXT>
</DOC>
