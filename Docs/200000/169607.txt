<DOC>
<DOCNO> 169607 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/15/son/sontur21.html </URL>
<DATE> 2003/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Hırsızlık için girdikleri evde ev sahibini boğarak öldürdüler... 
</HEADLINE>
<TEXT>

     Aydın'ın İncirliova İlçesi'nde, hırsızlık yapmak için girdikleri evde, ev sahibini boğarak öldüren 3 kişiden 1'i, evin balkonundan atlayıp ayağı kırılınca yakalandı. 
     Cumhuriyet Mahallesi Gürsel Caddesi No 9'da oturan İncirliova'nın tanınmış çiftçilerinden Murat Sarı'nın 41 evine, yanında çalıştığı öğrenilen 3 kişi geldi. Sarı'yı el ve ayaklarını bağladıktan sonra boğarak öldüren kişiler, bu sırada evin zilinin çalınmasıyla paniğe kapıldılar. 
     Sanıklardan Nimet Gönültaş, evin 3. katından atlarken, diğer 2 kişi apartmanın arka kasından kaçmayı başardı. 
     Sanıkların evde bulunan çelik kasayı çalmak istedikleri ancak, başarılı olamadıkları tespit edildi. 
     Gönültaş, olay yerine gelen polis ekipleri tarafından Aydın Devlet Hastanesi'ne kaldırılırken, kimlikleri belirlenen diğer 2 kişinin yakalanmasına çalışıldığı belirtildi. 
     Evli ve 2 çocuk babası Murat Sarı'nın, İncirliova ANAP İlçe Yönetim Kurulu'nda 3 yıl görev yaptığı öğrenildi. 
     
</TEXT>
</DOC>
