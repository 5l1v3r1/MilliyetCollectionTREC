<DOC>
<DOCNO> 177257 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/21/son/sonspo26.html </URL>
<DATE> 2003/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Ve bir ilk gerçekleşti... By-pass'lı hasta Ağrı Dağı'na tırmandı 
</HEADLINE>
<TEXT>

     By-pass ameliyatı olan bir hasta, Ağrı Dağı'na zirve yaparak, bir ilki gerçekleştirdiğini söyledi. 
     İstanbul'daki bir özel hastanede 15 ay önce by-pass ameliyatı olan Fuat Kurban, 17 Ağustos'ta Ağrı Dağı'na tırmanan 8 kişilik Fransız dağcı ekibiyle birlikte tırmanış yaparak, zirve yaptığını söyledi. 
     Geçirdiği ameliyatta 3 damarının alındığını belirten 2 çocuk babası Kurban, 15 yıl önce Ağrı Dağı'na zirve tırmanışı yaptığını hatırlatarak, ameliyattan sonra da zirve tırmanışı için kondüsyon çalışmaları yaptığını, 3 günlük bir tırmanışın ardından by-pass ameliyatlı bir kişinin ilk kez zirve yapması başarısını gösterdiğini söyledi. 
     Kurban, şöyle devam etti 
     ''Ağrı Dağı'na tırmanabileceğime kendimi inandırdım. Hiçbir doktor olmadan Fransız dağcılarla birlikte tırmanma kararı aldım. 17 Ağustos'ta 3 bin 200 metreye, 18 Ağustos'ta da 4 bin 200 metreye çıkarak buralarda kurduğumuz kamp yerlerinde 1'er gün kaldık. Tırmanışın 3. gününde Ağrı Dağı'nın 5 bin 165 metrelik zirvesine ulaşarak, bir ilki gerçekleştirdim. Tırmanışta herhangi bir sağlık sorunum olmadı.'' 
     
</TEXT>
</DOC>
