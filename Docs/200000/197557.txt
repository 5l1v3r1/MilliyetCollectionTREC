<DOC>
<DOCNO> 197557 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/24/yasam/ayas.html </URL>
<DATE> 2003/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayramda hemşehrilik nöbetindeyiz 
</HEADLINE>
<TEXT>

   Teröre direncimizi bu bayram, İstanbul'un keyfini çıkararak göstereceğiz... İstanbul'da kalan ve kente gelenlere alternatif gezi önerileri... Kahve, film, gezi, yemek.. Nerede, ne yapmalı kentin tadını nerelerde çıkarmalı 
      Kaynama Noktası Ahmet Salih 
   
   Her bayram öncesinde, hem İstanbul'da kalacaklara, hem de İstanbul'a geleceklere sunduğumuz, geleneksel alternatif gezinti önerilerimizi bu kez dört semt ile sınırlayacağız. Terör, eğer İstanbulluların sadece hayatına değil hayat tarzına da kastediyorsa biz de, inatla onların eylem yaptıkları yerlerde bir çeşit nöbetini tutacağız kentimizin. 
   
   Kahve keyfi 
   Önce bayram tatilinde Şişli'de neler yapabilir, nerelere gidebiliriz, bir buna bakalım Sabah için teklifimiz eğer acele bir kahvaltı olacaksa Şişli Meydanı'ndaki Taksim Büfe ya da Duran Sandwichs. Özellikle semtin eskilerinin tercihi Osman Pastanesi'nin poğaçaları da ihmale gelmez. Eğer uzun bir kahvaltı hedefleniyorsa Nişantaşı'ndaki kafeler, özellikle de Mavi iyi gelir. 
   Saat 11.00, 12.00 gibi Halask rgazi caddesindeki sinemalardan birine gidilmişse, çıkışta yine rota Nişantaşı'na. Bu kez Paul'de kahve keyfi. 
   Kafeler bir kenti kent yapan, o kentin insanlarını hemşeri yapan önemli unsurlardandır. Kent hik yeleri orada başlar, gecenin bir vakti, bir yerde, çoğunlukla melodrama dönüşür, bazen de mutlu sona ulaşır. 
   
   Başkalarının hik yesi... 
   Şişli kafelerinde kendi hik yelerini aramayanların eline, semtin en iyi DVD'cisi Filmci'den, başkalarının hik yesi olan bir film tutuşturup kalanları eğlence için en fiyakalı kulüplerinden, Elit Plaza'daki Dada'ya gönderiyoruz. 
   Kuledibi'nde kahvaltı, kulenin hemen dibindeki kıraathanede çay, kahve, salep ve semt bakkalından alınmış peynir, zeytin ile yapılabilir. Ya da Tünel'e kadar çıkar, Kaffeehaus'da simitli kahvaltının yanında nefis kahveler içersiniz. 
   
   Öğlen hamsi tava 
   Gelmişken öğle güneşi kentin pencerelerinde, kurşun kubbelerinde ve Haliç'te yansırken bir Galata Kulesi'ne çıkın derim. 
   Galata'dan Galatasaray'a gidip öğle yemeği, Balıkpazarı'nda sokağın üzerine kurulmuş masalarda hamsi tava ile geçiştirilebilir. Sonra kitapçılar, mesela Robinson Crusoe kitapevi, sinemalar hizmetinizde. Pasajlarda ucuz ama şık alışveriş imk nları. Bu pasajlarda farklı altkültürlere özel mağazalar da var. Bütün çokkültürlü, pluralist kentlerde olduğu gibi İstanbul'da da gençlerin açtığı, bu tür altenatif mağazalar artıyor. 
   Galatasaray'a gelmişken dönmek olmaz, artık Nevizade'ye çökebilirsiniz. 
   
   Oradan da boğaz keyfine 
   Levent'te ise kahvaltı için semt çarşısında İstanbul'un birçok ünlü pastanesinin şubeleri ve çok sayıda şarküteri hizmetinizde. Kahvaltıdan sonra Çilekli spor tesislerine kadar bir gezinti iyi gider. Kentin içinde sakin bir yürüyüş parkurudur. Denk gelirse, orada semt gençlerinin bir maçını de izlersiniz. 
   Sonra ya İş Kuleleri'nde alışveriş ya da Etiler D R'da kültür alışverişi. Linzer'de de Avusturya pastaları ve kahve. 
   Levent'ten Boğaz'a inmek kolay. Öğleden sonrayı deniz kıyısında geçirip akşam eğlencesi için yine Levent'e, Etiler'e dönebilirsiniz. 
   Evet, bu bayram İstanbul'dayız ve sokaktayız. Hemşerilik nöbetinde. 
   
   
</TEXT>
</DOC>
