<DOC>
<DOCNO> 154781 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/06/son/sondun12.html </URL>
<DATE> 2003/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail, Filistin balıkçı teknesini havaya uçurdu 
</HEADLINE>
<TEXT>

     İsrail, Filistinlilere ayrılan sınırı aştığı gerekçesiyle Gazze Şeridi açıklarında Filistin balıkçı teknesini havaya uçurdu. 
     İsrail güvenlik kaynakları, İsrail donanmasına ait bir deniz devriyesinin, İsrail'in Filistinli gemiler için belirlediği sınırları aşmış bir tekne görüldüğünü, balıkçının teslim alındıktan sonra teknenin de önlem olarak havaya uçurulduğunu söyledi. 
     Balıkçı teknesinin Dugit Yahudi yerleşim birimi yakınlarında olduğu belirtilirken, geçmişte denizden bölgeye sızma girişimleri olduğu hatırlatıldı. 
     Filistinli yetkililer ise İsrail'in, patlaması Gazze'den duyulan tekneyi havaya uçurmadan önce balıkçılara ateş açtığını söyledi. 
     
</TEXT>
</DOC>
