<DOC>
<DOCNO> 159321 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/27/son/sontur20.html </URL>
<DATE> 2003/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan, Org.Özkök ile polemiğe girmek istemedi... 
</HEADLINE>
<TEXT>

     Başbakan Tayyip Erdoğan, Genelkurmay Başkanı Orgeneral Hilmi Özkök'ün dünkü açıklamalarıyla süren ordu-hükümet tartışmasının yeni polemiklere yol açmaması için bugün yapılması gereken AKP grup toplantısını iptal etti. Erdoğan, bugün kurmaylarıyla ve MGK'ya katılacak bakanlarla bir durum değerlendirmesi yaptı. 
     AKP MYK, önceki akşam toplanarak Özkök'ün açıklamalarını ele aldı. Erdoğan'ın katılmadığı toplantıda, açıklamaların iyi değerlendirilmesi ve yeni tartışmalara zemin hazırlanmaması gerektiği vurgulandı. 
     Erdoğan da dün geç saatlere kadar kurmayları ve bazı kabine üyeleriyle bir araya geldi. Grup toplantısında milletvekillerinin Özkök'ün özellikle "irticai kadrolaşma" konusundaki sert sözlerine yanıt vermesi nedeniyle başlayabilecek bir tartışmanın yaşanmasını istemeyen Erdoğan, toplantının iptal edilmesini istedi. Erdoğan'ın özellikle bugün toplanacak MGK öncesi ortamı gerecek açıklamalardan da kaçınılmasını istediği kaydedildi. Erdoğan'ın kararı üzerine dün geç saatlerde milletvekillerinin tek tek arandığı ve toplantının iptal edildiği bildirildi. 
     
</TEXT>
</DOC>
