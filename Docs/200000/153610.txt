<DOC>
<DOCNO> 153610 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/30/son/sontur30.html </URL>
<DATE> 2003/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Egzoz dumanı sperm kalitesini düşürüyor... 
</HEADLINE>
<TEXT>

     İtalyan bilim adamları, egzoz dumanının, erkeklerin çocuk sahibi olma olasılığı üzerinde olumsuz etki yaptığını kaydettiler. 
     Human Reproduction dergisinde yayımlanan habere göre, Napoli Üniversitesi'nde görevli bilim adamı Michele de Rosa ve ekibi, egzoz dumanının, sperm sayısını değiştirmediğini, fakat spermin gücünü ve hareketliliğini düşürdüğünü tespit ettiler. 
     Otoyol gişelerinde çalışan 85 kişiyi inceleyen bilim adamları, bu erkeklerin hepsinin sperm kalitesinin, aynı bölgede yaşayan erkeklere göre daha kötü olduğunu söylediler. 
     De Rosa, günde ortalama 6 saat yoğun olarak egzoz dumanı soluyan bu kişilerin testosteron ve diğer hormon düzeylerinde değişiklik olmadığını, ancak spermlerinin hareket kabiliyetinin düşük olduğunu kaydetti. 
     De Rosa, fazla hareketli olmayan spermlerin yumurtayı dölleme olasılığının azaldığına dikkat çekti. 
     




</TEXT>
</DOC>
