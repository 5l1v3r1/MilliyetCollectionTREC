<DOC>
<DOCNO> 178573 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/28/guncel/gun90.html </URL>
<DATE> 2003/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 

   
   2287'ye Selam...    Biz bu Mars gezegeninin geliş trafiğini çözemedik. Kafasına göre takılıyor, bir 60 bin yıl ortalarda görünmüyor, derken 284 yıl sonra bir daha geliyor. Nasıl yörüngeyse o .. Bu arkadaş ilk geldiğinde, Neanderthal insanları varmış, şimdi biz varız. Mars 2287'de, bir daha geldiğinde insanlar yine "Ay, çok güzel yaaa " diye uzaktan mı seyredecekler, yoksa Bodrum'a, Çeşme'ye gider gibi Satürn'e, Neptün'e gidilebilir hale gelindiği için düşen Mars'a bir de tekme mi vuracaklar "ne geldin lan yine şerefsiz " şeklinde Bilemiyoruz... Ama ey sevgili Mars, belki unutursun, "284 yıl önce geldiydim, bunlar ne yapıyordu " diye merak edersin diye yazıyoruz bu satırları. Kaptanın seyir defteri gibi bir şey... 
   Bak koçum, bu gün 28 Ağustos 2003 
   1 60 bin yıl önceki Neanderthal'lerden tek farkımız tekerleği bulduk, üşümüyoruz, aç kalmıyoruz. Gerisini geç h la insan olamadık, h la savaşıyoruz, h la ölüyor ve öldürüyoruz... 
   2 284 yıl geçti, yine geldin. Ne diyosun, insan olmuşlar mı artık Yoksa devam mı 
   3 "Dünyadan başka gezegende hayat var mı " diye delice merak içindeyiz. Eğer varsa oradakilerin de içine edeceğiz de ondan. O yüzden sen gördüklerine söyle, başka yerde oynasınlar, hiç bulaşmasınlar buraya. Sonra ABD gibi bir dostları olur, düşman arar dururlar öpmek için... 
   4 Şu anda Ozon tabakası Türkiye bütçesi gibi delik, ormanları yakıyoruz, suları kirletiyoruz, havayı hallettik, denizler geberdi... Dünyada yaşam kaldı mı Yoksa özümüze mi döndük Bir bakıver de söyle bize be .. 
   5 Televole hala var mı Pazar Keyfi'ni sunacak ünlü kaldı mı Petek ne oldu Petek Bikini giyemez artık di mi Biz daha rastlamadık, sen rastladın mı üniversite ya da en az lise bitirmiş, önemli 3-5 tarih bilen mankene Yok mu, yapma yaaa .. 
   6 Irak'a asker gönderdik mi Gönderdiysek görev süreleri bitti mi Nee, petrol bitince Irak'ta bir tek biz mi kaldık Şimdi de Jüpiter'e mi gönderiyoruz İçtin mi len sen Kafa iyi galiba... 
   7 Demirel, Ecevit, Erbakan desek Tanıyor musun Efsane mi onlar Ağlattın bak bizi şerefsiz... 
   8 Asgari ücret aylık 306 milyondu sen geldiğinde. Yani sürünemiyordu bile insanlar, şimdi nasıl durum Haa, bak bi, bizim Halil Amca'nın karısına ameliyat için gün verdilerdi senin önceki geliş tarihinin 1 sene öncesi 2286'ya, olabildi mi ameliyatı İyi mi şimdi Selam söyle... 
   9 Bizim torunun torununun torunları da korkuyor mu sen geldiğinde deprem olacak diye Haaa, anladık, müteahhitle hırsız kavramlarını ayırınca birbirinden sorun çözüldü diyorsun. O kadar basitti yani ha Tüh be, biz anlayamadıydık, dışkıyı bir Ay'a, bir sana atıp durduk yıllarca. Hakkaten özür dileriz. İğrenciz artı hayvanız .. 
   10 Asırlardır sayısız kişi yazdı çizdi. Hiçbir şey değişmiyor bu ülkede. Eğer hala hortumumuz, borcumuz, fakirlik, işsizlik, acı varsa acı Sen Reha'yı tanımadın di mi Boşa dolanmışın oğlum yıllarca, yazık, valla yazık söyle bizim torunlara, bıraksınlar bu işleri, devlet su işleri... Bunun anlamı ne derlerse "En son Cem Davran tarafından yapılmış Selami Şahin tadında atasözümsü bir espri denemesi" dersin. O yıllarda vardı bu tip denemeler. 
   Haa, bir daha da gelme len buralara, 2003'te geldin de ne oldu Hiç, yedin içtin gittin. Bir de ek kaynak arayıp duruyor bazıları sayende 20 sene "Mars'a çıplak gözle bakma özel vergisi" ödedik. Haydi yürü, gölge ediyon. Diyojen'i de bilmezsin sen şimdi. Haydi canım, ufak ufak, radara yakalanmadan .. 
   
   Saçmalama... Bu Bir Reklamdır    Damdan düşmeden anlamak hakikaten mümkün değilmiş düşenin durumunu. Ne zor işmiş kitap sahibi olmak. Çıkarana kadar çekilen sıkıntı ayrı, çıktıktan sonraki apayrı. 2 ay kadar önce piyasaya çıkan, ShockHaber ve SerinDuruş'ta yer alan ünlülerimizin sarf ettiği vecizeleri derleyip kitap kılığında piyasaya sürdüğümüz "Saçmalama" ikinci baskısını yaptı. Ne mutlu bize ki, Mars'ın gelişine yetiştirdik. Bir tane de arkadaşa verdik, güle güle gitsin diye. Kitap çıkarmak için hiç de uygun olmayan yaz tatili başını seçerek az biraz biz de saçmalamış olsak da gösterilen ilgi, ziyadesiyle memnun etti bizleri... Birinci baskıyı alanlar, ikinci baskıyı da alın. Gerçi birinci baskıdan farklı bir şey yok ama her bir kitaptan 10 yani 600.000TL kazanıyoruz. E fena para değil... Teşekkürler Türkiye .. 
   
   Haç takmamı yanlış anladılar .. 
   Kont Dracula 
   
   Ooooo .. 
   "Ooo, I was in Moskow next week .." 
</TEXT>
</DOC>
