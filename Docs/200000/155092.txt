<DOC>
<DOCNO> 155092 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/07/son/soneko21.html </URL>
<DATE> 2003/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa birinci seansta 233 puan azaldı... 
</HEADLINE>
<TEXT>

     İstanbul Menkul Kıymetler Borsası İMKB Ulusal-100 Endeksi, 1. seansı, 232.87 puan kayıpla 10,730.07 puandan tamamladı. 
     Hisse senetlerinin ortalama değer kaybı yüzde 2.12 olarak gerçekleşti. 
     Endeks, 1. seansa 26.48 puan azalışla 10,936.46 puan seviyesinde başladı. Seansın ilk yarısını 201.63 puan kayıpla 10,761.31 puandan geçen endeks, seans içinde en düşük 10,715.87, en yüksek 10,956.85 puanı gördü. 
     Seans kapanışında mali endeks 283.38 puan kayıpla 12,547.48 puana, sınai endeksi 214.91 puan kayıpla 11,275.96 puana, hizmetler endeksi ise 110.03 puan kayıpla 7,013.53 puana geriledi. 
     Böylece, önceki kapanışa göre mali grup hisseler ortalama yüzde 2.21, sanayi grubu hisseler ortalama yüzde 1.87, hizmetler grubu hisseler ortalama yüzde 1.54 oranında değer yitirdi. 
     İşlem gören toplam 284 hissenin 186'sının fiyatı geriledi, 62'si değer kazandı, 36'sının fiyatı değişmedi. 
     Seansta toplam 218 trilyon 697 milyar 214 milyon liralık işlem hacmi oluştu. 
     1. seansta, İş Bankası C, Kardemir D , Yapı Kredi Bankası, Tüpraş ve Garanti Bankası ve Sabancı Holding en yoğun işlem gören hisseler oldu. 
     Uzmanlar, endeksin 10,800 desteğinin üstünde tutunması durumunda bir sorun bulunmadığını savunarak, 10,800 puanın altında kapanış gerçekleşmesi durumunda ise 10,500 puan seviyesindeki desteğin görülebileceğini kaydediyor. 
     Uzmanlar, Aria ile ilgili haberler ve ABD Savunma Bakan Yardımcısı Paul Wolfowitz'in açıklamaları nedeniyle piyasanın satıcılı seyrettiğini ifade ederek, İş Bankası hisselerinin seyrinin de önemli olabileceğini belirtiyor. 
     
</TEXT>
</DOC>
