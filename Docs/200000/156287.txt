<DOC>
<DOCNO> 156287 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/13/siyaset/siy01.html </URL>
<DATE> 2003/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkmenlerin hayal kırıklığı 
</HEADLINE>
<TEXT>
Türk askerini bekledik, gelmedi’ 
Kürtlerin nüfus dengesini lehine çevirmesinden endişe duyan Türkmenler, yaklaşan belediye ve valilik seçimleri için tedirgin. Kerkük’ü fiilen Kürtler yönetiyor, ağırlık ise Talabani’de... 
     Bağdat Günleri - 8 
Hasan CEMAL 

     Bağdat’tan sabah vakti yola koyulduk. Çok uzun benzin kuyruklarının başına düzeni sağlamak için bir Amerikan askeri zırhlısı dikilmiş. Düz arazide, zincirin halkaları gibi vurulmuş, yanmış tam 17 adet Irak tankı sayıyorum. Hepsi simsiyah... 
     Kerkük yolunda üç tane kontrol noktası. İlki Amerikalıların. Gazeteci olduğumuzu anlayınca hiç bakmıyorlar. 
     İkinci nokta, kısa adı KYP olan Kürdistan Yurtseverler Birliği’nin. Burada da Mam Celal deyince, yüzler gülüyor geçiyoruz. 
     Üçüncü kontrol noktasında sarı bayrak sallanıyor. Burası KDP’nin, yani Kürdistan Demokrat Partisi’nin. Kırmızı bereleri, düzgün üniformaları ve tıraşlarıyla asker gibi askerler. Böyle düzgün değillerdi beş altı yıl önce... Onlara da Mesud Barzani deyince, yeşil ışık yanıyor. 
     
     
</TEXT>
</DOC>
