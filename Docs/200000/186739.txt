<DOC>
<DOCNO> 186739 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/06/son/sondun01.html </URL>
<DATE> 2003/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
"Suriye, İsrail saldırısına cevap vermekten aciz değil" 
</HEADLINE>
<TEXT>

     BM Güvenlik Konseyi'nin olağanüstü toplantısında konuşan Suriye delegesi Faysal Mekdat, Dışişleri Bakanı Faruk El Şara'nın mektubunu okudu. 
     Mektupta Şara, ''Suriye'nin, İsrail saldırısına karşı koymaktan aciz olmadığını'' vurguladı. 
     Büyükelçi Mekdat, Suriye'nin bir karar tasarısı üzerinde çalıştıklarını da konuşmasında ifade etti. 
     Suriye temsilcisinden sonra söz alan İsrail'in BM Daimi Temsilcisi Dan Gillerman, ''Güvenlik Konseyi'nin, İsrail'in en kutsal günü olan Yom Kippur'da toplanmasından üzüntü duyduğunu'' belirtti. 
     Gillerman, ''Konsey'in, aralarında bebeklerin de bulunduğu 19 İsraillinin ölmesi üzerine değil de, bir terör kampının bombalanması nedeniyle toplanmasını'' da eleştiri konusu yaptı. 
     Konuşmasında İslami Cihat örgütünün saldırılarını da kınayan Gillerman, ''İsrail saldırısının savunma amaçlı olduğunu'' öne sürdü. 
     
</TEXT>
</DOC>
