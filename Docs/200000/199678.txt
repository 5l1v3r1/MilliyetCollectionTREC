<DOC>
<DOCNO> 199678 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/04/spor/spo04.html </URL>
<DATE> 2003/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon'da no problem 
</HEADLINE>
<TEXT>

   Bordo - Mavili kulüpte soyunma odasında yaşanan tartışmaların basına yansımasının ardından dün medya mensuplarının karşısına geçildi, "sorun yok" mesajı verildi 
      
   'Adam gibi adam' 
   DİYARBAKIRSPOR maçından sonra soyunma odasında futbolcular ve yardımcı antrenörler arasında yaşanan tatsız olaylar dün Trabzonspor'u basın toplantısı düzenlemeye itti. Teknik Direktör Samet Aybaba "Soyunma odasında yaşananların dışarıya sızdırılmasında futbolcuların ilgisi yoktur. Bu takımda futbolcuların kalitesi tartışılabilir, ama ben hepsinin kişiliğine kefilim. Hepsi adam gibi adamdır" dedi. 
   
   'Huzuru bozmasınlar' 
   BASININ olayı büyütmesine anlam veremediğini kaydeden Aybaba, "Bu takımın başarılı olmasını istemeyenler mi var Huzurumuz ve ilişkilerimiz yerinde, bunu herkes bilsin" diye konuştu. Gökdeniz, "Çok gergindim ve Petkoviç'i suçlamıştım. Ondan özür diledikten sonra Alper hocanın da gönlünü aldım" diye konuştu. Fatih, "Bizi eleştirsinler, ama huzurumuza dokunmasınlar" yorumunu yaptı. 
   
   Van de Paar antrenmanda 
   ÜLKESİNDE dizinden ameliyat alan ve Belçika'da tedavisini sürdüren Kurt Van de Paar, Trabzonspor'un dün akşamki çalışmasında yer aldı. Uzun süre sonra idmana çıkan Van de Paar, Mehmet Kahraman'la birlikte düz koşu yaptı. Çalışmaya sakatlığı süren Emrah ve Erdinç katılmadı. Bordo - Mavililer, teknik, taktik ve istasyon çalışması üzerinde durdular. 
   
   
</TEXT>
</DOC>
