<DOC>
<DOCNO> 180479 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/05/son/sondun10.html </URL>
<DATE> 2003/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'lı çocuk ABD ateşinde vuruldu ve öldü... 
</HEADLINE>
<TEXT>

     Irak'ın başkenti Bağdat yakınlarındaki Bakuba kentinde dün akşam Amerikan askerlerinin açtığı ateşte, kazara 13 yaşındaki Iraklı bir çocuğun vurularak öldüğü bildirildi. 
     Ölen çocuğun babası Saad Casim, ''Saat 21.45 sularında motosikletli bir kişiyi kovalayan Amerikan askeri birliği ateş açınca Ömer vuruldu'' dedi. 
     Amerikan helikopteriyle hastaneye götürülen Ömer'in öldüğünün anlaşıldığı belirtilirken, Amerikan ordu sözcüsü, Bakuba'da dün gece bir bombanın patlamasının ardından Amerikan askerlerine yönelik ateş açıldığını, ancak Iraklı çocuğun öldüğünden haberi olmadığını kaydetti. 
     Sözcü, ''22.00 sularında 3 araçlık Amerikan konvoyu geçerken bir bomba patladı. Patlamanın ardından silahlı bir kişi devriyeye Kalaşnikofla ateş açtı ve bir Amerikan askerini yaraladı'' dedi. 
     Bakuba bölgesinde hemen hemen her gün Amerikan askerlerine saldırı düzenleniyor. 
     
</TEXT>
</DOC>
