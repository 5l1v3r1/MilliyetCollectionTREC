<DOC>
<DOCNO> 176393 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/18/siyaset/siy01.html </URL>
<DATE> 2003/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalyan Dışişleri Bakanı'ndan Yunan gazetesine Türkleri cesaretlendirmeliyiz 
</HEADLINE>
<TEXT>
   Türkiye'nin AB'den geriye dönüşü yok 
   Avrupa'nın tarihinde Türkiye'nin varlığının ink r edilemeyeceğini belirten Frattini din konusunun ayırım unsuru olamayacağını söyledi 
      
   Avrupa Birliği AB Dönem Başkanı İtalya'nın Dışişleri Bakanı Franco Frattini, "Türkiye'nin AB perspektifinin geri dönüşü olmayan bir yol olduğunu" belirtti. 
   Frattini, Atina'da yayımlanan Kathimerini gazetesindeki demecinde Türkiye - AB ilişkilerine değinirken, "Türkiye'nin yeri Avrupa'dır" dedi. 
   
   Dayanışma faktörü 
   Frattini, Avrupa'nın tarihinde Türkiye'nin varlığının ink r edilemeyeceğini de belirterek, din konusunun bir ayırım unsuru değil, dayanışma faktörü olması gerektiğini kaydetti. 
   Türkiye'nin Avrupa yolunun "geri dönüşü olmayan bir yol" olduğunu ve bunun da karşılıklı çıkar içerdiğini bildiren Frattini, İtalya'nın, Türkiye'nin AB üyeliğini desteklediğini belirtti. Frattini, şöyle dedi 
   "Açıkça söylüyorum, İtalya uzun yıllar önce başlayan ve Kopenhag'da onaylanan bir süreci destekliyor. Türkiye'nin AB'ye girmek istemesi önemli bir hedeftir. Türkiye'nin AB'ye yaklaşması için gerekli önkoşul olan reformların gerçekleştirilmesi konusunda Türk hükümetini cesaretlendirmeliyiz. Bizim arzumuz üyelik müzakerelerinin başlamasıdır." 
   Kıbrıs konusuna da değinen Frattini, AB'nin bu konuda BM Genel Sekreteri Kofi Annan'ın çabalarını desteklediğini belirtti. 
   
   
</TEXT>
</DOC>
