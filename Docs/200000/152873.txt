<DOC>
<DOCNO> 152873 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/28/guncel/gun05.html </URL>
<DATE> 2003/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
'Türkiye'de işkence vardır' 
</HEADLINE>
<TEXT>

Manisa davasından mahk m olan polisler, AiHM'e verilen dilekçede 'Ülkemde işkence var olacaktır' dedi 
     GÖKÇER TAHİNCİOĞLU Ankara 

     Manisalı 14 gence işkence yaptıkları gerekçesiyle 60 - 130 ay hapse mahkum olan 10 polis, bugün Türkiye'yi Avrupa İnsan Hakları Mahkemesi'ne AİHM şik yet edecek. Dilekçelerinde, "ülkemde işkence vardır" ifadesini kullanan polisler, Türkiye'den 470 bin euro 822 milyar lira tazminat talep etti. Polislerin adil yargılanmadıklarını öne süren avukat Oktar Aykut, dilekçede şunlara yer verdi "Sanıkların savunucusu olarak belirtmek istediğim, adaletin geç uygulandığı her ülkede olduğu gibi, ülkemde de işkence vardır, olmaya da devam edecektir." Polislerin işkence yapmadığı kaydedilirken, gençlerin avukatı CHP'li Sabri Ergül, "yargıyı baskı altına almakla" suçlandı. 
     
     Kanadoğlu'na suçlama 
     İÜ Adli Tıp Anabilim Dalı Başkanı Şebnem Korur Fincancı için, "Anılan doktor aynı tarzda rapor vermekte oldukça ünlü olup, ayrıca medyatiktir" ifadesinin kullanıldığı dilekçede, Yargıtay Başsavcısı Sabih Kanadoğlu, "zamanaşımı endişesiyle adli yargılamayı engellemek"le suçlandı. Dilekçede, kararın medyanın etkisiyle verildiği de iddia edildi. 
     


GÜNCEL 

















</TEXT>
</DOC>
