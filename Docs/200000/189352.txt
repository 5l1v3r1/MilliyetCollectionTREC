<DOC>
<DOCNO> 189352 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/17/son/sonspo30.html </URL>
<DATE> 2003/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
ÇAYKUR RİZESPOR 0 - GALATASARAY 1 
</HEADLINE>
<TEXT>

     Birinci Süper Futbol Ligi'nde Galatasaray, Çaykur Rizespor'u deplasmanda Hakan Şükür'ün tek golüyle yenerek 3 puanın sahibi oldu. Gol 12. dakikada penaltıdan geldi.Maçın ikinci yarısında ise üzücü bir olay meydana geldi, Hakan Şükür'ün Ali Eren'in ayak darbesiyle burnu kırıldı. 
     Karşılaşmanın ilk yarısında her iki takım da birbirine karşı bariz bir üstünlük sağlayamazken, sarı-kırmızılı takım Hakan Şükür'ün 12. dakikada attığı penaltı golüyle ilk yarıyı önde kapadı. 
     Çaykur Rizespor beraberliği yakalayabilmek için çaba gösterse de sarı-kırmızılılar rakiplerine çok ciddi gol pozisyonları vermedi. 
     5. dakikada Hasas Şaş'ın düşürülmesiyle kazanılan serbest atışta, Prates'in vuruşunda kaleci Kerem güçlükle topu kornere çelmeyi başardı. 
     12. dakikada Ergün'ün, serbest atıştan ceza alanına gönderdiği topa yükselen Hakan Şükür'ü, Kürşat formasından çekerek durdurunca karşılaşmanın hakemi Serdar Tatlı penaltı noktasını gösterdi. Atışı kullanan Hakan Şükür, kalecinin sağından topu filelere gönderdi 1-0. 
     13. dakikada Çaykur Rizespor taraftarlarının kötü tezahüratı nedeniyle karşılaşmanın hakemi Tatlı, 1 numaralı anonsu yaptırdı. 
     25. dakikada Ali Eren'in pasında topla ceza alanına doğru hareketlenen Murat Sözkesen'in yerden vuruşunda top kaleci Mondragon'da kaldı. 
     26. dakikada Koray'ın ceza alanı dışından sert şutunda top az farkla yandan auta gitti. 
     41. dakikada Zafer'in sağdan kullandığı serbest vuruşta Hasan Şaş'a çarparak yön değiştiren top, az farkla auta gitti. 
     44. dakikada soldan ceza alanına giren Serkan'ın yerden vuruşunda Ergün, topu uzaklaştırdı. 
     Karşılaşmanın ilk 45 dakikası Galatasaray'ın 1-0 üstünlüğü ile sona erdi. 
     
     İKİNCİ YARI 

     Karşılaşmanın ilk yarısında yediği penaltı golüyle soyunma odasına 1-0 yenik giden Çaykur Rizespor, ikinci yarı Galatasaray karşısında daha baskılı bir oyun sergilediyse de aradığı golü bulamayarak maçtan puansız ayrıldı. 
     52. dakikada Gürol'un sağdan ortasında topa ceza alanı içinde iyi yükselen Okan'ın kafa vuruşunda top az farkla üstten auta gitti. 
     79. dakikada Koray'ın sağdan kullandığı serbest vuruşta ceza alanı içindeki Okan'ın kafa şutunda top direğin üzerinden auta çıktı. 
     88. dakikada Baliç'in kullandığı serbest vuruşta top, direğin az farkla yanından auta çıktı. 
     Karşılaşmanın bundan sonraki dakikalarında 2 takım da gol atmayı başaramayınca, Galatasaray, Çaykur Rizespor'u 1-0 yenerek 3 puanın sahibi oldu. 
     MAÇIN KARNESİ 
     

ÇAYKUR RİZESPOR 0 - GALATASARAY 1 Stat Atatürk Hakemler Serdar Tatlı xxx, Şahan Yılmaz xxx, Muhittin Gürses xxx Çaykur Rizespor Kerem xx, Ali Eren xx, Koray xx, Ahmet xx, Kürşat xx, Gürol xx, Victoria x Dk. 59 Şener x , Serkan xxx, Zafer x Dk. 65 Raphael x , Okan xx, Murat Sözkesen x Dk. 77 Tetteh x Galatasaray Mondragon xxx, Prates xxx, Bülent xxx, Frank De Boer xx Dk. 46 Orhan Ak x , Ergün xx, Cihan xx, Sabri xx, Ayhan xx, Hasas Şaş xx Dk. 46 Baliç x , Bratu xx Dk. 79 Batista x , Hakan Şükür xxx Gol Dk. 12 Hakan Şükür Penaltı Sarı Kartlar Dk. 7 Serkan, Dk. 87 Şener Çaykur Rizespor , Dk. 78 Orhan Ak Galatasaray      
</TEXT>
</DOC>
