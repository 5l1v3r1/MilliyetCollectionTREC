<DOC>
<DOCNO> 163387 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/16/siyaset/siy03.html </URL>
<DATE> 2003/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İşkence davaları polisi bunalttı 
</HEADLINE>
<TEXT>

İşkence iddiaları nedeniyle yargılanan polisler, teşkilattan destek göremeyince, Emniyet Genel Müdürlüğü'ne isyan etti 
     Gözaltına alınan sanıkların işkence iddiaları nedeniyle yargılanan polisler, teşkilattan yeterince destek göremeyince, Emniyet Genel Müdürlüğü'ne isyan etti. İzmir Emniyet Müdürü Halil Tataş imzası ile genel müdürlüğe gönderilen 3 sayfalık yazıda, hakkında cezai takibat açılan personele gerekli hukuki desteğin verilemediği siteminde bulunuldu. Emniyet Genel Müdürlüğü 81 il emniyet müdürlüğüne yazı yazarak polisin savunma hakkında yaşanan sıkıntıları bildirmelerini istedi. Halil Tataş yanıt olarak gönderdiği yazıda, Emniyet Genel Müdürlüğü'nün personel hakkında açılan ceza davalarını takip için sadece 11 avukatının bulunduğunu belirterek, "2002 yılında gönderilen bir genelge ile sadece silah kullanılan durumlarda polisin vek let ücretinin genel müdürlük bütçesinden karşılanabileceği, avukatların ücretlerinin ödenmeyeceği bildirilmiştir" dedi. Tataş, şöyle devam etti "Polise boş ve izinli bulunduğu zamanlarda hakkındaki iddiaların cezai boyutu da göz önüne alındığında, endişe, sıkıntı ve stres kalmakta, görevini ifa sırasında düştüğü bu durumdan kurtulmasına imk n tanıyacak bir sistem olmadığından, savunma hakkını kullanmakta müşkilat doğmaktadır." 
     

</TEXT>
</DOC>
