<DOC>
<DOCNO> 162291 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/10/son/sonspo20.html </URL>
<DATE> 2003/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursasporlu Okan İtalya'da... Özel uçak geliyor... 
</HEADLINE>
<TEXT>

     Bursaspor'un gol kralı futbolcusu Okan Yılmaz'ı kadrosuna dahil etmek isteyen, İtalya'nın Seri A Ligi'nde mücadele eden ve adı açıklanmayan bir takımın, genç futbolcuyu aldırmak 12 Haziran'da özel uçak göndereceği bildirildi. 
     Okan Yılmaz'ın FIFA menajeri Ali Ekber Güven, prensipte anlaşmaya vardıkları İtalyan kulübün ismini, Okan'ın gitmeye karar vermesinin ardından açıklayacaklarını söyledi. 
     Özel uçağın, resmi sözleşme için değil, Okan'ın İtalya'da yaşayacağı şehri, oturacağı evi ve kulübün tesislerini görmesi için gönderileceğini ifade eden Güven, ''Okan, tüm bunlardan memnun kalırsa resmi sözleşmeyi imzalayacak. İtalyan Seri A da mücadele eden kulüple Okan için yıllık 1 milyon 250 bin Euro karşılığında anlaşma yaptık. Bu para garanti. Diğer gelirlerle birlikte Okan yıllık 1.5 milyon Euro kazanabilir'' dedi. 
     Güven, Beşiktaş, Galatasaray ve Fenerbahçe'nin de Okan'ı transfer edebilmek için girişimlerinin olduğunu sözlerine ekledi. 

     
</TEXT>
</DOC>
