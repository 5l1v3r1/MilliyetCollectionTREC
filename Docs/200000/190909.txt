<DOC>
<DOCNO> 190909 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/24/yasam/yas03.html </URL>
<DATE> 2003/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Cola Turka'yı 'hazmedemediler' 
</HEADLINE>
<TEXT>

   Cola Turka reklamının dünyaca ünlü ABD'li yıldızı Chevy Chase, "Bu yüzden vatan hainliği ile suçlanıyorum" dedi 
      
   Amerikalı komedyen Chevy Chase, Türk markası Cola Turka'nın reklamlarında oynadığı için kendisini 'vatan hainliğiyle' suçlayanlar olduğunu söyledi. 
   Amerikan New York Daily News gazetesinin haberine göre Hollywood'un en ünlü komedyenlerinden Chase, Irak savaşı sırasında bir Türk reklam filminde oynadığı için kendisini 'vatan hainliğiyle' suçlayan bazı makaleler yazıldığını belirterek, "Ben bu eleştiriyi hak edecek bir şey yapmadım" dedi. 
   
   'Sadece bir reklam' 
   Gazete muhabirine "Yalnızca bir reklam filminde oynadım" diyen Chase, şöyle konuştu 
   "Türkiye'nin Irak savaşında ABD'ye yardım etmediği vurgulanarak, bir Türk reklam filminde nasıl oynadığım sorgulandı ve bazı basın organlarında hakkımda olumsuz yazılar çıktı. Fakat ben bu kadar büyütülecek bir konu olduğunu düşünmüyorum. Vatan haini de değilim." 
   
   
</TEXT>
</DOC>
