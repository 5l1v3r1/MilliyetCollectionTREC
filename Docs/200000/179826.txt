<DOC>
<DOCNO> 179826 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/02/son/sontur02.html </URL>
<DATE> 2003/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İskoç uyruklu Ali Star bebeğin katil zanlısı yakalandı 
</HEADLINE>
<TEXT>

     İzmir'in Foça ilçesinde bir kafede çıkan kavgada 2 kişiyi öldüren ve tabancasından çıkan kurşunlardan biri, ailesinin yanında bebek arabasında uyuyan İskoçya uyruklu 2,5 yaşındaki Ali Star Grimason'un ölümüne neden olan zanlı yakalandı. 
     Alınan bilgiye göre, 2 ay önce Foça ilçesinde bir kafede meydana gelen olayın ardından firar eden zanlı Daimi Akyüz, İzmir Asayiş Şube Müdürlüğü'ne bağlı çok sayıda ekip tarafından aranmaya başlandı. Akyüz, kurulan özel ekipler aracılığıyla bulunabileceği tüm adreslere yapılan baskınlarda ele geçirilemedi. 
     İzmir Emniyet Müdürü Halil Tataş'ın talimatıyla çalışmalarını aralıksız sürdüren polis ekipleri, Akyüz'ün, Çiğli Ege-Kent Devlet Hastanesi'nde görevli doktor olan akrabası Vahap Karakaş'ın evinde olduğunu tespit etti. Karakaş'ın Çiğli'deki evine düzenlenen operasyon sonucunda Daimi Akyüz yakalandı. 
     Katil zanlısı Akyüz gözaltına alınırken, emniyete götürülen Karakaş hakkında da,''katil zanlısına yardım ve yataklık yapmak'' suçundan işlem yapılacağı bildirildi. 
     Foça İlçesi Fevzi Çakmak Mahallesi Kordon Caddesi'ndeki bir kafede Yılmaz Ergün ve Günay Özdemir ile aynı masada oturan Ali Bektaş 29 ve Daimi Akyüz 32 tartışmaya başlamış, tartışmanın kavgaya dönüşmesi üzerine Akyüz silahıyla ateş açmıştı. 
     Olayda Bektaş ölürken, Ergün ile özdemir yaralanmış ve seken kurşunlardan biri, ailesinin yanında bebek arabasında uyuyan Ali Star Grimason'a 2,5 isabet ederek ölümüne neden olmuştu. 
     
</TEXT>
</DOC>
