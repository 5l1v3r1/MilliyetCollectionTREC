<DOC>
<DOCNO> 154815 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/06/son/soneko06.html </URL>
<DATE> 2003/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF Başkan Yardımcısı Anne Krueger, bugün geliyor 
</HEADLINE>
<TEXT>

     Uluslararası Para Fonu IMF Birinci Başkan Yardımcısı Anne Krueger, bugün, Türkiye’ye gelecek. Öğleden sonra Ankara’da olması beklenen Krueger'ın, Başbakan Recep Tayyip Erdoğan tarafından yarın kabul edilmesi bekleniyor. Anne Krueger, bugün akşam saatlerinde Devlet Bakanı Ali Babacan ile görüşecek. 
     Krueger, yarın Maliye Bakanı Kemal Unakıtan, Hazine Müsteşarı İbrahim Halil Çanakcı, Merkez Bankası Başkanı Süreyya Serdengeçti ve Bankacılık Düzenleme ve Denetleme Kurulu Başkanı Engin Akçakoca ile görüşecek. 
     Anne Krueger, daha sonra İstanbul’da düzenlenecek bir toplantıya katılacak. 
     Bu arada, IMF Türkiye Masası Şefi Juha Kahkonen’in yerine atanması beklenilen Rıza Moghadam’ın da Anne Krueger ile birlikte geleceği öğrenildi. 
     
</TEXT>
</DOC>
