<DOC>
<DOCNO> 150938 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/19/yazar/cemal.html </URL>
<DATE> 2003/04/19/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Hayal alemiyle duvar 
</HEADLINE>
<TEXT>

     Gidiyor Bulgaristan’a, Romanya’ya yatırım yapıyor. 
     Bu nasıl iştir 
     "Vatan hainiliği mi " 
     Ülkesine niye para yatırmıyor ki 
     Üç temel nedeni var 
     Bu ülkelerdeki istikrar... 
     2007’deki AB üyelikleri... 
     Yabancı sermayeye dostlukları... 
     Bu üç temel neden, Türk sermayesini de Güneydoğu’ya, KKTC’ye veya kendi ülkesine değil bu ülkelere çekiyor. Geçen gün, konuyu iyi bilen bir yatırım danışmanı ve Romanya’da yatırımları olan bir Türk işadamıyla bu konuda sohbet ettim. 
     Söylediklerini özetliyorum 
     "İşadamı bir ülkede istikrar arar. Uzun vadede ne olacağını görmek ister. 
     Bu ülkelerde siyasal ve ekonomik istikrar var. AB’ye üyelikleri kesin, 2007’de... 
     Yabancı sermaye bu ülkelerin bürokrasisinde düşman bellenmiş değil. Elektrik vs. gibi yatırım faktörleri de bize göre çok ucuz... 
     Özellikle Romanya çok istikrarlı. IMF denetimindeki ekonomik programını büyük bir disiplinle uyguluyor. 
     Enflasyon her yıl dört beş puan iniyor. Şimdi 16 - 17 gibi... Gecelik faizler yüzde 16. Bizde hala yüzde 44... Bütçe açığı binde 3, bizdeyse anormal... 
     Gayet istikrarlı büyüyor Romanya. Bizdeki anormal iniş çıkışlar yok. Romen ekonomisinde büyüme hızı 2001’de yüzde 5.3, 2002 yılı 4.9, bu yıl 4.9... 
     İşsizlik muntazam iniyor 
     99’da 11.8, 00’da 8.8, 0.2’de 8.1... 
     Bükreş’te bir alışveriş merkezi için en çok üç dört ayda izin çıkıyor. Arsa temininde bizde olmayan kolaylıklar derhal sağlanıyor. Yatırımın için yüzde 4 faizle kredi bulabiliyorsun. 
     Bir zamanların komünist ülkesinde düşman gözüyle değil, artık dost gözüyle bakılıyor yabancı sermayeye... 
     Romanya çoktan tarih almış Avrupa Birliği’nden. Müzakereleri sürüyor. Üyelik 2007’de. Bu yüzden otoyolları, altyapısı AB’den sağlanan kaynaklarla yeniden inşa ediliyor. Doğrudan yabancı sermaye yatırımları gitgide hızlanıyor. 
     Tüketim artıyor. 
     Romanya’nın nüfusu bizim üçte birimiz. Romen ekonomisi 46 milyar dolar, bizimki 200 milyar dolar. Buna rağmen Romanya daha şimdiden bizden daha fazla yabancı sermaye çekmeye başlamış durumda... 
     Şimdi bize bakalım 
     Nerede istikrar 
     Nerede geleceği öngörmek 
     Nerede AB üyeliği 
     Nerede yatırıma kolaylık 
     Nerede uygun yatırım şartları 
     Bir Kıbrıs’ı bile çözemedik. Bu yüzden Avrupa Birliği yolunu tıkıyoruz. 
     Neymiş, Kıbrıs’ın stratejik önemi imiş Irak’ta Amerika’nın 143 askeri öldü ve üç haftada koca bir ülkeyi aldı. Şaka gibi Böylesine bir savaş teknolojisiyle Kıbrıs’ın stratejik önemi mi kalırmış .. 
     Kıbrıs’ın stratejik önemi dedik, Kıbrıslı Türkler AB’nin dışında kaldı. 
     Şimdi de Türkiye kalıyor. 
     Irak’taki fiyaskomuzdan sonra bir de Kıbrıs hezimeti... 
     Yazık değil mi bu ülkeye 
     Tezkere parası gelmiş olsa, yani 24 milyar dolar, faizler şimdi yüzde 40’a inmişti. Bu da faiz inişiyle 24 milyar dolar değil, bunun çok çok daha üstünde bir kaynak demekti. 
     Bu nasıl tepilir 
     Ankara’da hayal aleminde dolaşanlar acaba kafalarını duvara vurmadılar mı Yoksa vurduklarının hala farkında mı değiller " 
     Ne dersiniz 
     
     







</TEXT>
</DOC>
