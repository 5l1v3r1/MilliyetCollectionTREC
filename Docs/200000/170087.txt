<DOC>
<DOCNO> 170087 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/18/ekonomi/eko07.html </URL>
<DATE> 2003/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Tek çözüm Annan Planı 
</HEADLINE>
<TEXT>

     ABD Dışişleri Bakanlığı Kıbrıs Özel Temsilcisi Thomas Weston, Annan Planı’nın Kıbrıs’ta uzlaşmaya varmanın en mükemmel yolu olduğunu savunarak, "Daha iyi bir plan varsa zaten bunun şimdiye kadar ortaya çıkması gerekirdi" dedi. 
     "Annan Planı Hayaller ve Gerçekler" konferansında konuşan Weston, Avrupa Birliği’nin de artık Türkiye’nin adaylığı konusunda geri adım atamayacağını vurguladı. Weston "Şu anda Türkiye’nin AB adaylığı yolunda geri adım atmak AB için de büyük ve istenmeyecek bir değişim getirecektir" dedi. 
     
     AB üyeliği de olmayabilir’ 
     Yunanistan’ın Ankara Büyükelçisi Michael Christides "Annan Planı’na geri dönmeliyiz, bu hala masadadır" derken, Uluslararası Barış Araştırmaları Enstitüsü Kıdemli Danışmanı Dan Smith de "Hoşunuza gitse de gitmese de anlaşma olmazsa Türkiye’nin AB üyeliği gerçekleşmeyebilir" diye konuştu. 
     

</TEXT>
</DOC>
