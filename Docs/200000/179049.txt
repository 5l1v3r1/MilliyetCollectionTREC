<DOC>
<DOCNO> 179049 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/30/dunya/dun02.html </URL>
<DATE> 2003/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Facia günü İkiz Kuleler'dekilerle yapılan telefon görüşmelerinin kayıtları açıklandı 
</HEADLINE>
<TEXT>
   'Neredeyseniz orada kalın ' 
   Mahkeme kararıyla açıklanan kayıtlara göre görevliler, uçakların çarptığı İkiz Kuleler'den kendilerine, 'Ne yapacağız ' diye soranlara, 'Olduğunuz yerden ayrılmayın' talimatı vermişler 
      SEMA EMİROĞLU New York 

   
   El Kaide'nin 2001'in 11 Eylül'ünde uçaklarla gerçekleştirdiği intihar saldırılarında yerle bir olan New York'taki Dünya Ticaret Merkezi'nin İkiz Kuleleri yıkılmadan önce yaşam mücadelesi verenlerin görevlilerle yaptıkları telefon görüşmelerinin kayıtları mahkeme emriyle yayımlandı. New York Times gazetesinin mahkemeye yaptığı başvuru sonucunda açıklanmasına karar verilen 2000 sayfayı aşkın konuşma, son dakikalarda yaşanan korku, çaresizlik ve yardımlaşma duygularını bütün çıplaklığıyla ortaya koyuyor. Tutanaklarda görevlilerin, "Binaya uçak çarptı. Burayı terk edelim mi " diye soranlara, "Yeni bir emre kadar bulunduğunuz yerden ayrılmayın" dedikleri de ortaya çıktı. Cehennem anında gerçekleşen dramatik görüşmelerden bazıları şunlar 
   Erkek "Bakın, burada bir düzine ceset var insanlar binanın tepesinden atlıyorlar... bir numaralı Dünya Ticaret Merkezi'nin önüne..." 
   Kadın "Beyefendi, siz binalardan neyin atladığını söylüyorsunuz " 
   Erkek "İnsanlar... Gökten cesetler geliyor... binanın tepesinden..." 
   92'nci kattaki erkek "Burada kalmalı mıyız, yoksa tahliye mi etmeliyiz ... Ben... Ben bekliyorum." 
   Erkek yeniden soruyor "Kalmalı mıyız, gitmeli miyiz " 
   Polis "Ben olsam, yeni bir haber alana kadar beklerdim..." 
   Erkek "Tamam, oldu. Tahliye etmeyelim." 
   106'ncı kattaki Windows on the World restoranının 33 yaşındaki genel müdür yardımcısı Christine Olender, polisle konuşuyor 
   Olender "106'daki durum hızla kötüleşiyor... Bizim... bizim burada temiz hava hızla azalıyor Abartmıyorum." 
   Polis "Ee... Hanımefendi, abartmadığınızı biliyorum. Buna benzer pek çok telefon alıyoruz. Mümkün olan en kısa sürede İtfaiye Şubesi'ni göndereceğiz." 
   Olender "Hava konusunda ne yapacağız " 
   Polis "Hanımefendi, İtfaiye Şubesi..." 
   Olender "Pencereyi kırabilir miyiz " 
   Polis "Ne yapabiliyorsanız onu yapın." 
   Olender "Tamam, oldu." 
   Restoranın 200'ü aşkın personel ve müşterisi hayatını kaybetti. 
   Alt kat yakınlarındaki bir polis masasında soruları yanıtlayan genç bir erkek, olaya kayıtsız 
   Kadın " Dünya Ticaret Merkezi'ne uçak çarpmış " 
   Erkek "Yeni bir k ğıt işi, o kadar. Sadece dokümantasyon..." 
   Kadın "Büyük bir uçak mı, yoksa küçük mü " 
   Erkek "Küçük olmalı" 
   Birkaç saniye sonra ikinci uçak çarpıyor ve bunun yarattığı şok dalgaları binayı sarsınca, erkek ses tonunu değiştiriyor 
   "Oh, vay, vay ,vay - bu hiç iyi bir şey gibi gelmedi." 
   
</TEXT>
</DOC>
