<DOC>
<DOCNO> 161610 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/07/spor/yaksoy.html </URL>
<DATE> 2003/06/07/ </DATE>
<TIME>  </TIME>
<AUTHOR> Fevzi AKSOY  </AUTHOR>
<HEADLINE>
Yalancı dünya 
</HEADLINE>
<TEXT>

     Siz bir Fenerbahçe taraftarının Galatasaraylı olabileceğini veya bir Galatasaraylı'nın Beşiktaşlı olabileceğini hiç düşünebilir misiniz Taraftar olmak adeta bir din mensubu olmak gibi sağlam bir inanış haline gelmiş. Ama oyuncular... Onlar artık Lefter gibi değiller. Formasını değiştirdiği anda dini de, imanı da, rengi de değişiyor. Satılık lejyonerler gibi. Parayı kim verirse peygamber o. Ya teknik direktörler... Kim parayı basarsa, orası onun vatanı oluyor. Yeni vatanda krallar gibi karşılanıyor. Kral öldü, yaşasın kral misali. Taraftarın ise tek bir vatanı var, renkleri... Ölse de ondan vazgeçmiyor. Karda kışta, yağmurda çamurda, sıcakta soğukta, bu paralı askerlerin, milyon dolarlık yalancı kralların peşinde koşup duruyor. Sırf renkleri çıtadan inmesin diye. Yeni dünya işte böyle garip bir dünya. Ağlayanı sadece Lefter. 
     
     

</TEXT>
</DOC>
