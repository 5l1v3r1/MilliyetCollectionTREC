<DOC>
<DOCNO> 192380 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/31/spor/spo06.html </URL>
<DATE> 2003/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Asrın dertlisi 
</HEADLINE>
<TEXT>

   Minderdeki başarısı ile Asrın Güreşçisi unvanını elde eden, ancak son Dünya Şampiyonası'nda 7. olan Hamza Yerlikaya krizi özetliyor Kimse kimseyi sevmiyor 
      Minderin altında ne var Murat Ağca - 2 

   
   Güreşte yaşanan kısır çekişmelerden en fazla etkilenenlerin başında güreşçiler geliyor. 17 yaşından bu yana minderin gururu olan ve kazandığı Avrupa, Dünya, Olimpiyat altınlarıyla "Asrın Güreşçisi" unvanını elde eden, Kaptan Hamza Yerlikaya da, açık ve net konuşuyor "Bu şartlarda başarı gelmez"... 
   Fransa'daki son Dünya Şampiyonası'nda kilosunda ancak 7. sırayı alabilen Yerlikaya'ya göre idareciler, teknik heyet ve sporcular arasında birlik - beraberlik yok. "Kimse, kimseyi sevmiyor" diyor Yerlikaya ve devam ediyor "Dedikodu had safhada. Herkes birbirini çekiştiriyor. Sevgi, birlik, kardeşlik yok. Bu şartlarda başarı gelir mi Son zamanlarda takım iyice birbirine girdi. Herkes sorumluluktan kaçıyor. Takımı, antrenör toparlar. Önce hoca sorumluluğu kabul eder. Sporcular hocayı dinlemiyorsa suç kimde ". 
   Dünya Şampiyonası sonrası faturanın yine kendisine kesildiğini öne süren Yerlikaya, içini döküyor 
   
   "Bizden sonrası tufan" 
   "Hamza'yı yerden yere vuruyorlar. Bana olanak sağlansın, en iyi güreşimi yaparım. 8 - 9 aydır kimlerle çalışıyoruz. Faturayı bana kestiler. Hamza, şampiyon olsaydı, güreş başarılı mı olacaktı Hamza ve Şeref'in yanına üçüncü biri çıkarsa güreş başarılı olurdu. Milli takımda kaptan olarak kimsenin almadığı sorumluluğu alıyorum. Kötü mirası temizledik, ama iyi miras bırakamayacağız. Böyle giderse, bizden sonrası tufan". 
   Türk insanının, Ata sporu bildiği güreşte yenilmeye asla tahammülü olmadığını söyleyen Yerlikaya, olimpiyat öncesi herkesi birlik olmaya çağırıyor 
   
   "Camia kenetlenmeli" 
   "Olimpiyatlar yaklaştı. Tarihi baştan yazma olanağımız var. Dört altın çıkarabiliriz. Çalışmak yetmiyor, psikolojik olarak moral motivasyonu yapılırsa el birliğiyle yürürüz. Şu anda camiada güvensizlik var. Kimseye arkamızı dönemiyoruz. En kötüsü de minder ortasında yapayalnız kalmak. Bu kadar kısa süre kala suçlu aramayı bir yana bırak, toparlanmamız lazım. Kader birliği yapmak lazım. Küslükler unutulmalı, takım ve camia kenetlenmeli". 
   Yıldız güreşçi çözümü yurtdışından sporcu getirmekte aranmasını da yadırgıyor ve takım arkadaşları adına konuşuyor "Bizlere güvenilsin. Şu andaki takım, yüzyılın en büyüğü. Bu ülkenin evlatlarıyız. İthal sporcuyla nereye kadar gidilir. Güreşte Ermeni lobisi güçlü. O zaman getirelim iki Ermeni, başarılı olalım". 
   
   Atalay el koydu    Güreşteki bu kavga bitecek 
   Güreşte kazan kaynarken, sporu yönetenler ne yapıyor Bunu da en yetkili ağız Gençlik ve Spor Genel Müdürü Mehmet Atalay'a sorduk. Genel Müdür, Bakan Mehmet Ali Şahin'in desteğiyle yaraya neşter vurmak için harekete geçildiğini söylüyor ve iddia ediyor "Güreşte kavgayı bitireceğiz"... 
   "Güreş bir başıboşluk içinde. Herkes birbirinin ayağını kaydırmaya çalışıyor. Camiayı bütünleştirmek lazım" diyen Atalay'ın reform planı şöyle 
   "Aladağ ve Mersinli Ahmet kamplarını daha iyi şartlara hazırlıyoruz. Minderde kazandığımızı masada kaybetmemek için lobi faaliyetleri şart. Bu sporun önde gelenlerinin FILA'da yönetim kurulu, hakem kurulu, sağlık kurulunda görev alması için destekte bulunacağız. Sporcu seçimi de önemli. Ancak Şeref ve Hamza'nın yerine yeni adam aramıyoruz. Mehmet Özal ile birlikte bu isimler bizi 2008'e kadar taşıyacak". 
   "Türkiye'de güreş bir devlet politikası. Olimpiyatta 33 altından 27'si güreşten geldi. Grekoda dört Dünya şampiyonumuz var. Serbestte Harun Doğan'ın cezasını azaltmak için FILA'ya başvuracağız. FILA Başkanı Martinetti de destekliyor. Direkt doping maddesi olmadığı için ceza ağır. Harun'u da olimpiyatta güreştirmek için çalışacağız". 
   "Güreş Federasyonu seçimle gelmiş, ama yönetim kuruluna yeni takviyeler almak zorundalar. Yöneticiliği bilen, sporcular üzerinde otorite kurabilecek, sporcularla yönetim arasında köprü vazifesi görebilecek, hocayla sporcuları barıştırabilecek bir disiplin lazım. Bu değişimler olursa Osman Şansal'ı destekleriz. O içeride, biz dışarıda operasyon yapacağız". 
   "Yabancı hoca döneminin başlaması lazım. Piontek - Terim, Denizli - Derwall gibi yanlarına yetenekli Türk antrenörler verilecek. Geleceğe yatırım şart". 
   "Yabancı sporcuya olumsuz bakmıyoruz. Bütün Dünya yapıyor. Dağıstan'dan olabilir. Judoda Selim Tataroğlu, Hüseyin Özkan, güreşte Adem Bereket gibi şampiyonlar oradan geldi. Özellikle serbest için alınabilir". 
   "Güreş Eğitim Merkezleri'nin olduğu iller pilot bölge olarak seçilecek. Yetenekli gençler araştırılıp, bu spora kazandırılacak"... 
   "Ahmet Ayık bu ülkenin zenginliği. Kavga etmeye kimsenin hakkı yok. Türk güreşi kötü günler yaşıyor. Bu ülkeye hizmet eden insanlar el ele verecek ve tek yürek olarak olimpiyata gideceğiz. Birlikten kuvvet doğacak". 
   
   Eroğlu Gelecek hayal olur    MİLLİ Takımın Hamza Yerlikaya ile birlikte lokomotifi olan Dünya ve Avrupa Şampiyonu Şeref Eroğlu da, köklü bir reform gerektiğini öne sürüyor. Çağdaş ve yeni bir çalışma sistemine geçmeden olimpiyatta ve gelecekte başarının hayal olduğunu söyleyen Eroğlu, "Sonuçlar iyi tahlil edilmeli. Bir takım tamamen başarısızsa, bunun faturası sadece sporculara çıkarılamaz. Teknik kadro da sorgulanmalı" diye konuştu. 
   
   BİTTİ 
   
   
</TEXT>
</DOC>
