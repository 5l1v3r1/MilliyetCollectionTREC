<DOC>
<DOCNO> 184422 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/25/dunya/dun02.html </URL>
<DATE> 2003/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
En 'şeffaf' aday Arnie 
</HEADLINE>
<TEXT>

      DIŞ HABERLER SERVİSİ 

   
   ABD'nin California eyaletinde daha önce bazı itirazlar nedeniyle ertelenen valilik seçimlerine üst mahkemeden yeşil ışık yakılırken, Cumhuriyetçilerin adayı aktör Arnold Schwarzenegger'in hiç bilinmeyen çıplak fotoğrafları ortaya çıktı. "www.drudgereport.com" adlı internet sitesi, eski dünya vücut şampiyonu Schwarzenegger'in, sansasyonel fotoğrafçı Robert Mapplethorpe tarafından çekilmiş, şimdiye kadar varlığı bilinmeyen çıplak fotoğraflarını ele geçirdiğini duyurdu. 
   Drudgereport, Cumhuriyetçi adayın tamamen çıplak halde arkadan çekilmiş fotoğrafını manşetten verirken, söz konusu fotoğrafların Mapplethorpe'un New York'taki evinde kilitli kasada saklandığı belirtildi. 
   Eşcinsel ilişkileri ve erkek cinsel organını fotoğraflarında kullanmasıyla tanınan Mapplethorpe'un, resimlerini sergilediği "www.mapplethorpe.org" internet sitesinde yer alan çıplak fotoğraflardan, altındaki notta isimsiz untitled yazan ve 1981'de çekildiği belirtilen bir çıplak fotoğrafın da Schwarzenegger'e ait olduğu iddia edildi. Bu fotoğrafta, tamamen çıplak kaslı bir adamın belden aşağısı görüntüleniyor. 
   
   Seçim 7 Ekim'de 
   Bu arada, Amerikan Sivil Özgürlükler Birliği'nin ACLU , oy kullanma makinelerinin eski olmasını gerekçe göstererek yaptığı şik yet üzerine seçimleri erteleyen Amerikan Federal Yüksek Mahkemesi'nin kararını, Temyiz Mahkemesi bozdu. 
   Seçimler, öngörüldüğü gibi 7 Ekim'de yapılacak. 
   
   
</TEXT>
</DOC>
