<DOC>
<DOCNO> 166048 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/28/son/sonspo08.html </URL>
<DATE> 2003/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Başına kale direği düşen kız çocuğu öldü 
</HEADLINE>
<TEXT>

     Avustralya'nın Sydney kentindeki kazada, başına kale direği düşen 3 yaşındaki bir kız çocuğu hayatını kaybetti. 
     Sydney Polisi tarafından yapılan açıklamada, Sydney kentinin Moss Vale bölgesindeki bir gençlik futbol günü etkinliğine katılan 3 yaşındaki bir kız çocuğu ve annesinin, futbol alanında dolaşırken, portatif kalelerden birinin üst direğinin, çocuk ve annesinin üzerine düştüğü bildirildi. 
     Kaza sonrası başından ağır yaralanan küçük kızın hemen ambülansla hastaneye kaldırıldığı, ancak yarasının yanısıra yolda geçirdiği kalp krizi sonrası hastanede öldüğü ifade edildi. 
     Olay hakkında soruşturma başlatan polis, kazada çocuğun 36 yaşındaki annesinin ise başında kesikler meydana geldiğini, ancak daha sonra hastaneden taburcu edildiğini duyurdu. 
     
</TEXT>
</DOC>
