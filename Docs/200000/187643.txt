<DOC>
<DOCNO> 187643 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/10/guncel/gun04.html </URL>
<DATE> 2003/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Vatandaş artık bilecek 
</HEADLINE>
<TEXT>

   Yeni yasayla, sivil ve askeri istihbarat birimlerinin görev ve faaliyetlerini isteyen herkes öğrenebilecek 
   ANKARA Milliyet 

   
   Yargı denetimi dışında olan Yüksek Askeri Ş ra YAŞ , Cumhurbaşkanlığı ile H kimler ve Savcılar Yüksek Kurulu HSYK kararları "bilgi edinme hakkı" kapsamında kısmen şeffaf hale getirildi. Sivil ve askeri istihbarat birimlerinin görev ve faaliyetlerine ilişkin bilgi veya belgeler de "kişinin çalışma hayatı veya mesleki onurunu etkileyecek" nitelikteyse başvuru sahibine verilebilecek. 
   Bilgi edinme hakkını genişleten tasarı Meclis'te yasalaştı. Başbakan Yardımcısı Mehmet Ali Şahin "Türkiye'de şeffaflık esas, sır ve gizlilik istisna haline geliyor" dedi. Yasaya şu düzenlemeler getiriliyor 
   Tüzel kişiler ve yabancılara da bilgi edinme hakkı tanınıyor. Başvurusu reddedilenlere, Bilgi Edinme Değerlendirme Kurulu'nun yanı sıra yargıya başvurma hakkı veriliyor. Vatandaş, isteyeceği bilgi kendisini ilgilendirmesi koşuluyla bu hakkı kullanabilecek. Bilgi edinme başvurusu, ilgili kurum ve kuruluşların ellerinde bulunan veya görevleri gereği bulunması gereken bilgi veya belgelere ilişkin olacak. Kurum ve kuruluşlar, istenen bilgi veya belgeyi 15 işgününde sağlayacak. Başka kuruluşun görüşünün alınması gerekirse süre 30 gün olacak. Açıklanması halinde devletin emniyetine, dış ilişkilerine, milli savunmasına ve milli güvenliğine açıkça zarar verecek, devlet sırrı olan ve usulüne uygun şekilde "gizli" kaydıyla korunan bilgi ve belgeler, bilgi edinme hakkı kapsamı dışında kalacak. 
   
   
   
</TEXT>
</DOC>
