<DOC>
<DOCNO> 192365 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/31/siyaset/siy06.html </URL>
<DATE> 2003/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Don Kişot benzetmesi 
</HEADLINE>
<TEXT>

   ABDULLAH KARAKUŞ Ankara 

   
   Cumhurbaşkanı Sezer'in 29 Ekim Resepsiyonu'nda verdiği laiklik mesajlarına AKP'den sert tepki geldi. AKP Genel Başkan Yardımcısı Dengir Mir Mehmet Fırat, Sezer'i Don Kişot'a benzeterek, "Bu resepsiyonla 'laikliği koruyorum' diyorsa komik olur. Bu, Don Kişot'un yel değirmenine saldırmasına benzer" dedi. 
   "Sezer'in laiklikle ilgili 'çizgi' sözleri yanlış. Türkiye'ye anti laik bir rejimin gelmemesi için Sezer'in korumasına gerek yok" diyen Fırat, Sezer'in "Almanya ve Fransa cumhurbaşkanları da benim gibi önlemler aldı" sözlerine ise şu yanıtı verdi "Sezer, bazı şeyleri çarpıtıyor. Almanya'da böyle bir resepsiyonda ayrım yapıldığını duymadım. Nereden görmüş Papazı da, hahamı da, rahibesi de orada. Orası Müslüman değil, onu unutuyor." Sezer'in tavrının laikliğe zarar vereceğini savunan AKP'li Eyyüp Sanay da şunları söyledi "Bir insan çok sevdiği şeye zarar verir, farkına varmaz. Laikliği çok seviyor ama fark etmeden zarar veriyor. Ölçüyü iyi bilmek lazım" dedi. 
   
   
</TEXT>
</DOC>
