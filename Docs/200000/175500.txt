<DOC>
<DOCNO> 175500 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/13/son/sonspo19.html </URL>
<DATE> 2003/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Mario Jardel artık Bolton Wandereres'li... 
</HEADLINE>
<TEXT>

     Galatasaray'da, 3 sezon önce forma giyen Brezilyalı golcü oyuncu Mario Jardel, geçen sezon Bülent Akın'ı da kadrosunda bulunduran İngiltere Premier Ligi takımlarından Bolton Wanderers ile sözleşme imzaladı. 
     Yeni takımıyla 2 yıllık sözleşme imzalayan 29 yaşındaki Mario Jardel'in, bugün yapılacak sağlık kontrolünden olumlu sonuç alınması durumunda, hafta sonunda ligin ilk haftasında deplasmanda yapılacak Manchester United maçında oynayacağı bildirildi. 
     Geçen sezonu Portekiz'in Sporting Club Lizbon takımında geçiren ve transfer sezonunda serbest kalan Jardel, 2 kez Avrupa Gol Kralı olarak ''Altın Ayakkabı'' ödülü kazanmıştı. 
     Portekiz pasaportuna da sahip olduğu için İngiltere'de yabancı oyuncu kısıtlamasına tabi olmayan Jardel, Sporting Club Lizbon'dan önce oynadığı FC Porto'da, 146 maçta 150 gol atma başarısını gösterdi. 
     
</TEXT>
</DOC>
