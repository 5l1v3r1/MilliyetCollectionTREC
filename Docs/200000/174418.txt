<DOC>
<DOCNO> 174418 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/08/yasam/yas05.html </URL>
<DATE> 2003/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
'Krize' giren bağımlı bu hastaneyi basıyor 
</HEADLINE>
<TEXT>

   Uyuşturucu madde bağımlıları, bir haftada üçüncü kez Antalya Devlet Hastanesi'ni birbirine kattı 
      SONER KOCAER DHA 
   
   Antalya Devlet Hastanesi bir hafta içinde üçüncü kez uyuşturucu madde bağımlılarının saldırısına uğradı. Hastaneye dün gece gelen madde bağımlısı Selim Akkaya 39 ile İbrahim Elaoğlu 19 , uyuşturucu etkisi olan iğne yapılmasını istedi. Olumsuz yanıt alan Akkaya ve Elaoğlu, görevlilerin üzerine yürürken, önce kendilerine müdahale etmek isteyen hastane polisi Rüstem Sarıkaya'yı 35 dövdü. 
   
   10 günlük rapor 
   İki bağımlı, ardından da hemşire Güliz Yiğit 28 ve doktor Hüseyin Dönmez'e 47 kırdıkları serum şişesinin parçalarıyla saldırdı. Odadan kaçmak isteyen hemşire ve doktor da yumruk yedi. 
   Acil Servis'te yaklaşık yarım saat hayatı durduran olay nedeniyle çağrılan takviye polis ekipleri, Akkaya ve Elaoğlu'nu gözaltına aldı. Polis memuru Sarıkaya ise 10 günlük iş göremez raporu aldı. 
   
   
</TEXT>
</DOC>
