<DOC>
<DOCNO> 161500 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/06/son/sonspo02.html </URL>
<DATE> 2003/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Aldair jubile yaptı, yaşı 38 değil 40 çıktı 
</HEADLINE>
<TEXT>

     İtalya'nın AS Roma takımında 13 yıl forma giydikten sonra 38 yaşında jubile yaparak futbolu bırakan Brezilyalı Dos Santos Aldair'in, aslında 40 yaşında olduğu ortaya çıktı. 
     Geçen hafta Roma Olimpiyat Stadı'nda Brezilya Karması ile AS Roma arasındaki maçla jübilesini yapan Aldair'in, 13 yıl formasını giydiği AS Roma'ya gelmeden önce yaşını 2 yıl küçülttüğü belirtildi. 
     İnternetteki İtalyan spor sitelerinin verdiği haberde, pasaportunda 30 Kasım 1965 doğumlu gözüken Aldair'in aslında 30 Ekim 1963 doğumlu olduğunun yakın arkadaşları tarafından jübilesi sonrasında söylendiği yazıldı. 
     AS Roma'da oynadığı 13 yıl boyunca bu sırrını korumayı başaran Brezilyalı futbolcu, açıklamasında ise, ''40 yaşındayım benden daha ne istiyorsunuz '' dedi. 
     Bu arada verilen haberlerde, jübile yapmasına karşın deneyimli savunma oyuncusunun gelecek sezon için Brezilya'nın Flamengo takımından öneri aldığı öne sürüldü. 
     
</TEXT>
</DOC>
