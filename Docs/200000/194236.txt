<DOC>
<DOCNO> 194236 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/08/son/sonspo05.html </URL>
<DATE> 2003/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Filenin sultanları, Japonya'ya 3-0 ile boyun eğdi... 
</HEADLINE>
<TEXT>

     3 
     Salon Hokkaido Prefectural Sports Center . 
     Hakemler Laert De Souza xx Brezilya , Juan Li xx Çin . 
     Türkiye Natalia xx, Neslihan xxx, Özlem x, Bahar xxx, Esra xx, Aysun xx Gülden xxx, Seda xx, Pelin x . 
     Japonya Yoshihara xxx, Takeshita xxx, Takahashi xxx, Sugiyama xxx, Oyama xxx, Kurihara xxx Sano xxx, Horai xx, Kimura xx . 
     Voleybolda 9. Bayanlar Dünya Kupası'nda Türkiye, 6. maçında ev sahibi Japonya'ya 3-0 yenildi. 
     İlk sete iyi başlayan A Milli Takım, 1. teknik molaya 8-7 geride girdi. 14-10 gerideyken maçı çevirerek 15-14 öne geçen ay yıldızlılar, ikinci teknik molaya 16-15 önde girmelerine rağmen seti 25-21 kaybetti. 
     İkinci sette, ilk setin galibiyetiyle seyirci desteğini de arkasına alan Japonya, hızlı hücumlar geliştirdi. A Milli Takım, 1. teknik molaya kadar çekişmeli geçen sette, rakip takımın hatasız savunmasını geçemedi. İkinci set de 25-16 gibi farklı skorla Japonya'nın üstünlüğüyle kapandı. 
     Son sette, dağılan motivasyonunu bir türlü toparlayamayan milli voleybolcular, bu seti de yine 25-16 kaybederek, maçı set alamadan bitirdi. 
     Ev sahibi Japonya'nın, kupa başladığından bu yana, İngiltere ve ABD karşısında olmak üzere sadece 2 yenilgisi bulunuyor. 
     Halen 4 yenilgisi, 2 galibiyeti bulunan A Milli Takım, yarınki maçını TSİ 08.00'de, ABD ile yapacak. 
     
</TEXT>
</DOC>
