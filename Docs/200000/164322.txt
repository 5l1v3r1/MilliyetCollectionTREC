<DOC>
<DOCNO> 164322 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/20/yazar/sazak.html </URL>
<DATE> 2003/06/20/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Bayar'ın çağrısı 
</HEADLINE>
<TEXT>

     Dün sabah DYP Genel Başkan Yardımcısı Mehmet Ali Bayar aradı. TBMM Başkanvekili CHP'li Yılmaz Ateş'in, 'Dokunulmazlıkların kalkmasına DYP karşı çıkıyor' sözlerini okumuş. İsyan halindeydi 
     "CHP'li yöneticiler bunu nasıl söyler Sayın Mehmet Ağar Meclis'e girdiği günden itibaren, dokunulmazlıkların kaldırılmasını isteyen ilk isimdir. DYP genel başkanı seçildikten bu yana her basın toplantısında çağrısını yineledi. DYP'nin Meclis'te üç milletvekili var. 83'üncü madde değişikliğini imzaya biz açtık. Teklifimiz bilgi için TBMM Başkanı Sayın Bülent Arınç'a, AKP ve CHP gruplarına gönderilmiştir. CHP'li Meclis Başkanvekili bunu nasıl bilmez Teklif önlerinde duruyor, imzaları tamamlasınlar, dokunulmazlıkları kaldıralım " 
     Mehmet Ali Bayar, 3 Kasım'da Doğru Yol'un baraj altında kalmasında önemli bir faktör olarak, seçmenin bir türlü affedemediği 'Yılmaz ve Çiller'in birbirini akladığı' Yüce Divan sendromunu anımsatıyor. 
     DYP bugün 'hodri meydan' diyor ama sonuçta bu partinin Meclis'teki sayısı bir elin parmaklarından daha az. 
     İktidar zaten gönülsüz, bakanlara yönelik 16 dosya AKP'yi frenliyor Bu durumda görev yine CHP'ye düşüyor. 177 üyeli bu parti DYP'nin desteğini de arkasına alırsa en azından teklifi Meclis Başkanlığı'na sunacak sayıya ulaşabilir. 
     184 imzanın tamamlanması için 5 milletvekili yetecek. 
     CHP nedense Bayar'ın da saptadığı gibi, kendi teklifini imzaya açmak ya da DYP'nin metnine destek vermek yerine 'dokunulmazlıklarla ilgili Meclis araştırması' istiyor. 
     Topu taca atıyor 
     Anayasa'nın 83'üncü maddesinde tarifini bulmuş 'dokunulmazlıklar' konusu ayrıca niye araştırma konusu yapılsın Meclis neyi araştıracak 
     DYP Genel Başkan Yardımcısı Mehmet Ali Bayar bu girişimi de yersiz buluyor. Ayrıca çok önemli bir olayı Genç Parti ve Uzanlar nedeniyle öne çıkan 'siyasetin finansmanı' sorununu da gündeme getiriyor. 
     Bu alanda 'şeffaflaşma' mutlaka sağlanmalı. Türkiye'de 1990'lı yıllarda siyaset bir rant dağıtma aracına dönüştü. Zayıf koalisyonlar ile kendi sermayesini yaratmaya çalışan siyasi kadrolar ve iş dünyası arasındaki 'ensest' ilişki 'sistem'i çürüttü. Başbakanlık 'arka oda'da ihale dağıtanlar, banka pazarlayanlar 'devir değişince' Meclis komisyonlarında günah çıkartmaya başladılar. Ülkeyi parmaklarında oynatanlar, bürokrasiden gelen kağıtları imzalamışlar, öyle mi 
     Milleti güldürmeyin... Bu yalanları kimse yutmaz Yüce Divan yolu açılmalıdır. 
     Bayar'a katılıyoruz... Dokunulmazlıklar kaldırılırken 'siyasetin finansmanı'nda şeffaflık sağlanırsa kamu vicdanı rahatlar, 'holding particiliği'nin, 'belediyeciliğin' haksız rekabeti önlenir. 
     
     

</TEXT>
</DOC>
