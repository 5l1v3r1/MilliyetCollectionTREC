<DOC>
<DOCNO> 181612 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/11/spor/spo07.html </URL>
<DATE> 2003/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Uyanık kafadarlar 
</HEADLINE>
<TEXT>

   Hasılat dağıtımına ilişkin talimatın iptali için Tahkim'e başvuran üç büyük kulüp "sigara parasına" bilet satıyor 
   CEMAL ERSEN 

   
   FUTBOL Federasyonu'nun 22 Temmuz 2003'te yürürlüğe koyduğu "Profesyonel futbol müsabakaları hasılat dağıtımına dair talimatın" iptalini isteyen Fenerbahçe, Galatasaray ve Beşiktaş'ın 10 ile 60 milyon arasında sattıkları bilet fiyatlarını 1 ile 3 milyon lira olarak bildirdiği saptandı. Süper Lig'deki diğer kulüplerin yanı sıra 2. Lig A kategorisinde dahi pek çok kulüp, üç büyüklerden daha pahalı bilet satıyor. 
   FENERBAHÇE, 2-3 milyon olarak bildirdiği İstanbulspor maçı biletlerini 20 - 50 milyon lira arasında sattı. Galatasaray da, Diyarbakır maçı için 1-2-3 milyon lira olarak belirttiği biletleri 10-20 ve 50 milyondan satışa çıkardı. Beşiktaş, Bursa maçı için fiyatları federasyona 2-3 milyon olarak gönderdi, 40 ile 60 milyon liradan satış yaptı. Tahkim Kurulu'nun bugünkü toplantıda talimatla ilgili son kararı vermesi bekleniyor. 
   
   
</TEXT>
</DOC>
