<DOC>
<DOCNO> 192848 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/02/son/sonspo20.html </URL>
<DATE> 2003/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Ne Rize'ye, ne Konya'ya 1-1 
</HEADLINE>
<TEXT>

     Birinci Süper Futbol Ligi'nde Çaykur Rizespor, seyircisiz yapılan maçta, Konyaspor ile 1-1 berabere kaldı. 
     8. dakikada Kürşat'ın sağdan ortasında, ceza alanı içindeki Murat Sözkesen'in gelişine vuruşunda, top az farkla auta gitti. 
     21. dakikada Altan'ın ara pasıyla ceza alanına giren Ogün'ün savunmada Ahmet'i geçerek yaptığı vuruşta, kaleci Murat Yiğiter topu kornere göndermeyi başardı. 
     26. dakikada Altan'dan aldığı topu Cem, ceza alanı içinde yakın mesafedeki Zafer Biryol'a aktardı. Bu futbolcu, yerden kalecinin sağından topu filelere gönderdi 1-0. 
     30. dakikada Çaykur Rizespor beraberliği sağladı. Bu dakikada Serkan'ın sol taraftan ortasında, altıpas içinde topa son anda dokunan Şener, meşin yuvarlağı filelerle buluşturdu 1-1 
     45. dakikada Serkan'ın ceza alanı dışından kullandığı serbest vuruşta, top direğin az farkla yanından auta gitti. 
     Karşılaşmanın ilk yarısı da 1-1'lik beraberlikle sonuçlandı. 
     
     İKİNCİ YARI 

     Karşılaşmanın ikinci yarısında ev sahibi Çaykur Rizespor, galibiyet için rakibi üzerinde fazla baskı kurduysa da, rakip kale önünde bir türlü etkili ataklar geliştiremedi. 
     Savunmasını kalabalık tutan ve hızlı ataklarla gol aramaya çalışan Konyaspor, bu ataklarını golle sonuçlandıramayınca, ilk yarıda atılan karşılıklı goller maçın sonucunu belirledi. 
     49. dakikada Serkan'ın sağdan kullandığı köşe vuruşunda, ceza alanı içinde Raphael, yakın mesafedeki Murat Sözkesen'e topu aktardı. Ancak açısı daralan bu futbolcunun vuruşunda top yan ağlarda kaldı. 
     52. dakikada Ogün'ün ceza alanı dışından kullandığı serbest vuruşta, kaleci Murat Yiğiter topu yumruklayarak uzaklaştırdı. 
     72. dakikada Çaykur Rizespor savunmasında oluşan karambolde, Zafer Biryol'un attığı sert şut yan direğin hemen yanından dışarı çıktı. 
     90. dakikada sağdan Altan'ın kullandığı köşe vuruşunda, ceza alanı içinde iyi yükselen Tayfun'un kafa vuruşunda top kalenin üzerinden dışarı çıktı ve maç 1-1'lik eşitlikle sonuçlandı. 
     MAÇIN KARNESİ 
     

ÇAYKUR RİZESPOR 1 - KONYASPOR 1 Stat Atatürk Hakemler Mustafa Çulcu xxx, Birol Budan xxx, Süleyman Özay xxx Çaykur Rizespor Murat Yiğiter x, Ahmet x, Kürşat xx, Koray xx, Gürol x Dk. 81 Zafer , Şener xxx, Özgür x Dk. 73 Victoria x , Serkan xx, Raphael x Dk. 66 Tetteh x , Okan x, Murat Sözkesen x Konyaspor Ali Uyanık xx, Tayfun xx, Ogün xx, Ömer xxr, Yasin xx, Niyazi xx, Hayri x, Sedat x Dk. 64 Zafer Demir x , Cem Karaca x Dk. 82 Ersin , Altan x, Zafer Biryol xxx Dk. 89 Adem Goller Dk. 26 Zafer Biryol, Dk. 30 Şener Sarı kartlar Dk. 88 Kürşat Çaykur Rizespor , Dk. 75 Tayfun Konyaspor      
</TEXT>
</DOC>
