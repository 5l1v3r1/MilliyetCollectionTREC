<DOC>
<DOCNO> 153266 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/29/son/soneko35.html </URL>
<DATE> 2003/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Visa ve Mastercard, 1 milyar ödeyerek davalardan kurtulacak 
</HEADLINE>
<TEXT>

     Visa ve Mastercard, aleyhlerinde açılan davadan vazgeçmeleri için, büyük perakendecilere 1 milyar dolar ödemeyi kabul ettiler. Söz konusu dava, 2 dev kredi kartı kuruluşunun fazladan ücret aldıkları iddiasıyla açılmıştı. 
     Uzmanlar, perakendecilerin 100 dolarlık harcamayla ilgili parayı tahsil edebilmek için Visa ya da MasterCard firmasına 1.49 dolar ücret ödemek zorunda olduklarını belirttiler. First Data ve benzeri rakip kuruluşlar ise bu işlemi sadece 9 sente yapıyorlar. 
     Uzmanlar, kredi kartı firmalarının ödemeyi kabul etmesinin tüketiciler açısından daha düşük ücret ödeme, bankalar açısından ise daha az kazanç anlamına geldiğini belirttiler. 
     Kredi kartı kuruluşları aleyhine New York'ta dava açan perakende satış yapan dev firmalar arasında Val-Mart mağazaları, Sears, Roebuck Co. bulunuyor. Bu firmalar, kredi kartı firmalarına daha az ücret ödeyecekleri için sattıkları malları ucuzlatabileceklerini bundan da tüketicinin karlı çıkacağını ifade ettiler. 
     




</TEXT>
</DOC>
