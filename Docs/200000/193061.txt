<DOC>
<DOCNO> 193061 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/03/son/soneko39.html </URL>
<DATE> 2003/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Milli Piyango'da devirler haftası... Toplam ikramiye 5 trilyon 
</HEADLINE>
<TEXT>

     Geçen hafta yapılan Milli Piyango 29 Ekim Özel Çekilişi ile Sayısal Loto, Şans Topu ve On Numara çekilişlerinin devirle sonuçlandığı bildirildi. 
     Milli Piyango İdaresi'nden yapılan yazılı açıklamada, geçen haftaki piyango çekilişi, Sayısal Loto, Şans Topu ve On Numara ile birlikte toplam 2 trilyon lirayı aşkın ikramiyenin bu haftaya devredildiğine dikkat çekildi. 
     Açıklamada, 29 Ekim Özel Çekilişi'nde devirli ikramiyenin 4. kez devretmesi üzerine, 9 Kasım çekilişinde dağıtılacak devirli ikramiye tutarının 1 trilyon liraya ulaştığı belirtilirken, böylece 600 milyar lira tutarındaki büyük ikramiye ile birlikte 9 Kasım çekilişinde verilecek büyük artı devirli ikramiyenin 1 trilyon 600 milyar lira olduğuna işaret edildi. 
     Öte yandan, açıklamada 9 Kasım çekilişinde büyük ikramiyenin yanı sıra 1 trilyon liralık devirli ikramiyenin de kazanılabilmesi için, büyük ikramiyeye isabet eden bilet numarasının son rakamı ile amorti numaralarından birinin aynı olması gerektiği hatırlatılırken, şunlar kaydedildi 
     ''Geçen haftaki çekilişlerden Sayısal Loto'da yaklaşık 740 milyar, Şans Topu'nda 350 milyar, On Numara'da ise 50 milyar lira tutarındaki ikramiye bu haftaya devretti. Böylece Piyango çekilişi, Sayısal Loto, Şans Topu ve On Numara ile birlikte toplam 2 trilyon lirayı aşkın ikramiye devretmiş oldu. 
     Bu haftaki çekilişlerde Sayısal Loto'da 6 bilenlere 1.5 trilyon lira, Şans Topu'nda 5 1 bilenlere 800 milyar lira ve On Numara'da 10 bilenlere 100 milyar liradan fazla ikramiye dağıtılması bekleniyor. 
     Bu durumda Milli Piyango'nun bu hafta dağıtacağı toplam ikramiyenin 5 trilyon liraya ulaşacağı sanılıyor.'' 
     
</TEXT>
</DOC>
