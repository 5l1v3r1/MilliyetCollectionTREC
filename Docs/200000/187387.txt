<DOC>
<DOCNO> 187387 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/09/guncel/gun90.html </URL>
<DATE> 2003/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 

   
   Komplo teorisi...    11 Ekim Cumartesi akşamı oynanacak Türkiye-İngiltere Avrupa Şampiyonasına gidiş bileti alma maçı her yönden incelenmiş durumda. Her konuda entrika çevirme konusunda oldukça başarılı olan İngilizler, haftalardır maçı maçlıktan çıkarıp, saha yerine masa başında kazanmaya çalışıyorlar. Sanki Türkiye'de maça değil, Roma Arenasında gladyatörler savaşına çıkacaklar. Önce Teknik Direktör Eriksson attı tuttu "Çıplak kadın fotoğrafsız çıkmam abi." İngiliz basını ise ne atıp ne tuttuğunu şaşırmış durumda. UEFA devreye girdi. İki ülkenin federasyon başkanları buluştu, ortam yumuşatılmaya çalışıldı. Biz de kendi taraftarlarımıza sakin olmalarını UEFA'nın "gözünüzün üstünde kaşınız var " diyerek bile ceza verebileceğini söyledik. Derken maçın hakemi de belli oldu Danimarkalı Nielsen... Sonra birdenbire bu Nielsen sakatlandı ve maçı yönetemeyeceğini UEFA'ya bildirdi. Ve onun yerine, Türkiye tarihinin en sevilen hem kel hem yabancısı İtalyan Collina atandı. Yönettiği kulüp ve milli seviyedeki 9 maçın 8'ini kazandığımız Collina. "Eee, ne güzel işte, adam uğurlu, üstelik de en iyi hakemlerden biri. Saha-seyirci avantajlı ekmek kadayıfımız vardı Collina da kaymak oldu." denilebilir. Fakat aldığımız bir takım duyumlara göre gerçek bir Türk dostu olan ve memleketimizde faaliyet gösteren bir cep telefonu servis sağlayıcısının reklamında da oynayan Collina'nın bu maça atanması için Danimarkalı Nielsen'e ağır baskı uygulanmış. Baskıya dayanamayan Nielsen de kendini bilerek sakatlamış. İngiliz futbolcular maçta her türlü pisliği yapıp çok sayıda kart görerek, Collina'nın "Türkleri tutan taraflı bir yönetim gösterdiğini" iddia edeceklermiş. Olmaz olmaz dememek lazım, "İngiliz Oyunu" diye literatüre geçecek kadar entrika ustası bir milletle karşı karşıyayız. Arabistanlı Lawrance'ı geçtik, Leydi Diana ve Savunma Bakanlığı Danışmanı David Kelly'nin şüpheli ölümleri desek, yeter mi Dikkatli olmak lazım. Malum, su uyur, biz de uyuruz. İş işten geçmesin .. 
   
   Arkaları beşleyelim beyler .. 
   Martyn Minibus İcadının ilk denemesi sırasında 
   
   Ortama Bak 
   "Sıtma virüsü yılda yüz milyarlarca insana bulaşmakta..." 
</TEXT>
</DOC>
