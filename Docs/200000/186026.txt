<DOC>
<DOCNO> 186026 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/02/son/sonspo04.html </URL>
<DATE> 2003/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Serdar Bilgili Amaç Avrupa'da sonuna kadar gitmek 
</HEADLINE>
<TEXT>

     Avrupa Şampiyonlar Ligi G Grubu'nda İngiltere'nin FC Chelsea takımını deplasmanda 2-0 yenen Beşiktaş Kulübü Başkanı Serdar Bilgili, amaçlarının Avrupa'da sonuna kadar gitmek olduğunu söyledi. 
     Bilgili, hedeflerinin çok yüksekler olduğunu belirterek, şunları söyledi 
     ''Hedefimiz çok yüksek. İyi bir takımız, çok iyi bir kadromuz var. İnancımız da çok iyi durumda. Beşiktaş'ta taşlar yerine oturdu ve bu devam edecek. Türk halkına bu mutluluğu yaşattığımız için gururluyuz. Arkadaşlarıma güveniyordum. Taraftar desteğimiz de vardı. Herkese teşekkür ediyorum. Sonuna kadar gideceğiz. Tüm spor kamuoyuna bu mutluluğu yaşattık. Ancak bu hiçbir şey değil. Amaç sonuna kadar gitmek. Herkesin beklediği, Avrupa'da hedeflenen sonuca bu defa gideceğiz.'' 

     
</TEXT>
</DOC>
