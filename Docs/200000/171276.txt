<DOC>
<DOCNO> 171276 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/24/magazin/amag.html </URL>
<DATE> 2003/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
'Hande vergi kaçırıyor..' 
</HEADLINE>
<TEXT>

   Eski patronu, Hande Yener'i vergi kaçırmakla suçladı. Sanatçı ise iddiayı şöyle yanıtladı "50 milyar alacağımı ödemedi, çeki de karşılıksız çıktı. İftira atıyor." 
      DENİZ ALTUNTAŞ 
   
   HANDE Yener'e, dört gece sahneye çıktığı barın sahibinden suçlama geldi. Beşiktaş'taki İstanbul Club'ın sahibi Selçuk Kürkoğlu, "Sözleşmeye önce altı kişilik yere para alınmaması şartı koydurdu. Sevgilisi Moris Kohen her gece gelip eğleniyordu. Bu parayı yevmiyesinden kesmeyi teklif ettim, kabul etmedi. İş yapmayınca sözleşmesini feshettim" dedi. Kürkoğlu'nun diğer iddiası ise ihbar niteliğinde "Gecede 14 milyar lira almasına rağmen 2 milyarlık fatura kesiyordu. Resmen vergi kaçırıyordu." 
   
   'Düşük fatura kesiyor' 
   KENDİSİNDEN önce, parasını alamadığı için işletmeci Sabi Totah'ın işi bıraktığını belirten Hande Yener ise şunları söyledi "Gecede 12.5 milyara anlaşma yapıp dört gece sahne aldım. Sonra ruhsat sorunu çıktı, kapı mühürlenince işi bıraktım. Orkestraya verdiği 4 milyarın dışında cebinden para çıkmadı. 50 milyar alacağım için 10 milyarlık çek verdi, o da karşılıksız çıktı. Borcunu, otomobil vererek kapatmak istedi, kabul etmedim, iftiraya başladı." 
   
   
</TEXT>
</DOC>
