<DOC>
<DOCNO> 161796 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/08/spor/spo05.html </URL>
<DATE> 2003/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
GENÇLİK AŞISI 
</HEADLINE>
<TEXT>

Milli Takımlar Teknik Direktörü Şenol Güneş, Ümit Milli 7 futbolcuyu A takıma alıyor. Güneş'in bu oyuncuları Fransa'da yapılacak FIFA Konfederasyon Kupası'na götürecek 
     Çetiner'den bilgi aldı 
     A Milli Takımımız'da gençleşme operasyonuna gidecek olan Milli Takımlar Teknik Direktörü Şenol Güneş bunu, Fransa'da oynanacak FIFA Konfederasyon Kupası'nda gerçekleştirmeyi planlıyor. Tecrübeli isimlerle birlikte sahada gençlere de yer verip, takıma adapte etmeyi düşünen Güneş, Bratislava'da Ümit Milli Takımı Teknik Direktörü Raşit Çetiner ile bir görüşme yaptı, oyuncular hakkında bilgi aldı. 
     
     Tugay ve Okan yok 
     BU mini toplantının ardından Şenol Güneş'in 7 futbolcunun ismini belirlediği öğrenildi. İsimleri açıklanmayan bu futbolcuların, Türkiye'ye dönmeleriyle birlikte pasaportlarını Milli Takımlar Menajeri Can Çobanoğlu'na teslim edecekleri ifade edildi. Ancak bunlardan hangilerinin Fransa'ya gideceği, Makedonya maçının sonrasında belli olacak. Tugay ile Okan Buruk, Fransa'ya götürülmeyecek. 
     
Tugay Kerimoğlu son anda      BRATİSLAVA'DA yapılan son taktik çalışmasına, sağ arka adelesindeki sertleşme nedeniyle katılamayan A Milli Takım'ın tecrübeli orta saha oyuncularından Tugay Kerimoğlu, dün sabah testten geçirildi. Doktor Cengiz Dinç kontrolündeki futbolcu, "Oynarım" demesi üzerine ilk 11'de sahaya çıktı. 
     
Millilerimiz Kartal yuvasında      AVRUPA Futbol Şampiyonası Grup Elemeleri'nde 11 Haziran'da Makedonya ile karşılaşacak olan A Milli Takımımız, bu maçın hazırlıklarını Beşiktaş'ın Ümraniye Tesisleri'nde yapacak. Bratislava'da bugün bir idman yapıp İstanbul'a dönecek olan Ay - Yıldızlılar, maç gününe kadar Ümraniye'de çalışacak. Milliler, Makedonya karşılaşmasından sonra da iki gün izin yapıp, ardından Konfederasyon Kupası hazırlıklarına başlayacak. Futbolcular ayrıca 14 Haziran Cumartesi günü İstanbul Polat Renaissance Oteli'nde yapılacak antrenörlük diploma törenine katılacak. 
     
Fransa'ya Türk damgasıFIFA Konfederasyon Kupası'na Türk taraftarın akın etmesi bekleniyor. En çok bilet talebi, Türkiye-Brezilya maçına oldu 
     TANSU SARITAYLI 

     300 bin bilet satıldı 
     FRANSA 2003 FIFA Konfederasyon Kupası için son hazırlıklar yapılırken, bu organizasyona Türkiye'nin ve Türkler'in damgasını vuracağı açıklandı. Turnuvayla ilgili dün bir basın toplantısı düzenleyen Fransa Futbol Federasyonu Genel Müdürü Gerard Ernault, 18 - 29 Haziran arasındaki organizasyon için bastırılan 600 bin biletin 300 bin adedinin şimdiden satıldığını, en çok talebin Türkiye - Brezilya maçına olduğunu vurguladı. 
     
     "Türkler akın edecek" 
     ERNAULT, "Avrupa'nın birçok ülkesinde yaşayan milyonlarca Türk'ün maçları izleyecek olması, turnuvaya tam bir Türk damgası vurulacağını gösteriyor" diye konuştu. Fransa Futbol Federasyonu Genel Müdürü, son Dünya Kupası'nın Kore ve Japonya'da oynanmasına rağmen, birçok Avrupa kenti sokaklarında maçlar süresince Türk bayrakları dalgalandırdı ve çılgınca başarılarını kutladı. Yine sokaklara döküleceklerinden eminiz" dedi. 
     
Hepsi cesur yürekÜmit Milli Takım Teknik Direktörü Raşit Çetiner, Slovakya zaferinin ardından oyuncularına övgüler yağdırdı, "Bizde müthiş bir takım ruhu var" yorumunu yaptı 
     MEHMET DEMİRCAN 

     'Gurur duyuyorum' 
     AVRUPA Ümitler Şampiyonası Grup Elemeleri'nde Slovakya'yı son dakika golüyle yıkarak, yenilgisiz liderliğini sürdüren Ümit Milli Takım'da yüzler gülüyor. Oyuncularıyla gurur duyduğunu söyleyen Teknik Direktör Raşit Çetiner, "Bu takım çok cesur bir takım. Bizde müthiş bir takım ruhu var. Bunun devamı da gelecek. Umarım hepsi aynı kaliteyi A Milli Takım'da da gösterir" dedi. 
     
     'Dikkatli olmalıyız' 
     DENİZİ geçerken derede boğulmak istemediklerini belirten Çetiner, Makedonya engelini de aşmak zorunda olduklarını söyledi. Çetiner sözlerini şöyle sürdürdü "Sadece futbol değil, hepsinin profesyonellik, karakter ve kişiliğiyle de ön plana çıkmasını hedefliyoruz. Haluk Ulusoy başkanımız da bize her türlü desteği sağlıyor. Bu şartlar oluşunca başarı geliyor." 
     
     Transfer sıkıntısı 
     ÇETİNER kritik maçlar öncesinde transfer olaylarının ön plana çıkmasının kendisini rahatsız ettiğini de açıkladı. Tecrübeli teknik adam, "Bazı oyuncularımızın malesef bundan etkilendiğini gördük. Bu konuda tek şey söyleyip, olayı kapamak istiyorum. Ülke menfaatleri herşeyin önündedir. Kişisel olaylar, davaların önüne asla geçmemeli" diye konuştu. 
     
Romanya takipte      EURO 2004 2. eleme grubunda Romanya, Bosna Hersek'i 2 - 0 yenerek 10'ar puanla ilk iki sıradaki Danimarka ve Norveç'i bir puan geriden takibini sürdürdü. Romanya'da Beşiktaşlı Pancu 90 dakika mücadele ederken, bir de sarı kart gördü. 1.Grup'ta Revivo'lu İsrail, Antalya'daki maçta Slovenya ile golsüz berabere kaldı. 3.Grup'ta Avusturya, son sıradaki Moldova'ya 1 - 0 yenilerek umudunu azaltırken, bu grupta B.Rusya'yı yenen Hollanda lider oldu. 5.Grup'ta ise zirvenin iki favorisi İskoçya ile Almanya yenişemedi. 
     

</TEXT>
</DOC>
