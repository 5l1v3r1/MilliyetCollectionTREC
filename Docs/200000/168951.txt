<DOC>
<DOCNO> 168951 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/12/son/sondun17.html </URL>
<DATE> 2003/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Belçika'da yeni hükümet kuruldu... 
</HEADLINE>
<TEXT>

     Belçika'da sosyalist ve liberal partilerden oluşan yeni koalisyon hükümeti kuruldu. 
     Flaman Sosyalist Parti SPA-Spirit , Valon Sosyalist Parti SP , Flaman Liberal Parti VLD ve Valon Liberal Parti MR , geçen 18 Mayıs'ta yapılan seçimlerin ardından 50 günden fazla süren pazarlıkları tamamladılar. 
     Yeni hükümetin de Başbakanı olan VLD üyesi Guy Verhofstadt'ın açıklamasına göre bakanların isimleri şöyle 
     Başbakan Yardımcısı ve Adalet Bakanı Laurette Onkelinx, Başbakan Yardımcısı ve Bütçe Bakanı Johan Vande Lanotte, Başbakan Yardımcısı ve Dışişleri Bakanı Louis Michel, Başbakan Yardımcısı ve İçişleri Bakanı Patrick Dewael, Çalışma Bakanı Frank Vandenbroucke, Savunma Bakanı Andre Flahaut, İşbirliği ve Gelişme Bakanı Marc Verwilghen, Maliye Bakanı Didier Reynders, Sağlık ve Sosyal İşler Bakanı Rudy Demotte, Ekonomi, Enerji ve Dış Ticaret Bakanı Fientje Moerman, Sosyal Ekonomi Bakanı Bert Anciaux, Kamu Sektörü ve Sosyal İşler Bakanı Marie Arena, Tarım Bakanı Sabine Laruelle, Çevre Bakanı Freya Van Den Bossche. 
     Dünyada refah düzeyi en yüksek ülkeler sıralamasında altıncı olan Belçika'nın bu konumunu kaybetmemesi için çaba harcayacaklarını belirten Verhofstadt, sağlık hizmetlerine yönelik bütçeyi yüzde 4,5 oranında artıracaklarını, gerekli paranın tütün ürünlerine yapılacak zamdan karşılanacağını duyurdu. 
     Sosyal yardımların ve emekli maaşlarının artacağını, işsizliğe çare aranacağını, şirketlerin personel sigortası giderlerinin düşürüleceğini, serbest meslek sahiplerine bazı kolaylıklar sağlanacağını anlatan Verhofstadt, adalet ve çevre konularına da öncelik vereceklerin bildirdi. 
     Belçika, son seçimlere kadar yeşiller, sosyalistler ve liberallerden oluşan bir koalisyonla yönetiliyordu. Yeşiller seçimlerde hezimete uğrayarak hükümet dışı kalırken, sosyalist ve liberaller eşit düzeyde oy toplamışlardı. 
     
</TEXT>
</DOC>
