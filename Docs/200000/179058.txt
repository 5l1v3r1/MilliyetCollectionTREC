<DOC>
<DOCNO> 179058 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/30/ekonomi/eko07.html </URL>
<DATE> 2003/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Profilo Telra, dört koldan Avrupa pazarına giriyor 
</HEADLINE>
<TEXT>

   Profilo Telra, İngiltere, Fransa, Almanya ve Polonya'da satış ofisleri açacak 
      BARIŞ ERGİN Berlin 
   
   Bu yıl ilk kez Almanya'nın başkenti Berlin'deki Uluslararası Elektronik Fuarı'na IFA katılan Profilo Telra, Avrupa pazarına açılmak üzere dört ülkede satış ofisleri kuruyor. 
   400 milyon dolarlik ciroya sahip Profilo Telra Avrupa pazarına girerken stratejisinin sac ayağı, Ar - Ge ile ürün farklılaştırmasına gitmek ve böylece daha kolay rekabet edebilmek, marka yatırımı yaparak 'Profilo' ismini daha bilinir hale getirmek ve ek yatırım yaparak istihdamı artırmak. Firma stratejik atılım için ilk olarak dünyanın en büyük uluslararasi tüketici elektroniği fuarı IFA'ya katıldı. 
   Profilo Telra Başkan Yardımcısı Göksen Körezlioğlu, "Dünya ürünleri arasında Türk firması olarak yerimizi alabilmek için bu yıl bu fuara kendi markamızla katılma kararı aldık" dedi. Kendi markalarıyla İngiltere, Fransa, Almanya ve Polonya olmak uzere toplam dört ülkede satış ofisleri açarak Avrupa pazarına gireceklerini belirten Körezlioğlu, marka bilinirliligi için üç yılda 30 milyon dolar yatırım yapacaklarını vurguladı. 
   Avrupa televizyon pazarının yıllık 20 milyon dolar olduğunu belirten Körezlioğlu, Philips, Sanyo, Akai, Bush, AEG gibi markalarla 2003'te 2,5 milyon televizyon hedeflerinin bulunduğunu belirtti. 
   Profilo Telra Pazarlama'dan sorumlu Genel Müdür Yardımcısı Tevfik Ellibeş de Avrupa'daki yatırımların 3-4 yıl sonra meyve verecegini belirtti. 
   
   
</TEXT>
</DOC>
