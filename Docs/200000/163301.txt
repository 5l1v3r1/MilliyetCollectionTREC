<DOC>
<DOCNO> 163301 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/15/son/sondun01.html </URL>
<DATE> 2003/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Ben Affleck Jennifer Hollywood'daki en temiz ve ahlaklı kadın... 
</HEADLINE>
<TEXT>

     Ünlü aktör Ben Affleck, nişanlısı Jennifer Lopez'in, başından iki evlilik geçmesine rağmen Hollywood'da bulunabilecek en temiz ve ahlaklı kadın olduğunu söyledi. 
     Internetteki ''peoplenews'' ve ''askmen'' sitelerinin haberlerine göre, Ben Affleck, bir dergiye verdiği röportajda, Lopez ile neden evlenmek istediğini bütün ayrıntılarıyla anlattı. 
     Evlilik kurumuna büyük saygı gösterdiğini vurgulayan 32 yaşındaki aktör, ''Aslında 30'lu yaşlarda el değmemiş çok fazla kadın yok. Jennifer da bulabileceğiniz en temiz ve ahlaklı kadın. Elbette bunlar Hollywood için geçerli'' dedi. 
     Affleck, ''Evlilik kurumuna saygı duyuyorum. Ama eğer insanlar tam anlamıyla mutlu değilse, bütün yaşamlarını birarada geçirmeleri gerektiğine inanmıyorum. Eğer bir kadın güveninize layıksa, kutsal evlilik yüzüğünü de taşımayı hak eder'' diye konuştu. 
     
     BEN İSTEDİ, MENAJERİ KAPIYA KOYDU 

     Bu arada, Jennifer Lopez, Ben Affleck'in sık sık tasvip etmediğini dile getirdiği menajeri Benny Medina'yı da işten çıkardı. 
     Lopez'in bugünkü şöhretine kavuşmasında büyük rolü bulunan Medina'yı bir anda kapının önüne koymasının haksız bir davranış olduğu vurgulanırken, menajerin, yıldızın had safhaya ulaşan kaprislerine son vermesini istemesinin de ünlü sanatçıyı kızdırdığı ifade edildi. 
     Geçtiğimiz aylarda Affleck de, Lopez'in isteği üzerine yıllardır basın danışmanı olan David Pollick'in işine son vermişti. Danışmanın, Ben Affleck'in ''Jenny from the Block'' adlı klipte güzel yıldızla birlikte rol almasını eleştirdiği için işinden olduğu belirtilmişti. 

     
</TEXT>
</DOC>
