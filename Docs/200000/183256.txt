<DOC>
<DOCNO> 183256 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/19/guncel/gun02.html </URL>
<DATE> 2003/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Hamamda terleten kavga 
</HEADLINE>
<TEXT>

   Tarihi hamamın "soğukluk" bölümü işletmeci ile gözlemeciyi karşı karşıya getirdi. Hamamcı restorasyon için bakanlığa başvururken, gözlemeci Mimarlar Odası'nın kapısını aşındırıyor 
      AYTEN GÖRGÜN ÖZEL 

   
   Tarihi Çemberlitaş Hamamı ile Cennet Gözleme - Mantı'nın genç işletmecilerinin arasına kara kedi girdi. Nedeni, her ikisinin de talip olduğu hamamın kadınlar bölümünün soyunmalık kısmı. Hamamcı, bu kısmın ön tarafında iki dükk n olduğunu, gözlemeciyse olmadığını iddia ediyor. 
   Hamamın işletmecisi Ruşen Baltacı 34 ile gözlemecinin işletmecisi Cem Ateş'in 28 araları, Çemberlitaş Divanyolu Caddesi'nde bulunan tarihi hamamın önce muhallebici, sonra halıcı, son olarak da gözlemeci olarak işletilen bölümüne talip oldukları için açıldı. 
   Hamamın restorasyon ve tadilatı için Kültür Bakanlığı'na ilk başvurusunu 1993'te yaptığını açıklayan Baltacı, "Hamamda restorasyona ihtiyaç var. İznimi aldım. Verilen izin halen gözlemeci olarak kullanılan kadınlar tarafı soğukluk kısmının da hamamın bütününe katılmasını öngörüyor" dedi. 
   Bu bölümü 1994'ten bu yana gözlemeci olarak işleten Ateş ise mal sahibinin dükk nı boşaltması için kendisine kira artışı ve tahliye davaları açtığını söyledi. Ateş, "Biz kiracıyız, çık derlerse elbette çıkacağız. Biz de burada turizme katkıda bulunuyoruz. Ama madem tarihe katkımız olacak tam olsun. Hamamın olduğu yerde dükk nın ne işi var O yüzden fakültelerin restorasyon bölümlerine, Mimarlar Odası'na başvurduk. Dediğimizde haklıymışız. Raporlar hamamın bütün olması, dükk n olmaması gerektiğini söylüyor" diye konuştu. 
   Baltacı ise Ateş'in dükk n ile ilgili iddialarına karşılık şunları söyledi "Ben de, gözlemeci de kiracıyız. Ev sahibi binanın hamam olmasına taraftar, ama ön bölümünü de dükk n olarak kiraya vermek istiyor. Bana verse tabii ki hamama katmak isterim." 
   
   
   
   
</TEXT>
</DOC>
