<DOC>
<DOCNO> 197395 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/23/yasam/yas07.html </URL>
<DATE> 2003/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadına 'çirkin' demek de şiddet 
</HEADLINE>
<TEXT>

   Şiddet denilince akla dayak geliyor. Ancak uzmanlara göre kadına hizmetçi gibi davranmak da duygusal şiddetin bir türü 
   AYLA YUNUSOĞLU 
   
   MERSİN Bağımsız Kadın Derneği psikoloğu Zehra Tosun, şiddet denilince akla ilkönce dayağın geldiğini, ancak kadına çirkin olduğunu söylemenin de duygusal şiddet anlamına geldiğini söyledi. Mersin Bağımsız Kadın Derneği, şiddete uğrayan kadınlara yardımcı olmak amacıyla kuruldu. 
   Dernek bünyesindeki Kadın Danışma Merkezi'ne kent genelinde son 1.5 yılda 219 kadının başvurduğunu belirten Tosun, kadına yönelik şiddetin toplumsal bir sorun olduğunu kaydetti. Tosun, şiddeti şöyle tanımladı "Cinsel şiddetin yanında, fiziksel, duygusal, cinsel ve ekonomik şiddet de bulunmaktadır. 
   KadInI itip kakmak, saçını çekmek, ısırmak fiziksel şiddete girerken, kadına çirkin olduğunu söylemek, ona hizmetçi gibi davranmak da duygusal şiddetin bir türüdür. Kadını parasız bırakmak, parasını elinden almak, az parayla ondan çok şey beklemek de ekonomik şiddete girer." 
   
   
</TEXT>
</DOC>
