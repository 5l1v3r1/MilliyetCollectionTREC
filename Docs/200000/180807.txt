<DOC>
<DOCNO> 180807 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/07/siyaset/siy02.html </URL>
<DATE> 2003/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya'da Hıristiyanlık tartışması 
</HEADLINE>
<TEXT>

   İspanya Başbakanı Aznar, "AB, Hıristiyan bir mirasa sahiptir, ancak hazırlanan yeni anlaşmada bu yok" dedi. Erdoğan yanıt verdi Böyle bir atıf ayrımcılık teşkil eder 
   
   İtalya'da düzenlenen Ambrosetti Forumu'nun ikinci günündeki "Avrupa Birliği AB - Konvansiyon ve kurumlar" konulu oturumda, İspanya Başbakanı Jose Maria Aznar ile Başbakan Erdoğan arasında, AB Anayasası taslağında "Hıristiyanlığa atıfda bulunma" tartışması yaşandı. Como Gölü kıyısındaki Villa d'Este Oteli'nde düzenlenen forumun dünkü oturumuna İsrail eski Başbakanı Şimon Peres, başkanlık yaptı. Açış konuşmasında "Türkiye'nin AB'ye girişi çok önemli. Türkiye, Müslüman lemi ile Hıristiyan lemi arasında köprü rolü oynayacak" diyen Peres'in ardından AB'nin konvansiyon çalışmaları temsilcisi Michel Bornier söz aldı. Bornier, 4 bölümden oluşan AB Anayasası taslağının 5 Ekim'de Roma'daki hükümetler arası kon-feransta ele alınarak son şeklinin verileceğini söyledi. 
   
   Aznar fitili ateşledi... 
   Bornier'den sonra konuşan Aznar ise, AB'nin askeri, kültürel, ekonomik, teknolojik konularda geri kaldığını belirterek, şunları söyledi "AB güvenilir olmalı ve ciddiye alınmalıdır. Dünyanın güvenini sağlamak için tek bir Avrupa'yı gerçekleştirmeliyiz. Tek para birimi kurulmalıdır. Genişlemeye de karşı değiliz, AB Hıristiyan bir mirasa sahiptir, ancak hazırlanan yeni anlaşmada bu yok. Bunu anlayamıyorum, bunun izah edilmesi lazım. AB'nin geçmişinde Hıristiyanlık önemli bir konu. Bu ortak bir kültürün ifadesi, bunu karşıtlık olarak algılamamak lazım." 
   Aznar'ın açıklamaları üzerine söz alan Erdoğan ise, çoğulculuğun, hoşgörünün, adalet ve dayanışmanın ve ayrımcılık yapmama ilkelerinin, Birliğe üye ülkelerde ortak değerler teşkil ettiğinin taslakta kaydedildiğini ifade ederek, şöyle konuştu "Tarih göstermiştir ki, belli dogmatik düşünce mantığına hapsolmuş medeniyetler sonunda yok olmuşlardır. Bu bakımdan, taslakta Hıristiyan değerlere atıfta bulunulmasının, Birliğin diğer kültürlerle etkileşimi açısından sınırlayıcı bir tesir yaratacağını düşünmekteyim. Ayrıca, böyle bir atfın, aynı ortak değerleri ve medeniyeti paylaşanlar açısından da bir ayrımcılık teşkil edeceğini vurgulamak isterim. Böyle bir anlayış Avrupa'yı 'Küçük Avrupa'ya hapsetmek amacına hizmet edecektir. Bu anlayışa direnen çevrelerin de mevcut olduğunu biliyorum. Ancak, bugün, Avrupa'nın, yöneldiği istikamette çok kültürlü ve modern bir toplum yapısını dev bir ulus-devlet anlayışına yeğlemekte olduğunu görüyorum." Temaslarıyla ilgili açıklama yapan Erdoğan, büyük bir çoğunluk AB taslağına Hıristiyan Kulüp kelimesinin girmemesi yönünde düşünce belirttiklerini söyledi. 
   Oturumun sonunda Türkiye ile ilgili düşüncelerini aktaran Paris Başpiskoposu Kardinal Jean Marie Lustiger ise, "Osmanlı, Avrupa'da tarihte düşmanlıkla hatırlanır. Balkanlar'ı Yugoslavya' yı biliyorsunuz. Birliği yeniden gerçekleştirmek lazım" dedi. n AA 
   
   Medeniyetlerin uyumunu sağlarız    Erdoğan, forumun 2. gününde "Odak-taki Ülke Türkiye" konulu oturumda da konuşma yaptı. Erdoğan, "AB'ye tam üye olarak hem Avrupa'nın hem küresel değerlerin yeniden şekillenmesi sürecine bilfiil katkıda bulunabiliriz. Sahip olduğumuz İslami mirasla, 'medeniyetler çatışması' tezlerini çürütüp 'medeniyetler uyumu'nun en sağlam örneğini Avrupa ile el ele inşa edebiliriz" dedi. 
</TEXT>
</DOC>
