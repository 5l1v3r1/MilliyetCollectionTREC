<DOC>
<DOCNO> 150634 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/18/spor/ysenay.html </URL>
<DATE> 2003/04/18/ </DATE>
<TIME>  </TIME>
<AUTHOR> Erdoğan ŞENAY  </AUTHOR>
<HEADLINE>
Maziye bakın 
</HEADLINE>
<TEXT>

     Başta İsmail Hakkı Güngör - Yücel Seçkiner - Sebahattin Erman - Sahir Gürkan - Yılmaz Tokatlı gibi saygın genel müdürler ve federasyon başkanları bizleri sevgi ve takdirle dinlerler, Coşkun Özarı üstad başta olmak üzere Tamer Güney - Metin Türel - Candan Tarhan - Gündüz Tekin Onay gibi teknik kafalar ve daha niceleri hep birlikte "Türk futbolu nasıl yücelir" sualine cevap bulabilmek için gece gündüz demeden çalışır dururduk. Milli takımların yerlerde sürünen sonuç grafikleri işte böylesine yoğun çalışmalarla tekrar rayına oturtulmuştur geçmişte... Türkiye'nin bölge antrenörleri ile donanması - kulüplerimizin organizasyon gelişmelerine katkı ve denetimi - MHK'nin Futbol Federasyonu ile koordineli çalışmaları hep o "on yıllar - yirmi yıllar" çalışmalarındaki içten, maddi olarak da büyük özveriyle yürütülen gayretlerin ürünüdür. 
     Beş yıl süreyle Libya dahil her takıma yenilmiş, beraberliği bile olmayıp tek gole bile kavuşamamış milli formayı yeniden yıkayıp ütüleyenler... Adidas ile mukavele imzalayıp milli takımların formalarını bedavaya yenileyenler... Milli takımı Avrupa'da özel kamplara taşıyıp her masrafı da cebinden karşılayanlar sanki yukarıdaki "mazi kahramanları" onlar değil, uzaydan gelen insanlarmış gibi davranan şimdiki "zamane körleri" siz yine uçaklar dolusu ilgili ve de ilgisizleri maçlara taşımaya devam ediniz... Ancak biliniz ki, yukarıdaki saygın insanlar son ve en yoğun uğraşlarını futbolumuzun ÖZERKLİĞİ adına vermemiş olsalardı eğer, şimdi sizler süslü masalar ve koltuklar yerine kimbilir hangi "sandalyelerde" oturmak zorundaydınız. 
     


SPOR 



























</TEXT>
</DOC>
