<DOC>
<DOCNO> 170710 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/21/son/soneko01.html </URL>
<DATE> 2003/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine, yarın 91 gün vadeli TL cinsinden bono ihalesi yapacak 
</HEADLINE>
<TEXT>

     Hazine, yarın 91 gün vadeli Türk Lirası cinsinden iskontolu bono ihalesi düzenleyecek. 
     Değişken faiz ödemeli senetlerin kupon faizlerinin belirlenmesi amacıyla yarın 91 gün vadeli Türk Lirası cinsinden iskontolu bono ihalesi yapılacak. 
     İhraç tarihi 23 Temmuz 2003 olarak belirlenen ihalede satılacak kağıtların geri ödemesi 22 Ekim 2003 tarihinde yerine getirilecek. 
     Söz konusu ihalede net 1 katrilyon 797 trilyon lira tutarında ihraç yapılacak olup bu miktar Temmuz ayında piyasaya yapılacak ödemeler ve kamu kurumlarına yapılan ROT rekabetçi olmayan teklif satışlarının geri ödeme tutarları toplamının yüzde 15'ini oluşturuyor. 
     Bu ihalede, ROT ve ihale sonrası teklif yoluyla satış yapılmayacak. 
     Hazine, en son 15 Temmuz tarihinde, 126 gün vadeli bono ihalesi düzenlemişti. 
     Bono ihalesine toplam 1 katrilyon 908.8 trilyon liralık teklif gelirken, ihalede nominal 1 katrilyon 472.7 trilyon liralık satış olmuştu. 
     Söz konusu ihaledeki net satış tutarı da 1 katrilyon 299.5 trilyon lira olarak gerçekleşmişti. Bono ihalesinde bileşik faiz yüzde 43.54, basit faiz ise yüzde 38.50 olarak belirlenmişti. 
     Hazine, 23 Temmuz Çarşamba günü tamamı Türk Lirası cinsinden 1 katrilyon 603 trilyon lirası piyasaya olmak üzere 1 katrilyon 648 trilyon lira iç borç servisi yürütecek. 
     Ayrıca, Hazine'nin bu hafta 85.6 milyon dolar dış borç servisi bulunuyor. 
     
</TEXT>
</DOC>
