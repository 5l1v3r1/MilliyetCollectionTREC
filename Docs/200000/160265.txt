<DOC>
<DOCNO> 160265 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/01/ekonomi/eko03.html </URL>
<DATE> 2003/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Tarım Bakanı'na çiftçi protestosu 
</HEADLINE>
<TEXT>

325 bin liralık Çukurova buğday taban fiyatını beğenmeyen Adanalı üreticiler, Tarım Bakanı Sami Güçlü'yü protesto ederek salonu boşalttı 
     BÜNYAMİN YIL Adana DHA 

     Adana'da Toprak Mahsulleri Ofisi'nin TMO tahıl alım fiyatlarını açıklayan Tarım ve Köyişleri Bakanı Sami Güçlü, buğday fiyatlarını beğenmeyen çiftçi kuruluş temsilcilerinin protestosuyla karşılaştı. 
     Çukurova buğday taban fiyatının 325 bin lira olarak belirlenmesine tepki gösteren üreticiler, Bakan Güçlü'nün, "Dinlemeyecekseniz salonu terk edin'' uyarısı üzerine, alkışlarla protesto ederek salondan ayrıldı. Bakan Güçlü, Adana gezisinde Karataş Yolu üzerindeki Çukurova Tarımsal Araştırmalar Enstitüsü Toplantı Salonu'nda tahıl fiyatlarını açıkladı. 
     Güçlü, diğer tahıl gruplarının alım fiyatını açıklamayı sürdürürken, çiftçilerden tepki geldi. Ziraat odası başkanları Güçlü'ye "Bu açıklamanız buğdayın fiyatını 40 - 50 bin lira düşürdü. İthal buğdayı 370 bin liradan alıyorsunuz. İthal buğdaya verdiğiniz fiyatı istiyoruz'' dedi. 
     

</TEXT>
</DOC>
