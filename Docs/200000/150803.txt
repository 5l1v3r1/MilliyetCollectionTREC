<DOC>
<DOCNO> 150803 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/18/son/sonspo43.html </URL>
<DATE> 2003/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Altay beraberlik için oynayacak... 
</HEADLINE>
<TEXT>

     Altay Kulübü Başkanı Ahmet Taşpınar, Adanaspor ile yapacakları karşılaşmada hedeflerinin en az 1 puan olduğunu söyledi. 
     Ahmet Taşpınar, A.A muhabirine yaptığı açıklamada, deplasmanda 20 Nisan Pazar günü karşı karşıya gelecekleri Adanaspor'un da ligin düşme korkusu yaşayan ekiplerinden biri olduğunu söyledi. 
     Kendilerini zorlu bir lig maçının beklediğini kaydeden Taşpınar, ''Her iki takımın da puana ihtiyacı olduğu bir dönemde karşılaşıyoruz. Bizim öncelikli hedefimiz beraberlik. En azından 1 puanla döndüğümüzde hesaplarımız tutar'' diye konuştu. 
     Öte yandan sakatlığı süren Buba ile Ümit'in yanısıra, antrenmanda çarpışarak sakatlanan Murat Karakoç ve Chameni'nin karşılaşmada forma giyemeyecekleri öğrenilirken, siyah-beyazlıların yarın öğle saatlerinde uçakla Adana'ya gideceği bildirildi. 
     





</TEXT>
</DOC>
