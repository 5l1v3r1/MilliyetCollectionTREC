<DOC>
<DOCNO> 184070 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/23/son/sondun10.html </URL>
<DATE> 2003/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Blair Kelly'nin adının açıklanmasına direndi mi İşte yanıtı... 
</HEADLINE>
<TEXT>

     İngiltere'de, Savunma Bakanlığı uzmanlarından Dr. David Kelly'nin ölümüyle ilgili soruşturma çerçevesinde okunan, Başbakan Tony Blair'in danışmanı Alastair Campbell'in günlüğündeki notlar, Blair'in Kelly'nin adının açıklanmasına direndiğini gösterdi. 
     Campbell'in ''amiyane tabirler'' kullanarak ve sokak ağzıyla kaleme aldığı notlarda, Kelly'nin adının açıklanmasının Başbakan'a Campbell ve Savunma Bakanı Geoff Hoon tarafından önerildiği, böylece BBC muhabiri Andrew Gillighan'ın ''büyük bir gol yemiş olacağına'' dikkat çekildiği görüldü. 
     Alastair Campbell, bu yöndeki teklifin Blair tarafından reddedildiğini de not ettiği günlüğünde, Hoon'un ise kendisine destek verdiğini kaydetti. 
     Günlükte, Kelly'nin Dış İlişkiler Komisyonu önünde ifade vermeye çıkmadan önce ''dersinin iyice belletildiği'' gibi tabirlere de yer verilirken, Campbell, Blair'in ''sistemi zorlamayın'' diye kendilerini uyardığını da ifade etti. 
     
</TEXT>
</DOC>
