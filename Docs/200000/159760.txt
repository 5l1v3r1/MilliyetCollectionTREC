<DOC>
<DOCNO> 159760 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/29/son/sonspo05.html </URL>
<DATE> 2003/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Şampiyonluk kilidi derbilerde çözülüyor... 
</HEADLINE>
<TEXT>

     Birinci Futbol Ligi'nde derbi maçlar, özellikle son yıllarda şampiyonluğun belirlenmesinde adeta anahtar rolü üstlenmeye başladı. 
     Birinci Futbol Ligi'nin 45 yıllık tarihinde şampiyonluk yaşayan 4 takım olan Beşiktaş, Fenerbahçe, Galatasaray ve Trabzonspor'un birbirleriyle yaptıkları maçlar baz alınarak yapılan değerlendirmede, son 4 sezonda derbilerde en çok puan toplayan takımlar, lig bitiminde de şampiyonluğa ulaştı. 
     1999-2000 sezonunda Galatasaray, 2000-2001 sezonunda Fenerbahçe, 2001-2002 sezonunda yine Galatasaray, son olarak da bu sezon Beşiktaş, derbilerden en fazla puanı çıkararak, sezon sonunda ipi en önde göğüslemeyi başardı. 
     
     GENELDE BAŞARI ORANI 
     Birinci Futbol Ligi'nin 45 sezonunu kapsayan araştırmaya, geride kalan sezonlarda ''Derbi Kralları'' ile diğer takımlardan en çok puan toplayan ekipler birbirlerine yakın oranda şampiyonluk yaşadı. 
     Ligin 23 sezonunda derbi maçlarda en çok puan toplayan takımlar, 22'sinde ise, derbilerde başarılı olamayan, ancak diğer maçlarda daha çok puan toplayan ekipler mutlu sona ulaştı. 
     Lig tarihindeki 45 sezonun 7'sinde ''Derbi Krallığı'', birden fazla takım arasında paylaşılırken, 38 kez kürsüye takımlar tek başına çıktı. 
     
     FENERBAHÇE ''DERBİ KRALI'' 
     Ligde 14 şampiyonluğu bulunan Fenerbahçe, 45. yılını geçiren lig tarihinde en fazla ''Derbi Kralı'' unvanını alan takım oldu. 
     Bu sezon başarılı olamayan sarı-lacivertliler, 12 kez tek başlarına, 4 kez de ezeli rakipleriyle ortaklaşa bu unvanı kazandı. 
     Ligde 15 kezle en fazla şampiyonluk yaşayan ekip olan Galatasaray ise, 45 sezonun 9'unda tek başına, 4'ünde ise ortaklaşa ''Derbi Kralı'' oldu. 
     10. şampiyonluğuna ulaşan Beşiktaş, 12 kez tek başına, 2 kez ortaklaşa, 6 kez şampiyon olan Trabzonspor ise 5 kez tek başına, 5 kez de ortaklaşa zirveye çıktı. 
     
     BU SEZONUN DERBİLERİ 
     Birinci Süper Futbol Ligi'nde bu sezon yapılan derbi maçlarda ise şu sonuçlar alındı 
     
     
Trabzonspor - Fenerbahçe 0 - 0 Fenerbahçe - Galatasaray 6 - 0 Beşiktaş - Trabzonspor 0 - 0 Fenerbahçe - Beşiktaş 0 - 1 Galatasaray - Trabzonspor 2 - 1 Galatasaray - Beşiktaş 0 - 1 Galatasaray - Fenerbahçe 2 - 0 Fenerbahçe - Trabzonspor 3 - 2 Trabzonspor - Beşiktaş 1 - 1 Trabzonspor - Galatasaray 1 - 2 Beşiktaş - Fenerbahçe 2 - 0 Beşiktaş - Galatasaray 1 - 0 
     
     ŞAMPİYONLAR VE ''DERBİ KRALLARI'' 
     Birinci Lig tarihinde sezon sonunda şampiyon olan ve derbi maçlarda en çok puanı toplayan takımlar şöyle 
     
     
Sezon Şampiyon Derbi Kralı 1959 Fenerbahçe Fenerbahçe 1959-60 Beşiktaş Beşiktaş 1960-61 Fenerbahçe Galatasaray 1961-62 Galatasaray Beşiktaş 1962-63 Galatasaray Fenerbahçe 1963-64 Fenerbahçe Fenerbahçe 1964-65 Fenerbahçe Galatasaray 1965-66 Beşiktaş Galatasaray 1966-67 Beşiktaş Fenerbahçe 1967-68 Fenerbahçe Fenerbahçe 1968-69 Galatasaray FB-GS 1969-70 Fenerbahçe BJK-FB-GS 1970-71 Galatasaray Fenerbahçe 1971-72 Galatasaray Beşiktaş 1972-73 Galatasaray Galatasaray 1973-74 Fenerbahçe Beşiktaş 1974-75 Fenerbahçe Fenerbahçe 1975-76 Trabzonspor Trabzonspor 1976-77 Trabzonspor Trabzonspor 1977-78 Fenerbahçe FB-TS 1978-79 Trabzonspor Galatasaray 1979-80 Trabzonspor Beşiktaş 1980-81 Trabzonspor GS-TS 1981-82 Beşiktaş TS-BJK 1982-83 Fenerbahçe Fenerbahçe 1983-84 Trabzonspor Trabzonspor 1984-85 Fenerbahçe TS-GS 1985-86 Beşiktaş Beşiktaş 1986-87 Galatasaray Beşiktaş 1987-88 Galatasaray Beşiktaş 1988-89 Fenerbahçe Fenerbahçe 1989-90 Beşiktaş Trabzonspor 1990-91 Beşiktaş Galatasaray 1991-92 Beşiktaş Beşiktaş 1992-93 Galatasaray Trabzonspor 1993-94 Galatasaray Fenerbahçe 1994-95 Beşiktaş Galatasaray 1995-96 Fenerbahçe Fenerbahçe 1996-97 Galatasaray Beşiktaş 1997-98 Galatasaray FB-TS 1998-99 Galatasaray Beşiktaş 1999-00 Galatasaray Galatasaray 2000-01 Fenerbahçe Fenerbahçe 2001-02 Galatasaray Galatasaray 2002-03 Beşiktaş Beşiktaş 
     Not Haberde Trabzonspor, ligde şampiyonluklar elde ettiği için Beşiktaş, Fenerbahçe ve Galatasaray ile yaptığı maçlar derbi statüsünde değerlendirilmiştir. Ayrıca, bir sezonda takımların kendi aralarında yaptıkları maçlarda eşit sayıda puan toplaması durumda, ''derbi kralı'' unvanı bu ekipler arasında paylaştırılmıştır. 
     
</TEXT>
</DOC>
