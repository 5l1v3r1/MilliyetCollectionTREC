<DOC>
<DOCNO> 185627 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/30/son/sontur24.html </URL>
<DATE> 2003/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Algan Başvuruları yarın akşamdan sonra inceleyeceğiz 
</HEADLINE>
<TEXT>

     Yüksek Seçim Kurulu YSK Başkanı Tufan Algan, Yargıtay'ın DEHAP'ın eski yöneticilerinin mahkumiyet kararının onamasının ardından, 3 Kasım milletvekili genel seçimlerinin iptal edilmesi veya sonuçların yeniden değerlendirilmesine yönelik başvuruların, yarın akşama kadar yapılmasını bekleyeceklerini belirtti. 
     Algan, YSK'dan ayrılırken gazetecilerin sorularını yanıtladı. 
     Bir soru üzerine Algan, bir yandan 2004 yılında yapılacak yerel seçimlerin hazırlıklarını da sürdürdüklerini ve bu konu üzerinde de çalıştıklarını vurguladı. 
     Bir gazetecinin, bugün 5 tane başvuru yapıldığını anımsatarak, bunları ne zaman görüşeceklerini sorması üzerine Algan, yarın akşama kadar başvuruların yapılmasını bekleyeceklerini söyledi. 
     Algan, Yargıtay 6. Ceza Dairesi'nin gerekçeli kararının bir örneğini istediklerini kaydetti. 
     Tufan Algan, bu aşamalardan sonra, YSK'nın söz konusu başvuruları inceleyerek, kararını oluşturacağını ifade etti. 
     
</TEXT>
</DOC>
