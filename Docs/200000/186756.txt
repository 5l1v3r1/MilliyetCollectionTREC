<DOC>
<DOCNO> 186756 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/06/son/sondun18.html </URL>
<DATE> 2003/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Nobel Tıp ödülü sahiplerini buldu... 
</HEADLINE>
<TEXT>

     2003 Nobel Tıp Ödülü, tıbbi araştırmalar ve hastalıkların teşhisinde önemli bir buluş olan Magnetic Resonance MR görüntüleriyle ilgili ''yeni ufuklar açan buluşlarından'' dolayı Amerikalı ve İngiliz iki bilim adamına verildi. 
     İsveç Karolinska Enstitüsü Nobel Kurulu tarafından yapılan açıklamada, Amerikalı Paul Lauterbur 74 ile İngiliz Peter Mansfield'in 70 MR görüntülerinde sağladıkları ilerlemelerle ödüle layık görüldükleri belirtildi. 
     Açıklamada, iki bilim adamının, acıyı azaltan ve ameliyat öncesi daha fazla bilgi edinilmesini sağlayan ''vücudun iç tarafını izleme'' yolunu geliştirdiği belirtildi. 
     Lauterbur ve Mansfield'in buluşlarının, iç organların üç boyutlu görüntüsünü sağlayan modern MRI yönteminin geliştirilmesine öncülük ettiği belirtilen açıklamada, MRI tekniğinin özellikle beyin ve omuriliğin ayrıntılı görüntülenmesindeki önemi vurgulandı. 
     Açıklamada, MRI kontrollerinin teşhis, tedavi ve kanser takibinde özellikle önemli olduğuna dikkat çekildi. 
     MRI tekniğinin, tehlikeli müdahalelerin yerine, milyonlarca insanın ameliyat öncesi tıbbı tetkiklerindeki riski ve sıkıntıları azalttığı belirtiliyor. 
     Nobel Tıp Ödülü'nün bu yılki sahipleri, 10 milyon kron 1,3 milyon dolar ödül alacaklar. 
     İsveçli sanayici, dinamitin mucidi Alfred Nobel'in arzusuyla yaratılan Nobel ödülleri, 1901 yılından beri, 1896'da ölen Nobel'in yıl dönümü olan 10 Aralık'ta Stockholm ve Oslo'da düzenlenen törenlerle sahiplerine veriliyor. 
     
     Kimler kazanmıştı 

     1991'den bu yana Nobel Tıp Ödülü'nü kazananların listesi şöyle 
     2002 Sydney Brenner İngiltere , John E. Sulston İngiltere ve H. Robert Horvitz ABD 
     2001 Leland H. Hartwell ABD , R. Timothy Tim Hunt İngiltere ve Paul M. Nurse İngiltere 
     2000 Arvid Carlsson İsveç , Paul Greengard ve Eric Kandel ABD 
     1999 Guenter Blobel Almanya ve ABD vatandaşı 
     1998 Robert F. Furchgott, Louis J. Ignarro ve Ferid Murad ABD 
     1997 Stanley B. Prusiner ABD 
     1996 Peter C. Doherty Avustralya , Rolf M. Zinkernagel İsviçre 
     1995 Christiane Nuesslein-Volhard Almanya Edward B. Lewis ve Eric P. Wieschaus ABD 
     1994 Alfred G. Gilman ve Martin Rodbell ABD 
     1993 Richard J. Roberts ve Phillip A. Sharp İngiltere 
     1992 Edmond H. Fischer ABD ve İsviçre vatandaşı Edwin G. Krebs ABD 
     1991 Erwin Neher ve Bert Sakmann Almanya 
     
</TEXT>
</DOC>
