<DOC>
<DOCNO> 160108 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/31/spor/spo05a.html </URL>
<DATE> 2003/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu nasıl iş 
</HEADLINE>
<TEXT>

Disiplin Kurulu, Diyarbakır maçında kırmızı kart gören Mirkoviç'in cezasını açıkladı, Fatih ile Galatasaraylı Volkan ve Ümit Karan'ın kararını erteledi 
     CEMAL ERSEN 

     Kafalar karıştı 
     PROFESYONEL Futbol Disiplin Kurulu, Beşiktaş - Galatasaray maçında kırmızı kart gören Volkan ve Ümit Karan ile Fenerbahçe - Diyarbakırspor müsabakasında oyundan atıldıktan sonra hakem Kuddusi Müftüoğlu'na ağır şekilde hakaret eden Fatih Akyel'in cezalarını erteledi. Diyarbakırspor karşılaşmasında kırmızı kart gören Mirkoviç'e ise iki maç ceza verilmesi kafaları karıştırdı. 
     
     Tepki korkusu 
     KURULUN, perşembe günü yapması gereken toplantısını düne ertelemesinin ardından, ağır ceza almalarına kesin gözüyle bakılan Ümit Karan, Volkan ve Fatih Akyel'in dosyalarının bir sonraki toplantıya bırakılmasının, yarınki Mali Genel Kurul öncesi Galatasaray ve Fenerbahçe kulüplerinden gelecek tepkileri önlemek amacı taşıdığı iddia edildi. 
     

</TEXT>
</DOC>
