<DOC>
<DOCNO> 191712 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/28/magazin/amag.html </URL>
<DATE> 2003/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
'Yerimi kimse dolduramadı' 
</HEADLINE>
<TEXT>

   Demet Şener, İbrahim Kutluay ile aşkını, bir deri bir kemik kalmasının sebebini ve geri döndüğü podyumları Milliyet'e anlattı 
      Birsen Altuntaş 
   
   17 yaşındayken başladığı mankenlikte hep zirvede kalmayı başardı Demet Şener.. 
   "İşimle ilgili hiçbir iddiam kalmadı. Hayatımın tek merkezi İbrahim" diyen Şener'le, "Her zaman dolu dolu yaşadım" dediği aşkını, bir deri bir kemik kalmasının nedenini ve işini konuştuk 
   
   Saç renginizi açtınız, 6 kilo verdiniz. Sevgiliniz beğendi mi    Kendimle oynamayı seviyorum. İbrahim fikrini söyler ama bu tarz değişikliklerime karışmaz. Ben de onun çok karşı çıkacağı bir şeyi zaten yapmam. Kıvamında yiyerek zayıf kalıyorum. Eskiden çikolata yemeden duramazdım. Şimdi her öğün 600 gram meyve yiyorum. Her hafta kas ve yağ oranım ölçülüyor. Annem her kilo almamı söylüyor. İbrahim ise "Bir-iki kilo alsan iyi olur" diyor. 
   
   Bir dönem, yaşam tarzınızla 'özgür genç kız' modeliyken şimdi sevgilisinin istediği gibi yaşayan bir kadın gibisiniz...    İlişkimizde baskı yok. Birbirini geren bir çift değiliz. Birbirimize danışarak yaşıyoruz, çünkü hayatı paylaşıyoruz. Bu demek değil ki sadece onun dediklerini yapıyorum. 
   
   Sizce şimdi podyumda bir numara kim    Baktım yerimi dolduran yok, geri döndüm. Benim hep istediğim "Bir zamanlar Demet Şener vardı" demeleriydi. 2.5 yıl hiçbir şey yapmadım, ama h l basın benimle röportaj yapmak istiyor. Star olmak için sadece güzellik yetmiyor. Benim gibi özel bir ışığınız ve şansınız olmalı. 
   
   Mayruk defilesinde en kapalı kıyafetleri giyen sizdiniz. Eski dekolte pozlarınızı şimdi nasıl görüyorsunuz    Mayruk defilesinde açılmadım ama her yerde fotoğrafım çıktı. Demek ki illa açmaya gerek yok. Eskiden içimden dekolte poz vermek gelmişti ve işimin bir parçası olduğunu düşünüyordum. Geçmişimde yaptığım hiçbir şeyden pişmanlık duymuyorum. Bugün yapsam dekoltemin ölçüsü az olur çünkü benimle ilgili her haberin altında İbrahim'in adı da geçiyor. Cengaverlik yapmanın gereği yok. 
   
   Kıskanç mısınız    Seven herkes gibi ben de kıskanırım ama İbrahim'i kıskanabileceğim bir olayı olmadı. Bunları aştık. Ayrıca kadınların ona hayran olması da güzel. 
   
   Sevgilinize dolma yaptığınızı duyunca, insanlar şaşırmıştı...    Bir hayat paylaşıyorsunuz ve her zaman dışarda yemek olmaz. Sevdiğim insana bir şeyler yapmak istedim. Açtım kitapları, yemek yaptım, h l yapıyorum. Her gün evde kazan karıştırmıyorum ama Osmanlı mutfağını öğrenmeyi düşünüyorum. 
   
</TEXT>
</DOC>
