<DOC>
<DOCNO> 165957 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/28/guncel/gun90.html </URL>
<DATE> 2003/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
Serin Duruş 
     Alper Mestçi - Hüseyin Özcan 
serindurus milliyet.com.tr Fax 0212 505 69 19 

Dr. İsmet Salu Özel...      Yahu "ekşi sözlük" diye bir internet sitesi var, bilirsiniz. Ara sıra önemli dosyalarla ilgili araştırmalar yaparken ben de faydalanırım. Dün akşam "dur bakayım hakkımda ne yazmışlar, bir terslik varsa fırçayı basayım" dedim. Tasarımcısını tanırım, Sedat Kapanoğlu adında bir genç, "ssg" diyorlar ona. Bir aralar alt komşumdu. Gelip giderdi, feyz alırdı İsmet Ağabeyinden, az emeğim geçmemiştir ona. Sonra bu siteyi yaptı, iyi de tutturdu maşallah. Neyse gelelim hakkımda yazdıklarına. "Entry" mi ne bir şeyler diyorlar sözlüğe eklediklerine, aşağıya hepsini koydum ki internete bağlanamayanlar da faydalansın... 
     
     1 Milliyet Gazetesi'nin en bir hakiki köşe yazarı. 
     rapido, 21.12.2002 11 13 
     
     2 En minik köşeye sahip talihsiz yazar... 
     coolblue, 06.02.2003 11 05 
     
     3 Gündeme Karşı Serin Duruş'un köşe yazarı. Üslup, nükte her şey yerli yerinde. Son zamanlarda mail hack etmeye de başladı. Kesinlikle daha fazla yer hak ediyor... 
     kermith, 28.02.2003 00 43 
     
     4 İbret olması açısından nefis bir yazısı Dün Umberto Eco geldi. "İsmet Ağabey son kitabımı okudun mu Ağabey Bir bak şuna da fikirlerini alayım, yeni bir kitap yazıyorum şimdi, yönlendir biraz beni Ağabey" dedi. Gülün Adı’nı ben yazdırmıştım Umberto’ya, epey de tutmuştu. 3 saatte yazdırmıştım hatırlıyorum... "Okumadım ver bir bakayım" dedim. Yahu kitabı bir verdi, "gavur ölüsü" gibi yerinden kalkmıyor. "Baudolino" mu ne bir de isim koymuş, 500 küsur sayfa... "Aferin Umberto, bırak şuraya da sonra okurum" dedim. Ne dese 
     beğenirsiniz "27 dolar Ağabey" demez mi bana... Yatak odamdan aldığım sarkaçla kafasına vura vura tren istasyonuna kadar kovaladım bunu. Nasıl yalvarıyor, nasıl ağlıyor "İsmet Ağabey lütfen yapma " diyor. İteleye tepeleye bindirdim bunu trene, doğru memleketine 
     postaladım. Utanmaza bak. Ustasından para istiyor yahu. İyice terbiyesizleşmiş bu... Işık Sizinle Olsun..." 02.03.2003, Milliyet 
     rapido, 05.03.2003 16 00 
     
     5 Okuduğum ender köşe yazarlarından. Keşke hepsi bu kadar samimi ve bilgili olsa... 
     "Dr." lakabını da unutmamak gerekir tabii... 
     savatage, 28.03.2003 23 19 
     
     6 Pek çok ünlü köşe yazarı ve televizyoncunun Ağabeyi ve ustası olan, açtığı dosyalarla gündeme bomba gibi düşen, ne zaman takdir edeceği ne zaman kızacağı belli olmayan, sadece köşe yazarlığı değil ayni zamanda güzellik yarışmalarında jüri üyeliği ve futbol taktisyenliği de yapan vefa lisesi mezunu müthiş köşe yazarı. Ne zaman Milliyet gazetesini elime alsam ilk bu yazarın köşesini okuyorum o ayrı tabii... 
     simon templar, 09.05.2003 15 14 
     
     7 Son zamanlarda popülerliği artmaya başlamış, kimi ayar verdiği şahısların takdirini kazanmış üstün şahıs, Mehmet Barlas esprilerine maruz kalıp gülmeye kasmış bilim insanı Dr. İsmet Salu... 
     motorcan, 22.05.2003 17 01 
     
     8 10 kez Time'a kapak olmuş, ama bu tür şeylere önem vermediği için dergileri saklamamış olan Gündeme Karşı Serin Duruş ürünü köşe yazarı. Uluslararası Büyük Köşe Yazarları Örgütü Başkanı, duayen... 
     gravelius, 01.06.2003 22 17 
     
     9 "Işık Sizinle Olsun" sözünü her yazısının sonuna eklemeyi görev bilen insan... 
     samurai kajoshin, 01.06.2003 22 24 
     
     10 Ciddi yazılarını alt köşeye alınan reklamların kapattığı günlerde Bihter abi'ye alay konusu olmuştur. Nitekim lafını esirgemez. Yerine reklam aldığı için Milliyet'ten parasını tahsil edeceğini dile getirir. Okuması zevkli, bugünün esprisini yarına bırakmayan bir yazardır... 
     lollabits, 26.06.2003 20 57 
     Vallahi güzel yazmış çocuklar. Çok seviyorlar İsmet Ağabey’lerini. Gençler artık fişek gibi canım. Yahu bu arada SerinDuruşçu çocukların yerini de epey bir işgal ettim bugün. Yetkim var, gücüm var. Gün gelir işgal ederim, gün gelir komple el koyarım. Kaç tane Dr. İsmet Salu var ki şu alemde, bir şey mi diyebilirler bana. Diyemezler, demezler... Işık Sizinle Olsun 
     
     
Laf Arası Adamı Bihter... 
-Bihter abi bu Dr. İsmet Salu şov yapmış bugün abi... 
-Hakkıdır yapar, karışamayız. Kim bilir, bi gün belki biz de...... 

Her Yıl Var 
"2002'deki Dünya Kupası'nda finalin kapısından döndük, 2003'teki Dünya Kupası'nda finalin kapısından döndük..." 

</TEXT>
</DOC>
