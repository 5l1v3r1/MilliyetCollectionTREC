<DOC>
<DOCNO> 187406 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/09/siyaset/siy11.html </URL>
<DATE> 2003/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan Hollanda'dan destek istedi 
</HEADLINE>
<TEXT>

   Erdoğan, Hollanda Başbakanı Balkenende'yle görüştü. 
      ANKARA Milliyet 

   
   Hollanda Başbakanı Jan Peter Balkenende, AB üyeliği için destek isteyen Başbakan Recep Tayyip Erdoğan'a, "AB'ye giriş tek başına ekonomik birliğe giriş olarak algılanmamalı" dedi. Erdoğan da Balkenende'den "2003 İlerleme Raporu'na Türkiye'nin Kopenhag siyasi kriterlerine uyum için gerekli düzenlemeleri yerine getirdiğine ilişkin" bir ifadenin konulmasını istedi. Ankara'da Balkenende ile görüşen Erdoğan, "Hükümetimizin AB üyelik sürecinde son dönemde gerçekleştirdiği reformlar konusunda ayrıntılı bilgi verdik" dedi. Balkenende de, Türkiye'nin AB'ye üyelik konusunda attığı adımları desteklediklerini belirterek, "Birliktelik, AB'nin değerlerini benimseme olarak algılanmalıdır. Bu değerler insan hakları, ifade özgürlüğü, toplantı ve din özgürlüğü gibi haklardır. Aynı zamanda bunların toplumun zihninde yer etmesi gerekir" açıklamasını yaptı. Balkenende, Cumhurbaşkanı Ahmet Necdet Sezer tarafından da kabul edildi. 
   
</TEXT>
</DOC>
