<DOC>
<DOCNO> 199080 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/01/son/sonspo35.html </URL>
<DATE> 2003/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Karar Çarşamba'ya kaldı 
</HEADLINE>
<TEXT>

     Spor Tahkim Mahkemesi CAS , UEFA'nın, savunmasını vermek üzere ek süre talep etmesi üzerine, Beşiktaş-Chelsea maçıyla ilgili kararını 3 Aralık Çarşamba günü verecek. 
     UEFA'nın, Beşiktaş'ın Avrupa Şampiyonlar Ligi'nde Chelsea ile yapacağı maçı, İstanbul'daki patlamaları gerekçe göstererek tarafsız sahaya alması üzerine, siyah-beyazlıların Spor Tahkim Mahkemesi'ne CAS yaptığı itirazın bugün sonuçlanması beklenirken, savunması istenen UEFA, CAS'tan ek süre talebinde bulundu. 
     Beşiktaş Kulübü İletişim Komitesi Başkanı Prof. Dr. Mete Düren, CAS'ın, konuyla ilgili UEFA'dan savunma istediğini ve bugün kararın açıklanmasını beklediklerini belirterek, ''Ancak UEFA, savunmasını vermek üzere ek süre talebinde bulundu. Bu nedenle CAS'ın kararı 3 Aralık Çarşamba gününe kaldı. Şimdi onu bekliyoruz'' dedi. 
     
</TEXT>
</DOC>
