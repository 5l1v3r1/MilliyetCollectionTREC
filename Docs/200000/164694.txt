<DOC>
<DOCNO> 164694 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/22/yasam/ayas.html </URL>
<DATE> 2003/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Çile gençliğim çile H2000'de 
</HEADLINE>
<TEXT>

H2000 Festivali'nde eğlence değil işkence, müzik değil protestolar vardı. Ancak üç gün için verilen bilet paraları geri alınamayınca gençler 'boş verdi' 
     ASLI ÖKTENER İstanbul 

     Çadırlarımızı söküyorlar abi, kumsala taşınıyoruz", "Bu ne rezalet Paraları alıp gidelim ya...", "Bu fiş kuyruğuna girmektense aç kalırım daha iyi", "Bu akşam kaçalım buradan, otobüs kalkıyor mu " H2000 festivalinin ilk gecesinde ağızlardan bu sözler döküldü. Festival alanına giren onlarca kişi, çadır alanına koşmak için yaklaşık bir kilometrelik yokuşu tırmandı her yer toz bulutu altında kaldı. Yetkililer, 'Sahne kurulsun Gruplar çıkacak' derken yiyecek içecek büfeleri ile 'susuz' tuvaletler önündeki uzun kuyruklar hiç bitmedi. 
     
     Çadırlar sahile 
     Gençler sahilde sohbetteyken bu defa da yetkililer "Yangın yollarına kurulmuş" diyerek çadırların kaldırılmasını istedi. Çadırlar sırtlandı, sahile indirildi. Bu arada program da bir türlü başlamıyordu. Alanda tek müzik yayını yapan Dream TV'nin yayını da görevlilerce kesildi. Protestolar gece boyunca dinmedi. Saat 02.00 sularında bir DJ'in yayınıyla ortam biraz yumuşadı. 
     Sabahın erken saatlerinde görülen ilk manzara kumsalda gelişigüzel kurulmuş çadırlar, büfelerdeki uzun kuyruklar, akmayan sulardı... Birçok kişi çadırlarını toplamış, bilet paralarını istiyordu. 
     
     

</TEXT>
</DOC>
