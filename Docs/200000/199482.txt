<DOC>
<DOCNO> 199482 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/03/son/sondun20.html </URL>
<DATE> 2003/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Eşi görülmemiş ''Hannibalizm'' davası... 
</HEADLINE>
<TEXT>

     Almanya'da bir ilk olan ''hannibalizm'' yamyamlık davası başladı. Davada, bilgisayar teknisyeni Armin Meiwes 41 , bir kişiyi öldürüp parçaladıktan sonra yemekle suçlanıyor. 
     Meiwes'in internette yayınlanan ''Öldürülüp yenecek bir kişi aranıyor'' ilanına, 43 yaşındaki kurban Benrd-Jurgen Brandes'in yanıt vererek kendi kaderini hazırlamasına rağmen, Meiwes cinayetle suçlanıyor. 
     Videoya çekilen tüyler ürpertici olayın görüntüleri, medyanın yoğun ilgi gösterdiği davada başlıca kanıtı oluşturuyor. 
     2002 yılının Aralık ayında tutuklanan ve cinayeti itiraf eden Meiwes, müfettişlere verdiği ifadede, Brandes'i Rotenburg'daki evine götürdüğünü, rızasıyla cinsel organını kestiğini ve bunu birlikte yediklerini söyledi. 
     Meiwes'in 2001 yılının Mart ayında işlediği cinayette kurbanının boğazını kestikten sonra cesedi parçalara ayırdığı, bir kısmını derin dondurucuya koyduğu, bir kısmını gömdüğü belirtildi. 
     Alman hukukunda ''Hannibalizm'' maddesi yer almazken, savunmanın, ''kurbanın gönüllü olması nedeniyle cinayetin söz konusu olmadığı'' iddiasında bulunacağı belirtiliyor. Davacı tarafın ise Meiwes'in ömür boyu hapis cezasına çarptırılmasını istemesi bekleniyor. 
     Olayla ilgili olarak 38 kişinin dinleneceği davada kararın şubat ayında verilmesi bekleniyor. 
     
</TEXT>
</DOC>
