<DOC>
<DOCNO> 178447 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/27/son/soneko07.html </URL>
<DATE> 2003/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'ın elektriği Türkiye'den... 
</HEADLINE>
<TEXT>

     Irak'taki geçici hükümet konseyi üyesi Nasır Eççadirci, Türkiye'den elektrik almak için anlaşma imzalanacağını söyledi. 
     Eççadirci, Bağdat'ta yayımlanan Etteahi gazetesine verdiği demeçte, Irak'ın komşu devletlerden elektrik satın alacağını ve Türkiye'den 150 megavat elektrik satın almak için bugün Ankara'yla bir anlaşma imzalanacağını açıkladı. 
     Anlaşmanın imzalanmasından 2 hafta sonra yürürlüğe gireceğini bildiren Eççadirci, elektriğin ilk önce Duhok kentine verileceğini söyledi. 
     Eççadirci, elektriğin yavaş yavaş Irak'ın orta kesimiyle Bağdat'a verileceğini de bildirdi. 
     Iraklı yetkili, anlaşmanın nerede imzalanacağı konusunda bilgi vermedi. 
     Yetkili, Suriye ve İran'dan da, Irak'ın güney bölgesi için elektrik almak için görüşmelerin yapıldığını söyledi. 
     
</TEXT>
</DOC>
