<DOC>
<DOCNO> 158197 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/22/son/sondun04.html </URL>
<DATE> 2003/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
El Cezire "Irak'ta ABD komuta merkezinde 4 patlama oldu" 
</HEADLINE>
<TEXT>

     Irak'ta, Felluce kenti yakınlarındaki bir ABD komuta merkezinde, 4 patlama meydana geldiği ileri sürüldü. 
     Katar televizyonu El Cezire'nin görgü tanıklarına dayanarak verdiği haberde, Bağdat'ın batısında bulunan Felluce kentinin hemen girişinde yer alan El Saddamiyah çiftliğinde konuşlanmış ABD komuta merkezinde 4 patlama meydana geldiğini ve bir ABD tankının yandığını duyuruldu. 
     Haberde, ABD güçlerinin patlamaların ardından başkent Bağdat'a giden yolları kapattığı ve ABD tanklarından birinin iki sivil aracı ezdiği belirtildi. 
     Öte yandan, Pentagon ve ABD merkezi komuta yetkilileri, Felluce kenti yakınlarında herhangi bir olay meydana geldiği hakkında bilgi sahibi olmadıklarını kaydettiler. 
     
</TEXT>
</DOC>
