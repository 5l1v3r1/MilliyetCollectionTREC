<DOC>
<DOCNO> 164878 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/23/son/sondun05.html </URL>
<DATE> 2003/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Mucize güvercin... Yolunu şaşırdı, İngiltere'den ABD'ye geldi... 
</HEADLINE>
<TEXT>

     İngiliz bir çifte ait güvercin, bir grup kuşla salıverildikten sonra Fransa'ya gideceğine, yolunu şaşırıp Atlas Okyanusu'nu aşarak ABD'ye geldi. 
     Basında çıkan haberlerde, ayağında özel bir halka bulunan Billie adlı güvercin, İngiltere'den ayrıldıktan 12 gün sonra New York yakınlarında New Jersey'de baygın vaziyette bulunduğu belirtildi. 
     John ve Maria Warren'ın sahibi olduğu güvercinin, 4 bin 500 kilometrelik mesafeyi, dinlenmeden, yemeden, içmeden, kötü hava koşullarına rağmen nasıl geçtiği tartışma konusu oldu. 
     Maria Warren, Billie'nin yolculuğun büyük kısmını bir gemiye konarak yapmış olabileceğini belirtti. 
     İngiliz Havayolları, Billie'yi İngiltere'ye ücretsiz olarak geri götürmeye hazır olduğunu bildirdi. 
     
</TEXT>
</DOC>
