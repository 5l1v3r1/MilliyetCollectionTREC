<DOC>
<DOCNO> 185753 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/01/son/sondun21.html </URL>
<DATE> 2003/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'ta işsizlik isyanı.. 
</HEADLINE>
<TEXT>

     Irak'ın Bağdat ve Musul kentleri, bugün işsizlerin şiddet dolu isyanına sahne oldu. 
     Bağdat'taki olayların ardından Musul'da da bir grup işsiz, önce iş bulma bürosuna taşlarla saldırdı, ardından yerel yönetim binasına doğru yürüyüşe geçti. Olaylar sırasında bazı dükkanlar kapatıldı. 
     Güvenlik güçlerinin havaya ateş açtığı ve kalabalığın dağıldığı belirtildi. 
     Bağdat'ta da iş isteyen Iraklılar, bir polis karakolunu basmış, çıkan çatışmada ilk belirlemelere göre 1 gösterici ile birkaç güvenlik görevlisi yaralanmıştı. Yaklaşık yarım saat süren olaylar sırasında, 2 araç ateşe verilmişti. 
     Göstericiler Temmuz ayında kendilerine polislik memuriyeti için iş sözü verilip tutulmadığını öne sürerken, polisleri de rüşvetle suçluyorlar. 
     Uluslararası uzmanlar, Irak'taki işsizlik oranının yüzde 50 civarında olabileceğini tahmin ediyorlar. 
     
</TEXT>
</DOC>
