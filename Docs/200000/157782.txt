<DOC>
<DOCNO> 157782 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/20/son/sondun07.html </URL>
<DATE> 2003/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Clinton'dan Bush'a yaylım ateşi.. 
</HEADLINE>
<TEXT>

     ABD'nin eski başkanlarından Bill Clinton, Tougaloo Üniversitesi'nde 8.000 kişiye hitaben yaptığı konuşmada şimdiki Başkan George Bush'a sert eleştiriler yöneltti. 
     Bush'u, ''teröre karşı savaşırken iç sorunları ihmal etmekle'' suçlayan Clinton, ''Irak'ta kitle imha silahlarını tasfiye etmek için yetki istediğinde kendisini Bush'u destekledim. Ancak, yurt içinde daha iyiye gitmediğimiz takdirde, yurtdışında sürekli olarak güçlü kalmamız mümkün olamaz'' diye konuştu. 
     Clinton, Bush'un büyüyen bütçe açığına rağmen vergi indirimi yapacağını ilan etmesini de eleştiri konusu yaptı. 
     Konuşmasında ''hükümetin, her ırk ve gelir düzeyinden vatandaşın sorunlarıyla ilgilenmesi gerektiğini'' söyleyen Clinton, ''Bush'un önceliğinin iç sorunlar değil terörle savaş olduğuna'' da dikkat çekti. 
     Clinton'ın eleştirileri, Bush'a halk desteğinin yüzde 77'den 71'e düştüğü döneme rastlıyor. 
     Bill Clinton'un konuşma yaptığı üniversitede, 13 Ağustos 2004 seçimlerinde Demokrat Partiyi temsil edecek başkan adayı belirlenecek. 
     Yaptığı konuşmalardan aldığı ücreti 100 bin dolardan 350 bin dolara çıkartan eski başkan Clinton'un, Tougaloo Üniversitesi'nde yaptığı bu konuşma için ücret almadığı bildirildi. 
     
</TEXT>
</DOC>
