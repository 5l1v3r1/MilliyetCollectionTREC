<DOC>
<DOCNO> 157109 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/16/son/sonspo19.html </URL>
<DATE> 2003/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbulspor Fenerbahçe'den çekinmiyor... 
</HEADLINE>
<TEXT>

     Birinci Süper Futbol Ligi'nde son haftaların başarılı takımı İstanbulspor, yarın yapacağı Fenerbahçe maçı öncesinde de iddialı. 
     Ligde yaptığı son 7 maçta 14 puan toplayan ve 9. sıraya dek yükselen sarı-siyahlılar, kendi sahalarında, UEFA Kupası'na katılma mücadelesi veren Fenerbahçe ile yapacağı maçın hazırlıklarını karşılaşma saatinde gerçekleştireceği idmanla tamamlayarak, kampa girecek. 
     Geçirdiği apandisit ameliyatının ardından son maçlarda oynayamayan kaleci Zdravkov dışında eksiği bulunmayan İstanbulspor'un Fenerbahçe karşısına, Ali Uyanık, Saffet, Deniz Uygar, Bekir, Mehmet Yozgatlı Musa , Saidou, Selçuk, Yordanov, Petkov, Bushaj, Cenk muhtemel 11'iyle çıkması bekleniyor. 
     Güngören Belediye Stadı'nda saat 16.30'da başlayacak ve hakem Cüneyt Çakır'ın yöneteceği karşılaşma, Digitürk Lig TV'den naklen yayınlanacak. 
     
</TEXT>
</DOC>
