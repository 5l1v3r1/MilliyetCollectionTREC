<DOC>
<DOCNO> 154666 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/05/son/sontur12.html </URL>
<DATE> 2003/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Hava sıcaklığı yarın ve Çarşamba günü azalacak... 
</HEADLINE>
<TEXT>

     Tüm yurtta mevsim normallerinin 6-8 derece üzerinde seyreden hava sıcaklıkları, yarın ve 7 Mayıs Çarşamba günü kuzey ve doğu bölgelerde azalacak. 
     Devlet Meteoroloji İşleri Genel Müdürlüğü'nden alınan bilgiye göre, Doğu Karadeniz ile Doğu Anadolu'nun kuzey ve doğusunda önümüzdeki üç gün yağış görülecek. Yağışların yer yer sağanak şeklinde olması bekleniyor. Yurdun diğer kesimlerinde yağış beklenmezken hava açık ve az bulutlu olacak. 
     Hava sıcaklıkları ise yarın ve Çarşamba günü yurdun kuzey ve doğu bölgelerinde azalacak. Ancak 8 Mayıs Perşembe günü bu bölgelerde sıcaklıklar yeniden artarak, mevsim normallerinin üzerine çıkacak. 
     Hava sıcaklıklarının mevsim normallerinin üzerinde seyretmesi nedeniyle çıkabilecek orman yangınlarına karşı vatandaşların ve ilgililerin tedbirli olmaları istendi. 
     
</TEXT>
</DOC>
