<DOC>
<DOCNO> 182884 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/17/son/sondun32.html </URL>
<DATE> 2003/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Gwyneth Paltrow en sıcıkı ünlü seçildi 
</HEADLINE>
<TEXT>

     Magazin muhabirleri arasında yapılan ankette, en sıkıcı 5 ünlü belirlendi. İlk sırada oyuncu Gwyneth Paltrow yer aldı. 
     İnternet sitesi Actustar'da yayımlanan habere göre, magazin muhabirleri en sıkıcı 5 ünlüyü belirledi. 
     Anket sonuçlarına göre, Hollywood yıldızı Gwyneth Paltrow, vizyona girecek yeni filmi öncesinde verdiği röportajlarda filmlerinden başka konular hakkında konuşmadığı için en sıkıcı ünlü seçildi. 
     Ankete katılan muhabirler, 2. sırada yer alan ünlü rock yıldızı Courtney Love'ın saygısız olduğunu ve karşısındakini dinlemediğini belirttiler. 
     3. sırada eski Bond kızı Denise Richards yer alırken, 4. sıkıcı ünlü olarak Jennifer Lopez seçildi. Muhabirler, kitap okumadığı, televizyon izlemediği ve sinemaya gitmediği için Lopez'le doğru dürüst sohbet edilemediğini kaydettiler. 
     ''X-Men'' filminde oynayan Hugh Jackman, en sıkıcı ünlüler listesinde 5. sırada ve tek erkek olarak yer aldı. 
     
</TEXT>
</DOC>
