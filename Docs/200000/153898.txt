<DOC>
<DOCNO> 153898 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/02/siyaset/asiy.html </URL>
<DATE> 2003/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Köşk, ekibini kurmadı mı 
</HEADLINE>
<TEXT>

Cumhurbaşkanı ve askerlerin de kendi ekipleriyle çalıştıklarını vurgulayan Erdoğan, "İstediğimizle çalışma hakkına sahibiz" dedi 
     ABDULLAH KARAKUŞ BARKIN ŞIK Ankara 

     Başbakan Recep Tayyip Erdoğan, "Laiklik ilkesinin titizlikle korunması" kararının çıktığı önceki günkü Milli Güvenlik Kurulu MGK toplantısında AKP politikalarını eleştirilen askerlere, "Tartışalım ama burada kalsın" dedi. Toplantıda, Genelkurmay Başkanı Orgeneral Hilmi Özkök, Dışişleri Bakanı Abdullah Gül'ün talimatıyla yayımlanan Milli Görüş Teşkilatı ve Fethullah Gülen cemaatiyle ilgili genelgeyi gündeme getirdi. Asker üyeler, "kasıtlı çıkarıldığını" savundukları genelgenin geri çekilmesini istedi. Gül, genelgenin uygulanması konusundaki takdirin büyükelçilere ait olduğunu belirterek, "Çok dikkatli uygulanacak. Gerekirse çekeriz" dedi. 
     
     Eşimi hiç yemeğe getirdim mi 
     Toplantıda, kadrolaşma ve türban konusundaki hassasiyetleri ise daha çok Cumhurbaşkanı Ahmet Necdet Sezer gündeme getirdi. Sezer ve kurulun asker üyeleri, türban gerginliğinin "bilinçli olarak" yaratıldığını vurguladı. Erdoğan ise bu yorumlara şu yanıtı verdi "Biz devletin hassasiyetleri konusunda duyarlıyız. Örneğin, benim eşimi herhangi bir resepsiyona ya da yemeğe getirdiğim görüldü mü Biz bunlara hep dikkat ettik. Türkiye'de başörtüsü sorununu hiç kimse görmezden gelemez. Bu sorun toplumsal mutabakatla çözülecektir. Bunu germek istemiyoruz. Bizim gösterdiğimiz dikkati ve hassasiyeti başkalarından da bekliyoruz." 
     
     İmamlar ve Mezarcı'lar 
     Toplantıda, Sezer ve askerler, kadrolaşma operasyonu ve "oldubitticiliği" konusunda da uyarılarda bulundu. Eleştiriler Sağlık Bakanlığı Sağlık Projesi Genel Koordinatör-lüğü görevine getirilen Haydar Mezarcı ile Ankara İl Milli Eğitim Müdürlüğü görevine atanan Murat Beybalta üzerinde odaklandı. 
     Sezer, bu atamaların kararnamelerini örnek göstererek, "Daha önce de hükümetler atama yaptılar. Dikkat çeken husus atananların yaşam biçimleri" dedi. Kurulda Erdoğan'ın İstanbul Büyükşehir Belediye Başkanlığı döneminde çalıştığı isimlere atamalarda öncelik vermesi de gündeme geldi. 
     Erdoğan, eleştirilere, "Ben de imam hatip mezunuyum. Kendimi yetiştirdim. Cumhurbaşkanı da Köşk'e ilk geldiğinde kendi ekibini kurdu. Biz de kendi ekibimizle çalışma hakkına sahibiz. Askerler de bir kararg ha gelince kendi ekiplerini kurmuyorlar mı Atamalara bu gözle bakmak gerekir" yanıtını verdi. Erdoğan, belediyelerin de ülkenin kurumları olduğunu kaydederken, "Onları dışlamak ne kadar doğru" ifadesini kullandı. "Gerginliğin tarafı değiliz. Tartışalım ama burada kalsın" diyen Erdoğan, ekonominin buluttan nem kaptığını öne sürdü. 
     


SİYASET 














</TEXT>
</DOC>
