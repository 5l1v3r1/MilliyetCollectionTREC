<DOC>
<DOCNO> 151591 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/22/son/sondun41.html </URL>
<DATE> 2003/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Hannover'de bir Türk çift bıçaklanarak öldürüldü 
</HEADLINE>
<TEXT>

     Almanya'nın Hannover kentinde bir Türk çift öldürülmüş olarak bulundu. 
     Hannover polisi, isimlerini açıklamadığı 59 yaşındaki erkek ile 54 yaşındaki eşinin çok sayıda bıçak darbesiyle öldürülmüş olarak, yakınları tarafından bir depoda bulunduğunu bildirdi. Polis, çiftin neden ve kimler tarafından öldürüldüğünün henüz bilinmediğini kaydetti. 
     Öte yandan, bir Türkün, Hannover havaalanında sahte pasaportla yakalandığı bildirildi. 
     Gümrük memurlarının, söz konusu kişiyi sahte İngiliz vizesi ile Londra'ya gitmek isterken yakaladıkları belirtildi. 
     Hannover Sulh Mahkemesi'nin hakkında tutuklama kararı aldığı kişinin, sahte belge düzenlemek ve yasadışı olarak Almanya'da kalmak suçundan yargılanacağı kaydedildi. 
     Şahsın, daha önce iltica talebinde bulunduğunun ortaya çıktığı da bildirildi. 
     





</TEXT>
</DOC>
