<DOC>
<DOCNO> 165321 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/25/yazar/tamer.html </URL>
<DATE> 2003/06/25/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Fırıncı ile fırıncının kızları 
</HEADLINE>
<TEXT>

     Geçenlerde TEBA'dan telefon geldi. Amerikan Ulusal Havacılık ve Uzay Dairesi NASA'ya ve Savunma Bakanlığı Pentagon'a bile klima ve ısıtma sistemleri satıyorlarmış. Fırın ve pişiricilerde ise geçen yıl 90 milyon euroluk ihracat yapmışlar. Bu yılki hedef 120 milyon euroymuş. 
     Telefonda ilgimi çeken bu bilgilerin ayrıntılarını öğrenmek üzere TEBA'nın kurucusu Teoman Baygan ve işin başındaki 2 kızı Ayda ve Selda Baygan'la buluştuk. Dinlediklerim beni heyecanlandırdı, etkiledi. Serüven hayli farklı olsa da, sanki küçük çaplı Vestel'vari bir başarı öyküsü... 
     
İyi ki aile şirketi      TEBA bir aile şirketi. İyi ki de aile şirketi. Amerika'da Enron'la başlayan ve peşpeşe patlak veren büyük mali skandalların ardından patronu belli olmayan, borsaya açık kurumsal yapılar da ciddi ciddi sorgulanmaya başlandı. Bir profesyonel için önemli olan, kendi döneminde başarı çıtasını mümkün olduğunca yükseltmek, kendinden sonrası tufan olabilir Borsaya açık şirketlerde hissedara her 3 ayda bir k rlı bir bilanço çıkartmak da, ister istemez kısa vadeli bakış getiriyor. Buna karşılık aile şirketlerinde her sonraki kuşak, bir öncekinden devraldığı işi batıran değil büyüten olmak için içgüdüsel olarak çabalıyor. 
     
Aile şirketinin avantajı      Dünyada 2 - 3 yıl öncesine kadar kurumsallaşmadan yana olan ibre, son dönemde yeniden aile şirketlerinin lehine döner gibi görünüyor. Ve ben tam da bu noktada önce başarılı bir İtalyan firması, ardından da bir Türk aile şirketiyle tanışmış oldum. 
     Son 10 yılda İtalyan ilaç sektörünün bir numarası haline gelen Menarini, çoğunluk hissesini satın aldığı İbrahim Etem Ulagay'ın 100. yılı kutlamaları çerçevesinde geçen ay Roma'da basın için bir toplantı düzenlemiş ve ev sahibemiz ikinci kuşak patron Lucia Aleotti, bu toplantıda aile şirketi olmanın avantajlarını ısrarla vurgulamıştı. Bayan Aleotti, bizdeki ikinci kuşak patronların aksine toplantı boyunca babasından da Bay Aleotti olarak değil, gayet doğal olarak sık sık "babam" diye söz ediyordu. 
     
Sanal ortamda satış      Ayda Baygan ve Selda Baygan ise iş ortamında babalarına Teoman Bey demeyi tercih ediyorlar. Zaten ben Türkiye'de babam diyene rastlamadım pek. İkisi de zehir gibi kızlar Bileklerinin hakkıyla bulundukları noktaya geldiklerine kuşku yok. 
     TEBA Şirketler Grubu Finans Grup Başkanı olan abla Ayda Baygan, Boğaziçi Üniversitesi'nden mezun. Makine mühendisi. 1987'de İzmir'deki fabrikada fırın düğmelerinin kalite kontrol elemanı olarak işe başlamış. Sonra Amerika'da MBA yapmış. Kardeşi Selda Baygan e - ticaret lideri, e - TEBA projesinin başında. 2 yıl içinde 20 mağaza açmışlar. Türkiye'de sanal ortamda en fazla beyaz eşya satan şirket haline gelmişler. 
     
Ar - Ge'de 50 kişi      TEBA Şirketler Grubu'nun geçen yılki cirosu 160 milyon euro, ihracatı 90 milyon euro. Sıkı durun Bu 90 milyon euronun 85 milyon eurosu başta İngiltere olmak üzere Avrupa'ya fırın ve ocak beyaz eşya değil sadece pişirici ihracatından elde edilen gelir. Geri kalan 5 milyon dolar klima ve ısıtma sistemleri ihracatından. Bu yıl için beklenen ciro 190 milyon euro, ihracat 120 milyon euro. Klima ve ısıtmanın payı 10 milyon euro olacak. 
     TEBA'yı yoktan var eden Teoman Baygan da makine mühendisi. İTÜ'den mezun olduktan sonra 5 yıl kadar Alarko'da çalışmış. Ardından da hanım köylü olarak İzmir'e yerleşip kendi işini kurmuş. Ürettiği fırınların teknolojisi baştan beri kendisine ait. Sadece fırın ve pişiriciyle ilgili 50 kişilik Ar - Ge grubuna, her yıl pişirici cirosunun yüzde 3'ü kadar fon ayrılıyor. Bu yıl Ar - Ge'de kullanılacak para 3.5 milyon euro. 
     
YARIN Avrupa'ya nasıl girdi      
     
     
     
     

</TEXT>
</DOC>
