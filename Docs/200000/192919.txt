<DOC>
<DOCNO> 192919 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/03/siyaset/siy01.html </URL>
<DATE> 2003/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Psikolojik harek t İçişleri'ne geçti 
</HEADLINE>
<TEXT>

   Toplumla İlişkiler Daire Başkanlığı, yasaya konulacak ek maddeyle "Milli güvenlik siyasetine ilişkin faaliyetler"den sorumlu olacak 
   Tolga Şardan 

   
   MGK'nın yurt genelinde yürüttüğü psikolojik harek t görevinin İçişleri Bakanlığı'na aktarılması üzerine oluşturulan Toplumla İlişkiler Daire Başkanlığı, Türkiye'nin Milli Siyaseti Belgesi'ni hazırlayan MGK'nın faaliyet planlarını uygulayacak. 
   AB uyum yasaları çerçevesinde icrai faaliyetleri elinden alınan MGK'nın yürüttüğü psikolojik harek t görevinin bakanlığa verilmesinin ardından İçişleri Bakanı Abdülkadir Aksu'nun onayıyla Toplumla İlişkiler Daire Başkanlığı adı altında özel bir birim kuruldu. Bakanlık, ilk oluşum için bakan onayı yeterli olmasına rağmen, faaliyetlerin yürütülebilmesi için kuruluş altyapısını hazırladı. Başkanlığın kurulması için 3152 sayılı İçişleri Bakanlığı Teşkilat ve Görevleri Hakkındaki Yasa'ya ek madde konulması benimsendi ve tasarı onay için Başbakanlık'a gönderildi. 
   
   Kadro talebinde bulunuldu 
   Tasarıda, birimin oluşumu için sadece altı maddelik düzenleme öngörüldü. Tasarının yasalaşmasıyla başkanlık, bakanlıkta müsteşar ve müsteşar yardımcılarından sonra gelen altı "ana hizmet birimi"nden birisi olacak ve aynı statüde faaliyet gösterecek. İllerde huzur ve güvenlikten sorumlu olacak birim, bakan onaylı olduğu için halen yardımcı hizmet birimleri arasında yer alıyor. Tasarıda birimin görevi şöyle tanımlandı 
   "Devletin varlığına, bağımsızlığına, ülkesi ve milletiyle bölünmez bütünlüğüne, anayasal düzenine, toplumun huzur ve güvenliğine yönelik iç ve dış tehditleri etkisiz kılmak amacıyla, yetkili kurumlarca tayin ve tespit edilecek milli güvenlik siyasetine ilişkin olarak anılan kurumlarca hazırlanacak yönlendirici faaliyet planlarının Bakanlığımız görev alanına ait olanlarının uygulanmasını Bakanlığımız merkez ve taşra birimleri ile koordine ederek sağlamak, uygulamayı izlemek, eşgüdümü sağlamak ve uygulamada etkinliği arttırıcı araştırmalarda bulunmak ve bakanlıkça konu kapsamında verilecek diğer görevleri yapmak." Çok gizli tutulan taslak görüş alınmak üzere sadece Başbakanlık ile Maliye Bakanlığı'na gönderildi, Maliye Bakanlığı'ndan "resmi kadro" talebinde de bulunuldu. 
   
   
   
</TEXT>
</DOC>
