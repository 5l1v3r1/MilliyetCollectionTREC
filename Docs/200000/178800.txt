<DOC>
<DOCNO> 178800 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/28/son/sontur43.html </URL>
<DATE> 2003/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir'de kapkaç... İçinde 23.5 milyar olan poşet çalındı... 
</HEADLINE>
<TEXT>

     İzmir'in Balçova İlçesi'nde ev almak için bankadan 23.5 milyar lira çeken bir kişinin elindeki para dolu poşet, kapkaççılar tarafından çalındı. 
     Savcılığa başvuran Bilal Özkan 57 , arkadaşının eşi Nuriye Gül ile ev almak için bankadan 34 milyar lira çektiklerini, 500 milyon lirayı notere verdiklerini, 10 milyar lirayı Gül'ün çantasına koyduğunu, 23.5 milyar lirayı da bir poşete koyarak, emlakçıya doğru gittiklerini bildirdi. Özkan, Kızılcık sokağa geldiklerinde elindeki para dolu poşeti alan bir kişinin, 35 BKJ 48 plakalı otomobile binerek uzaklaştığını söyledi. 
     Savcılığın talimatı üzerine Balçova İlçe Emniyet Müdürlüğü ekipleri, kapkaççıları yakalamak için çalışmalara başladı. Polisin araştırmasında, kapkaççının kaçtığı 35 BKJ 48 plakalı otomobilin çalıntı olduğu belirlendi. 
     Olayla ilgili soruşturmanın sürdüğü bildirildi. 
     
</TEXT>
</DOC>
