<DOC>
<DOCNO> 160141 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/31/yazar/theper.html </URL>
<DATE> 2003/05/31/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Olması gereken bu mu 
</HEADLINE>
<TEXT>

     Polis grevde mi 
     Bu soru uzun uzun tahlili gerektiren bir soru. Yanıtına nereden başlamak gerekiyor biliyor musunuz, hani bir şarkı sözü var 
     "Karakolda doğru söyler mahkemede şaşar" 
     Hiç kimse karakola düşmek istemez, teslim olacak sanıklar dahi pazarlık yapardı, "Teslim olacağım ama karakola değil, savcıya" derdi. 
     Derken bugün çok şey değişti. Geçen gün gittiğim karakolda bana da çay ısmarladılar, başka gelenlere de. Bununla kalmadılar bir güler yüzle karşıladılar ki inanılmaz, gittiğime gideceğime pişman oldum. Adamları meşgul ettiğim için neredeyse utanır oldum. Bunu kinaye söylemiyorum, gerçek. Münferit olaylar olmuyor mu Oluyor onları genele katmak mümkün değil. Ama kibarlık o derece ifrata kaçtı ki bu defa da yasaları ihlal edenlere müdahale etmeme hali ortaya çıktı. Örneğin Fındıklı'da lanet olası bir yol çalışması var, trafik iki şeritten zar zor yürüyor, bir şeridi araçlar park ederek kapamış, buna rağmen polis gelip müdahale etmiyor. Harbiye - Taksim arasındaki park daha mübalağalı, iki şerit park etmiş, ona da karışan yok. Barbaros Bulvarı bir sırat köprüsü, geçebilen cennetlik ama giren çıkan, park eden birbirine karışmış, el atayım diyen yok. Bizim evin soyulmasının birinci yaş gününü pasta ile eş dost birlikte kutladık, semtte her gün birkaç ev daha soyulup çantası alınmayan hanım kalmadı ama hırsızlardan haber yok. Bunlara bakıp zabıtanın kibarlık ve nezakette biraz ileri gittiğini söylemek gerekirken okuycum bunun adını "grev" olarak koymuş. 
     Her şeyde olduğu gibi bunun da orta yolunu yani olması gerektiği şekli bulmak zorundayız. Herkese yasalar çerçevesinde muamele, mağduru koruma, suçu önleme, suç işleyeni tespit ve yakalama görevli mercilere teslim. Orta yol bu. 
     
     

</TEXT>
</DOC>
