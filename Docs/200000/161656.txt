<DOC>
<DOCNO> 161656 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/07/son/sondun11.html </URL>
<DATE> 2003/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
John Bon Jovi Matrix'e verdiği parayı geri istiyor.. 
</HEADLINE>
<TEXT>

     Gişe rekorları kıran ''Matrix Reloaded'' filminden her seyirci beklendiği gibi mutlu ayrılmıyor. Birkaç yapımla sinema dünyasına da adım atan ünlü rock şarkıcısı Jon Bon Jovi, filme gittiğine pişman olduğunu belirterek, ''Paramı geri istiyorum. Hemen versinler'' dedi. 
     Internetteki ''empire'' sitesinin haftalık ''Evening Standard'' gazetesine dayanarak verdiği habere göre, albümleri 100 milyonlarca satan rockçı Bon Jovi'nin ''bir film seyretti, hayatı değişti''. 
     Son olarak ''Ally McBeal'' dizisinde rol alarak başkarakter Ally'nin kalbini çalan Bon Jovi, çok izlenen filmlerin ilgisini çekmediğini, ancak basında çok yer alan ''Matrix Reloaded''ı merakını yenemeyerek izlediğini söyledi. Bu yapımı seyrettiğine pişman olduğunu vurgulayan şarkıcı, ''Filmi izledim ve nefret ettim. Paramı geri istiyorum. Hemen geri versinler. Bir daha da beni 'X-Men', 'Matrix' gibi filmlerde göremeyeceksiniz'' dedi. 
     Favori oyuncusunun ünlü aktör Sean Penn olduğunu belirten Jon Bon Jovi, ''Ancak, John Cusack beni resmen katlediyor. James Spader da çok kötü. Onu, 'Sekreter' filmindeki oyunu yüzünden öldürebilirim'' açıklamasında bulundu. 
     Jon Bon Jovi, ''Young Guns 2'', ''U-571'' adlı filmlerde rol almıştı. 
     
</TEXT>
</DOC>
