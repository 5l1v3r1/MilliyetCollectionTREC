<DOC>
<DOCNO> 192095 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/30/ekonomi/eko03.html </URL>
<DATE> 2003/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
'Program hedefinden 2 katrilyon sapılacak' 
</HEADLINE>
<TEXT>

   Hazine'nin raporunda, elektrik KİT'lerine zam yapılmaması nedeniyle 2003'ün ilk yarısında program hedefinde 2 katrilyon liralık sapma olacağı belirtildi 
   TARIK YILMAZ 
   
   Hazine'nin enerjide özel şirketlere ödenecek milyarca dolarlık faturaları sorguladığı raporunda, elektrik KİT'lerine 2003'ün ilk yarısında zam yapılmaması nedeniyle program hedefinde 2 katrilyon liralık sapma olacağı belirtildi. 
   
   3.2 katrilyon açık 
   Hazine KİT Genel Müdürlüğü'nün 28 Nisan 2003'de hazırladığı "Enerji Fiyatlarının Dünya Seviyesine İndirilmesi ve Kamu Yükümlülüklerinin Asgari Düzeye Düşürülmesi İçin Temel Strateji" başlıklı raporunda, özel sektöre devredilen santrallara ödenen ve ödenecek milyarlarca dolarlık faturaların, kamuya yükü ve çözüm önerileri anlatıldı. 
   Raporda, 2002'de 2 katrilyon 750 trilyon lira finansman açığı verildiği bunun 682 trilyonunun Türkiye Elektrik Dağıtım AŞ'den TEDAŞ , 726 trilyonunun Türkiye Elektrik Ticaret Taahhüt AŞ'den TETAŞ , 242 trilyonunun Elektrik İletim AŞ'den TEİAŞ 1.1 katrilyonunun da Elektrik Üretim AŞ'den EÜAŞ kaynaklandığı belirtildi. Finansman açığının 2003 yılında 3 katrilyon 230 trilyon liraya çıkacağı kaydedildi. 
   Hazine raporuna göre, bu yılın ilk yarısında elektrik fiyatlarına zam yapılmaması nedeniyle program hedefinden 2 katrilyon liralık sapma olacağı da belirtildi. 
   2003 - 2019 arasında garantili elektrik alımları nedeniyle 19 milyar dolar, doğalgazdaki "al ya da öde" sistemi nedeniyle 13.6 milyar dolar olmak üzere toplam 32.6 milyar dolara yakın bir finansman açığıyla karşı karşıya kalınacağının altı çizilen raporda, bu yükü Hazine'nin karşılayacağı kaydedildi. 
   Raporda, kayıp-kaçak elektrik nedeniyle TEDAŞ'ın 2002 - 2003 döneminde uğradığı kayıplar toplamının yaklaşık 5.4 milyar dolar, yıllık ortalamanın ise 1 milyar 350 milyon dolar olduğu vurgulandı. 
   
   Özelde fatura kabarık    Hazine raporunda, elektrik üretiminde özel sektöre ödenen faturanın ne kadar yüksek olduğu açıkça ortaya konuyor. EÜAŞ'nin ürettiği elektriğin maliyeti kilowattsaat kwh başına ortalama 3.51 sent olurken, bu rakam YİD'lerde 10.12 sent, mobil santrallarda 6.92 sent, Yİ'lerde ise 5.36 sent olarak açıklandı. Raporda, ortalama elektrik ücreti 4.94 olarak belirtilirken maliyetin müşterilere yansımasının 7.37 sent olduğu kaydedildi. Hazine'nin verdiği tablolarda TETAŞ'tan elektriği 4.81 sente alan TEDAŞ, elektrik fiyatları üzerine 2.68 sentlik fark koyduğu gözlendi. Bu farkın 1 senti ise kayıp kaçak bedeli olarak alınıyor. 
   
   Sistem, yüksek k r üzerine kurulu    Hazine, Yİ ve YİD'lerdeki tarife yapılarının ilgili şirketlerin yüksek k r etmeleri üzerine kurgulandığını belirtti. Raporda, Yİ ve YİD projelerindeki k r oranlarının yüksekliği şöyle açıklandı "Dört YİD santralı 'Trakya, Ova, Doğa ve Uni - Mar' için 1 milyar 590 milyon dolar, beş Yİ santralı için 'İzmit, Gebze, Adapazarı, Ankara, İskenderun' için 4 milyar 60 milyon dolar olmak üzere yaklaşık 5 milyar 650 milyon dolar yatırım yapıldı. Bu yatırım karşılığında şirketler 22.1 milyar dolar gelir elde edeceği tahmin edilmektedir." Raporda, personel, bakım - onarım gibi değişken giderlerin karşılanması amacıyla öngörülen 16 milyar 450 milyon dolarlık 22.100-5.650 16.450 gelirin aşırı yüksek olduğu belirtildi. 
   
   
</TEXT>
</DOC>
