<DOC>
<DOCNO> 159149 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/27/siyaset/asiy.html </URL>
<DATE> 2003/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Gül, Girit'te güven tazeledi 
</HEADLINE>
<TEXT>

Yunanistan'ın Girit adasında yapılan uluslararası toplantıda, Gül ile Papandreu, 3 maddelik güven artırıcı önlem konusunda anlaştı... 
     YORGO KIRBAKİ ÜMİT BEKTAŞ Girit 

     Yunanistan'ın Girit adasındaki Kandiye kentinde yapılan Avrupa - Akdeniz Dışişleri Bakanları toplantısına katılan Dışişleri Bakanı Abdullah Gül, Yunanistan Dışişleri Bakanı Yorgo Papandreu ile ikili bir görüşme yaptı. Bakanlar, görüşme çerçevesinde 3 maddelik bir güven artırıcı önlemler paketi üzerinde uzlaşmaya vardıklarını açıkladı. Buna göre, iki ülke silahlı kuvvetleri kurmay subayları arasında ve harp akademileri öğrencileri arasında karşılıklı ziyaretler gerçekleştirilmesi, ayrıca tıpta uzaktan teşhis ve tedavi için askeri hastaneler arasında işbirliği yapılmasını kararlaştırdı. 
     Yunanistan'ın "ihlal" iddiaları konusunda bir karar alınmazken, Gül, Ege'nin barış denizi olması için iki tarafın da istikrarlı adımlar atmaya kararlı olduğunu belirtti. Kıbrıs konusunda, Papandreu'nun gerek KKTC'nin giriş - çıkışları açması gerekse Kıbrıslı Rumların Türkiye'yi ziyaret edebilmelerinden duyduğu mennuniyeti dile getirdiğini de söyleyen Gül, "KKTC'ye ambargo kalkacak elbet ve biz onun ardından olumlu adımlar atmaya devam edeceğiz" dedi. 
     Papandreu ayrıca, Gül'ü, Türkiye'nin Eurovision ve Cannes film festivalindeki başarılarından ötürü kutladı. Gül ise, Eurovision şarkı yarışması ve Cannes film festivalindeki başarıların hükümetin sağladığı prestijsayesinde elde edildiğini savunarak, söz konusu yarışmaların siyasi olduğunu söyledi. 
     
     

</TEXT>
</DOC>
