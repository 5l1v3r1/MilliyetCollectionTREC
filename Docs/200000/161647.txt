<DOC>
<DOCNO> 161647 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/07/son/sondun02.html </URL>
<DATE> 2003/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Rusya'daki intihar saldırısında ölü sayısı 21'e yükseldi... 
</HEADLINE>
<TEXT>

     Rusya'nın güneyinde, dün hava kuvvetleri personelini taşıyan otobüse düzenlenen intihar saldırısında ölenlerin sayısı 21'e yükseldi. 
     Rus İnterfaks ajansının hastane kaynaklarına dayandırdığı habere göre, Kuzey Osetya bölgesindeki Mozdok'un çıkışında bir kadın intihar komandosunun düzenlediği saldırıda yaralanan bir Rus subay daha, kaldırıldığı hastanede hayatını kaybetti. 
     Böylece saldırıda ölenlerin sayısı, intihar komandosu da dahil 21 oldu. 
     Mozdok'ta Rus birliklerinin Kuzey Osetya'daki en önemli üslerinden birisi bulunuyor. Çeçenistan'daki operasyonlara katılan helikopterler bu üsten havalanıyor. 
     Rus Savunma Bakanlığı'ndan bir yetkili, hemzemin geçit önünde bekleyen otobüse, doktor kıyafeti giyen bir kadının yaklaştığını ve otobüsün yanında kendini havaya uçurduğunu söylemişti. 
     
</TEXT>
</DOC>
