<DOC>
<DOCNO> 183382 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/19/son/soneko09.html </URL>
<DATE> 2003/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Güney Kore ekonomisi, cep telefonuyla ihya olacak... 
</HEADLINE>
<TEXT>

     Güney Kore'nin bu yıl, cep telefonu ihracından 14.5 milyar dolar gelir sağlaması bekleniyor. 
     Güney Kore haber ajansı Yonhap'ın haberine göre, cep telefonu satışlarından yılın sekiz ayındaki elde edilen ihracat geliri, geçen yılın aynı dönemine göre yüzde 36.1 oranında artarak 7.45 milyar dolara yükseldi. 
     İhracatın aynı şekilde devam etmesi halinde ülkenin cep telefonu ihracatından sağlayacağı toplam gelirin 14.5 milyar doları bulacağı ve bu gelirin, Asya krizi öncesindeki performansına hala ulaşamayan Güney Kore ekonomisinin toparlanma çabalarına büyük katkısı olacağı bildiriliyor. 
     Samsung dünya üçüncüsü ve LG dünya altıncısı markalarıyla dünya cep telefonu pazarında hatırı sayılır bir payı bulunan Güney Kore, geçen yıl 112 milyon cep telefonu ihraç ederek 9.6 milyar dolar gelir elde etmişti. Güney Kore'nin geçen yılki ihracat rakamı, dünya cep telefonu üretiminin yüzde 26.8'ini oluşturuyordu. 
     
</TEXT>
</DOC>
