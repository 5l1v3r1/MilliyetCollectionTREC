<DOC>
<DOCNO> 157386 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/18/guncel/gun03.html </URL>
<DATE> 2003/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzmanlar, sınav için en kritik noktaları araştırdı 
</HEADLINE>
<TEXT>
ÖSS'de baraj 20 netin ucunda 
ÖSS'de 105 olan baraj artırılarak 160'a çıktı. Bu puanı alabilmek için 20 net çıkarmak yeterli 
     SİBEL KAHRAMAN 

     Üniversite sınavı için geri sayım başladı. Adaylar kalan zamanı en verimli şekilde kullanmaya çalışırken, değişen sınav sistemi de pek çok soruyu beraberinde getiriyor. 
     Üniversite sınavında baraj puanlar artırıldı. Önceki yıllarda ÖSS barajını geçmek için 105 puan almak gerekliyken, baraj bu yıl 160 oldu. Aynı şekilde dört yıllık fakülteleri tercih için gerekli olan 120 barajı da 185'e yükseltildi. Ancak bunlar sizin endişelenmenize neden olmasın. Bu değişiklik, kesinlikle ÖSS'yi kazanma puanlarının yükseltilmesi anlamına gelmiyor. Anlamı eski ÖSS dağılımındaki 105 puanın yeni dağılımda 160'a, 120 puanın da 185'e karşılık gelmesi. 
     
     Net sayıları değişebilir 
     Üniversite sınavında 160 barajı için ÖSS - SÖZ'de 20 Türkçe veya 12 Türkçe, 11 Sosyal net çıkarmanız yeterli. 185 puan barajı için de 32 Türkçe neti veya 19 Türkçe, 20 Sosyal net yapmanız gerekiyor. Geçen yılın başarı ortalamasına göre ÖSS - SAY puan türünde 160 barajını 20 Matematik, 185 barajını da 35 Matematik neti ile geçebilirsiniz. ÖSS - EA'da başarılı olabilmek ve 160 alabilmek için 20 Türkçe, 20 Sosyal, 2 Matematik yeterli oluyor. 185 puan için de 25 Türkçe, 25 Sosyal, 10 Matematik neti gerekiyor. 
     Fen Bilimleri Merkezi Dershanesi Rehberlik Uzmanı Cihan Yeşilyurt, öğrencilerin genel başarı durumuna göre baraj için gerekli net sayılarının da değişeceğini belirtti. 
     
     Türkiye ortalaması belirleniyor 
     Uzmanlar, baraj puan için gereken net hesabının nasıl yapıldığını şöyle açıkladılar 
     "Katsayılar her yıl, ÖSS'nin ardından Türkiye ortalamalarına göre ÖSYM tarafından belirleniyor. O yıl başarı yüksekse her bir sorunun puan değeri düşüyor. Böylece daha fazla nete ihtiyaç duyuluyor. Başarı düşükse her bir sorunun puan değeri yükseliyor ve daha az netle baraj aşılabiliyor. ÖSYM, sınavın ardından katsayıların ne olduğunu, her bölüm için Türkiye ortalamasını açıklıyor. Geçen yıl yapılan üniversite sınavının aritmetik ortalamaları baz alınarak yapılan hesaba göre de ÖSS SÖZ'de 20 net, baraj için yeterli oluyor. Ancak bu yıl başarı değiştiği takdirde yapılması gereken net soru sayısı da değişecektir." 
     
Derslere göre soru tiyoları      Fen Bilimleri Merkezi Dershanesi Rehberlik Uzmanı Cihan Yeşilyurt, ders bazında dikkat edilmesi gereken noktaları anlattı 

</TEXT>
</DOC>
