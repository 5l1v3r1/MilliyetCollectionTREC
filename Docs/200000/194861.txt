<DOC>
<DOCNO> 194861 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/11/son/sontur09.html </URL>
<DATE> 2003/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Hafta sonuna kadar kar ve yağmur... 
</HEADLINE>
<TEXT>

     Yağmur ve soğuk geçen birkaç günün ardından hava sıcaklığı hafta sonunda batıdan başlayarak artacak. Hava sıcaklığı hafta sonunda 11 dereceye kadar çıkacak. 
     Meteoroloji'ye göre bugün Marmara'nın batısı, Kıyı Ege ve Batı Akdeniz kıyıları dışındaki yerlerde yağış var. Yağışlar iç kesimler ile Doğu Anadolu'nun kuzey ve doğusunda karla karışık yağmur ve kar olarak görülecek. 
     Soğuk ve yağışlı hava bu gece ve yarın yurdun kuzey ve doğu bölgelerinde etkisini sürdürecek. Kar yağışı, Karadeniz’in iç kesimleri, İç Anadolu ile Doğu Anadolu’da yer yer devam edecek. 
     Çarşamba gecesinden itibaren yağışlar büyük ölçüde etkisini kaybedecek. Ancak soğuk hava nedeniyle iç ve dogu bölgelerde gece sıcaklıkları hissedilir derecede azalacak.Gece sıcaklıklarının iç kesimler ve Doğu Anadolu’da yer yer sıfırın altında 8 10 dereceye düşeceği ve kuvvetli don olayı görüleceği tahmin ediliyor. 
     Bu gece Batı Karadeniz’de zaman zaman fırtına şeklinde esmeye devam edecek Poyraz, yarın öğleden sonra etkisini kaybedecek. 
     Bu arada Doğu Anadolu'da kar, 100'ü aşkın köy yolunu ulaşıma kapattı. Kar, dün Kırklareli'de de etkili oldu. İç ve doğu bölgelerdeki kar yağışı, buzlanma ve don olayına karşı vatandaşların , ilgililerin ve sürücülerin tedbirli olmaları gerekiyor. 
     Hava sıcaklığı hafta sonunda batıdan başlayarak artacak. 
     Gün gün hava durumu şöyle 
     
     Çarşamba 

     Karadeniz'in tamamı yağmurlu, iç kesimleri kar yağışlı. Doğu Anadolu, İç Anadolu'nun doğusu, Batı Karadeniz'e kar yağacak. Diğer Bölgelerimiz çok bulutlu... 
     
     Perşembe 

     Kar yağışı Kuzeydoğu Anadolu'ya sıkışacak, Doğu Karadeniz'de yağmur görülecek. İç Anadolu, Marmara ve Doğu Anadolu parçalı bulutlu, Orta ve Batı Karadeniz çok bulutlu. Güney Doğu Anadolu, Akdeniz ve Ege'de az bulutlu bir gökyüzü olacak. Güney Ege ve Antalya'da güneş kendini gösterecek. 
     
     Cuma 

     Karadeniz'in kıyı kesiminde etkili yağış bekleniyor. Yurdun güneyi az bulutlu ve açık, Orta kesimler parçalı bulutlu, kuzeyi ise çok bulutlu olacak. 
     
</TEXT>
</DOC>
