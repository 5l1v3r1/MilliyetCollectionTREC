<DOC>
<DOCNO> 170193 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/18/son/sondun24.html </URL>
<DATE> 2003/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
"Bağdat'a dön" talimatına uymayan Iraklı Büyükelçi kılıç kuşandı 
</HEADLINE>
<TEXT>

     Çin'i terk etmesi istenen Irak'ın Pekin Büyükelçisi Muvaffak Alani, büyükelçilik binasından ayrılmamakta direniyor. 
     Iraklı diplomat Talal El Kudayri, karısını da kendisine silah arkadaşı yapan Alani'nin, Iraklı diplomatları zorla büyükelçilik binasının dışına çıkardığını söyledi. 
     Irak Dışişleri Bakanlığı tarafından Çin temsilcisi olarak atandığını belirten El Kudayri, Alani'ye 6 Haziran'da Çin'i terk etmesi yönünde talimat geldiğini belirtti. 
     El Kudayri, Alani'nin bina dışına çıkarılması ve büyükelçilik çalışmalarının yürütülebilmesi amacıyla Çin Dışişleri Bakanlığı'na başvurduklarını kaydetti. 
     Alani'nin, kimsenin büyükelçilik binasına girmesine izin vermediğini ve içeride kalan 3 diplomatı, dışarı çıkmamaları halinde vurmakla tehdit ettiği belirtildi. 
     Çin Dışişleri Bakanlığı'nın ise Alani'nin kendi kendine teslim olmasını beklemeyi tercih ettiği kaydedildi. 
     Saddam Hüseyin rejimine bağlılığıyla bilinen Alani, Pekin büyükelçiliği görevine Ocak ayında atanmıştı. Alani, Nisan ayında yaptığı bir açıklamada, güvenliğinin Çin hükümeti tarafından garanti edildiğini söylemişti. 
     
</TEXT>
</DOC>
