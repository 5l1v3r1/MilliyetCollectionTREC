<DOC>
<DOCNO> 159912 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/30/son/sondun11.html </URL>
<DATE> 2003/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiliz askerleri Iraklı esirlere işkence yaptı mı 
</HEADLINE>
<TEXT>

     The Sun gazetesi, İngiltere Savunma Bakanlığı'nın, İngiliz askerlerinin Iraklı savaş esirlerine kötü muamele ve işkence yaptıkları iddialarıyla ilgili soruşturma başlattığını yazdı. 
     Haberde, iddiaların, bir fotoğraf stüdyosu çalışanlarının, basılmak üzere verilen filmdeki görüntülerden güvenlik güçlerini haberdar etmesiyle ortaya çıktığı kaydedildi. 
     Fotoğraflardan birinde, Iraklı bir esirin ağzının bez ile tıkalı ve ellerinin arkadan bağlı olarak görüldüğü belirtildi. 
     Gazete, Savunma Bakanlığı'nın, konuyla ilgili soruşturma başlatıldığını doğruladığını da yazdı. 
     Habere göre, Savunma Bakanlığı sözcüsü, iddiaların doğru çıkması halinde sorumluların yargılanıp cezalandırılacağından kimsenin şüphe etmemesi gerektiğini söyledi. 
     
</TEXT>
</DOC>
