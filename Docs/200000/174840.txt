<DOC>
<DOCNO> 174840 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/10/son/soneko06.html </URL>
<DATE> 2003/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Cumhuriyet altını üretimi hız kesmiyor... 
</HEADLINE>
<TEXT>

     Cumhuriyet altını üretimi hız kesmiyor. Darphane'nin cumhuriyet altını üretimi, Temmuz ayında geçen yılın aynı ayına göre, adet bazında yüzde 122.9, ağırlık bazında ise yüzde 148 oranında arttı. 
     Darphane verilerini baz alarak yaptığı hesaplamalara göre, Temmuz'da meskuk ve ziynet olmak üzere toplam 1 milyon 931 bin adet cumhuriyet altını üretimi gerçekleştirildi. 
     Geçen yılın aynı ayındaki üretim ise 866 adet olarak belirlenirken, bu yılın Temmuz ayındaki üretim artışı yüzde 122.9 oldu. 
     Bu yılın Temmuz ayında üretilen cumhuriyet altınlarının ağırlığı da 2002 Temmuz'una göre yüzde 148 oranında artarak 5 ton 423 kilograma kg çıktı. Geçen yılın Temmuz ayında 2 ton 186 kg'lık üretim gerçekleştirilmişti. 
     
     İLK 7 AYLIK ÜRETİM 
     Öte yandan, ilk 7 aylık üretim de geçen yılın aynı ayına göre artış gösterdi. 
     Bu dönemde adet bazında üretim yüzde 64.4 oranında yükselirken, üretim 7 milyon 398 bin adetten 12 milyon 159 bin adede çıktı. 
     Ağırlık bazında da 21 ton 206 kg olan üretim, 37 ton 596 kg'yi buldu ve yüzde 77.3 oranında artış gösterdi. 
     
</TEXT>
</DOC>
