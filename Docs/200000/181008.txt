<DOC>
<DOCNO> 181008 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/08/son/sondun17.html </URL>
<DATE> 2003/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kerkük'te boru hattına sabotaj.. 
</HEADLINE>
<TEXT>

     Irak'ın kuzeyindeki Kerkük kentinde iki petrol yatağını birbirine bağlayan boru hattındaki patlamanın, sabotaj sonucu meydana geldiği bildirildi. 
     Iraklı sivil savunma yetkilisi Salih Muhammed, ''Kerkük bölgesindeki iki yatağı birbirine bağlayan boru hattında 11.30 sularında sabotaj sonucu patlama meydana gelmiştir'' dedi. 
     Muhammed, patlamanın, başkent Bağdat'ın kuzeyindeki petrol kenti Kerkük'ün 15 kilometre güneyinde bulunan boru hattında, Taaza elektrik santralı yakınlarında meydana geldiğini belirterek, ''Boru hattı Canbur yataklarıyla Kerkük yataklarını birbirine bağlıyor'' dedi. 
     Patlamanın Kerkük-Ceyhan boru hattında yeniden petrol pompalanmasını etkileyip etkilemeyeceği henüz bilinmiyor. 
     
</TEXT>
</DOC>
