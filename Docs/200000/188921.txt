<DOC>
<DOCNO> 188921 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/16/siyaset/siy20.html </URL>
<DATE> 2003/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Memura 'asker' yemini 
</HEADLINE>
<TEXT>

   Avrupa Birliği'ne uyum yasaları tek tek çıkarken, devlet memurlarımız h l 12 Eylül askeri yönetiminden kalma düzenleme yüzünden asker gibi yemin töreni yapıyor... 
      EZELHAN ÜSTÜNKAYA Ankara 

   
   AB'ye üyelik sürecinde mevzuatta sürekli iyileştirme yapılırken, devlet memurları h l 12 Eylül askeri yönetiminden kalma düzenleme nedeniyle asker gibi yemin ediyor. Kenan Evren döneminde 1982 tarihli Bakanlar Kurulu kararıyla yürürlüğe giren Asli Devlet Memurluğuna Atananların Yemin Merasimi Yönetmeliği'yle düzenlenen uygulamanın son örneği Türk İşbirliği ve Kalkınma İdaresi Başkanlığı'nda TİKA yaşandı. Aralarında bir sekreterin de bulunduğu personel, Türk Bayrağı'na el basarak yönetmelikteki şu hükümlere göre yemin etti 
   Yemin edecek memurlar, atamaya yetkili amir veya görevlendireceği bir yetkili tarafından tespit edilen günde toplanır. Önce edecekleri yeminin önemi hatırlatılır yurt sevgileri, milletin kendilerinden neler beklediği, çalışmada göstermeleri gereken fedak rlıklar tazelenir. 
   Yemin edecek memurlar, Kamu Kurum ve Kuruluşlarında Çalışan Personelin Kılık ve Kıyafet Yönetmeliği'nde belirtilen kılık ve kıyafetle, temiz ve beyaz örtülü masanın üzerine ve masa kenarından sarkmayacak şekilde konulan Türk Bayrağı etrafında sıralanır. Bayrak üzerine kesinlikle hiçbir şey konulmaz. 
   
   Elini bas, yemin et 
   İstiklal Marşı'nın çalınıp söylenmesinden sonra günün anlam ve önemi görevlendirilecek bir üst yönetici tarafından açıklanır ve yemine başlanır. Memurlar masanın üzerinde bulunan bayrağın üzerine ellerini koymak suretiyle yemin eder. 
   
   İşte yemin...    Yönetmeliğin 2. maddesinde yer alan yemin metni şöyle "Türkiye Cumhuriyeti Anayasası'na, Atatürk inkılap ve ilkelerine, Anayasa'da ifadesi bulunan Türk milliyetçiliğine sadakatle bağlı kalacağıma, Türkiye Cumhuriyeti kanunlarını tarafsız ve eşitlik ilkelerine bağlı kalarak uygulayacağıma, Türk milletinin milli, ahlaki, insani, manevi ve kültürel değerlerini benimseyip, koruyup bunları geliştirmek için çalışacağıma, insan haklarına ve Anayasa'nın temel ilkelerine dayanan milli, demokratik, laik bir hukuk devleti olan Türkiye Cumhuriyeti'ne karşı sorumluluklarımı bilerek bunları davranış halinde göstereceğime namusum ve şerefim üzerine yemin ederim." 
   
   
</TEXT>
</DOC>
