<DOC>
<DOCNO> 193107 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/03/son/sontur06.html </URL>
<DATE> 2003/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Bolu'da kar etkili oluyor... 
</HEADLINE>
<TEXT>

     Bolu'nun yüksek kesimlerinde etkili olan kar yağışı, ormanlarda ağaçların devrilmesine neden oldu. 
     Bolu'nun Mudurnu İlçesi Orman İşletme Müdürü Emin Şimdi, Mudurnu'nun yüksek kesimlerinde bir gün süreyle etkili olan kar yağışının ormanlık alanlarda kayın ve meşe ağaçlarının devrilmesine ve kırılmasına neden olduğunu bildirdi. 
     Yaşlı meşe ağaçlarının kırılmasını önleyemediklerini belirten Şimdi, kar yüzünden eğilen kayın ağaçlarının karlarının görevlilerce temizlendiğini kaydetti. Emin Şimdi, ''Bölgede görevli ekiplerimiz kırılan ve devrilen ağaçları düştükleri yerlerden kaldırıyorlar. Ağaç devrilen yollarda ulaşımı engelleyecek bir durum yok'' diye konuştu. 
     
</TEXT>
</DOC>
