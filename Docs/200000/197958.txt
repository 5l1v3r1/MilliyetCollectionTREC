<DOC>
<DOCNO> 197958 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/26/son/sondun16.html </URL>
<DATE> 2003/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Savcı ve polise suikast girişimi önlendi 
</HEADLINE>
<TEXT>

     Hollanda'da bir savcı ve bir polis şefine yönelik suikast girişiminin son anda önlendiği bildirildi. 
     Limburg Savcılığı'ndan yapılan açıklayamaya göre, saldırıyı planlayan 59 yaşındaki bir vatandaş, Venlo'da yakalanarak gözaltına alındı. 
     Roermond Savcısı Paul van Hilten ve Eindhoven Emniyet Müdürlüğü'nde görevli polis şefi Fons Wijers'in ölümle tehdit edilmesi üzerine, her iki görevlinin de geçen Ekim ayı sonundan bu yana gizlendikleri ve evlerine koruma verildiği bildirildi. 
     Söz konusu kişilere ölüm tehdidinin nasıl ve neden geldiğine ilişkin bilgi verilmedi. 
     Yakalanan şüpheli kişinin daha önce çeşitli suçlardan sabıkası bulunduğu kaydedildi. 
     Hollanda'da kısa bir süre önce de Amsterdam savcısı ölümle tehdit edilmişti. 
     
</TEXT>
</DOC>
