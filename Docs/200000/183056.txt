<DOC>
<DOCNO> 183056 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/18/spor/bvol.html </URL>
<DATE> 2003/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Fırtına yaklaşıyor 
</HEADLINE>
<TEXT>

   Avrupa Bayanlar Voleybol Şampiyonası finalleri cumartesi başlayacak, salonlar şenlenecek 
      
   Hedef ilk dört 
   ANKARA ve Antalya'da organize edilen Avrupa Bayanlar Voleybol Şampiyonası finalleri için geri sayım başladı. Milli Takımlar sorumlusu Deniz Esinduy'un ani ölümünden sonra yardımcı antrenörler Reşat Yazıoğulları ve Ali Oktay ile çalışmalarını sürdüren Ay - Yıldızlı ekibimiz ilk dört takım arasına kalmayı hedefliyor. 
   
   Zorlu rakipler 
   ANKARA Grubu'nda cumartesi Milli Takımımız ilk maçını Romanya ile yapacak. Aynı grupta Almanya - Slovakya ve Sırbistan Karadağ da karşılaşacak. Ay - Yıldızlı ekip pazar Sırbistan - Karadağ, pazartesi Rusya, çarşamba Slovakya ve perşembe Almanya karşısına çıkacak. 25 Eylül'de yarı finaller, 26 Eylül'de ise final oynanacak. 
   
   Orkid sponsor oldu    AVRUPA Şampiyonası'nda mücadele edecek Bayan Voleybol Milli Takımımıza, Orkid sponsor oldu. 25. yılını kutlayan Orkid yetkilileri dün yapılan basın toplantısında, Türk kadınının yanında olmaktan gurur duyduklarını söylediler. 
   
   
</TEXT>
</DOC>
