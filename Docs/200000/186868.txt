<DOC>
<DOCNO> 186868 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/06/son/sontur31.html </URL>
<DATE> 2003/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaziosmanpaşa'da iki kişi enselerinden vurulmuş olarak bulundu 
</HEADLINE>
<TEXT>

     Gaziosmanpaşa'da ormanlık alanda enselerinden kurşunlanarak öldürülen 2 kişinin cesedi bulundu. 
     Arnavutköy yolu üzerindeki ormanlık alana pikniğe giden bir aile, 2 erkek cesediyle karşılaştı. 
     Olay yerine çağrılan polisin yaptığı inceleme sonucu enselerinden kurşunlanarak öldürüldükleri anlaşılan kişilerin, Cem Gök 27 ve Turgut Akpınar 23 oldukları belirlendi. 
     Gök ve Akpınar'ın yaklaşık 3-4 gün önce öldürüldükleri ve cesetlerinin çürümeye yüz tuttuğu anlaşıldı. 
     Yapılan inceleme sırasında, Gök ile Akpınar'ın, Bağcılar İlçe Emniyet Müdürlüğü'nde hırsızlık suçundan kayıtlarının olduğu tespit edildi. 
     Gök ve Akpınar'ın cesetleri, olay yerindeki incelemelerin tamamlanmasından sonra Adli Tıp Kurumu morguna kaldırıldı. 
     
</TEXT>
</DOC>
