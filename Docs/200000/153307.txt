<DOC>
<DOCNO> 153307 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/29/son/sonspo35.html </URL>
<DATE> 2003/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Göztepe'den emniyete rica... 
</HEADLINE>
<TEXT>

     Göztepe Kulübü Başkanı İskender Tuğsuz, Ankaragücü maçı sırasında iki kulüp taraftarları arasında çıkabilecek olaylara dikkat çekerek, ''Emniyetin her türlü önlemi alması için ricada bulunduk'' dedi. 
     İskender Tuğsuz, İzmir'de yapılacak karşılaşmada, ''iki takım taraftarları arasında geçen sezon yaşanan olayların bir benzerinin yaşanmamasını ve karşılaşmanın dostluk çerçevesinde geçmesini'' diledi. 
     Tuğsuz, şunları söyledi 
     ''Emniyetin her türlü önlemi alması için yetkililerden ricada bulunduk. Ankaragücü yöneticileri ile de bu konuda görüştük. Dileğimiz hiçbir olayın yaşanmaması ve spora gölge düşürecek olayların yaşanmaması.'' Trabzonspor beraberliği primlerinin ödendiğini bildiren İskender Tuğsuz, ''Para konusunu konuşmak istemiyoruz. Çok önemli maçlarımız var. Ankaragücü maçı öncesinde, primlerini hesaplarına yatırdık. Oyuncularımız da bunun bilincinde'' diye konuştu. 
     Ankaragücü maçı hazırlıklarını sürdüren sarı-kırmızılı ekipte Ümit Milli Takımı kampına katılan Tunç ve Göksel Yaman'ın, yarın takıma katılacağı belirtildi. 
     Öte yandan karşılaşmanın bilet fiyatları kapalı tribün için 5 milyon, açık tribün için ise 3 milyon lira olarak belirlendi. Karşılaşmayı öğrenci ve bayan taraftarların, kapalı tribünde 3 milyon, açık tribün için ise 500 bin lira ödeyerek izleyebilecekleri kaydedildi. 
     




</TEXT>
</DOC>
