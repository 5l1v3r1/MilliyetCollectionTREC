<DOC>
<DOCNO> 181390 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/10/siyaset/siy04.html </URL>
<DATE> 2003/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadın kaymakamı kemer kurtardı 
</HEADLINE>
<TEXT>

      CEM BAKIRCI DHA 

   
   Kars'ın Kağızman Kaymakamı Aylin Kırcı Duman, eşi ve çocuğuyla trafik kazası geçirdi. Emniyet kemerleri takılı olan Duman ailesi, takla atan otomobilden hafif sıyrıklarla kurtuldu. İstanbul'da bir seminere katılan Kaymakam Duman, eşi Harun Duman'ın kullandığı otomobille Kağızman'a dönmek üzere yola çıktı. Harun Duman, dün saat 09.30'da, Erzurum yakınlarında yolun bozuk olması nedeniyle direksiyon h kimiyetini kaybetti. Emniyet kemeri takan Duman çifti ile çocukları Kerem 7 , takla atan otomobilden hafif yaralı olarak çıktı. Arkada oturan oğlunun da emniyet kemeri taktığını belirten kaymakam Duman, "Kurtulmamızda emniyet kemerinin rolü çok büyük. Recep Yazıcıoğlu'nun kaza sırasında emniyet kemeri takmamış olması, hepimize ders oldu" dedi. 
   
</TEXT>
</DOC>
