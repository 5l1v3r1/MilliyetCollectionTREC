<DOC>
<DOCNO> 172169 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/28/son/sonspo22.html </URL>
<DATE> 2003/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Dinamo Zagreb'in golcüsü Oliç CSKA Moskova'da... 
</HEADLINE>
<TEXT>

     Şampiyonlar Ligi'nde yeralan takımlardan Rusya'nın CSKA Moskova takımı, Hırvat şampiyonu Dinamo Zagreb'in golcü futbolcusu İvica Oliç'i 5 milyon euro karşılığında transfer etti. 
     2002 Dünya Kupası finallerinde İtalya'ya attığı gollerle milli takımın değişmez elemanı olan ve geçen sezon 16 golle ligde gol krallığını elde eden Hırvat oyuncu, sezon başına 800 bin euro karşılığında 4 yıllık sözleşmeye imza attı. 
     Birçok Rus ve İngiliz takımının transfer etmek istediği Oliç, birgün mutlaka İngiltere Premier Ligi'nde futbol oynayacağını, özellikle Chelsea'nin formasını giyeceğini söyledi. 
     Hırvatistan'da yayımlanan ''Jutarnji'' gazetesine açıklama yapan İvica Oliç, ''Başarılı olursam başkan Roman Abramoviç'in beni Chelsea'ye transfer edeceğini umut ediyorum'' dedi. 
     Ruslar'ın zengin işadamı Abramoviç, geçtiğimiz günlerde Chelsea Kulübü'nü satın almıştı. 
     CSKA Moskova ve Dinamo Zagreb, Şampiyonlar Ligi 2. ön eleme turunda mücadele edecek. 
     
</TEXT>
</DOC>
