<DOC>
<DOCNO> 150536 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/17/son/sontur10.html </URL>
<DATE> 2003/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Telefonunu kullandığı market sahibi tarafından öldürüldü... 
</HEADLINE>
<TEXT>

     Samsun'da bir marketin telefonundan küfürlü konuştuğu gerekçesiyle market sahibi ile tartışan kişi, kavgaya dönüşen olayda işyeri sahibinin oğlu tarafından öldürüldü. 
     Edinilen bilgiye göre, Atakent Beldesi'nde Abdullah Gül'e ait marketteki kontürlü telefonu kullanan Faruk Çağlayan 30 , konuşma sırasında karşısındaki kişiye küfür edince, kendisini uyaran market sahibi ile aralarında tartışma çıktı. 
     Tartışmanın kavgaya dönüşmesi üzerine olaya karışan işyeri sahibinin oğlu Ramazan Gül 22 , önce bıçakla Çağlayan'ı korkutmak istedi. Ancak Çağlayan'ın darbesi ile elinden bıçağı düşen Gül, işyerinde bulunan av tüfeğiyle kaçmaya çalışan Çağlayan'a arkasından ateş etti. 
     Açılan ateş sonucu Çağlayan olay yerinde öldü, baba oğul gözaltına alındı. 
     





</TEXT>
</DOC>
