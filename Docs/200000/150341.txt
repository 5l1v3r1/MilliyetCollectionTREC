<DOC>
<DOCNO> 150341 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/17/siyaset/siy01.html </URL>
<DATE> 2003/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartlarını iyi oynadılar 
</HEADLINE>
<TEXT>

Başbakan Gül, törene katılmaması için "Türkiye'nin kayıtsız şartsız evet demeyeceğini herkes gördü" yorumunu yaptı... 
     ANKARA Milliyet 

     Dışişleri Bakanı Abdullah Gül, Güney Kıbrıs Rum Yönetimi'nin AB üyeliğini, "AB problemli ülkeyi içine aldı. Rum kesimi kartlarını iyi oynadı" diye değerlendirdi. CNN Türk'te yayımlanan Manşet programında Mehmet Ali Birand'ın sorularını yanıtlayan Gül, önceki hükümetlerin "Güney Kıbrıs AB'ye girerse KKTC'yi Türkiye'ye ilhak ederiz" dediğini hatırlatarak, "Çözüm için uğraşacağız. Çözüm olmazsa Kıbrıs'ın Türkiye'ye ilhakı söz konusu olmayacak" dedi. Çözüm için 1 yıllık süre bulunduğunu belirten Gül, "Umarım bu sürede birçok değişiklik yapılarak, her iki tarafı tatmin edecek yeni çatışma unsurlarına fırsat vermeyecek bir yol bulunur" dedi. Gül, Denktaş'ın "Annan Planı'nı gömmemiz lazım" sözlerini, şöyle değerlendirdi "Annan Planı'nı kabul edilecek duruma getirmek istiyoruz. Hükümet kararlı, KKTC müzakerelere devam edecek." Atina'daki "imza töreninde olmak isterdim" diyen Gül, "Atina'daki törene katılmayarak ne mesaj verdiniz " sorusunu, "Türkiye'nin kayıtsız şartsız evet demeyeceğini herkes gördü. Garanti anlaşmalarının geçerliliğini teyit etmiş oluyoruz" diye yanıtladı. Gül, AB'nin, Rum kesimi ile birlikte 10 ülkenin katılımıyla en büyük genişlemeyi yaptığını belirterek, "Bizim buna bazı itirazlarımız vardır. Sorunlu bir ülkenin AB'ye katılması fikri doğru değil" dedi. Başbakan Gül, akşam saatlerinde Atina'ya hareket etti. 
     
     
     


SİYASET 













</TEXT>
</DOC>
