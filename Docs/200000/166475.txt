<DOC>
<DOCNO> 166475 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/30/son/sontur33.html </URL>
<DATE> 2003/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Yankesiciyi vatandaşın elinden polis kurtardı... 
</HEADLINE>
<TEXT>

     Bilecik'te, pazarda yankesicilik yaparken vatandaş tarafından yakalanıp dayak atılan kişiyi, polis yaklaşık 50 kişinin elinden zor kurtardı. 
     Atatürk Bulvarı yakınlarında kurulan semt pazarında bir kişinin cebinden yankesicilik yöntemiyle para almaya çalışan A.A 30 , bir vatandaş tarafından fark edildi. 
     Esnaf ve alışveriş yapan vatandaş tarafından kovalanan A.A, çıkmaz sokakta sıkıştırıldı. 
     Yaklaşık 50 kişilik grup tarafından dövülen A.A, olaya polisin müdahale etmesiyle vatandaşın elinden kurtuldu. 
     Yaralanan A.A, emniyet güçlerince tedavi edilmek üzere Devlet Hastanesi'ne götürüldü. A.A ile birlikte pazarda yankesicilik yaptığı öne sürülen M.B'de 15 gözaltına alındı. 
     Osman Özkan Özgan 61 , pazarda alışveriş yaparken 90 milyon lirasının çalındığı iddiasıyla şüphelilerden şikayetçi oldu. 
     Olayla ilgili soruşturma sürdürülüyor. 
     
</TEXT>
</DOC>
