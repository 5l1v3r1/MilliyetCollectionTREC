<DOC>
<DOCNO> 164999 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/23/son/sontur09.html </URL>
<DATE> 2003/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Deniz kaçamağı 6 yaralı 
</HEADLINE>
<TEXT>

     Adana'da ünlü sanatçı Hülya Avşar'la aynı ismi taşıyan genç kızın da aralarında bulunduğu 6 genç, denize giderken otomobille kanala uçtu. 
     Küçük Dikili Beldesi'nde oturan 17 yaşındaki Hülya Avşar, akrabası olan 18 yaşındaki Gülnur Ulupınar ve 18 yaşındaki Yasemin Avşar, erkek arkadaşları 22 yaşındaki Abdurrahman Alaattin Ökmen, 23 yaşındaki Rıdvan Ökmen ve 23 yaşındaki Muhammet Beşir Ökmen'le dün Karataş'a plaja gitmek için yola çıktı. Abdurrahman Alaattin Ökmen'in kullandığı 33 DC 068 plakalı otomobil, Yüreğir İlçesi'ne bağlı Doğankent Beldesi girişinde sürücünün arka koltukta oturan kız arkadaşlarıyla konuşmak için başını çevirdiği sırada kontrolden çıktı. Hızla giden otomobil, içinde su bulunmayan kanala uçtu. Kazada otomobildeki 6 kişi çeşitli yerlerinden yaralandı. 
     Yaralılar Devlet Hastanesi'ne kaldırılırken durumu ağır olan sürücü Ökmen Çukurova Üniversitesi Tıp Fakültesi Balcalı Hastanesi'ne, Gülnur Ulupınar ile Yasemin Avşar ise SSK Hastanesi'ne sevk edildi. Ayakta tevdi edilen Hülya Avşar jandarmaya verdiği ifadesinde erkek arkadaşlarıyla Karataş'a denize gittiklerini belirterek, " Otomobilde konuşurken birden gürültü oldu. Sonrasını hatırlamıyorum'' dedi. 

     
</TEXT>
</DOC>
