<DOC>
<DOCNO> 188633 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/14/son/sontur19.html </URL>
<DATE> 2003/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan, Orgeneral Özkök ile biraraya geldi... 
</HEADLINE>
<TEXT>

     Başbakan Recep Tayyip Erdoğan, Genelkurmay Başkanı Orgeneral Hilmi Özkök ile biraraya geldi. 
     Başbakanlık Resmi Konutu'ndaki görüşme, saat 14.25'te başladı. 
     Bugün Başbakan ve Genelkurmay Başkanı'nın resmi gündeminde bu zirve yeralmıyordu. Bu nedenle Ankara kulislerinde "sürpriz zirve" olarak nitelenen buluşmada Irak'a asker göndermeyle ilgili ayrıntıların ele alındığı sanılıyor. 
     Genelkurmay Karargahı'nda dün yapılan bilgilendirme toplantısında, Türk askerinin Irak'ta gideceği bölgenin henüz netleşmediği, gönderilecek asker sayısının da buna göre değişeceği belirtilmişti. 
     Başbakan Recep Tayyip Erdoğan'ın Genelkurmay Başkanı Orgeneral Hilmi Özkök ile görüşmesi yaklaşık 1,5 saat sonra sona erdi. 
     Görüşmenin ardından herhangi bir açıklama yapılmadı. 
     
</TEXT>
</DOC>
