<DOC>
<DOCNO> 175013 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/11/son/soneko07.html </URL>
<DATE> 2003/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa, Irak'a asker gönderilmesiyle ilgili süreci izliyor... 
</HEADLINE>
<TEXT>

     Piyasaların gündeminde bu hafta da Irak'a asker gönderilmesi konusundaki gelişmeler ağırlığını koruyacak. 
     Borsa uzmanları, Hazine'nin düzenleyeceği ihalelerin sonuçlarının da önemli olduğunu dile getirerek, piyasaların asıl dikkatinin Irak konusundaki karara yoğunlaşacağını bildirdiler. 
     Endeksin geçtiğimiz hafta yüzde 8.8 oranında değer artışıyla 11,558.45 puandan kapandığını, işlem hacminin günlük ortalama bazda 471 milyon dolar seviyelerinde gerçekleştiğini anlatan uzmanlar, makroekonomik verilerde görülmeye başlanan iyileşme ve kamu maliyesi üzerinde borç ödeme baskısının azalmasıyla birlikte hisse senedi piyasasında talep artışı yaşandığını anlattılar. 
     Uzmanlar, 7. uyum paketinin tamamlanmasının da piyasaları olumlu etkileyen en önemli gelişmelerden biri olarak değerlendirilebileceğini kaydettiler. 
     Uzmanlar, haftanın son günü dar aralıkta kalan endeksin 10,600-10,625 dirençlerini kıramamasının yükseliş dalgasının gücünü kaybetmesi ve satış baskısının artmasına neden olacağını belirterek, kısa vadede endekste 11,600 puanı direnç, 10,850 puanı da destek seviyesi olarak gösterdiler. 
     
</TEXT>
</DOC>
