<DOC>
<DOCNO> 153560 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/30/son/sonspo33.html </URL>
<DATE> 2003/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Scala'nın Beşiktaş aleyhina açtığı dava karara kaldı... 
</HEADLINE>
<TEXT>

     Beşiktaş Jimnastik Kulübü'nün BJK hastalığı nedeniyle sözleşmesini feshettiği eski teknik direktör Nevio Scala'ya yapılan ödemenin 725 bin dolarlık bölümünü geri almak amacıyla açtığı dava, karara kaldı. 
     İstanbul 10. Asliye Hukuk Mahkemesi'ndeki duruşmaya, davalı Scala'nın avukatı Batur Taşman ile davacı BJK'nın avukatı Şebnem Gül Bedük katıldı. 
     Avukat Taşman, celse arasında dosyaya konulan bilirkişi raporuna ilişkin beyanlarını içeren 2 sayfalık dilekçeyi mahkemeye sundu. 
     BJK'nın avukatı Bedük de, bilirkişi raporunun iddialarını doğruladığını söyledi. 
     Hakim, dosyanın incelenerek kararın açıklanması amacıyla duruşmayı erteledi. 
     Duruşma arasında dava dosyasına konulan Doç. Dr. Özay Açbay'ın hazırladığı bilirkişi raporunda, ''Scala'nın hastalığının aktif durumda olduğu, hastalığın performansı etkilemesinin beklenebileceği, ancak performansın etkilenip etkilenmediği ya da ne derece etkilendiğinin belirlenmesi için bazı özel testler yapılması gerektiği'' bildirildi. 
     BJK'nın avukatlarınca hazırlanan dava dilekçesinde, sağlık sorunları nedeniyle sözleşmesi feshedilen Scala'nın, kendisine daha önce ödenen 1 milyon 250 bin doların çalıştığı süre göz önüne alınarak 725 bin dolarlık bölümünü geri ödemesinin sağlanması isteniyor. 
     




</TEXT>
</DOC>
