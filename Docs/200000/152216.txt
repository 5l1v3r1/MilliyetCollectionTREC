<DOC>
<DOCNO> 152216 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/25/guncel/agun.html </URL>
<DATE> 2003/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
'Beni öldükten sonra korurlar' 
</HEADLINE>
<TEXT>

Kardeşinin benzin istasyonunun kurşunlandığını, kendisinin silahlı saldırıya uğradığını anlatan Çapan, "Valilik bana koruma vermemekte direniyor" diyor 
     SERHAT OĞUZ İstanbul 

     Bahçeşehir Üniversitesi Rektörü'nün makam otomobiline Esenyurt Belediyesi önünde ateş açan saldırganların, aslında Belediye Başkanı'nı hedef aldığı belirtilince, Gürbüz Çapan'ı ziyaret ettik. Esenyurt Belediye Başkanı Çapan, tehditler nedeniyle bir ay önce İstanbul Valiliği'ne koruma verilmesi için başvurduğunu, ancak h l karar çıkmadığını belirterek, "Beni herhalde öldükten sonra korurlar. Burada ölümü bekliyorum" dedi. Saldırıya rağmen belediyede güvenlik önlemi alınmamasını eleştiren Çapan, daha önce de silahlı saldırı sonucu yaralandığını anlattı. 
     
     'SİZDE ÇOK PARA VAR' 
     Çapan, yaklaşık bir ay önce kardeşi Zeki Çapan'ın benzin istasyonundaki bürosuna silahlı saldırıda bulunulduğunu, bunun üzerine, 21 Mart'ta İstanbul Valiliği'ne koruma polisi talebinde bulunduğunu belirterek, şunları söyledi "Kardeşimin benzin istasyonunu kurşunlayanlar, daha önce de para istemişler, 'Sizde çok para var' diye. Oto teyp hırsızlığı yapan bir grup. 13 - 14 yaşlarındalar. Daha önce de beni vurmuşlardı. Hepsi aranıyor, bir aydır bulunamıyor. Ben artık kendimi koruyamıyorum. İstanbul Valiliği'ne koruma için başvurdum. Onlar da komisyona havale etmişler, komisyon uygun görürse, benim korumaya ihtiyaç duyduğumu anlarlarsa bir koruma verecekler." 
     
     SİLAH TAŞIMIYORUM 
     Çapan, "Ne zaman çıkacak bilmiyorum. Ben burada ölmeye yatmışım, ölümü bekliyorum. Ben öldükten sonra beni koruyacaklar, herhalde mermer yapar beni korurlar. Ne yapayım ben şimdi Bu devlet yurttaşlarını korumakla görevli değil mi Yaşama hakkımı devletten bekliyorum ben" dedi. Çapan, saldırganları kimin yönlendirdiğini bilmediğini, bunu devlet güçlerinin ortaya çıkarması gerektiğini belirterek, sözlerini şöyle sürdürdü "Kamuoyunda, burada mafya var gibi göstermek istiyorlar. Bunların hepsinin hik ye olduğunu gelen görür. Adam silahını boşaltıp gidiyor, biz de hanım evladı gibi oturuyoruz burada. Gözdağı falan, ilgilenmem öyle şeylerle. Silah taşımıyorum, halkın içindeyim. Öyle de kalacağım. Yanımda adamlarla mı gezeceğim " 
     
     
     
     


GÜNCEL 


















</TEXT>
</DOC>
