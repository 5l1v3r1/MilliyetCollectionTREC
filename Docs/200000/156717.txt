<DOC>
<DOCNO> 156717 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/15/dunya/dun03.html </URL>
<DATE> 2003/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Riyad'da ölü sayısı 34 
</HEADLINE>
<TEXT>
El Kaide toparlandı 
     DIŞ HABERLER SERVİSİ 

     Suudi Arabistan, önceki gün düzenlenen üç bombalı intihar saldırısında daha önce 29 olarak açıkladığı ölü sayısını 34'e çıkarırken, terör eylemiyle aynı gün açıklanan bir rapor, saldırıyı üstlenen El Kaide'nin en az 11 Eylül öncesi kadar büyük bir tehdit oluşturduğunu ortaya koydu. 
     Londra merkezli düşünce kuruluşu, Uluslararası Stratejik Araştırmalar Enstitüsü'nün IISS yıllık raporunda El Kaide'nin, Afganistan savaşından sonra yeniden toparlandığı belirtilerek, örgüt "h l güçlü bir terör ağı" olarak nitelendirildi. 
     
     90 ülkede 18 bin üye 
     El Kaide militanı olan ya da olduğundan şüphenilen 2 bin 700 kişinin yakalandığını hatırlatan IISS, buna rağmen Usame bin Ladin'e bağlı örgütün 90 ülkede 18 bin üyesi olduğunu vurguladı. 11 Eylül'ün ardından 125 milyon dolarlık mal varlığına el konan örgütün sempatizanlarından önemli miktarda para toplamaya devam ettiği de belirtiliyor. IISS'e göre, Afganistan'da eğitilen El Kaide yöneticileri halen çeşitli ülkelerde aktif durumda. 
     

</TEXT>
</DOC>
