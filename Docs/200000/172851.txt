<DOC>
<DOCNO> 172851 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/31/son/sontur16.html </URL>
<DATE> 2003/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
''Karımı fuhuş çetesi kaçırdı...'' 
</HEADLINE>
<TEXT>

     Adana'da bir kişi, eşinin fuhuş çetesi tarafından kaçırıldığını iddia ederek Cumhuriyet Savcılığı'na başvuruda bulundu. 
     Adana Adliyesi'ne gelen Mehmet Kuru 37 , eşi Gülsemin Kuru'nun 20 , 4 gün önce babasının evindeki çocuklarını getirmek için evden ayrıldığını ancak, daha sonra kendisinden herhangi bir haber alamadığını bildirdi. 
     Mehmet Kuru, Cumhuriyet Savcılığı'na dilekçe verdikten sonra, basın mensuplarına yaptığı açıklamada, yaklaşık bir yıl önce eşinin bir kişi tarafından sürekli rahatsız edilmesi nedeniyle Mersin'e taşındıklarını belirterek, şunları kaydetti 
     ''Bu kişi, daha önce de eşimi kaçırıp, zorla fuhuş yaptırmıştı. Savcılığa başvurarak, eşimi bulup almıştım. Aynı kişi, yine eşimi kaçırdı. Telefonla arayarak eşinin yanında olduğunu ve artık geri dönmeyeceğini söyledi. Eşimin bulunmasını istiyorum.'' Eşi ile aralarında sorun bulunmadığını ifade eden Mehmet Kuru, ''Çocuğumuzu getirmek için Osmaniye'ye gidecekti. Ancak, Osmaniye'ye gitmemiş. Kendisinin hayatından endişe ediyorum'' dedi. 
     
</TEXT>
</DOC>
