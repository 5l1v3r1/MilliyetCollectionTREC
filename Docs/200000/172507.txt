<DOC>
<DOCNO> 172507 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/30/son/sondun05.html </URL>
<DATE> 2003/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Çin Seddi, özel korumaya alınıyor... 
</HEADLINE>
<TEXT>

     Dünyanın inşaat harikatı 2 bin 200 yıllık ve 2 bin 400 kilometre uzunluğundaki Çin Seddi'nin, ''bakımsız kısımları'', dağ sporcusu turistlerin olası bilgisiz hasarlarına karşı korumaya alınıyor. 
     Yeni Çin Haber Ajansı Şinhua'nın başkent Pekin'deki Turizm Yönetim Dairesi ile Kültürel Miras Dairesi'ne dayanarak verdiği bilgiye göre, Seddin harap kısımlarına izinsiz girenler 200 yüen 30 milyon T ila 3000 yüen 4 milyar 800 milyon TL para cezasına çarptırılabilecek. 
     Seddin 500 metre dışına kadar olan alan yapılaşmaya kesinlikle kapatılıyor. 
     Çin Seddi'nin devlet bakımında olan Pekin bölgesi gibi kısımları her yıl milyonlarca yerli ve yabancı turist tarafından geziliyor. 
     Çin Qin Hanedanı İÖ 221-206 döneminde ilk inşaatına başlanan Çin Seddi, Pekin'in 180 kilometre uzağındaki doğu kıyısının açıldığı Sarı Deniz-Bo Hai Körfezi'nden Orta Asya'nın içlerine, Gansu ilinde Tarım Havzası-Taklaman Çölü doğusuna dek uzanıyor. 
     Tarihte gerçekleştirilmiş en büyük inşaat tasarılarından biri olan Çin Seddi'nin Çincesi, eski uzunluk birimi Li'den 500 metre kadar Wan Li Çang Cıng, yani 10 Bin Li'lik duvar. Moğolcası ise ''Jagan Kerme'', yani Beyaz Duvar. 
     Seddin bugün Pekin'e 50 kilometre yakınındaki bölümler, Ming Hanedanı 1368-1644 zamanından. 9-12 metre yüksekliğindeki Seddin, tarihin bir döneminde 4 bin 600 km uzunluğa eriştiği biliniyor. 
     
</TEXT>
</DOC>
