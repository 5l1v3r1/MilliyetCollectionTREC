<DOC>
<DOCNO> 194215 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/08/son/sondun26.html </URL>
<DATE> 2003/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya'da şantiye çöktü 10 yaralı 
</HEADLINE>
<TEXT>

     İtalya'da bir inşaat şantiyesinin çökmesi sonucu 10 işçi yaralandı. 
     İtalya'nın Cenova kentinde bulunan Deniz Müzesi'ndeki şantiyede, restorasyon amacıyla kurulan çelik iskelenin duvarla birlikte çökmesiyle, bir işçinin kaybolduğu bildirildi. 
     Bölgede enkaz kaldırma ve kurtarma çalışmalarının yağmura rağmen sürdürüldüğü belirtildi. 
     İtalya'nın en önemli sendikalarından CGİL'in yetkililerinden Franco Martini, kazanın ardından yaptığı açıklamada, hükümeti inşaat sektöründeki şantiyelerde güvenliği sağlama konusunda özen göstermemekle suçladı. 
     Martini, bu yıl ülkede inşaat şantiyelerindeki kazalarda 185 işçinin yaşamını yitirdiğini belirterek, ''Şantiyelerdeki güvenliği maalesef artık hiç kimse umursamıyor'' dedi. 
     Cenova Savcılığı da kazayla ilgili soruşturma başlattı. 
     
</TEXT>
</DOC>
