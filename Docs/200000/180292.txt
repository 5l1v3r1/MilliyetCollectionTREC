<DOC>
<DOCNO> 180292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/04/son/soneko37.html </URL>
<DATE> 2003/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Gölbaşı'nda bulunan garip cismin incelemesi sürüyor... 
</HEADLINE>
<TEXT>

     Ankara'nın Gölbaşı İlçesi'ne bağlı Yavrucak Köyü'nde, Hasan Yaman isimli vatandaşın gece evinin çatısına gökyüzünden düştüğünü iddia ettiği ''yeşil renkli'' maddenin incelemesi sürüyor. 
     Yeşil renkli maddenin bir parçasını Laboratuvarda incelemeye alan Maden Tetkik Arama MTA Genel Müdürlüğü yetkilileri, ''incelemelerimiz sürüyor, analizi bir haftayı bulabilir'' dediler. 
     Gölbaşı İlçesine bağlı Yavrucak Köyünde oturan Hasan Yaman adlı vatandaş, önceki gece 23.00 sıralarında, gökyüzünden evinin çatısına yeşil renkli buza benzer bir maddenin düştüğü ifade ederken, MTA uzmanları cismin bir parçasını incelemeye almıştı. 
     
</TEXT>
</DOC>
