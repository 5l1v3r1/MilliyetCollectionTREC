<DOC>
<DOCNO> 171098 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/23/yasam/yas11.html </URL>
<DATE> 2003/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Rumlar Türk köpeği diye yaktı 
</HEADLINE>
<TEXT>

   
   Serbest geçişler kapsamında KKTC'ye giden bir Rum'un, evine dönerken yanında götürdüğü köpek, Rum gümrüğünde karantina süresinin dolması beklenmeden yakıldı. 
   Özel bir Rum televizyonunda yayımlanan habere göre, hayvansever Rum'un KKTC'den götürdüğü köpek, Rum gümrüğüne takıldı. Hayvanseverin tüm girişimlerine rağmen, Rum yetkililer karantina süresini beklemeden "Türk köpeği" diye adlandırdıkları hayvanı yakarak öldürdü. 
   
   Telefonlar kilitlendi 
   Köpeğin kafes içindeki görüntüsünün ekranlara yansımasından sonra olaya tepki gösteren birçok Rum'un, Rum Veteriner Dairesi'nin telefonlarını kilitlediği bildirildi. Rum Veteriner Dairesi Müdürü, en az 150 kişinin telefon ederek kendilerini kınadığını söyledi. 
   
   
</TEXT>
</DOC>
