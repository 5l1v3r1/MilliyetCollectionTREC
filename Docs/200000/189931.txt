<DOC>
<DOCNO> 189931 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/20/son/sonspo03.html </URL>
<DATE> 2003/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Şampiyonlar Ligi heyecanı yeniden başlıyor... İşte program 
</HEADLINE>
<TEXT>

     Futbolda Avrupa Şampiyonlar Ligi'nde 3. hafta maçları, yarın ve 22 Ekim Çarşamba günü yapılacak. 
     Ligde Türkiye'yi temsil eden takımlarından Galatasaray, D Grubu'ndaki 3. maçında, yarın sahasında, kendisi gibi ilk 2 maçını da yitiren Yunanistan'ın Pire Olympiakos takımını ağırlayacak. Karşılaşma, Atatürk Olimpiyat Stadı'nda oynanacak. 
     G Grubu'nda ise 3 puan ve averajla, 4 puanlı İtalyan SS Lazio Roma'nın gerisinde 2. sırada bulunan Beşiktaş, gruptaki 3. maçını, 22 Ekim Çarşamba günü deplasmanda grubun 1 puanla sonuncusu Çek Cumhuriyeti'nin AC Sparta Prag takımıyla yapacak. 
     Başkent Prag'daki mücadele, Toyota Arena Stadı'nda yapılacak. 
     Her 2 maç da saat 21.45'de başlayacak ve Star TV'den naklen yayınlanacak. 
     Ligin 3. hafta maçları öncesinde, 6'şar puanla B Grubu'nda FC Internazionale Milan İtalya , C Grubu'nda AS Monaco Fransa , D Grubu'nda FC Juventus Torino İtalya ve F Grubu'nda Real Madrid CF İspanya , 4'er puanla da A Grubu'nda FC Bayern Münih Almanya , E Grubu'nda Glasgow Rangers İskoçya , G Grubu'nda SS Lazio Roma İtalya ve H Grubu'nda da AC Milan İtalya lider durumda bulunuyor. 
     Ligde 3. hafta maçları, A , B , C ve D gruplarında yarın, E , F , G ve H gruplarında ise 22 Ekim Çarşamba günü oynanacak. 
     Ligde 3. haftanın programı şöyle 
     

YARIN A GRUBU Anderlecht Belçika -Celtic İskoçya Olympique Lyon Fransa -Bayern Münih Almanya B GRUBU Lokomotiv Moskova Rusya -Inter İtalya Dinamo Kiev Ukrayna -Arsenal İngiltere C GRUBU Deportivo La Coruna İspanya -Monaco Fransa AEK Atina Yunanistan -PSV Eindhoven Hollanda D GRUBU Galatasaray Türkiye -Olympiakos Yunanistan Juventus İtalya -Real Sociedad İspanya ÇARŞAMBA E GRUBU Stuttgart Almanya -Panathinaikos Yunanistan Glasgow Rangers İskoçya -Manchester U. İngiltere F GRUBU Olympique Marsilya Fransa -Porto Portekiz Real Madrid İspanya -Partizan S.Karadağ G GRUBU Chelsea İngiltere -Lazio İtalya Sparta Prag Çek Cumhuriyeti -Beşiktaş Türkiye H GRUBU Ajax Hollanda -Celta De Vigo İspanya Milan İtalya -Club Brugge Belçika      

     
</TEXT>
</DOC>
