<DOC>
<DOCNO> 153867 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/02/ekonomi/aeko.html </URL>
<DATE> 2003/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
'Nereden buldun' diye sormayacaklar 
</HEADLINE>
<TEXT>

Faizsiz kazanç isteyenler için hazırlanan, 'baraj gelirlerine dayalı gelir ortaklığı' senedine yatırım yapanlara, 'Nereden buldun ' diye sorulmayacak. Vergi de alınmayabilecek 
     Devlet Su İşleri DSİ Genel Müdürü Veysel Eroğlu, Baraj gelirlerinin, 'gelir ortaklığı senedi' yoluyla satışı konusunda çalışmaların tamamlandığını, Karakaya Barajı için bir örnek model hazırlandığını bildirdi. Eroğlu, "Hazırladığımız modelde, bu gelirlerin satışında, alan kişilere nereden buldun diye sorulmayacak" dedi. 
     DSİ Genel Müdürü Eroğlu, hükümetin 'faizsiz kazanç' isteyen kesimlerin tasarruflarını değerlendirmek amacıyla yapılan çalışmaları anlatmak için düzenlediği basın toplantısında, "Sadece Karakaya Barajı'ndan asgari 1,5 milyar dolar toplamamız mümkün" dedi. 
     Maliye, Hazine, DPT ve Özelleştirme İdaresi ile görüşmeler sonucunda hazırlanan çalışmayı önümüzdeki günlerde Enerji Bakanı ve Başbakan'a sunacaklarını kaydeden Genel Müdür Eroğlu, şunları kaydetti 
     
     'Vergi de alınmayabilir' 
     "Vatandaşa kesinlikle döviz bazında asgari bir gelir garanti edilecek, k r - zarar ortaklığı olarak, nereden buldun diye sorulmayacak, gerekirse vergi alınmayacak, ikinci piyasası olacak gibi pek çok şart var, bunlar hep tespit edildi, bunlar arz edilecek. Düşüncemiz, biz sadece hazırlık yapıyoruz. Karakaya gelir ortaklığı senedini çıkarmak. 32 tane devletin elinde olan büyük baraj var elektrik üreten. Sadece Karakaya'nın gelirlerini 5 - 10 yıl satsak, asgari 1,5 milyar dolar toplamamız mümkün." 
     
     Küçükler paket halinde 
     Küçük barajları paket haline getireceklerine işaret eden Eroğlu, "Öyle ki, barajın geliri anapara ve k r payını karşılayacak şekilde hesap yaptık. Satılan bir şey yok burada, reel gelirlerin öne çekilmesi var. Bize verilen talimat, 'HES'ler tam kapasiteyle çalışsın' ifadesini kullandı. 
     "Yastık altında 20 milyar dolar var. Bunun 5 milyar dolarını ekonomiye kazandırsak k rdır" diyen Eroğlu, "Döviz bazında uygun bir k r marjı konacak. Süre 5 - 10 yıl düşünülüyor. Her ikisi için de projeksiyon hazırladık" şeklinde konuştu. 
     
Milli Piyango'ya model arayışı      Milli Piyango'nun MP özelleştirilmesinde, İngiltere ya da Yunanistan modelleri uygulanacak. İstanbul Menkul Kıymetler Borsası İMKB ve MP'nin özelleştirilmesi için Özelleştirme İdaresi'de ÖİB çalışmalar 15 Mayıs'a kadar tamamlanacak. MP için yasa tasarısı hazırlıkları son aşamaya gelirken, İMKB tasarısı üzerinde çalışmalar devam ediyor. 
     MP için dünya örneklerine bakan ÖİB, Yunanistan ya da İngiliz modellerinden birinin uygulanabileceğini düşünüyor. Yunanistan modelinde, MP'nin sayısal loto, hemen kazan gibi oyunlarının yer alacağı bölümün iktisadi devlet teşekkülüne dönüştürülmesi, ardından hisselerinin halka arzı öngörülüyor. MP İdaresi denetleyici olarak kalıyor. Bu modelde hisseler vatandaşa satılmasına rağmen yönetim kamuda kalıyor. İngiltere modelinde ise devlet yönetimi ortadan kalkıyor ve işletme hakkı devri yapılıyor. 
     İMKB için de ağırlıklı olarak uluslararası halka arz üzerinde duruluyor. Bu sistemde Sermaye Piyasası Kurulu SPK üst kurul görevini üstlenirken, İMKB'nin gelirlerinden bir kısmının buraya aktarılması planlanıyor. 
     
     İki liman ihalesi iptal 
     Bu arada Trabzon ve Dikili limanlarının özelleştirme ihalelerini iptal edilirken, Kuşadası ve Çeşme limanlarının satışı onaylandı. Kuşadası Limanı'nın 30 yıllık işletme hakkı 36 milyon dolara Limaş AŞ'ye, Çeşme Limanı'nın 30 yıllık işletme hakkı ise en yüksek teklif sahibi Ulusoy Ortak Girişim Grubu'na 12.5 milyon dolar bedelle verildi. 
     Türkiye Bakkallar ve Bayiler Federasyonu Genel Başkanı Bendevi Palandöken, Federasyon öncülüğünde 900 Tekel toptan satıcısının Tekel'in dağıtım işine talip olduklarırı söyledi. Palandöken, "Özelleşsin ama k rlı bir sistemle, halka açık şirkete dönüşsün" dedi. 
     
K r başka yere, fatura başka yere      Gazetecilerin, 'Elektrik Üretim AŞ, bu barajların suyunu parasız kullanıyor. Şimdi ise para ile alması sözkonusu. Bu elektrik fiyatlarına yansıyacak mı ' şeklindeki sorusunu, Veysel Eroğlu, "Evet" diyerek cevapladı. Böylece hükümetin kaynağı elektrik abonelerinden çıkaracağı da anlaşılmış oldu. Buna göre, su satışından elde edilen gelir, 'faizsiz kazanç' isteyen kesimlere, pahalı elektrik faturaları ise tüm elektrik abonelerine gidecek. 
     


EKONOMİ 


















</TEXT>
</DOC>
