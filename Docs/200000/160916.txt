<DOC>
<DOCNO> 160916 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/04/spor/spo04.html </URL>
<DATE> 2003/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Mehmet Yılmaz yuvada kalıyor 
</HEADLINE>
<TEXT>

Gökdeniz ile anlaşma sağlayan Trabzon, şimdi de golcüsünün bonservisini alıyor 
     BERKUK ÜNYAY 

     800 bin dolar verdiler 
     TRANSFERİN en ciddi çalışan kulübü Trabzonspor, iç transferde de istikrarını koruyor. Gökdeniz ile prensipte anlaşan Bordo - Mavili yöneticiler, dün de İstanbul'da Mehmet Yılmaz'ın bonservisi için Sadettin Saran ile bir görüşme yaptı. Saran'ın Ortaköy'deki şirketine dün giden yönetici İsmail Yavuz, yıldız oyuncunun bonservisi için 800 bin dolara kadar çıktı. 
     
     Saran süre istedi 
     BU para karşılığında futbolcunun bonservisini Trabzonspor'a verebileceğini belirten Saran, düşünmek için süre istedi. Saran'ın Gaziantep ve Malatyaspor'un da tekliflerini de gözden geçireceği ifade edildi. Yavuz ise görüşmenin çok ılımlı geçtiğini vurguladı. Antalya'da tatil yapan Mehmet ise Trabzonspor'a sözü olduğunu belirtti. 
     
     Avni Aker Sebat'a kapalı 
     AKÇAABAT Sebatspor ile Trabzonspor'un, Avni Aker Stadı'nı birlikte kullanma yolunda aldıkları karar değişti. Zeminin iki takımın maçlarını kaldıracak kapasitede olmadığını vurgulayan Bordo - Mavililer'in Başkanı Özkan Sümer, "Avrupa maçlarımız var, Türkiye Kupası ve lig yoğunluğu bütünleşince kış aylarında sıkıntı yaşayabilirdik. Bu nedenle sadece Trabzonspor'un oynamasına karar verdik" dedi. 
     

</TEXT>
</DOC>
