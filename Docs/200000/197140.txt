<DOC>
<DOCNO> 197140 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/22/ekonomi/eko01.html </URL>
<DATE> 2003/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Koç, Tariş'le rakıya giriyor 
</HEADLINE>
<TEXT>

   Koç Holding'in gıda şirketlerini bir araya getiren Tat Konserve ile Tariş'in alkollü içkiler şirketi, rakı üretim ve satışı için ortaklığa gidiyor 
      EKONOMİ SERVİSİ 
   
   Koç Holding rakı üretimi için Tariş'le ortaklığa gidiyor. Grubun gıda şirketleri olan Pastavilla, Maret ve Sek'i bünyesinde birleştirdiği Tat Konserve, taraflar arasında ortaklık niyetinin ortaya konulması amacıyla bir niyet mektubu imzalandığını bildirdi. 
   Şirketin açıklamasında, Tariş Alkollü İçkiler AŞ ile imzalanan niyet mektubuyla, rakı üretim ve satışı ile ilgili projenin hukuki, ticari, teknik yönlerinin belirlenmesinin de amaçlandığı kaydedildi. 
   Tariş'in bünyesindeki, zeytin, zeytinyağı birliği, pamuk birliği, üzüm birliği ve incir birliği ortaklığında, rakı üretmek için bu yıl kurduğu Tariş Alkollü İçkiler AŞ'nin Genel Müdürü Ali Gök, fabrikanın Manisa Alaşehir'de kurulmasının planlandığını söyledi. Gök, 8.5 milyon euro yatırımla kurulması planlanan fabrikanın ilk yıl kapasitesinin 5 milyon litre olacağını, bir iki yıl içinde 10 milyon litreye çıkartılacağını söyledi. Yeni düzenlemeye göre içki üretimi için en az 1 milyon litre kapasiteye sahip olmak gerekiyor. 
   
   Efe de hazırlanıyor 
   Tariş ve Koç ortaklığının en büyük rakibi ise yine İzmir'den çıkacak. İzmir Ticaret Odası üyelerinin kurduğu Elda, Efe markası ile üretim yapmak üzere izin aldı. 
   60 milyon litre rakı üretim kapasitesine sahip olan Tekel'in alkollü içkiler bölümü ihalesinde 292 milyon dolar teklif veren Nurol - Limak - Özaltın - TÜTSAB Ortak Girişim Grubu ise hukuki bir sorunla karşı karşıya. Ankara 8. İdare Mahkemesi, Tekel'in içki bölümünün özelleştirilmesi amacıyla ihaleye çıkılmasına ilişkin ÖİB işleminin yürütmesini durdurdu. 
   
   Markayı tüketici anketiyle seçecekler    Tat Konserve Genel Müdürü Erdal Kesrelioğlu, Tariş'le işbirliği için, "Çünkü onlar Tariş çiftçiye çok yakın. 22 bin ortakları var. Üzümü ve alkol üretimini biliyorlar. Biz de marka yaratma, yönetme ve satışını iyi biliyoruz" dedi. Üretecekleri rakı için düşündükleri isimler olduğunu ve bunların marka kayıtlarının da yaptırıldığını belirten Kesrelioğlu, bu isimlerden hangisinin kullanılacağına tüketici testlerinden sonra karar verileceğini ifade etti. Fabrikanın hasada yetişmesi durumunda gelecek yıl markalı rakının piyasaya çıkacağı öğrenildi. 
   
   Rakı tüketimi yüzde 24.6 arttı Türkiye'de alkollü içki pazarı Ocak - Temmuz milyon dolar 2002 2003 Büyüme Konyak 2.0 2.9 45.3 Cin 9.5 11.8 24.6 Likör 2.0 1.9 -4.6 Rakı 155.8 194.2 24.6 Rom 0.1 0.1 -2.6 Şampanya 0.9 0.9 1.9 Tekila 0.0 0.1 116.8 Votka 17.3 22.8 31.8 Viski 19.8 27.7 40.4 Şarap 35.7 47.0 31.8 TOPLAM 243.0 309.3 27.3 
   Kaynak AC Nielsen 
   
   Pazarın yüzde 85'i birada Ürün Pazar payı Bira 85 Şarap 5 Beyaz alkol Votka, rakı vs. 10 
   
   Beyaz alkolde rakı şimdilik önde Rakı 80 Yerli votka 12 Tekel cin 3 İthal içki 5 
   Yıllık toplam tüketim 100 milyon litre 
   
   İthal içkinin yüzde 80'i viski Viski 80 Votka 10 Diğer Tekila, vermut vs 10 
   Kaynak IWSR 2002 Türkiye verileri 
   
   
</TEXT>
</DOC>
