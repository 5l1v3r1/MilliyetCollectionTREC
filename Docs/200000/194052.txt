<DOC>
<DOCNO> 194052 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/07/son/sonspo10.html </URL>
<DATE> 2003/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
A Milli Futbol takımı aday kadrosu açıklandı... 
</HEADLINE>
<TEXT>

     A Milli Futbol Takımı'nın 12. Avrupa Şampiyonası elemeleri play-off baraj mücadelesinde 15 ve 19 Kasım'da Letonya ile yapacağı karşılaşmaların aday kadrosu açıklandı. 
     Milli Takımlar Teknik Direktörü Şenol Güneş tarafından belirlenen aday kadroya, 23 futbolcu çağrıldı. 
     Aday kadroya son yapılan İngiltere karşılaşmasından farklı olarak yalnızca, sakatlığı nedeniyle Beşiktaşlı Sergen Yalçın'ın yerine, takım arkadaşı Tümer Metin alındı Letonya ile Türkiye A milli futbol takımları arasında 15 Kasım Cumartesi günü başkent Riga'nın Skonto Riga Stadı'nda yapılacak ilk maç, TSİ 20.15'de başlayacak. 
     19 Kasım Çarşamba günü İstanbul BJK İnönü Stadı'nda yapılacak rövanş maçının başlama saati ise 20.30. 
     
     ADAY KADRO 

     Letonya ile yapılacak baraj maçları için belirlenen aday kadroda yer alan oyuncular şöyle 
     İlhan Mansız, İbrahim Üzülmez, Emre Aşık, Tümer Metin Beşiktaş , Fatih Akyel, Tuncay Şanlı Fenerbahçe , Bülent Korkmaz, Hakan Şükür, Hasan Şaş, Ergün Penbe Galatasaray , Gökdeniz Karadeniz Trabzonspor , Ömer Çatkıç Gaziantepspor , Deniz Barış Gençlerbirliği , Zafer Özgültekin Ankaragücü , Tugay Kerimoğlu Blackburn Rovers , Rüştü Reçber FC Barcelona , Okan Buruk, Emre Belözoğlu FC Inter , Ümit Davala SV Werder Bremen , Tayfun Korkut Espanyol , Yıldıray Baştürk TSV Bayer 04 Leverkusen , Nihat Kahveci Real Sociedad , Alpay Özalan. 
     

     
</TEXT>
</DOC>
