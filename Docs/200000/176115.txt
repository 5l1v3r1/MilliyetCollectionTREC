<DOC>
<DOCNO> 176115 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/16/son/sondun03.html </URL>
<DATE> 2003/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Şeker hastalarının sayısı artıyor hastalıktan ölümler azalıyor 
</HEADLINE>
<TEXT>

     Dünyada şeker hastalarının sayısının arttığı, hastalıktan ölenlerin oranının ise azaldığı bildirildi. 
     Güney Danimarka Üniversitesi'nde yapılan araştırmada, şeker hastalarının sayısının her yıl yüzde 3 oranında arttığı, hastalıktan kaynaklanan ölümlerin ise her yıl yüzde 3 oranında azaldığı belirlendi. 
     Lancet dergisine açıklama yapan bilim adamları, hasta sayısındaki artışın şişmanlık sorununun büyümesine, şeker hastalığından ölümlerin azalmasının ise etkili tedavilere bağlı olduğunu belirtti. 
     Dünyada şeker hastası sayısının 135 milyonu bulduğunu kaydeden uzmanlar, sorunun büyük ve ölümcül olduğunu, şeker hastalığından ölümlerin azalmasının rahatlık sağlamaması gerektiğini ifade etti. 
     Şeker hastalığıyla mücadelenin, sağlıklı beslenme ve egzersizle mümkün olabileceği hatırlatıldı. 
     Tip 2 şeker hastalarında ensülin salgılanmasının düşük, glikoz oranının ise yüksek olduğu biliniyor. Hastalığa tedavi uygulanmazsa körlük, böbrek yetmezliği, kalp hastalıkları ve ölüm riski artabiliyor. 
     
</TEXT>
</DOC>
