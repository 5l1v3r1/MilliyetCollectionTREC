<DOC>
<DOCNO> 170441 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/19/son/sontur12.html </URL>
<DATE> 2003/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Bisiklet üzerinde rekor deneyen genç bilinç kaybı yaşadı 
</HEADLINE>
<TEXT>

     Bisiklet üzerinde 52 saat kalma rekoru denemesi yapan Mustafa Akın, 40 saat 15 dakikayı tamamladı. 
     Akın, dün saat 02.00'da aşırı uykusuzluk ve yorgunluk nedeni ile kısa süreli bilinç kaybı yaşadığını belirterek, ''112 Acil Yardım ekipleri tansiyonumu ölçüp, müdahale ettiler. Kısa sürede kendime geldim ve bisiklete binmeye devam ettim. Bunlar, denemeye hazırlıksız başladığım için oldu. Fakat 40 saati geride bıraktım ve kendimi çok sağlıklı hissediyorum. Bu rekoru kıracağım'' dedi. 
     Bolu Belediye Başkanı Yüksel Ceylan, gece yaşanan olayın kendisine haber verilmesi üzerine rekor denemesinin yapıldığı Anıt Park'a gelerek, Akın'a bisikleti ile bir süre eşlik etti. 
     Bisiklet Sevenler Derneği Genel Sekreteri ve eski Milli bisikletçi Murat Suyabatmaz ise bisikletçinin göğsünde kalp ritim ölçer aletinin takılı olduğunu belirterek, şunları söyledi 
     ''Mustafa, kolunda bulunan göstergeden kalp ritimlerini ve kan basıncını sürekli takip ediyor. Öte yandan çay, kahve gibi doğal uyarıcıları deneme boyunca hiç içmedi. Çünkü reflekslerinin yavaşlayacağı ilerleyen saatlerde bunları içerek, vücudunun hemen tepki vermesini sağlayacak.'' Bu arada, rekor denemesi yapan Akın'a halkın desteği sürüyor, 
     
</TEXT>
</DOC>
