<DOC>
<DOCNO> 155735 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/10/siyaset/asiy.html </URL>
<DATE> 2003/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak gençlerinden umutsuz sözler 
</HEADLINE>
<TEXT>
İlk fırsatta kaçıp gideceğim 
Önce güvenlik, sonra siyaset. Herkesin önceliği güvenliğin sağlanması. Üniversiteliler canlarından bezmiş. Saddam adını duymak istemiyorlar 
     Bağdat Günleri - 5 

     Hasan CEMAL 

     Genç adam diyor ki "Ben bu ülkede savaşa açtım gözümü. Doğdum savaş, hala bitmedi. İlk fırsatta çekip gideceğim bu ülkeden..." Teknoloji Üniversitesi’nde öğrencilerle sohbet ediyorum. Korkunç yağmanın izlerini silmek, sınıflarını oturulur hale getirmek için birkaç gündür temizlik yapıyorlarmış. 
     Ortalık perişan, iç parçalayıcı. 
     Ne kitap kalmış ne bilgisayar. Klimaları, masaları, sandalyeleri, lambaları ne var ne yok alıp götürmüşler. 
     Elektronik Mühendisliği’nin kapısında kurşun izleri. "Silahlı olmayan yok artık" diyor, "Bütün askerler silahlarını en yakın yere atıp kimliklerini yaktıktan sonra kaçtılar. Herkes bu silahları alıp günün birinde lazım olur diye bodrumuna, sandığına sakladı." 
     
     H l yanık kokusu var 
     Ağlamaklı bir sesle yakınıyor 
     "Bakın, 183 bilgisayarımız birkaç ay önce gelmişti, gıcır gıcırdı. Şimdi hepsi gitti. Nasıl çalışacağız Burası Elektronik Fakültesi..." 
     Yağmacılar, kaçarken bazı odaları ateşe vermişler. Yanık kokusu hala insanın genzini yakıyor. Öğrenci kayıt bürosu tümüyle yakılmış. Duvarına beyaz tebeşirle şunlar yazılı 
     "Kalkın ve zulmedenlere, Amerikalılara ve Yahudilere karşı savaşın " 
     22 yaşında Can Selim. 
     Keldani, Hıristiyan. 
     "Irak’a ne mi olacak Hiç umurumda değil. Ben doğduğumdan beri hep savaş gördüm. Nasıl karamsar olmayayım ki " 
     Zeyd Züher, 22 yaşında. 
     Süryani Arap. 
     "Babam İran savaşında şehit düştü, 1987’de. Ben altı yaşındaydım. Kız kardeşim üç aylık. Ben hayal meyal hatırlıyorum babacığımı... Ambargo kalkarsa, maaşlar ödenmeye başlarsa, yani durum iyileşirse kalırım Irak’ta. Yoksa ben de gitmek isterim." 
     
     Barbarlık bu 
     Müslüman, 21 yaşında. Türkmen ve Türk bir aileden geliyor. 
     Adı, Fırat Zahavi 
     "Gençsin, bu kadar karamsar olma diye söylemesi kolay. Siz bu ülkede hiç yaşamadınız. Her şey yağmalandı. Barbarlık bu. İnsanlık hali değil. Petrol zenginliğimiz mi Bu zenginliği savaş yerine kalkınmaya kullanmak mı O zenginliğinizi de Amerika’ya vermişseniz ne olacak .." 
     Bu arada konuyu değiştiriyor 
     "Ama bir devrim oldu. Eskiden yasaktı, şimdi her tarafta çanak anten. Eskiden iki üç kanal vardı. Hepsinde Saddam Saddam Saddam... Şimdi insanlar yeni bir dünya keşfediyorlar." 
     Güleryüzle yanımıza gelen bazı kız öğrenciler türbanlı, başörtülü. 
     Sözü Türkiye’ye getiriyor 
     "İsteyen türbanlı, isteyen başörtülü, isteyen başı açık. Bu konuda Türkiye’dekinden daha demokratik..." 
     
     Amerika’ya güven yok 
     Zeyd’e Amerika’yı soruyorum. 
     "Kimsenin güvendiği yok. Herkes bir an önce gitmelerini istiyor. Amerika kendine göre bir hükümet kuracak Irak’ta" diyor. 
     Muhammed Ali, 22 yaşında. 
     Şii Arap, elektronik okuyor. Siyah sakallı. Elinde tespihi, şıkır şıkır çekiyor. 
     "Ben ayrılmam ülkemden. Şimdi her şey Amerika’nın elinde. Ne isterse o olur. Gitsin Amerika. Halkı temsil eden bir hükümet kurulsun. Müslüman bir hükümet olsun, ama İran’daki gibi aşırı olmasın." 
     O da siyah sakallı. Tespihi elinde. Sünni Arap. 
     Adı, Ahmet Fevzi. 
     "Müslüman bir hükümet olsun ama İran’daki gibi mutaassıp olmasın. En iyi yasalar Müslümanlıkta..." 
     
     Çok karamsarım 
     Tamara Riadh, 23 yaşında. 
     Arap Sünni. Güzel bir kız. Yeni mezun olmuş Elektronik bölümünden ve üniversitede kalmış. Babası, Almanya’yla da iş yapan bir tüccar. Annesi bilgisayarcı. 
     "Öylesine bir yağma ki, ancak birkaç yılda eski haline gelebilir bu laboratuvarlar. İnsanın içi acıyor. Çöktü her şey. Çok karamsarım. Güvenlik en önemli sorun. Hala sokağa çıkmaya korkuyoruz. Benzin yok, arabayla gelemiyoruz. Maaşlarımız dört aydır ödenmedi." 
     Rejim ne olur sorusuna yanıtı 
     "Herhalde İran’daki gibi olmaz. Buna Amerika da izin vermez. 1980’de doğdum. Gözümü açar açmaz İran Savaşı. Bir daha hiç bitmedi savaşlar. Bıktım. Partilere inanmıyorum. Irak Ulusal Kongresi Başkanı Ahmet Çelebi mi O hırsız. Kırmızı bültenle aranıyor. Babamın dedeleri Türk... Amerika hakkında ne mi düşünüyorum No comment Yorum yok " 
     Üniversitenin iç avlusu. 
     
     Baasçıların peşinden 
     İnşaat mühendisliğinden bir ögretim üyesiyle siyaset konuşuyoruz. 
     "Baasçıları herkes tanıyor. Onların peşinden kimse gitmez. Ahmet Çelebi, herkes ona hırsız diyor. Şii partiler halkı peşinden götüremez." 
     Genç öğrenci söze giriyor 
     "Amerika’nın koyacağı adamı kimse istemez." 
     Mühendislik Fakültesi’nde öğretim üyesi 
     "Ben Şii Arabım. Eşim, Sünni Arap. Bakın, bu arkadaşım Kürt, onun eşi Arap... gülüşmeler Irak farklı bir toplum. İran gibi olmaz. Ayrıca bu konuda Amerika’nın kırmızı çizgileri var. Amerika da istemiyor bir Humeyni..." 
     Bir başka öğretim üyesi 
     "Şii partiler kazanamaz. İran gibi olmayız. Ama dikkat edin, ne İran gibi ne de Türkiye gibi... Çünkü rejimde İslamdan bir şeyler olmalı." 
     Karı koca öğretim üyesi. Erkek Arap, annesi İstanbul’dan. Kadın Kürt, Süleymaniye’den, anlatıyor 
     "Saddam rejimi beni yıllar yılı Süleymaniye’ye bırakmadı, kocam Arap diye. İran olmayız, yapımız farklı. Biz de iyi Müslümanlarız ama İslami yönetime karşıyız. Yetti artık, barış içinde yaşamak istiyoruz. Çok parti kuruluyor ama hepsi balon... Bizim için en önemli sorun bugün için güvenlik. Korkuyoruz dışarı çıkmaya. Çocuklarımızı okula gönderemiyoruz. Benim kızım ilkokulda. Otuz kişilik sınıfta daha altı yedi öğrenci var." 
     Katolik Süryani, Musul’dan. 
     Öğretim üyesi. Kime oy vereceksin, Ahmet Çelebi olabilir mi diye sorunca cevap aynı yine 
     "Ona vermem, o hırsız." 
     
     Karar Iraklıların 
     Dr. Reşit, Elektronik Fakültesi Dekanı. 
     "Ne mi olacak Irak’ta Amerika’ya sorun bu soruyu..." 
     "Sonunda karar yine Iraklıların..." 
     "Kuşkuluyum." 
     Dr. Reşit, beni makam odasına götürüyor. Yağmalanmış, yakılmış. "Çok değerli kitaplarım da gitti. Bilgisayar kayıtları, çalışma notlarım her şeyim... Barbarlık bu" diye dert yanıyor bana. 
     İçim daralıyor. 
     "Yasser." 
     "Yes sir " 
     "Bas gaza, gidelim burdan." 
     "İnşallah " 
     Hitap tarzı böyle Yasser’in. 
     
     Gösterinin içindeyiz 
     Caddeye çıkar çıkmaz bir anda kendimizi bir gösterinin içinde buluyoruz. Genç ihtiyar, çoluk çocuk, kadın erkek yürüyor, Sınaa Caddesi’nde. 
     Güneş tepemizde, yakıcı. 
     Siyah çarşaflı kadınların ellerinde Arapça, İngilizce pankartlar. 
     "Emniyetli ev istiyoruz." 
     "Nerede kaldı insan hakları " 
     "Bize yardım edin " 
     Amerikalı askerlerin bulunduğu binanın önünde toplanıp slogan atıyorlar. Eski polis merkeziymiş. Amerikalılar, göstericilerden bazılarını demir kapıyı açıp içeri alıyorlar. Amerikalıya soruyorum 
     "Nasıl organize oluyor " 
     "Bilmiyorum ve hiç ilgilenmiyorum." 
     O da burnundan soluyor. 
     Yasser tercümanlık yapıyor. Ahmet fotoğraf çekerken bağırıyor bana 
     "Çok kalabalık, aman Ali babalara dikkat Elleri birden cebe dalıyor." 
     
     Saddam’a tepki büyük 
     Bağdat’ta bir gün. Üniversite öğrencileri... Öğretim üyeleri... Sokaktaki adam... Hepsinin önceliği, günlük yaşamda güvenliğin sağlanması... Siyaset arka planda. 
     Özellikle üniversite gençleri canlarından bezmiş. Çünkü bütün hayatları savaşla, savaş koşullarında geçmiş. Saddam’ın adını bile duymak istemiyorlar. 
     Altı gündür Bağdat’ta dolaşıyorum. 
     Toplumun değişik kesimleriyle konuşuyorum. Saddam hakkında farklı düşünene henüz rastlamadım. Hepsi bir yerde şöyle ya da böyle basıyor küfrü... 
     "12 yıllık ambargo, halkı Saddam’ın etrafında kenetledi" diyen görüşün nasıl bir balon olduğunu Bağdat sokaklarında anlamak güç değil. Üç haftada gelen yıldırım çöküşün temelinde, herhalde Saddam’a duyulan tepkinin büyük payı var. 
     
     Yarın 
     Iraklı şairlerin, romancıların yeni sesi... Edebiyatçılar ve Yazarlar Derneği’nin Saddam sonrası ilk toplantısındaki heyecan... Irak Komünist Partisi... Saddam döneminde kaybolanlarla polis dosyalarının kanlı öyküsü... 

</TEXT>
</DOC>
