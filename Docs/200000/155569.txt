<DOC>
<DOCNO> 155569 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/09/son/sondun25.html </URL>
<DATE> 2003/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Eminem'in şarkıları futbolcuları motive ediyor 
</HEADLINE>
<TEXT>

     Futbolcuların, en fazla Rapçi Eminem'in şarkılarıyla motive olduğu belirtildi. 
     Guardian gazetesindeki habere göre, Manchester Üniversitesi'nde görevli müzik psikologu Neil Todd, yaptığı ankette futbolculara, hangi müzik türünün onları maçlardan önce en çok motive ettiğini sordu. 
     Anket sonucunda, futbolcuların çoğunun Eminem'in ''8 Mil'' filminin müziğiyle motive oldukları ortaya çıktı. 
     Todd, gazeteye yaptığı açıklamada, Eminem'in şarkılarındaki dans ritimleri ile özgüven ve gurur ağırlıklı sözlerin futbolcular için motive edici olduğunu ve onlarda yarışma azmini artırdığını kaydetti. 
     Ankette, İrlandalı rock grubu U2, Eminem'den sonra 2. sırada yer alırken, 3. ve 4. sıralarda rapçi Nelly ve rock grubu Oasis bulunuyor. 
     Listedeki ilk kadın, 8. sırayla Avustralyalı pop şarkıcısı Kylie Minogue. 
     
</TEXT>
</DOC>
