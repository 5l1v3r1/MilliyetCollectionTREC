<DOC>
<DOCNO> 183847 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/22/yasam/yas01.html </URL>
<DATE> 2003/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Kediler kadına yarıyor erkeği çekilmez yapıyor 
</HEADLINE>
<TEXT>

   Üç ülkede birden yapılan araştırma, kedilerdeki bir parazitin, sahiplerinin karakterini değiştirdiğini ortaya çıkardı 
      DIŞ HABERLER SERVİSİ 
   
   Kedilerin taşıdığı 'toksoplazma paraziti'nin, insanların kişiliğini yavaşça değiştirdiği, bilimsel araştırmalarla ortaya kondu. 
   İngiltere, Çek Cumhuriyeti ve Amerika'da yürütülen ortak araştırmanın sonuçlarına göre, kedilerinden toksoplazma paraziti kapan erkekler, çekiciliklerini kaybediyor, saldırgan, kıskanç, şüpheci oluyor. Kedilerin paraziti, kadınların ise daha çekici, bakımlı, eğlenceli, sosyal olmasını sağlıyor. Ancak kediden parazit kapan kadın, aynı zamanda güvenilmez bir sevgiliye dönüşüyor ve partnerini aldatma olasılığı artıyor. 
   Araştırmanın öncülüğünü yapan Amerika'daki Stanley Tıbbi Araştırma Enstitüsü uzmanlarına göre, toksoplazma paraziti taşıyanların, şizofren ve manik depresif olma riskleri artıyor. 
   
   Kaza riski de var 
   Parazit, insanların reflekslerini de yavaşlatıyor. Bu yüzden de kedi sahiplerinin trafik kazası yapma riski artıyor. Oxford Üniversitesi'nden Dr. Manuel Berdoy'a göre, Fransa ve Almanya'da nüfusun yaklaşık yüzde 90'ı toksoplazma paraziti taşıyor. 
   
   
   
</TEXT>
</DOC>
