<DOC>
<DOCNO> 163544 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/16/son/sontur11.html </URL>
<DATE> 2003/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzan'ın miting kasetleri savcılığa teslim edildi 
</HEADLINE>
<TEXT>

     Bursa Emniyet Müdürlüğü, Genç Parti Genel Başkanı Cem Uzan'ın, Bursa'da düzenlenen mitingte yaptığı konuşmanın metnini ve görüntü kasetlerini, Cumhuriyet Başsavcılığı'na teslim etti. 
     13 Haziran'daki mitingte, Başbakan Recep Tayyip Erdoğan ve hükümetle ilgili eleştirilerde bulunan Uzan'ın konuşma metni ve görüntü kasetleri, Emniyet Müdürlüğü'nce, Bursa Cumhuriyet Başsavcılığı'na ulaştırıldı. 
     Konuşma metni ve görüntü kasetleri üzerinde incelemelerini sürdüren Cumhuriyet Başsavcılığı'nın, bir suç unsuruna rastlanması halinde, TCK'nın, ''Türklüğü, cumhuriyeti, Büyük Millet Meclisi'ni, hükümetin manevi şahsiyetini, bakanlıkları, devletin askeri ve emniyet muhafaza kuvvetlerini veya adliyenin manevi şahsiyetini alenen tahkir ve tezyif'' suçlarını ilişkin cezaları düzenleyen 159. maddesi uyarınca, Cem Uzan hakkında soruşturma açmak için Adalet Bakanlığı'ndan izin isteyeceği öğrenildi. 

     
</TEXT>
</DOC>
