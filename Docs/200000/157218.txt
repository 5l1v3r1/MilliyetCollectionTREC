<DOC>
<DOCNO> 157218 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/17/spor/bnba.html </URL>
<DATE> 2003/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Lakers’tan acı veda 
</HEADLINE>
<TEXT>

NBA’de son üç yılın şampiyonu, San Antonio Spurs’a 110-82 yenildi, seride 4-2 geriye düşüp, elendi. Tim Duncan, 37 sayıyla L.A. Lakers’ı vuran isim oldu 
     Jackson’suz bu kadar 
     NBA’DE son üç sezonun şampiyonu Los Angeles Lakers, Batı Konferansı yarı final serisinin altıncı maçında San Antonio Spurs’a evinde 110 - 82 yenildi, 4 - 2’lik skorla elendi. Lakers bu sonuçla üst üste dördüncü şampiyonluğu yakalama şansını yitirdi. Şampiyon sahaya yine kalp ameliyatı geçiren coachu Phil Jackson’dan yoksun olarak çıktı. 
     
     Duncan fırtınası 
     LOS Angeles’ta oynanan karşılaşmada San Antonio Spurs’u 37 sayı, 16 ribaund, 4 asist ve 2 blokluk performansıyla Tim Duncan sırtlarken, Tony Parker da 27 sayı, 5 asist ile Duncan’a eşlik etti. Los Angeles Lakers’ta ise Shaquille O’Neal 31 sayı, 10 ribaund, Kobe Bryant da 20 sayı ile oynadılar. 
     
Kings’in yüzü güldü      BATI Konferansı’nın Sacramento Kings ile Dallas Mavericks arasında oynanan yarı finalinde gülen taraf 115 - 109’luk skorla Sacramento oldu ve seride 3 - 3’lük eşitliği sağladı. Arco Arena’da 17 bin 317 seyircinin izlediği karşılaşmada, ev sahibi takımda Hidayet Türkoğlu ilk beşte sahaya çıktı. 
     30 dakika sahada kalan Hidayet Türkoğlu, 2 4 iki sayı, 1 2 üç sayı, 3 ribaund, 2 asist, 1 top çalma, 2 top kaybı ile oynadı, 7 sayıyla maçı tamamladı. Sacramento’da Stajakovic 24 sayı, 10 ribaund, Divac ve Bobby Jackson 21’er sayı, Doug Christie de 20 sayı, 9 ribaund, 6 asistle göze battı. 
     

</TEXT>
</DOC>
