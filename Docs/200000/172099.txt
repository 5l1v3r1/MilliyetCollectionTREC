<DOC>
<DOCNO> 172099 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/28/son/sondun15.html </URL>
<DATE> 2003/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Koreli yapışık bebekler yoğun bakımdan çıktı 
</HEADLINE>
<TEXT>

     Singapur'da geçen hafta ameliyatla ayrılan, omurgalarının alt tarafından yapışık 4 aylık Koreli kız bebekler, yoğun bakımdan çıktı. 
     Ruffles Hastanesi doktorlarından Yang Ching Yu, Ji Hye ve Sa Rang'ın durumlarının iyiye gittiğini, gelecek hafta taburcu olacaklarını söyledi. 
     Kızların, 5 gün boyunca tutuldukları yoğun bakım servisinde olumsuz bir gelişmeyle karşılaşılmadığı, bebeklerin glikozsuz süt içmeye ve idrara çıkmaya başladıkları belirtildi. 
     Koreli ikizlerin annesi Jeon Yoon Kyong 31 , ''Çok mutluyuz. Bu bir mucize'' açıklamasını yaptı. 
     Sa Rang ve Ji Hye adlı kız kardeşler, geçen hafta Singapur'da 5 saat süren başarılı bir ameliyatla ayrılmıştı. 
     Yaklaşık 28 bin 500 dolara mal olan ameliyat, Ruffles Hastanesi Başhekim Yardımcısı olan, İranlı yapışık ikizler Ladan ve Lale Bijani'nin ameliyatını da yapan uzman Doktor Keith Goh'un denetiminde yapılmıştı. 
     
</TEXT>
</DOC>
