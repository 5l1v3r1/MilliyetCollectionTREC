<DOC>
<DOCNO> 150580 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/18/ekonomi/eko06a.html </URL>
<DATE> 2003/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Vestel 1.6 milyar dolarlık ihracat hedefine koşuyor 
</HEADLINE>
<TEXT>

Zorlu Dünya liderliğini amaçlayan Vestel'le bu yıl 1.6 milyar dolarlık ihracat hedefliyoruz 
     ANKARA Milliyet 

     Zorlu Holding Yönetim Kurulu Başkanı Ahmet Zorlu, grup olarak bu sene ihracat hedeflerinin 1 milyar 600 milyon dolar olduğunu belirterek, "Durmak yok, koşmak var, hedeflerimiz büyük'' dedi. 
     Vestel Ankara - Ümitköy Showroom'un açılışına katılan Zorlu, burada gazetecilerin sorularını yanıtladı. Vestel'in artık kalitesiyle kendini ispatladığını ve Avrupa liderliğini eline geçirdiğini anlatan Zorlu, iki gün içinde Ankara'da beş adet yeni showroom'un açılacağını ve Vestel'in 2004'e ülke genelinde 400 showroom'la girmeyi hedeflediğini bildirdi. Halen dünyada 107 ülkeye Vestel ürünlerinin ihraç edildiğini ve üretimde Avrupa liderliğini ellerine aldıklarını kaydeden Zorlu, şunları söyledi 
     
     Hedef dünya liderliği 
     "Şimdi dünya liderliğine koşan bir Vestel var ortada. Türkiye'deki bu kadar olumsuzluklara rağmen yatırım yapıp istihdamı çoğaltıyoruz. Amacımız dünya liderliğini almak. Geçen sene 1.3 milyar dolarlık ihracat yapmıştık, bu sene 1.6 miyar dolar ihracat hedefledik." 
     


SİYASET 




























</TEXT>
</DOC>
