<DOC>
<DOCNO> 165244 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/25/astro/index.html </URL>
<DATE> 2003/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Eskiyle yeniyi bağdaştırın 
</HEADLINE>
<TEXT>

     Bugün gökyüzü geçmişten ders almak ve aynı hataları yapmamak için uyarıda bulunuyor. Eldeki kaynakları daha iyi kullanmak gerekecek. Koç'lar parasal konularda koşturmaca içinde olabilirler. Duygusal konuları bir kenara atıp işlere yoğunlaşmaları gerekiyor. Boğa'lar yapıcı çalışmalar içinde olacaklar. Yenilikler yapmak için pek ideal zaman olmasa da, başkalarından öğrenebilecekleri çok şey söz konusu İkizler maddi konular, borç alacak işleri ve duygusal alanda onları etkileyebilecek ilişkiler içine girebilir. Sabretmeyi öğrenmesi gerekiyor Yengeç'ler bugün yeni iş bağlantıları ya da bazı anlaşmalarla karşılaşabilirler. Duygularını bir kenara koyup olaylara net bakmaları gerekiyor. Yakın ilişkiler dikkat çekici. Aslan'lar iş ortamında, biraz çabayla çok verimli olabilirler. Bunu yapmak için elde işlere konsantre olmak ve sabretmek gerekiyor. Başak'lar kendilerini daha rahat gösterebilecekleri bir gündeler. Zihinsel uğraşlar, yaratıcı konular üzerinde durmalılar. Bu arada konuşma, yazma ve hareket de onlara keyif verebilir. 
     Terazi'ler koşturmacanın ağır bastığı bir günde. Ev ya da yakınlarla ilgili konular, tamamlanması gereken işler onları özellikle öğlen daha fazla meşgul edebilir. Akrep'ler gün içinde eğitim, hareket, konuşma ve yazma gibi zihinsel faaliyetlerde başarılı olabilirler. Kısa yolculuklarda da anlaşmalar gündeme gelebilir. Yay'lar parasal alanda gerçekçi olmalılar. Bu konuda alabileceği haberler yüzünden temkinli olmak zorunda kalabilir. Yapıcı olmaya özen göstermeliler. Oğlak'lar meşgul bir gündeler ama şans onlardan yana. Ay sayesinde akıcı hareket edebilirler. Anlaşmalar, hareket ve kısa yolculuklarda canlılık söz konusu. Kova'nın gerçekçi olması ve hayallere kapılmaması gerekiyor. Üstünde durduğu konuları kontrol etmeli ve hazırlık yapmalı. Yakında harekete geçme zamanı gelecek. Balık'lar grup çalışmalarında ve sosyal alanda başarılı olabilecekleri bir gündeler. Yeni fikirler onları canlandıracak. 
     

</TEXT>
</DOC>
