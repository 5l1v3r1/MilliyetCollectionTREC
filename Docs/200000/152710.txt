<DOC>
<DOCNO> 152710 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/27/magazin/mag01.html </URL>
<DATE> 2003/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Asena'yı dövdü 'Şaka' dedi 
</HEADLINE>
<TEXT>

Tanıklara göre, İbrahim Tatlıses dün Atatürk Havalimanı'nın ortasında Asena'ya 'bir kez daha' tekme tokat saldırıp bakanları azarladı 
     SİNAN TOROS İstanbul 

     İbrahim Tatlıses, bir darılıp bir barıştığı sevgilisi Asena'yı yine hırpaladı. Görgü tanıklarına göre, olay şöyle gelişti 
     Asena, Almanya'ya gitmek üzere dün sabah Atatürk Havalimanı'na geldi. Ve işlemlerini yaptırırken, peşinden gelen Tatlıses, kolundan çekerek tartakladı. Asena da kaçarak yolcuların arasına karıştı. Oryantalin peşini bırakmayan Tatlıses, bu kez bir pet su şişesiyle Asena'nın başına şiddetle vurdu. Saçılan suyla ıslanan yolcuların tepki gösterdiği Tatlıses, 'Sizi ne ilgilendirir ' diye bağırdı. 
     
     Polis yine seyretti 
     Havaalanı polisi duruma müdahale etmezken, hırsını alamayan türkücü, yeniden Asena'nın yanına gitti ve genç kadına yumruk ve tokat atarak, bagajlarını tekmeledi. Tatlıses, bir başka kontuara yaslanırken Asena, işlemlerini yaptırıp pasaport kontrolü sırasına girdi. Tatlıses, tekrar Asena'nın yanına gelerek kolunu omuzuna attı ve konuşmaya başladı. El kol işaretleri yapan Asena, pasaport kontrolünden geçerek, kendisini Münih'e götürecek Lufthansa uçağının bulunduğu 210 numaralı körüğe giderken gözyaşı döktü. Onun gözden kaybolmasıyla Tatlıses de alandan ayrıldı. 
     
Tatlıses Böyle bir olay yok      Sürekli Asena'yı dövdüğü haberleriyle gündeme gelen Tatlıses'in, bir süre önce de Acarkent'te havuza giden sevgilisine saldırdığı iddia edilmişti. Asena'yı hırpalayıp havuza ittiği söylenen Tatlıses, olay Jandarma'ya intikal edince "Ben Asena'nın hem kocası, hem babası, hem arkadaşıyım yani onun her şeyiyim" demiş, Asena da "Bizim ailede tek kişi konuşur, bana söz düşmez" deyince olay kapanmıştı. Tatlıses, dünkü olay için de Menajeri Eyüp Kanat aracılığıyla şu açıklamayı, yaptı "Böyle bir olay yaşanmadı. Asena Hanım'ı tedavisi için Almanya'ya ablasının yanına yolcu ettim. Su şişesiyle kendisine şaka yaptım o kadar. Beş gün sonra da yanına gideceğim." 
     


MAGAZİN 












</TEXT>
</DOC>
