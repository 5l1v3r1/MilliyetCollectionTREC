<DOC>
<DOCNO> 187280 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/08/son/soneko28.html </URL>
<DATE> 2003/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Yüksek Planlama Kurulu toplantısı sona erdi... 
</HEADLINE>
<TEXT>

     Başbakan Recep Tayyip Erdoğan başkanlığında yapılan Yüksek Planlama Kurulu YPK toplantısı sona erdi. 
     Başbakanlık Merkez Bina'da saat 11.30'da başlayan toplantı, 3 saati aşkın sürdü. 
     Toplantıya Devlet Bakanı ve Başbakan Yardımcısı Abdüllatif Şener, Devlet Bakanı Ali Babacan, Bayındırlık ve İskan Bakanı Zeki Ergezen, Ulaştırma Bakanı Binali Yıldırım, Sanayi ve Ticaret Bakanı Ali Coşkun, Enerji ve Tabii Kaynaklar Bakanı Hilmi Güler ile Sağlık Bakanı Recep Akdağ'ın yanı sıra Başbakanlık, Hazine, Maliye, DPT, Enerji ve Tabii Kaynaklar Bakanlığı, Milli Eğitim Bakanlığı müsteşarları ile Özelleştirme İdaresi Başkanlığı ve yatırımcı kuruluşların temsilcileri katıldı. 
     Sanayi ve Ticaret Bakanı Ali Coşkun, toplantı çıkışında ''çalışmaları yarıladık, Cuma'ya biter'' derken, Devlet Bakanı ve Başbakan Yardımcısı Abdüllatif Şener'in toplantı gündemine ilişkin bir açıklama yapacağını belirtti. 
     
</TEXT>
</DOC>
