<DOC>
<DOCNO> 176540 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/18/son/sontur02.html </URL>
<DATE> 2003/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Eşini bir gençle birlikte bastı pompalı tüfekle dehşet saçtı 
</HEADLINE>
<TEXT>

     Adana'da bir kişi, evinde eşiyle birlikte yakaladığı genci, pompalı tüfekle öldürdü. 
     Emniyet Müdürlüğü yetkililerinden alınan bilgiye göre, olay Yeşilyurt Mahallesi 80 Sokak'taki bir evde meydana geldi. Sabah saatlerinde ''Pazara gidiyorum'' diyerek evden ayrılan ve bir süre sonra geri dönen Osman Ömer Y. 31 , eşi Neriman Y'yi 31 , Ali Karakuş 25 adlı gençle uygunsuz şekilde yakaladı. Bunun üzerine Osman Ömer Y, evdeki pompalı tüfekle ateş ederek Ali Karakuş'u öldürdü. 
     
     ''Namus için işlenen cinayetin pişmanlığı olmaz'' 

     Adana'da, evinde eşi ile birlikte yakaladığı aşığını gardıropta tüfekle öldürdüğü iddiasıyla yakalanan Osman Ömer Y. 31 , ''Namus için işlenen cinayette pişmanlık olmaz'' dedi. 
     Adana'nın, Yeşilyurt Mahallesi, 8 Sokaktaki evinde dün eşi Neriman Y. ile birlikte yakaladığı Ali Karakuş'u 25 , pompalı tüfekle öldüren zanlı Osman Ömer Y'ye, cinayet bürosundaki sorgulamasının ardından tatbikat yaptırıldı. 
     Geniş güvenlik önlemleri altında olay yerine getirilen Osman Ömer Y, cinayeti nasıl işlediğini anlattı. 2 çocuk babası pazarcı Osman Ömer Y, eşi Neremin Y'nin, kendini aldattığından şüphelendiğini belirterek, şöyle konuştu 
     ''Olay günü de işe gitmek için evden çıktıktan 1 saat sonra geri döndüm. Kapının önünde bir erkek ayakkabısı vardı. Eşim beni görünce panikleyip yatak odasına doğru gitti. Bu sırada Ali Karakuş'u 25 dolabın içine gizlenmeye çalışırken gördüm. O an, aynı odada bulunan pompalı tüfeği alarak ateş ettim.'' Olay sırasında eşinin ve olay yerine gelen komşularının kendine engel olmaya çalıştığını ifade eden Osman Ömer Y, ''Eşim daha sonra kendisini öldüreceğimden korkup kaçtı'' dedi. 
     Osman Ömer Y, cinayetten pişmanlık duyup duymadığını soran gazetecilere ise ''Namus için işlenen cinayetin pişmanlığı olmaz. Hiç pişman değilim, namusumu temizledim. Hangi erkeğin başına gelse aynısını yapardı'' yanıtını verdi. 
     Zanlı Osman Ömer Y, daha sonra yeniden Emniyet Müdürlüğü Cinayet Bürosu'na götürüldü. Osman Ömer B'nin adliyeye sevk edileceği bildirildi. 

     
</TEXT>
</DOC>
