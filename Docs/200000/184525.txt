<DOC>
<DOCNO> 184525 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/25/son/sondun12.html </URL>
<DATE> 2003/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Zebari'den Gül'e Asker istemiyoruz 
</HEADLINE>
<TEXT>

     Irak Geçiçi Hükümeti, Türkiye'nin asker katkısına ilişkin olumsuz tutumunu sürdürüyor. Irak Geçiçi Hükümeti Dışişleri Bakanı Hoşyar Zebari, New York'ta, Dışişleri Bakanı ve Başbakan Yardımcısı Abdullah Gül'e, "geçiçi hükümetin Türkiye'den asker istemediğini bildirdiğini" açıkladı. 
     Financial Times gazetesine konuşan Hoşyar Zebari, Irak'ın BM heyetinin BM Genel Kurul çalışmaları için New York'ta bulunan Abdullah Gül ile görüşmesinde Irak Hükümetinin Türkiye'nin asker katkısını yapmasını istemediğini bildirdiğini söyledi. 
     İngiliz gazetesi de, "Bush Yönetimi ise, ABD komutanlığının altında Türk askerlerini getirerek geçici hükümetin ve Irak'ın tarihsel duyarlıklarına karşı hareket etmeye istekli olup olmadığını kamuoyu önünde açıklığa kavuşturmadı" diye yazdı. 
     Abdullah Gül'ün ise Avrasya konulu bir konferansta yaptığı konuşmada Türkiye'nin ABD'nin asker talebini hala incelediğini belirtirken bu katkıya Irak'tan gelen tepkilerden söz etmediğine dikkat çeken Financial Times, Gül'ün 8.5 milyar dolarlık kredinin Türkiye'nin asker katkısı şartına bağlı olmadığını açıklığa kavuşturduğunu kaydetti. 
     
</TEXT>
</DOC>
