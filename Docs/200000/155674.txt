<DOC>
<DOCNO> 155674 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/09/son/sontur14.html </URL>
<DATE> 2003/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
YÖK Başkanı Gürüz ÖSS'de yapılmak istenenler tümüyle yanlıştır 
</HEADLINE>
<TEXT>

     Yükseköğretim Kurulu YÖK Başkanı Prof. Dr. Kemal Gürüz, Milli Eğitim Bakanlığı'nın Öğrenci Seçme Sınavı'nda ÖSS yapmayı düşündüğü değişiklikleri, ''tümüyle yanlıştır'' şeklinde değerlendirdi. 
     YÖK Genel Kurulu, Prof. Dr. Gürüz'ün başkanlığında toplandı. Prof. Dr. Gürüz toplantı öncesinde, bir gazetecinin ''Milli Eğitim Bakanlığı'nın ÖSS sisteminde yapmayı düşündüğü değişikliği nasıl değerlendiriyorsunuz'' sorusuna, ''Tümüyle yanlıştır yaptıkları'' karşılığını verdi. ''Akıl almaz bir şeydir bu'' diyen Prof. Dr. Gürüz, şöyle devam etti 
     ''Müfredatın ölçülmesi, değerlendirmesi öğretmenlerin işidir. Öğretmenine sahip çıkmayan bakanlık nasıl bakanlıktır, anlamak mümkün değil. Müfredatın değerlendirilmesi öğretmenlerin asli görevidir, başka hiçkimseye bırakılamaz, üniversiteye giriş ayrı bir olaydır. Bütün sistemi yok varsayıyorlar inanılmaz bir şey.'' Milli Eğitim Bakanı Hüseyin Çelik, ÖSS'de gelecek yıl bir değişiklik yapılarak, soruların tüm lise müfredatını kapsamasını sağlayacaklarını belirtmişti. Çelik, Ağırlıklı Ortaöğretim Başarı Puanı hesaplamasında da düzenleme yapacaklarını ve lise türleri arasında ''fırsat eşitliği'' sağlayacaklarını ifade etmişti. 

     
</TEXT>
</DOC>
