<DOC>
<DOCNO> 170747 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/21/son/sonspo03.html </URL>
<DATE> 2003/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakırspor, santrafor arıyor... 
</HEADLINE>
<TEXT>

     Diyarbakırspor 2. Başkanı Selahattin Altındağ, bir santrafor alarak transfere son noktayı koymak istediklerini söyledi. 
     Altındağ, Diyarbakırspor'un iyi yolda olduğunu ve bu sezon daha iyi olacağını belirtti. 
     Teknik direktör Sakıp Özberk'in isteği doğrultusunda transfer yaptıklarını ifade eden Altındağ, şöyle dedi 
     ''Hocamızın isteği olan iyi bir santrafor alarak, transfere son noktayı koymak istiyoruz. Bu konuda çalışmalarımız sürüyor. Görüştüğümüz bazı sporcular var ama takıma uyum açısından en iyisini yapmak istiyoruz. Hocamız, savaşan bir takım kurdu. Diyarbakırspor'un iyi yerde mücadele edebilmesi için yönetim olarak elimizden geleni yapıyoruz. Bu konuda bize gereken desteğin verilmesini istiyoruz.'' Altındağ, kurdukları takımın mücadele ruhunun yüksek olduğunu ve özellikle kendi sahalarında çok iyi bir performansla istedikleri puanları alabileceklerini de sözlerine ekledi. 
     
</TEXT>
</DOC>
