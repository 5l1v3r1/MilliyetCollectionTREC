<DOC>
<DOCNO> 162254 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/10/son/soneko20.html </URL>
<DATE> 2003/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Citigroup MB'nin dolara müdahalesi sınırlı etki yaptı 
</HEADLINE>
<TEXT>

     Dünyanın önde gelen finans gruplarından Citigroup tarafından yapılan Gelişmekte Olan Piyasalar Değerlendirmesi'nde, Türkiye Cumhuriyet Merkez Bankası'nın, aşırı değer kaybeden ABD Doları'na karşı uyguladığı ve ''rüzgara karşı durma'' olarak tanımladığı şeklindeki kur müdahale stratejisinin, şimdiye kadar çok sınırlı bir etkide bulunduğunu öne sürdü. 
     Citigroup tarafından yapılan değerlendirmede, Türkiye Cumhuriyet Merkez Bankası'nın, döviz piyasasındaki ''aşırı çalkantıyı'' kontrol altında tutmak için, son olarak dün, yaklaşık 400-500 milyon dolarlık müdahalede bulunduğu, dövizi kontrol altında tutmak için bu türden müdahalelerin devam etmesinin beklendiği ifade edildi. 
     Merkez Bankası'nın, şimdiye kadar uygulamakta olduğu politikayı değiştirip, faiz oranlarını indirerek kurla mücadeleyi benimsemesinin mümkün görünmediğinin belirtildiği değerlendirmede, Banka'nın, asıl hedefinin halen, dövizden çok, enflasyon hedeflemesi için kredibilite kazanma yönünde olduğu vurgulandı. 
     
</TEXT>
</DOC>
