<DOC>
<DOCNO> 187796 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/10/son/sonspo04.html </URL>
<DATE> 2003/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Ay-yıldızın "en"leri... 
</HEADLINE>
<TEXT>

     12. Avrupa Şampiyonası 7. Eleme Grubu'nda yarın İngiltere ile tarihi maça çıkacak olan A Milli Futbol Takımı, bugüne dek 75 ülkenin milli takımıyla resmi ve özel maçlar yaptı. 
     İngiltere'ye karşı, 80 yıllık tarihinde 391. maçına çıkacak olan millilerin maç yaptığı ülkeler arasında Etiyopya, Malezya, Pakistan, Kosta Rika, Senegal, Libya, Honduras, Yeni Zelanda, Şili, Paraguay, Ekvador, Liechtenstein ve Faroe Adaları da bulunuyor. 
     A Milli Futbol Takımı ayrıca, Macaristan, eski SSCB, Fransa, İtalya B ve ümit milli takımlarıyla da özel maçlar yaptı. 
     
     ''GOL KRALI'' HAKAN ŞÜKÜR 
     A Milli Futbol Takımı'nın 80 yıllık tarihinde en fazla gol atan futbolcu Hakan Şükür. 
     Ay-yıldızlı formayla çıktığı 87 maçta toplam 40 gole imza atan Hakan Şükür, ilk sırada yer alırken, geçmiş yıllarda Fenerbahçe'de futbol oynayan Lefter Küçükandonyadis 20 golle 2., Galatasaraylı Metin Oktay ile Fenerbahçeli Cemil Turan da 19'ar golle 3. sırayı paylaşıyorlar. 
     
     BİR MAÇTA 4 GOL ATANLAR 
     A Milli Futbol Takımı'nda bugüne dek bir maçta 4 gol atan 3 futbolcu bulunuyor. 
     Milli takımın, 17 Haziran 1924 tarihinde Finlandiya'yi 4-2 yendiği özel maçta Fenerbahçeli Zeki Rıza Sporel, 10 Kasım 1996 tarihinde San Marino'yu 7-0 yendiği Dünya Kupası Eleme Grubu maçında Beşiktaşlı Oktay Derelioğlu, 20 Ağustos 1997'de de Galler ile yapılan ve 6-4 Türkiye'nin galibiyetiyle sonuçlanan Dünya Kupası Eleme Grubu maçında da Galatasaraylı Hakan Şükür, 4'er gol atma başarısını gösterdiler. 
     
     EN ÇOK OYNAMA REKORU BÜLENT KORKMAZ'DA 
     A Milli Futbol Takımı formasını en çok giyen futbolcu unvanı Bülent Korkmaz'a ait bulunuyor. 
     Milli formayı 90 kez giyen Bülent'i, 89 kezle Tugay Kerimoğlu, 87 kezle de Hakan Şükür izliyor. 
     
     80 YILDA 36 TEKNİK ADAM 
     A Milli Futbol Takımı'nın 80 yıllık tarihinde 17'si yabancı, toplam 36 teknik adam görev yaptı. 
     Milli takımın başında en uzun süre görev yapan isim Coşkun Özarı oldu. 
     1961 ile 1986 yılları arasında, çeşitli dönemlerde 5 kez millilerin başına getirilen Coşkun Özarı, toplam 54 maçta görev yaptı. 
     
     KAPTANLIK REKORU TURGAY ŞEREN'İN 
     A Milli Futbol Takımı'nda en fazla kaptanlık yapan futbolcu ise Galatasaray'ın efsane kalecilerinden Turgay Şeren. 
     46 kez milli takımın kalesini koruyan Turgay Şeren, bunların 35'inde kaptanlık pazubandıyla sahaya çıktı. 
     Ay-yıldızlı ekipte yarıca Fatih Terim ve Oğuz Çetin 32'şer, Ogün Temizkanoğlu da 25 kez sahaya kaptan olarak çıktı. 
     Mevcut kadroda yer alan oyunculardan ise Hakan Şükür 18, Bülent Korkmaz da 17 kez pazubant taktı. 
     
     EN FARKLI SKORLU GALİBİYETLER 
     Milli Takım, tarihindeki en farklı skorlu galibiyetleri Suriye, Güney Kore ve San Marino karşısında 7-0'lık sonuçlarla aldı. 
     Ay-yıldızlı ekibin tarihindeki en farklı skorlu galibiyetleri şöyle 
     
     
Tarih Yer Organizasyon Rakip Sonuç 20.11.1949 Ankara Dün.Kup.Ele.Gru. Suriye 7 - 0 20.06.1954 Cenevre Dün.Kup.Fin. G.Kore 7 - 0 10.11.1996 İstanbul Dün.Kup.Ele.Gru. San Marino 7 -0 28.05.1950 İstanbul Özel İran 6 - 1 12.10.1994 İstanbul Avr.Şam.Ele.Gru. İzlanda 5 - 0 10.09.1997 San Marino Dün.Kup.Ele.Gru. San Marino 5 -0 14.11.2001 İstanbul Dün.Kup.Baraj Avusturya 5 - 0 16.10.2002 İstanbul Avr.Şam.Ele.Gru. Liechtenstein 5 - 0 
     
     EN FARKLI SKORLU YENİLGİLER 
     Türkiye, en farklı skorlu yenilgileri 2 kez İngiltere, 1 kez de Polonya'ya karşı 8-0 kaybederek tattı. 
     Türkiye'nin en farklı skorlu yenilgileri ise şöyle 
     
     
Tarih Yer Organizasyon Rakip Sonuç 24.04.1968 Chorzow Özel Polonya 0 - 8 14.11.1984 İstanbul Dün.Kup.Ele.Gru. İngiltere 0 -8 14.10.1987 Londra Avr.Şam.Ele.Gru. İngiltere 0 - 8 28.05.1928 Amster Olimpiyat Oy. Mısır 1 - 7 02.12.1962 Bologna Avr.Şam.Ele.Gru. İtalya 0 - 6 09.10.1965 İstanbul Dün.Kup.Ele.Gru. Çekoslovakya 0 - 6 04.04.1984 İstanbul Özel Macaristan 0 - 6 23.06.1954 Zürih Dün.Kup.Fin. B.Almanya 2 - 7 12.09.1926 Lerberg Özel Polonya 1 - 6 20.12.1975 İstanbul Özel B.Almanya 0 - 5 22.09.1982 Györ Özel Macaristan 0 - 5 16.10.1985 Londra Dün.Kup.Ele.Gru. İngiltere 0 - 5 17.10.1990 Dublin Avr.Şam.Ele.Gru. S.İrlanda 0 - 5 
     
     EN ÇOK İSVİÇRE'Yİ YENDİ 
     A Milli Futbol Takımı, tarihindeki en fazla galibiyeti İsviçre karşısında aldı. 
     İsviçre ile yaptığı 12 maçtan 6'sını kazanan ay-yıldızlı ekip ayrıca, Bulgaristan, Yunanistan, Makedonya ve Moldova'yı da 5'er kez mağlup etti. 
     
     EN ÇOK ESKİ SSCB'YE YENİLDİ 
     A Milli Futbol Takımı, 80 yıllık tarihinde en çok yenilgiyi ise 12 kezle eski SSCB'ye karşı aldı. 
     Milliler ayrıca, Almanya Birleşmeden önce Doğu ve Batı Almanya da dahil , Romanya ve Polonya'ya da 11'er kez maç kaybetti. 
     
     EN ÇOK GOLÜ BULGARİSTAN'A ATTI 
     A Milli Futbol Takımı, şimdiye dek oynadığı toplam 390 maçta en çok golü ise 29 kezle komşusu Bulgaristan'a attı. 
     Ay-yıldızlı ekip ayrıca, Romanya'ya 20, Pakistan, San Marino ve Finlandiya'ya da 16'şar gol kaydetti. 
     
     EN ÇOK GOLÜ ROMANYA'DAN YEDİ 
     Ay-yıldızlı ekip, geride kalan 390 maçta en çok golü 44 kezle Romanya'dan yedi. 
     Türkiye ayrıca, Bulgaristan'dan 40, Almanya ve Polonya'dan da 39'ar gol yedi. 
     
     EN ÇOK MAÇI ROMANYA İLE YAPTI 
     Türkiye, 80 yıllık tarihinde en çok Romanya ile maç yaptı. 
     Romanya ile 21 kez karşılaşan A milliler, Bulgaristan ile 20, Polonya ile de 17 kez karşı karşıya geldi. 
     
     KAYIPSIZ MAÇLAR 
     Türkiye, şimdiye dek Yunanistan ile yaptığı 5 maçı da kazanmayı başardı. 
     Millilerin, en az 3 maç yaptığı ve bütün karşılaşmalardan galibiyetle ayrıldığı ülkeler arasında 4 galibiyetle Malta, 3 galibiyetle de Azerbaycan bulunuyor. 
     
     EN GOLLÜ MAÇLAR 
     Türkiye, en gollü maçını ise 28 Kasım 1967 tarihinde Pakistan ile oynadı. 
     Dakka'da yapılan karşılaşmayı 7-4 Türkiye kananırken, atılan toplam 11 gol, millilerin oynadığı toplam 378 milli maç içinde en gollü karşılaşma olarak tarihe geçti. 
     Millilerin ayrıca 20 Ağustos 1997'de İstanbul'da Galler'i 6-4 yendiği Dünya Kupası Eleme Grubu maçında da sporseverler toplam 10 gol izledi. 
     
</TEXT>
</DOC>
