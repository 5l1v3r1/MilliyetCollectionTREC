<DOC>
<DOCNO> 172001 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/27/son/sontur24.html </URL>
<DATE> 2003/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Yol verme tartışması hastanede bitti... 
</HEADLINE>
<TEXT>

     Adana'da, ''yol verme'' yüzünden çıkan tartışmada, 2 kardeş pompalı tüfek ve bıçakla yaralandı. 
     Emniyet Müdürlüğü yetkililerinden alınan bilgiye göre, Yenibey Mahallesi Eminağa Caddesi'nde meydana gelen olayda, İbrahim Bayram 27 ve kardeşi Muhammet Bayram 25 motosikletle giderken, yayalar Tekin E. ve Volkan T. ile ''yol verme'' yüzünden tartıştılar. 
     Yoldan geçiş hakkının kendilerinde olduğunu söyleyen yayalarla, motosikletli gençlerin tartışması bir süre sonra kavgaya dönüştü. Bu sırada Tekin E, yakınlarındaki evlerine giderek aldığı pompalı tüfekle Muhammet Bayram'ı, Volkan T. de üzerinde taşıdığı bıçakla İbrahim Bayram'ı bacaklarından yaralayıp kaçtılar. 
     Yaralı kardeşler, kaldırıldıkları SSK Hastanesi'nde tedavi altına alınırken, Tekin E. ve Volkan T. ise yapılan çalışma sonrasında suç aleti pompalı tüfek ve bıçakla yakalandı. 
     Yetkililer, olayla ilgili soruşturmanın sürdürüldüğünü belirtiler. 
     
</TEXT>
</DOC>
