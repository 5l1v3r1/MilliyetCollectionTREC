<DOC>
<DOCNO> 192355 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/31/magazin/mag02.html </URL>
<DATE> 2003/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
'İstediğim para çok değilmiş ' 
</HEADLINE>
<TEXT>

   Memet Ali Alabora dizilerde bölüm başına tarifesini belirledi 25 milyar 
      BİRSEN ALTUNTAŞ 
   
   Yılan Hik yesi dizisinde canlandırdığı "Memoli" karakteriyle yıldızı parlayan Memet Ali Alabora, dizi bittikten sonra, pek çok yapımcının gözdesi oldu. Son dizisi "Canım Kocacığım"da bölüm başına 22 milyar lira alan Alabora, kendisine teklifte bulunan yapımcılardan bölüm başına 25 milyar lira istiyor. Talep ettiği parada bir sorun yaşamayan ancak kendisini heyecanlandıran proje olmayınca dizi yerine 'Hırçın Kız' isimli tiyatro oyununda rol almayı tercih eden Alabora, şunları söyledi "Sağolsun hemen hemen bütün yapımcılar teklif getirdi. Demek ki istediğim para o kadar da şaşırtıcı boyutta değilmiş." 
   
   "Bir kere para alıyoruz" 
   Dizilerin zaten astronomik paralara çekildiğini belirten Alabora, sözlerini şöyle sürdürdü "Dizi bütçelerine baktığınızda zaten bölüm başı maliyetler çok yüksek. Ayrıca biz bir dizide oynuyoruz ve bir kere para alıyoruz ama yapımcılar olmasa da televizyon kanalları o diziyi tekrar tekrar yayınlanlayıp para kazanıyor. O yüzden benim istediğim para çok normal. Bıraksınlar da bir defaya mahsus biz oyuncular paralarımızı alalım." 
   
   
</TEXT>
</DOC>
