<DOC>
<DOCNO> 190393 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/22/son/sondun33.html </URL>
<DATE> 2003/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrailli bakandan Haremüşşerif'e gizli ziyaret 
</HEADLINE>
<TEXT>

     İsrail Kamu Güvenliği Bakanı Çahi Hanegbi, Haremüşşerif'e iki saatlik gizli bir ziyaret yaptı. 
     Hanegbi'nin bürosundan yapılan açıklamada, bakanın iki saat süreyle Haremüşşerif ile buradaki Hz. Ömer Camii'nde inceleme yaptığı, bölgenin yönetiminden sorumlu vakıftan Müslüman din adamı Muhammed Hüseyin ile görüştüğü belirtildi. 
     Açıklamada, Müslüman din adamları ile önceden kararlaştırılan görüşmenin, güvenlik gerekçesiyle bittikten sonra açıklandığı kaydedildi. 
     İsrail Başbakanı Ariel Şaron'un, anamuhalefet partisi Likud'un lideri olarak Haremüşşerif'e 2000 yılında yaptığı ziyaret halen devam eden 2. Filistin İntifada'sının başlamasına neden olmuştu. 
     Bölgenin yönetiminden sorumlu vakfın başkanı Adnan Hüseyni ise ziyarete tepki göstererek, ''Bu bir ziyaret değil, bir saldırı. Bu gerginliğin haksız olarak tırmandırılması ve bir provokasyon'' dedi. 
     İsrail Kamu Güvenliği Bakanı'nın Ramazan öncesi bölgede alınan güvenlik önlemlerini incelediği belirtildi. 
     
</TEXT>
</DOC>
