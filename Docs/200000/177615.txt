<DOC>
<DOCNO> 177615 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/23/yasam/yas03.html </URL>
<DATE> 2003/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu tembellikle metro hik ye.. 
</HEADLINE>
<TEXT>

   İstanbul metrosu, saatte 140 bin yolcu kapasiteli ama bu rakamı bir günde taşıyor. Ve sebep de çarpıcı Tembellik... 
      ŞÜKRAN ÖZÇAKMAK İstanbul 
   
   İETT Genel Müdürlüğü'nün yaptığı araştırmaya göre, vatandaş cadde seviyesinden metrelerce aşağıdaki metroya yürüyerek gitmektense, otobüsü tercih ediyor. 
   Taksim - Levent hattına 630 milyon dolar yatırımla inşa edilen metro, saatte 140 bin kişi taşıma kapasitesine sahip, ancak şu anda günde 140 bin kişi taşıyor. Raylı taşıma sistemlerinde entegrasyonun sağlanmamış olması nedeniyle tam kapasiteyle kullanılmayan metroya, vatandaş da tembellik edip binmiyor. Üstelik Taksim - Levent arası metroyla 12 dakika, otobüsle 30 - 40 dakika sürüyor. En derin istasyon 35 m. Taksim'de, vatandaşın yürüdüğü en uzun mesafe 316 metre. Vatandaşın yorulmasını önlemek amacıyla Taksim İstasyonu'na yürüyen bant ve merdivenler konuldu, ama bu da yetmiyor. 
   
   Hiçbir çaba fayda etmedi 
   Vatandaşın eğilimi doğrultusunda metro alışkanlığını kazandırmak isteyen İETT, önce 'mavi akbil' sistemini metroya da getirdi. 
   Ardından da 'Aktarmalı Ulaşım Sistemi' geliştirildi. Bu sistemde, aktarma merkezlerine akbille gelen yolcular ek ücret ödemeden bir saat boyunca metro, tramvay veya diğer bir İETT otobüsüne aktarma yapabileceklerdi. Son olarak da Taksim - Şişli hattındaki otobüs güzerg hları kaldırılıp dört hatta indirildi. 
   
   'Otobüs evime bıraksın' 
   Ancak tüm bu çabalara rağmen ne vatandaşın yoğun olarak metroya bindiğini ne de trafiğin rahatladığını söyleyen İETT Genel Müdürü Rıdvan Aslan, durumu 'tembelliğe' bağlayıp şu bilgileri verdi 
   "Maalesef vatandaşlarımızda garip bir yürüme tembelliği var. Bir kesim, 'toplu taşıma aracı beni evimin kapısına götürsün' isterken, otomobili olan kesim de metro gibi konforlu bir ulaşım aracına rağmen her gün işine ısrarla otomobille gidiyor. Trafiği de rahatlatamadık. Aynı psikolojiyle vatandaş yürümekten kaçınıyor. Üstelik yürüyen merdiven ve bant var. Taksim - Yenikapı metrosu bittiğinde diğer raylı sistemlerde yolculuk yapan vatandaş, aktarmalarla tek biletle seyahat edebilecek. Metro da tam kapasiteyle çalışacak. İstanbul yaşanır hale gelecek." 
   
   
</TEXT>
</DOC>
