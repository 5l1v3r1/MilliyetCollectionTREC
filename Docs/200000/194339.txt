<DOC>
<DOCNO> 194339 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/09/yasam/yas04.html </URL>
<DATE> 2003/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
'Gizleyecek bir şeyim yok' 
</HEADLINE>
<TEXT>

   Prens Charles, eski özel sekreteriyle eşcinsel ilişkiye girdiği iddialarının yarattığı çalkantıya rağmen dimdik ayakta... 
      LONDRA Milliyet 
   
   Eski özel sekreteriyle eşcinsel ilişkiye girdiği iddia edilen İngiltere Veliaht Prensi Charles, "Korkacak ve gizleyecek hiçbir şeyim yok" dedi. 
   Dokuz günlük Asya gezisinin son durağı Umman'da bulunan Prens, eski uşağı George Smith'in eşcinsel suçlamasının tamamen yalan olduğunu, eski yardımcısı Michael Fawcett ile hiçbir zaman cinsel ilişki yaşamadığını açıkladı. 
   
   'Alkolik ve bunalımda' 
   Açıklamada, iddiayı ortaya atan uşak Smith'in Falkland Savaşı'na katıldıktan sonra bunalıma girdiğine ve alkolik olduğuna dikkat çekildi. Ayrıca, iddialara daha ayrıntılı yanıtlar verilebileceği belirtildi. 
   
   Uşak çok para aldı 
   Charles'ın eşcinsel olduğu yolundaki iddialar, Amerikan 'New York Times' gazetesini de zor durumda bıraktı. Habere İngiltere'de yayın yasağı konduğunu son anda öğrenen editörler, baskıyı durdurdu ancak internet sitesindeki haber, 20 dakika yayında kaldı. Bu arada, iddiaları yayımlamaya hazırlanan ancak girişimleri mahkemece engellenen "Mail on Sunday" gazetesinin, uşak George Smith'e 6 rakamlı bir para ödediği iddia edildi. 
   
   
</TEXT>
</DOC>
