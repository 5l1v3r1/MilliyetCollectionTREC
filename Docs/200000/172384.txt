<DOC>
<DOCNO> 172384 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/29/son/sonspo26.html </URL>
<DATE> 2003/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş 0 - FC Arsenal 1 
</HEADLINE>
<TEXT>

     Yeni sezon hazırlıklarını Avusturya'nın Steirmarkt eyaletinde sürdüren Beşiktaş, İngiltere'nin güçlü takımlarından FC Arsenal ile yaptığı hazırlık maçını 1-0 kaybetti. 
     Beşiktaş karşılaşmaya Cordoba, Emre Aşık Dk. 46 Zago , Tayfur Dk. 46 Sergen , Ronaldo, Ahmet Yıldırım, Okan Dk. 46 Kaan , Giunti Dk. 46 B.Ümit , İbrahim, Pancu, Tümer Dk. 46 Sinan , Ahmet Dursun Dk. 46 Ahmet Hassan ilk 11'i ile çıktı. 
     İkinci yarının hemen başında Beşiktaş savunmasının hatasını iyi değerlendiren Bergkamp 49. dakikada FC Arsenal'i 1-0 öne geçirdi. Golden sonra sık sık rakip kale önünde tehlikeli pozisyonlar yakalayan Beşiktaş forveti bu ataklardan yararlanamadı ve siyah-beyazlılar maçtan 1-0 mağlup ayrıldı. 
     Avusturyalı hakemler Fritz Stuchlick, Stefan Tschandl ve Alain Hoxa hakem üçlüsünün yönettiği karşılaşmayı Avusturya'nın çeşitli bölgelerinden gelen bin kadar Türk sporsever de izledi. 
     Önceki gün Türkiye'den Loipersdorf köyündeki kamp yerine gelen Beşiktaş Kulübü Başkanı Serdar Bilgili de karşılaşmayı şeref tribününden izledi. 
     Steirmark eyaletindeki Loipersdorf köyünde çalışmalarını yarın da sürdürecek olan Beşiktaş, yarın TSİ 19.00'da bölgenin amatör takımlarından Loipersdorf ile son bir hazırlık maçı yapacak. 
     Siyah-beyazlıların Avusturya kampı 31 Temmuz Perşembe günü sona erecek. 
     
</TEXT>
</DOC>
