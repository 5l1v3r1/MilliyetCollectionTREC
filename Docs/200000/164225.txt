<DOC>
<DOCNO> 164225 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/19/son/sontur26.html </URL>
<DATE> 2003/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Çarşaflı kadın, Atatürk Havalimanı'nda polisle tartıştı... 
</HEADLINE>
<TEXT>

     ABD'den eşiyle birlikte Türkiye'ye giriş yapan ve Atatürk Havalimanı'nda erkek polis memurlarının pasaport kontrolünü kabul etmeyerek kadın polis memuru isteyen çarşaflı kadın, bir süre polislerle tartıştı. 
     Polis memurları, eşi İsmail Kantarcı ile Delta Havayolları'nın New York uçağıyla Atatürk Havalimanı Dış Hatlar Terminali'ne gelen Melek Kantarcı'dan, giriş işlemlerinin yapılabilmesi için pasaportunu istedi. 
     Ancak Kantarcı'nın, erkek polis memuruna pasaportunu gösteremeyeceğini ve kontrol için bayan polis memuru istediğini belirtmesi üzerine, polis memurları ile Kantarcı arasında tartışma yaşandı. 
     Polislerle bir süre tartışan Kantarcı, daha sonra bir bayan polis memuruyla birlikte buradaki tuvalet bölümüne götürüldü ve fotoğraf kontrolü yapıldı. 
     Daha sonra tekrar polis kontrol noktasına getirilen Kantarcı'nın işlemlerinin yapılmasının ardından, girişine izin verildi. 
     Kantarcı'nın, aynı zamanda ABD vatandaşı olduğu öğrenildi. 
     
</TEXT>
</DOC>
