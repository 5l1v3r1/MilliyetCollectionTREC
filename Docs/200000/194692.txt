<DOC>
<DOCNO> 194692 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/11/siyaset/siy07.html </URL>
<DATE> 2003/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Atina'dan 'Ruhban' jesti yok 
</HEADLINE>
<TEXT>

   Türkiye'nin, Heybeliada Ruhban Okulu'nun açılmasına karşılık Batı Trakya jesti beklediği Yunanistan'dan yanıt Konu, AB müktesebatı çerçevesinde halledilmelidir 
      YORGO KIRBAKİ Atina 

   
   Yunanistan, Ankara'nın Heybeliada Ruhban Okulu'nun açılmasına, Batı Trakya'da bir jestle karşılık vermesi çağrısını reddetti. 
   Avrupa Konseyi toplantısı için Atina'da bulunan Milli Eğitim Bakanı Hüseyin Çelik, dün Yunanistan Milli Eğitim ve Diyanet İşleri Bakanı Petros Eftimiu'yla görüştü. Türkiye'nin, Heybeliada Ruhban Okulu'nun daha fazla kapalı tutulmamasının gerektiğine inandığını ve bu konuda siyasi iradesinin de bulunduğunu belirten Çelik, Lozan Antlaşması'nın azınlıklarla ilgili mütekabiliyet esasına değinerek, Yunan hükümetinden Batı Trakya Türkleriyle ilgili jestte bulunmasını istedi. Eftimiu'nun yanıtı ise, "Ruhban Okulu'nun mütekabiliyetle ilgisi yok. Bu konu AB müktesebatı çerçevesinde halledilmelidir" oldu. Çelik, Milliyet'in "mütekabiliyet" çerçevesinde Ankara'nın Atina'dan beklediği jestlerin ne olduğu sorusuna ise, "Batı Trakya Türk toplumunun etnik kökeni, vakıfların azınlıkça yönetilmesi ve müftülerin azınlık tarafından seçilmeleri" yanıtını verdi. 
   
   
   
</TEXT>
</DOC>
