<DOC>
<DOCNO> 181284 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/09/son/soneko29.html </URL>
<DATE> 2003/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Maliye Bakanı Ek bütçeyi Ekim'de Meclis'e sunacağız 
</HEADLINE>
<TEXT>

     Maliye Bakanı Kemal Unakatan, ek bütçe ile ilgili rakamların aşağı yukarı belli olduğunu belirterek, ''Ekim ayında Meclis açıldığında sunacağız'' dedi. 
     Unakıtan hükümetin programın aynen yürüdüğünü ve sene sonu itibariyle de yüzde 6.5 faiz dışı fazlayı tutturmakta bir sıkıntı olmayacağını kaydetti. 
     Maliye Bakanı düzenlediği basın toplantısının ardından gazetecilerin sorularını yanıtladı. Gazetecilerin ek bütçe ile ilgili rakamların belli olup olmadığını sormaları üzerine Unakıtan, bu konudaki çalışmalara devam edildiğini, Hazine, Devlet Planlama Teşkilatı DPT , Çalışma ve Sağlık bakanlıklarıyla yapılan çalışmalarda son noktaya gelindiğini bildirdi. 
     Unakıtan bu ayki faiz dışı fazla ile ilgili bir soru üzerine de şunları söyledi 
     ''Şimdi benim altını çizmek istediğim şu. Bunlar sürpriz rakamlar değil. Bunlar bizim arkadaşlarımızın daha önce tespit ettikleri rakamlar. Bunlarda bir artış söz konusu. Artışlar çok büyük değil. Yüzde birler, ikiler, üçler. Fakat bir artış söz konusu. Ve dikkat ederseniz oransal bazda da 2002'ye göre reel artışlar var. Anlatmaya çalıştığımız hükümetimizin programı aynen yürüyor. Ve sene sonu itibariyle bizim yüzde 6.5 faiz dışı fazlayı tutturmaktan dolayı bir sıkıntımız olmayacak. Rahatlıkla bunu tutturacağız. Hatta biraz üstüne bile gelebilir. Ama bunu söylemek istemiyorum. Program aynen yürüyor. Kimsenin bundan endişesi olmasın. '' Memur zamları ile ilgili bir soru üzerine de Bakan Unakıtan, memurlarla ilgili henüz anlaşma sağlanmasının söz konusu olmadığını, belirterek ''memur zammından dolayı 2003 bütçesine gelen herhangi bir yük yok, bir ödeme söz konusu olmaz. Ödemeler 2004 yılında olacak'' dedi. 
     
</TEXT>
</DOC>
