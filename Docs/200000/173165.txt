<DOC>
<DOCNO> 173165 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/02/son/sondun02.html </URL>
<DATE> 2003/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'ta sıcaktan bunalan İngiliz askeri buzdolabında uyudu 
</HEADLINE>
<TEXT>

     Irak'ta sıcaktan bunalan bir İngiliz askeri, çareyi buzdolabında uyumakta buldu. 
     Daily Mirror gazetesi, 20'li yaşlardaki sağlık uzmanı onbaşının, arkadaşı tarafından buzdolabında uyurken bulunduğu ve hemen hastaneye kaldırıldığını yazdı. 
     Haberde, eşya almaya çalışırken buzdolabında sıkışıp kaldığını söylediği üstlerini kandırmayı başaramayan onbaşının, vücut ısısının normalin altına düştüğü bildirildi. 
     Onbaşının arkadaşlarından biri, ''genç, buzdolabında şekerleme yapınca başına kötü birşey gelmeyeceğini düşünecek kadar aptal biri'' dedi. 
     İngiliz ordusunun sözcüsü de, onbaşının iyileştiğini, ancak yaptığından çok utandığını belirtti. 
     
</TEXT>
</DOC>
