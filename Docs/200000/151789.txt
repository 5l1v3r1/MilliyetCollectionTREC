<DOC>
<DOCNO> 151789 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/23/yasam/yas05.html </URL>
<DATE> 2003/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu nasıl vicdan 
</HEADLINE>
<TEXT>

İ.D. 13 yaşında Hollanda'da tecavüze uğradı, kürtaj için İstanbul'a getirildi. Kürtaj olmayınca, erken doğan bebeği terk edip kaçtı... 
     Hollanda'da yaşayan 14 yaşındaki annesinin tecavüze uğraması sonucu dünyaya gelen talihsiz bebek, bir aydır kaldığı Konya Çocuk Yuvası'nda kendisini sahiplenecek bir aile bekliyor. Hollanda'da yaşayan İ.D., 13 yaşında kimliği henüz bilinmeyen bir kişinin tecavüzüne uğradı. İ.D.'nin karnının büyümesi sonucu olayı sır gibi saklayan aile, Hollanda makamlarının çocuklarını gözetim altına alacağı düşüncesiyle, kürtaj yaptırmak için İ.D.'yi gizlice İstanbul'a getirdi. 
     
     Bir aydır soran yok 
     Kürtaj gerçekleşmedi ve Acıbadem Hastanesi'ne kaldırılan İ.D., bebeği A.'yı 7 ay 15 günlükken 1 kilo 900 gram olarak dünyaya getirdi. Anne İ.D., anneanne N.D. ve İ.D.'nin üvey babası, bebeği 6 günlükken Konya'ya getirerek Konya Çocuk Yuvası'na bırakıp Hollanda'ya döndü ve bir aydır da arayıp sormadı. 
     


YAŞAM 






















</TEXT>
</DOC>
