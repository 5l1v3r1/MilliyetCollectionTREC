<DOC>
<DOCNO> 190257 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/21/son/sontur32.html </URL>
<DATE> 2003/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Hatay Emniyet Müdürü "Cinayet, kin, nefret ve öfke sonucudur" 
</HEADLINE>
<TEXT>

     Hatay Emniyet Müdürü İhsan Ünal, İskenderun İlçesi'ndeki lisede, biri okul bekçisi iki kişinin öğretmenler odasında bıçaklanarak öldürülmüş halde bulunması olayıyla ilgili olarak ''Cinayet, kin nefret ve öfke sonucudur'' dedi. 
     Ünal, İskenderun'da düzenlediği basın toplantısında, olayla ilgili 6 kişinin sorgulanmasına devam edildiğini bildirdi. 
     Uzman ekiplerin araştırmaları sürdürdüğünü kaydeden Ünal, ''Bu olay Hatay polisi için namus meselesidir. Sorumlular mutlaka yakalanacak ve adalete teslim edilecek'' diye konuştu. 
     Ünal, eğitim kurumlarının, güvenliğin sağlanması amacıyla polis talebinde bulunduklarını, ancak kadro sıkıntısı nedeniyle buna cevap veremediklerini, devriye ekipler aracılığıyla okulların çevresinde kontroller gerçekleştirdiklerini sözlerine ekledi. 
     
</TEXT>
</DOC>
