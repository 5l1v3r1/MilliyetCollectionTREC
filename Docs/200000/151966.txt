<DOC>
<DOCNO> 151966 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/24/guncel/gun03.html </URL>
<DATE> 2003/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Gül, genelgesini savundu 
</HEADLINE>
<TEXT>

     ANKARA Milliyet 

     Dışişleri Bakanı Abdullah Gül, askerlerin tepkisine neden olan Milli Görüş Teşkilatı ve Fethullahçılarla ilişki kurulmasına yönelik genelgesiyle ilgili konuşulanların gerçeği yansıtmadığını belirterek, "Uygun yerlerde genelgenin içeriğini açıklarız" dedi. Gül, konunun 30 Nisan'daki MGK'da gündeme geleceğinin sinyalini verdi. 
     
     'İlk kez söylenmiyor' 
     Kayseri Koca Sinan Ahmet Paşa İlköğretim Okulu öğrencilerini kabul eden Gül, bazı devlet adamları ve yetkililer yurtdışına gittiğinde suç işlemeyen ve suça karışmayan derneklerin bu kişilere refakat edebileceğini kaydederek, "Söylenen şey budur ve bu da ilk defa değildir" diye konuştu. Gül, MGK Genel Sekreteri'nin yurtdışı ziyaretinde bu derneklerin toplantılara çağrıldığını da vurguladı. Gül, Özkök'ün rahatsızlığı ile ilgili de "Uygun yerlerde bunun içeriğini açıklarız" şeklinde konuştu. 
     


GÜNCEL 




















</TEXT>
</DOC>
