<DOC>
<DOCNO> 193191 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/04/yasam/yas05.html </URL>
<DATE> 2003/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Eli öpülecek bir hayırsever 
</HEADLINE>
<TEXT>

   Halil Türkkan, dağ tepe okul yolu aştığı günleri unutmayıp altıncı okulu için kolları sıvadı 
      GÜRKAN AKGÜNEŞ İstanbul 
   
   Köyünde okul olmadığı için ilkokulu, karda kışta kilometrelerce yürüyerek bitiren Halil Türkkan, zengin olunca o günleri unutmadı. 
   Halil Türkkan, Nevşehir'in Özkonak ilçesine bağlı Ortaköy'de dünyaya geldi. 
   Doğduğu köyde okul yoktu. Oysa okumak istiyordu. Ailesi çareyi, onu başka bir köyün ilkokuluna göndermekte buldu. Türkkan, ayağında çarıkları, kar kış demeden her gün yürüyerek gidip geldiği ilkokulu bitirdi. Ardından İstanbul Kadıköy'e giderek, ortaokula kayboldu. Ancak koşullar okulu bitirmesini engelledi. O da ticarete atıldı. Çalışkanlığıyla kısa sürede işlerini büyütüp turizm şirketlerinin sahibi oldu. Kendini hayır işlerine adayıp tam beş okul yaptıran Türkkan, şimdi de altıncı okulun temelini atmaya hazırlanıyor. 
   
   'Bir kış günü kendime söz verdim' 
   Geçtiğimiz günlerde, yaptıracağı altıncı okulun protokolünü İstanbul Valiliği'nde imzalayan Türkkan, eğitim serüveninin başlangıcını şöyle anlattı 
   "Sanırım 10 yaşlarındaydım. Havanın çok soğuk olduğu bir gün 'Keşke okulum şu an bulunduğum yerde olsaydı da böyle üşümeseydim' dedim. Bu arzumu yaklaşık 40 yıl sonra tam da o sözü söylediğim yere bir okul yaptırarak gerçekleştirdim." 
   
   
   
</TEXT>
</DOC>
