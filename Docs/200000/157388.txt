<DOC>
<DOCNO> 157388 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/18/guncel/gun10.html </URL>
<DATE> 2003/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Konya'da Hizbullah villalarına operasyon 
</HEADLINE>
<TEXT>

     Konya DHA 

     Konya'da terör örgütü Hizbullah'a yönelik operasyonda villalara baskın düzenleyen polis, aralarında 4 liderin de bulunduğu 10 kişiyi yakaladı. Meram, Karatay ve Selçuklu ilçelerinde örgüte ait dört villaya düzenlenen baskınlara yüzlerce polis katıldı. Karatay Selim Sultan Mahallesi'nde panzerlerin yanı sıra silah da kullanan polis, Hizbullah üyesi Hikmet Ünal'la eşi Fatma 40 , çocukları Züleyha 17 , Esma 8 , Zeki 5 ve İlyas'ı 2 gözaltına aldı. Yaklaşık 20 el ateş edilen villanın camları kırılırken ölen ve yaralanan olmadı. Baskının amacının, Diyarbakır Emniyet Müdürü Gaffar Okkan suikastına karışan Nurullah Alkan'ı ele geçirmek olduğu belirtildi. Ancak Alkan bulunamadı. 
     
     'Hoca'yım dedi 
     Villanın sahibi Musa Çıra 61 , Ünal'ın kendisini "Hoca" olarak tanıttığını belirterek, "Dindar diye güvendik. 'Teslim ol' çağrısını duyunca oğlumla dışarı çıktım. Polis üzerimizi aradı binaya ateş açtı. Binam mahvoldu" dedi. Demirkıran Villaları'ndaki operasyonda ise polis, Şanlıurfa'dan gelerek villayı 15 gün önce kiralayan bir aileyi gözaltına aldı. 
     

</TEXT>
</DOC>
