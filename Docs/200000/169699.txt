<DOC>
<DOCNO> 169699 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/16/yasam/yas05.html </URL>
<DATE> 2003/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Hamileler Bazı kozmetiklere dikkat 
</HEADLINE>
<TEXT>

     LONDRA Milliyet 

     İNGİLİZ bilim adamları, şampuan ve kozmetiklerde bulunan bir maddenin, anne karnındaki erkek bebeklerde kısırlığa yol açabileceğini öne sürdü. Kobaylar üzerindeki deneylerde, Phthalates maddesinin, ceninin gelişimi sırasında erkeklik hormonu testosteron seviyesini düşürdüğü, bunun da cinsel organ bozukluklarına, sperm sayısında düşüşe ve kısırlığa yol açabildiği gözlendi. 
     
     'Hiç duymadım' 
     ŞAMPUAN, saç kremi, cilt bakım ürünleri ve makyaj malzemelerinde bulunan Phthalates maddesinin yol açtığı hücre değişikliklerinin, testis kanserine zemin hazırlıyor olabileceği de belirtildi. Türkiye'deki kozmetik üreticileri ürünlerinde phthalates etken maddesi bulunmadığını söyledi. Türkiye Eczacılar Birliği Başkanı Mehmet Domaç, "Böyle bir etken madde adı duymadım" diye konuştu. 
     

</TEXT>
</DOC>
