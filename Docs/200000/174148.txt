<DOC>
<DOCNO> 174148 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/07/spor/spo03.html </URL>
<DATE> 2003/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir numara büyüdü 
</HEADLINE>
<TEXT>

      
   Hakan 10 numara 
   GALATASARAY'DA yıllarca 9 numaralı formayı giyen Hakan Şükür, artık bir numara büyüdü. Bu formanın Ümit Karan'da olması nedeniyle yıldız futbolcu Revivo'dan boşalan 10 numarayı aldı. Yeni transferlerden Orhan Ak'ın 4, De Boer'un 5, Abdullah'ın 22, Prates'in 29 ve Tamas'ın 30 numaralı formalarla mücadele edeceği açıklandı. 
   
   Memleket özlemi 
   SARI - Kırmızılı oyuncuların doğdukları şehirin plaka numarasını taşıyan formaları alma adeti de sürdü. Dün hazırlanan listelere göre yeni sezonda Zonguldak doğumlu olan Ergün 67, Sinoplu Hakan Ünsal 57, Trabzonlu Mehmet Bölükbaşı 61 ve Mersinli Murat Erdoğan 33 numaralı formalarla sahada mücadele edecek. 
   
   Sakatlar düzeliyor    SARI - Kırmızılı takımda yeni sezonun başlamasına kısa bir süre kala sakatlıkları olan futbolcuların durumlarında olumlu gelişmelerin olduğu açıkladı. Kulüp doktoru Mehmet Kurtoğlu, "Hakan Şükür'ün MR'ı çekildi ve kasığında zorlanma tespit edildi. Durumu iyi. Abdullah 10 gün içinde hazır olacak. Volkan ve Ümit'in durumları ise endişe verici değil" diye konuştu. 
   
   Biletler satışta    SÜPER Lig'in ilk sınavında Olimpiyat Stadı'nda Diyarbakırspor ile karşılaşacak olan Galatasaray zorlu maçın biletlerini satışa çıkardı. VIP tribünün 110 ile 56 milyon, numaralı tribünün 33.5 ile 17 milyon, kapalı tribünün 17 milyon ve açık tribün biletlerinin 6 milyon liradan satıldığı bildirildi. 
   
   Listede son gün    ŞAMPİYONLAR Ligi'ne 3. ön eleme turunda başlayacak olan Galatasaray, kadrosunu bugün UEFA'ya bildirecek. Sarı - Kırmızılılar'ın verilecek olan listede boş isim bırakması ve Devler Ligi'nde grup maçlarına kalması durumunda 31 Ağustos'a kadar kadrosuna ekleme yapabileceği ifade edildi. 
   AVRUPA'DAKİ diğer temsilcilerimiz Beşiktaş, Gençlerbirliği, Trabzon, Gaziantepspor ve Malatyaspor'un ise kadrolarını en geç 31 Ağustos'a kadar UEFA'ya bildirmesi gerekiyor. Avrupa arenasındaki takımlarımız için kadrolarını takviye etme koşulu ise çeyrek finale yükselmelerine bağlı olacak. 
   
   
</TEXT>
</DOC>
