<DOC>
<DOCNO> 160040 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/30/son/sontur12.html </URL>
<DATE> 2003/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Baston gibi kullandığı tüfeği ateş alınca öldü... 
</HEADLINE>
<TEXT>

     Antalya'nın Alanya İlçesi'ne bağlı Yeşilköy Beldesi'nde bir kişi, merdiven çıkarken baston gibi kullandığı av tüfeğinin ateş alması sonucu öldü. 
     Alınan bilgiye göre, Yeşilköy'e bağlı Esentepe Köyü'nde yaşayan Mustafa Kılıç 60 , otomatik tüfeğiyle sabah erken saatlerde dağlık alana avlanmaya çıktı. Öğle saatlerine doğru evine dönen Kılıç, merdivenden çıkarken baston gibi kullandığı tüfeğinin ateş alması sonucu olay yerinde hayatını kaybetti. 
     Mustafa Kılıç'ın cenazesini yetkililerden önce eve götüren aileyle Cumhuriyet Savcısı Serdar Coşkun arasında kısa süreli tartışma yaşandı. 6 çocuk babası olduğu öğrenilen Kılıç'ın cenazesi jandarma eşliğinde alınarak, otopsi yapılmak üzere Alanya Devlet Hastanesi'ne götürüldü. 
     Hastaneye gelen Kılıç'ın yakınları otopsi istemediklerini belirterek, tepkilerini dile getirdiler. 
     
</TEXT>
</DOC>
