<DOC>
<DOCNO> 189676 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/19/son/sondun19.html </URL>
<DATE> 2003/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Felluce'de gazetecilere gözaltı 
</HEADLINE>
<TEXT>

     Başkent Bağdat'ın yaklaşık 60 kilometre batısındaki Felluce kentinde, Fransız Haber Ajansı AFP'nin foto muhabiri ile İngiliz haber ajansı Reuters'ın kameramanı Irak polisi tarafından gözaltına alındı. 
     Irak polisi, gazetecileri, Amerikan askerlerinin emri üzerine gözaltına aldıklarını açıkladı. 
     Gözaltına alının AFP muhabiri Patrick Baz, gözaltında bulunduğu yerden telefonla yaptığı açıklamada, Felluce kentinde bir Amerikan askeri konvoyuna saldırı düzenlenmesini takip eden olayları izledikleri sırada Reuters kameramanı ile birlikte gözaltına alındıklarını anlattı. 
     Baz, ''Polis, Amerikalı subaylar buraya gelene kadar bizi bırakmayacağını söyledi'' dedi. 
     Saldırıda, mühimmat taşıyan bir kamyonla bir Humvee tipi aracın alevler içinde kaldığı bildirilmişti. 
     
</TEXT>
</DOC>
