<DOC>
<DOCNO> 162402 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/11/yazar/gureli.html </URL>
<DATE> 2003/06/11/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Tarihi Kentler Birliği 
</HEADLINE>
<TEXT>

     "Tarihi Kentler Birliği sayesinde biz de Ağırnas olarak tarihteki yerimizi aldık. Erciyes Üniversitesi'ne gidiyoruz, hükümete gidiyoruz Tarihi Kentler Birliği üyesiyiz, Unesco diyoruz, her işimizi yaptırıyoruz." 
     Kayserili Mehmet Osmanbaş'ın baş tacı ettiği bu Tarihi Kentler Birliği neyin nesi 
     Avrupa Konseyi'nin 1999 Ekim'inde Strasbourg'da düzenlediği toplantıda Avrupa Tarihi Kentler Birliği'nin kurulması kararlaştırılmıştı. Amaç, adından da anlaşıldığı gibi, tarihi kentlerin korunmasıydı. Çünkü, birçok uluslararası sözleşmede de belirtildiği üzere, "sürdürülebilir kent kimliğinin" oluşması ve yaşaması, "tarihsel kimliğin korunması", geçmişle gelecek arasında köprü kurulmasıyla sağlanabilirdi. 
     Strasbourg toplantısına Türkiye adına katılan Bursa Büyük Şehir Belediyesi'ne Türkiye Tarihi Kentler Birliği'nin kurulması çalışmalarını yürütme görevi verildi. Ve 22 Temmuz 2000'de Bursa'da yapılan toplantıyla Tarihi Kentler Birliği resmen kurulmuş oldu. İçişleri Bakanlığı'nın "himayesinde" tarihi kimliği olan 12 ilin valisinin, 54 belediye başkanının ve ÇEKÜL Vakfı ile Mimarlar Odası'nın katılımıyla yapılan çalışmalar sonunda bugünlere gelindi. Bursa Büyükşehir Belediye Başkanı Erdoğan Bilenser'in başkanlığını yaptığı Tarihi Kentler Birliği'nin 3. kuruluş yıldönümü geçen hafta Uluslararası Bursa Buluşması'yla kutlandı. 
     Avrupa Tarihi Kentler Birliğinin web sitesindeki http www.historic - towns.org eaht.home geçen haftaki bilgilere göre, birliğe 10 ülkeden 373 tarihi kent tam üye bulunuyor. En çok üye ise, 115 tarihi kentle Türkiye'de. Örneğin Slovenya'nın 11 tarihi kenti üye olabilmiş. Çeşitli ülkelerden 178 kent sırada bekliyor. Yani AVRUPA Tarihi Kentler BİRLİĞİ'ne büyük çoğunlukla girmiş durumdayız tarihi kentler bakımından. Ayrıca daha girecek kentlerimiz de var. 
     Bu tarih zenginliğinden ne ölçüde yararlanabildiğimiz ise, ayrı konu. İşte, Tarihi Kentler Birliği'nin amaçlarından biri de bu hazineyi koruyup değerlendirmek. Ayrıntılı bilgiyi Avrupa'nın web sitesinin yanı sıra bizim sitede de http tarihikentlerbirliği.org bulabilirsiniz. 
     
Bir şiir      Dizelerimiz Mehmet Emin Acun'un Yüreğim Ayakta kitabındaki Sen şiirinden 
     "Kokun peşinden kör gibi koşturan kokun Rengin gönlüme çomak sokan rengin Herkesi baktıran rüzgar gibi esiyorsun Ve beni deli ediyorsun" 
     
     

</TEXT>
</DOC>
