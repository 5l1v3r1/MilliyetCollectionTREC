<DOC>
<DOCNO> 164047 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/19/spor/spo04.html </URL>
<DATE> 2003/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Aslan markajı 
</HEADLINE>
<TEXT>

Trabzon, Galatasaraylı Vedat İnceefe'ye göz dikti. Bordo-Mavili takım gönderilmesi düşünülen Batista ve Berkant'ı da transfer listesine aldı 
     Cim-Bom'a yöneldiler 
     DIŞ transferde Belçika'ya yönelen Trabzonspor, Galatasaray'da sözleşmesi sona eren Vedat İnceefe'yi listesine kattı. Stoper arayışlarını sürdüren Bordo - Mavililer'in, Sarı - Kırmızılı oyuncu hakkında fiyat araştırmasına girdiği öğrenildi. Bu arada Cim - Bom ile anlaşmaları devam eden Batista ve Berkant'a da göz diken Karadeniz ekibinin, Galatasaray'ın satış listesine koyması durumunda devreye gireceği ifade edildi. 
     
     İbrahim tamam 
     TRABZONSPOR'UN daha önce prensip anlaşmasına vardığı Erzurumsporlu İbrahim Ege'nin bonservisiyle ilgili pürüzler giderildi. Bu futbolcunun bugün saat 11.30'da Trabzonspor tesislerinde 5 yıllık resmi sözleşmeyi imzalayacağı açıklandı. Bu arada Bordo - Mavililer ile üç yıllık anlaşma yapan Kocaelisporlu Emrah'ın bonservisinde sorun çıktı. Yönetim federasyonun vereceği kararı beklemeye başladı. 
     
     Kontroller başladı 
     24 Haziran'da top başı yapacak olan Trabzon'da sağlık kontrolleri dün başladı. Karadeniz Teknik Üniversitesi Tıp Fakültesi Farabi Hastanesi'nde gerçekleştirilen kontrollerin ilk gününde Hüseyin Çimşir, Hasan Üçüncü, Mehmet Kahraman ve kaleci Osman Kurtuldu muayene oldu. Yapılan kontrolde Hasan'da 2, kaleci Osman'da da 2.5 kilo fazla çıktı. 
     
     Emre imzayı attı 
     YİMPAŞ Yozgatspor'dan Emre Toraman, dün Trabzonspor ile 5 yıllık sözleşme imzaladı. Fenerbahçe'nin altyapısından yetişen ve ön libero olarak görev yapan genç futbolcu, "Gelecek yıl üç kulvarda mücadele edeceğiz. Takımımın bu zorlu yarışında benimde emeğimin olmasını istiyorum" dedi. 
     

</TEXT>
</DOC>
