<DOC>
<DOCNO> 193116 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/03/son/sontur15.html </URL>
<DATE> 2003/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Duvarı delen hırsızlar, kasayı açamadı... 
</HEADLINE>
<TEXT>

     Şanlıurfa'da, bir kuyumcu dükkanının duvarını delen hırsızlar, kasayı açmayı başaramayınca, olay yerinden kaçtılar. 
     Gece Divanyolu Caddesi'ndeki Keşküş kuyumculuğa girmek isteyen hırsızlar, kapıyı açamayınca, işyerinin duvarını delerek içeriye girdi. 
     Kasayı, kesici aletlerle açmak isteyen hırsızlar, başarılı olamayınca olay yerinden kaçtılar. 
     Kuyumcu Remzi Keşküş'ün sabah işyerine gittiğinde durumu fark ederek güvenlik güçlerini araması üzerine, ekipler olay yerinde inceleme yaptılar ve kasa üzerinden parmak izi örnekleri aldılar. 
     Hırsızlık bürosu ekipleri, kasadaki altınların çalınmadığını, sanıkların kimliklerinin belirlenerek yakalanmasına çalışıldığını bildirdiler. 
     
</TEXT>
</DOC>
