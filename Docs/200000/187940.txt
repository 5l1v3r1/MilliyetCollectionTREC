<DOC>
<DOCNO> 187940 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/11/yasam/yas03.html </URL>
<DATE> 2003/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Göğüs kanserine en az 5 yıl koruma 
</HEADLINE>
<TEXT>

   Göğüs kanseri kadınların korkulu rüyası olmaktan çıkıyor. Letrozole adlı ilaç, tedavi görenlerde hastalığın tekrar etme riskini yüzde 43 azaltıp 5 yıl koruma sağlıyor 
   DIŞ HABERLER SERVİSİ 
   
   MENOPOZ sonrası kadınları göğüs kanserine karşı korumak amacıyla geliştirilen 'letrozole' adlı ilaç, denemelerde umulanın çok üzerinde olumlu sonuçlar vererek tıp dünyasında büyük bir sevinç yarattı. Uzmanlar, göğüs kanserini tetikleyen ostorejen hormonunu bloke eden ilacın, göğüs kanseriyle mücadelede elde edilen en önemli başarı olduğunu vurguladı. 
   
   Kansere karşı yeni silah 
   "LETROZOLE', göğüs kanseri tedavisi görenlerde hastalığın tekrarlaması riskini yüzde 43, diğer organlara yayılma riskini de yüzde 46 oranında azalttı. Gerçekleştirilen testlerin sonucuna göre kullanımına en fazla 5 yıllık bir süreyle izin verilen "tamoxifen" adlı ilacı alan hastalara bu sürenin dolmasından sonra böyle bir sınırlama şartı olmayan "letrozole" verildi. 
   
   Yayılma olasılığını azaltıyor 
   'LETROZOLE'ün hastaları fazladan bir 5 yıl daha göğüs kanserine karşı koruduğu belirlendi. 2 bin 500 kadın hastanın yüzde 93'ünde 4 yıl boyunca kanserin izine rastlanmadı ve bunun üzerine testlere devam edilmedi. Uzmanlar, letrozole ile kanserden arınmış bir hayat sürme imk nının iki katına çıktığını, hastalığın tekrarlaması ve diğer memeye yayılması olasılığının yarı yarıya azaldığını belirtti. 
   
   
</TEXT>
</DOC>
