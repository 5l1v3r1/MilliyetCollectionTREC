<DOC>
<DOCNO> 175401 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/13/yasam/yas09.html </URL>
<DATE> 2003/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaspçı dehşeti 
</HEADLINE>
<TEXT>

   Önünü kestikleri kuyumcu kuryesinin altın ve para dolu çantasını alan gaspçılar, iki esnafı da ayağından vurdu 
      HALUK ATALAY İstanbul 
   
   Kuyumcu kuryesi olarak çalışan Ahmet Necdet Ergun'un 37 önü, Eminönü Uzunçarşı Caddesi'nde, ikisi silahlı üç gaspçı tarafından kesildi. İçinde, yaklaşık 50 milyar liralık hurda altın ve 200 milyar liralık dövizin bulunduğu çantayı vermek istemeyen Ergun, gaspçılara direndi. Bunun üzerine Ergun'un kafasına silah kabzasıyla vurup, çantayı alan gaspçılar, Tahtakale yönünde kaçmaya başladı. 
   
   Tabancayı kurusıkı sandılar 
   Ergun'un, yardım istemesi üzerine, silahları kurusıkı tabanca sanan vatandaşlar, saldırganların önünü kesti. Manifaturacı Veysi Özdemir'in arkadaşını tartakladığını gören diğer gaspçı, Özdemir'e iki el ateş etti. Kurşunlardan biri Özdemir'in ayağına, diğeri de esnaf İhsan Günbatı'ya isabet etti. Gaspçılar kaçarken, Veysi Özdemir ve İhsan Günbatı tedavi altına alındı. 
   
   
</TEXT>
</DOC>
