<DOC>
<DOCNO> 158769 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/25/guncel/gun10.html </URL>
<DATE> 2003/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

Bağcılar sapığı yakalandı      İSTANBUL Milliyet 

     Bağcılar'da 9 gün önce 5 yaşındaki kız çocuğuna tecavüz eden zanlı yakalanarak tutuklandı. Bağcılar İlçe Emniyet Müdürlüğü'nden yapılan açıklamaya göre, 16 Mayıs 2003 günü Yüzyıl'da bir kişinin tecavüzüne uğrayan 5 yaşındaki kız çocuğu, 6 günlük tedavinin ardından taburcu edildi ve annesine, kandırılarak götürüldüğü evi gösterebileceğini söyledi. Bunun üzerine polis, Yüzyıl 42. Evler mevkiinde Aziz Aytekin'in 43 oturduğu daireye baskın düzenledi. Bağcılar Cumhuriyet Savcılığı'na çıkarılan Aytekin, Metris Cezaevi'ne gönderildi. 
     
Kadıköy'de yollar kapanacak      İSTANBUL Milliyet 

     İstanbul'un fethinin 550. yılı kutlamaları nedeniyle Kadıköy Bağdat Caddesi-Göztepe Işıklar-Feneryolu güzerg hı, bugün 3 saat süreyle trafiğe kapalı olacak. Emniyet Müdürlüğü'nden alınan bilgiye göre, kutlamalar çerçevesinde bugün Fenerbahçe Lisesi'nin önünden başlayan yürüyüş ve etkinlikler gerçekleştirilecek. Bu nedenle Bağdat Caddesi-Göztepe Işıklar-Feneryolu güzerg hı, 15.00-18.00 saatleri arasında trafiğe kapalı tutulacak. 
     
Ergene lağım deposu      SALİHA ÇOLAK Ankara 

     TBMM'de bu dönem çevre felaketlerinin yaşandığı göl ve nehirleri masaya yatıran araştırma komisyonlarından Ergene Nehri'ni araştıran komisyon, yaşam barınamayacak hale gelen nehirden, "su yerine lağım" aktığını, yerüstü suyu bir yana, yeraltı suyunun da kirlendiğini belirledi. Fabrika atıkları ile kentlerin kanalizasyonlarının Ergene'ye akıtıldığı belirtilen komisyon raporu önümüzdeki salı TBMM'de görüşülecek. 
</TEXT>
</DOC>
