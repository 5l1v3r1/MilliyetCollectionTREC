<DOC>
<DOCNO> 155757 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/10/spor/spo07.html </URL>
<DATE> 2003/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Hentbolda yeni çatlak 
</HEADLINE>
<TEXT>

     MURAT AĞCA 

     HENTBOL Federasyonu’nda Başkan Günal Ensari ile eski DSP milletvekili olan yönetim kurulu üyesi Tarık Cengiz arasında yaşanan soğuk savaşın, Cengiz’in azledilmesiyle sonuçlanmasının ardından, bu kez de üç yönetim kurulu üyesi istifa etti. Federasyonda yaşanan gelişmelerden rahatsız olan Levent Kıvılcım’ın geçen haftaki istifasının ardından, Onur Öz ve Murat Kuloğlu’nun da istifalarını federasyona verdikleri öğrenildi. 
     ENSARİ’NİN, Cengiz’i azil girişiminin önce Başbakan Yardımcısı Mehmet Ali Şahin’den dönmesi ve ardından Gençlik ve Spor Genel Müdürü Mehmet Atalay ve bazı siyasilerin araya girmesiyle imzalanmasının ardından federasyonda yaşanan huzursuzluk üç istifayla doruğa çıktı. 17 Mayıs’ta, Cengiz’in EHF gözlemciliğinin devamının görüşüleceği toplantıdan çıkacak sonuçlara göre MHK’nın da istifa edebileceği ifade edildi. 
     

</TEXT>
</DOC>
