<DOC>
<DOCNO> 167605 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/06/yazar/asik.html </URL>
<DATE> 2003/07/06/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Latifeler... 
</HEADLINE>
<TEXT>

     Ele alınan kimi fıkraları ilk kez duyduk... Onları aktaralım... Kıssadan hisseyi sizlere bırakalım 
     
     Hocanın pazardan bir karga satın aldığını görenler sebebini sormuşlar 
     - Kitaplardan duydum ki karga 300 sene yaşıyabiliyormuş, bunun doğruluğunu araştırmak için, demiş... 
     
     Hoca gücünün yıllardır hiç değişmediğini söylüyormuş. İspat et, demişler 
     - Bizim avluda siyah bir taş duruyor. Onu gençliğimde de kaldıramazdım şimdi de kaldıramıyorum, işte ispatı... 
     
     Hangi burçta doğduğunu soranlara Hoca "Keçi burcunda" dermiş. Herhalde "Oğlak burcu" demek istiyorsun diyenlere 
     - Evet ben doğanda oğlaktı, şimdiyse o da büyüyerek keçi olmuş... 
     
     Hoca pazarda bir karga ile dolaşıyormuş. Ne yaptığını sormuşlar. "Avlanıyorum" demiş. Biraz sonra salıverdiği karga gidip bir mandanın sırtına konmuş, üzerindeki parazitleri gagalamaya başlamış. Hoca da mandanın boynuna bir ip dolamış eve doğru çekmeye başlamış. Hayrola, demişler 
     - Kuşumun avladığı avı eve götürüyorum demiş. 
     
     Ölümden korkmak, insanın bilmediği şeyi bildiğini sanmasıdır. 
     Sokrates 

     
Ne güzel söylemiş      Rahmetli General Sıtkı Ulay "Giderayak" adlı anı kitabında Atatürk'e ilişkin şu anıyı nakleder... 
     "Mısır'daki görevim esnasında bir yabancı dükk ndan alışveriş ederken dükk n sahibi Türk olduğumu anlayınca bana 
     - Atatürk Türk müdür diye sordu. Ben de gülerek 
     - Bundan şüphen mi var deyince yaşlı dükk ncı 
     - Ben Türklerden bu kadar akıllı, ileri görüşlü bir adam çıkacağına doğrusu inanmıyordum, dedi... 
     
     İmar Bankası da battı. Neyse ki bu kez faturayı ödeyecek vatandaşın bir tesellisi var 3 Kasım seçimlerinden önce miting meydanlarında bedava sandviç yiyip konser izlemişti. 
     Haldun Ertem 

     
Yolculuk nereye..      AKP yönetiminin ülkeyi demokratlaştırmaya niyeti olsa ne yapardı 
     - Yüzde 35 oyla TBMM'nin yüzde 65'ini işgal edemeyiz, diyerek istifa ederdi. 
     İstifa etmeden önce siyasi partiler ve seçim yasalarını değiştirir, yeni seçimin demokrat bir ortamda yapılmasını sağlardı. 
     AKP uyum yasalarıyla demokrasinin değil şeriatın önündeki engelleri kaldırıyor gibi geliyor bize... Demokrasinin önünü açmanın formülü yukarda... 
     
     Bu ülkede felaket olmasına gerek yok, felaket yokken bile her şey zaten felaket. 
     
Hafta ve olay...      Bu haftayı olaysız geçirdiniz mi Şu sırada rahat koltuğunuzda gazetenizi mi okuyorsunuz Şanslısınız... Buyrun görün bu hafta kimlerin başına neler gelmiş, neden gelmiş, nasıl gelmiş... 

</TEXT>
</DOC>
