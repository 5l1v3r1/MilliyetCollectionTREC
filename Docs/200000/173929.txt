<DOC>
<DOCNO> 173929 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/06/son/sondun19.html </URL>
<DATE> 2003/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'ta savaş 100 gün önce bitti.... Peki 100 günde neler oldu 
</HEADLINE>
<TEXT>

     ABD Başkanı George Bush'un, 1 Mayıs'ta, ''Irak'ta büyük çatışmaların sona erdiğini'' ilan etmesinden bu yana 100 gün geçti. 
     Savaşın sona erdiği tarihten bu yana meydana gelen olayların kronolojisi şöyle 
     
     MAYIS 

     
     1 Mayıs 2003 

     Bush, California açıklarında Abraham Lincoln uçak gemisinde yaptığı konuşmada, ''ABD ve müttefiklerinin Irak'taki büyük çatışmaları sona erdi, ancak terörizme karşı savaşı devam ediyor'' açıklamasında bulundu. 
     
     2 Mayıs 

     Terörizmle mücadele uzmanı Paul Bremer, emekliye ayrılan Irak'taki Amerikalı sivil yönetici Jay Garner'ın yerine atandı. Göreve 12 Mayıs'ta başladı . Ülke 4 idari yönetim bölgesine ayrıldı. 
     
     16 Mayıs 

     Paul Bremer, 15 bin ila 30 bin arasındaki, Baas Partisi üst düzey yöneticisinin kamu sektöründe işe girmesini yasakladı. 
     
     21 Mayıs 

     300 kadar Iraklı subay, maaşları ödenmezse silaha sarılma tehdidinde bulundu. 
     İngiliz-Amerikan koaliyonu kitle imha silahları hakkında bilgi getirenlere 200 bin dolar ödül vaat etti. 
     
     22 Mayıs 

     Bağdat'a 50 kilometre uzaklıktaki Felluce'de çatışmalar başladı. Her iki taraftan da birçok ölü oldu. 
     Irak'a karşı yaptırımların kaldırılmasına ilişkin Amerikan-İngiliz kararı, BM Güvenlik Konseyi tarafından kabul edildi. 
     
     23 Mayıs 

     Bremer Silahlı Kuvvetler, Enformasyon Bakanlığı ve güvenlik organlarının lağvedildiğini ilan etti. 
     
     HAZİRAN 

     
     13 Haziran 

     Bağdat'ın kuzeydoğusundaki Balad'ta Amerikan birlikleriyle çıkan çatışmada 27 Iraklı öldü. 
     El Kods El Arabi gazetesi devrik lider Saddam Hüseyin'in olduğu belirtilen, el yazısıyla yazılan bir mesaj yayınladı. 
     
     14 Haziran 

     Amerikan birlikleri Suriye sınırı yakınlarındaki Sahl eğitim kampında 82 Iraklıyı öldürdü. 
     
     17 Haziran 

     Saddam Hüseyin yanlılarına yönelik ''Çöl Akrebi'' adı verilen operasyon çerçevesinde 400 Iraklı gözaltına alındı. 
     
     29 Haziran 

     Havadan ve karadan aynı anda 20 kadar operasyonun düzenlendiği ''Çöl Yılanı'' operasyonu başladı. 
     
     TEMMUZ 

     
     1 Temmuz 

     Bir camide 6 ilahiyat fakültesi öğrencisinin ölümünden sonra gerginliğin tırmandığı Felluce'de, Amerikan ordusu bir mevzisini terk etti. 
     
     3 Temmuz 

     ABD Irak lideri Saddam Hüseyin'in yakalanmasına yönelik bilgi getirene 25 milyon dolar ödül vaat etti. 
     
     4 Temmuz 

     El Cezire televizyonu Saddam Hüseyin'in olduğu ve 14 Haziran'da kaydedildiği ileri sürülen bir ses bandını yayınladı. Ses, direniş çağrısında bulunuyordu. 
     
     6 Temmuz 

     Bremer, gerçek yetkilerle donatılmış geçici hükümet konseyinin kurulmasını kabul etti, ancak veto hakkını saklı tuttu. 
     
     7 Temmuz 

     Amerikan Merkez Karargahı Centcom Komutanlığı, emekliye ayrılan Tommy Franks'in yerine John Abizaid'e geçti. 
     
     8 Temmuz 

     Lübnan televizyonu LBCI Saddam Hüseyin'e ait olduğu ileri sürülen bir ses bandını yayınladı. Banttaki ses bütün Iraklıları işgalcileri ülkeden atmaya davet ediyordu. 
     
     13 15 Temmuz 

     Irak geçici hükümet konseyi ilk toplantısını yaptı. Aynı gün Saddam Hüseyin'in işlediği savaş suçlarını yargılamak için bir mahkeme kuruldu. 
     
     17 Temmuz 

     El Arabiya televizyonu Saddam Hüseyin'e ait olduğu ileri sürülen bir ses bandını yayınladı. Banttaki ses Bush ve İngiltere Başbakanı Tony Blair'i savaşı haklı çıkarmak için yalan söylemekle suçluyordu. 
     
     21 Temmuz 

     ''Irak'ta Cihad Tugayları Örgütü'' adında daha önce bilinmeyen bir grup ülkenin kurtarılması için gerilla savaşı çağrısında bulundu. 
     
     22 Temmuz 

     Saddam Hüseyin'i oğulları Uday ve Kusay Musul'da bir eve düzenlenen baskında öldürüldü. 
     
     23 Temmuz 

     El Arabiya televizyonu, yeni bir Saddam Hüseyin bantı yayınladı. 20 Temmuz'da kaydedildiği öne sürülen banttaki ses savaşın sona ermediğini söylüyordu. 
     
     25 Temmuz 

     Necef'te toplanan onbinlerce kişi Amerikan kuvvetlerinin ülkeden gitmesini istedi. 
     
     29 Temmuz 

     El Arabiya bir kez daha Saddam Hüseyin'e ait olduğu ileri sürülen bir ses kaydını yayınladı. Banttaki ses, oğullarının ölümüne ağlıyordu. 
     
     30 Temmuz 

     Şii El Dava Partisi'nin sözcüsü İbrahim El Caferi, alfabetik sıraya göre, geçici hükümet konseyinin ilk başkanı olarak seçildi. 
     Irak'taki Amerikan kuvvetleri 24 saat içinde düzenlenen operasyonlarda 559 kişiyi gözaltına aldı. 
     
     31 Temmuz 

     Saddam Hüseyin'in 2 kızı Rana ve Raghad, 9 çocuklarıyla birlikte Ürdün'e sığındı. 
     
     AĞUSTOS 

     
     1 Ağustos 

     Bağdat'ın 200 kilometre kuzeyindeki Baici rafinerisi yakınlarındaki boru hattı alev aldı. 
     El Cezire televizyonu, 27 Temmuz'da kaydedildiği ve Saddam Hüseyin'e ait olduğu ileri sürülen yeni bir bant yayınladı. 
     
     4 Ağustos 

     Amerikan kuvvetleri 5 bin kadar Iraklıyı elinde tutuyor. Bunlar arasında savaş esirleri, kamu suçlusu ya da güvenlik nedeniyle göz altında tutulanlar bulunuyor. 
     Irak'ta 200 kadar Amerikan askeri öldü. Bunların 52'si 1 Mayıs'tan bu yana meydana gelen çatışma ya da düzenlenen saldırıların kurbanı oldu. 
     
     6 Ağustos 

     Saddam Hüseyin ve yanlılarının izini süren Task Force Ironhorse son 24 saatte düzenlediği operasyonlarda 18 Saddam Hüseyin yanlısını yakaladı. 
     
</TEXT>
</DOC>
