<DOC>
<DOCNO> 187178 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/08/spor/spo03.html </URL>
<DATE> 2003/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Tamas'ın kaderi 
</HEADLINE>
<TEXT>

   Galatasaray'da PAF takımına düşen Rumen oyuncu, A milli takımdan Ümit Milli Takımı'na gönderildi 
      BÜNYAMİN OSMAN 

   
   Neye kısmet 
   GABRİEL Tamas, Galatasaray'dan sonra, Romanya Milli Takımı'nda da Ümitler'e gönderildi. Bratu ve Petre'nin transferi sonrasında Teknik Direktör Fatih Terim'in PAF Takımı ile birlikte olmasını istediği genç oyuncu, Romanya Milli Takımı'na davet edildi. Ancak Teknik Direktör Iordanescu, Tamas'ın Ümit Milli Takımı'na gitmesini istedi. Buna göre genç savunmacı bugün Bursaspor'a karşı milli takım formasını giyecek. 
   
   Cim-Bom'da operasyon    CÜNEYT KARAKAYA 

   GALATASARAY'DA uzun zamandır kulübün basın sözcülüğünü yürüten Sara Koral Aykar ve iki yardımcısı yaşanan rahatsızlıklar nedeniyle pasifize edilerek, seçimlerin yapılacağı mart ayına kadar Sportif A.Ş.'de görevlerini sürdürmelerine karar verildi. Yönetim kurulunun dün yaptığı toplantısında alınan bu kararın ardından bu tür görev değişikliklerinin başka bölümlerde de olabileceği belirtildi. 
   
   Mesai başladı    Aslan lige verilen arayı en iyi şekilde değerlendirip eksiklerini kapatabilmek için Çaykur Rizespor maçının hazırlıklarına dün başladı. Antrenmana sakat olan Ümit Karan, Volkan ve Abdullah katılmadı. Uzun süredir sakat olan Lukunku ise ilk kez takımla idmana çıktı. 
   
   
</TEXT>
</DOC>
