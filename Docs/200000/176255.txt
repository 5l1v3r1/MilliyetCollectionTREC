<DOC>
<DOCNO> 176255 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/17/yasam/yas05.html </URL>
<DATE> 2003/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Keserle doğrayıp bodruma gömdü 
</HEADLINE>
<TEXT>

   34 yaş küçük sevgilisinin canını aldı 
      TOLUNAY DUMAN Mersin DHA 
   
   Mersin Tarsus'ta, 2 kişiyi öldürmek suçundan cezaevinde yatıp bir süre önce Şartla Salıverilme Yasası'ndan yararlanarak tahliye olan Mahmut Diri, kendisinden 34 yaş küçük sevgilisi Gülsüm Eryılmaz'ı keserle öldürüp cesedini evinin bodrumuna gömdü. 
   Olay, vatandaşların, Mehmet Diri'ye 60 ait evden ağır kokular gelmesi üzerine polise haber vermesiyle ortaya çıktı. Polis, çilingirle kapıyı açıp içeri girdi. Ağır kokunun kaynağını bulamayan ekipler, başka yerde oturan evin sahibi Mehmet Diri'nin ifadesine başvurdu. Yaşlı adam, evde kardeşi Mahmut Diri ile sevgilisi Eryılmaz'ın 21 yaşadığını söyledi. Ev sahibi, polislerle birlikte eve giderken bu sırada karşılarından gelen Mahmut Diri, aniden kaçmaya başladı. Polislerin yakaladığı Mahmut Diri, 2 yıldan bu yana birlikte yaşadığı Eryılmaz'ı bir hafta önce keserle öldürüp evin bodrumuna gömdüğünü söyledi. 
   
   
</TEXT>
</DOC>
