<DOC>
<DOCNO> 194710 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/11/yasam/ayas.html </URL>
<DATE> 2003/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
'MTV ödül töreni Türkiye'de olsun' 
</HEADLINE>
<TEXT>

   Kanalın Türkiye Temsilcisi Esra Oflaz, milyonların izlediği MTV Müzik Ödülleri töreninin, Türkiye'de yapılması için çabalıyor... 
      Yaşar Çakmak 
   
   MTV Türkiye Temsilcisi Esra Oflaz, müzik dünyasının yıldızlarını buluşturan 'MTV Müzik Ödülleri' törenini, İstanbul'da gerçekleştirmek için çalışmalara başladı. İstanbul Üniversitesi İktisat Fakültesi ve New York Üniversitesi Uluslararası İş ve Finans Bölümü mezunu Oflaz, hayalindeki projeyi anlattı... 
   
   MTV'ye, Müzik Ödülleri töreninin İstanbul'da yapılması için başvuruda bulundunuz. Bu konuda bir gelişme var mı    Temsilciliğini yürüttüğümüz MTV, National Geography ve Euro Sport'ta Türkiye ile ilgili programlara yer verilmesini sağlamaya çalışıyoruz. En önemli projemiz tüm dünyada 1 milyar insanın izlediği MTV Müzik Ödülleri'ni İstanbul'da yapmak. Türkiye'den ilk kez böyle bir başvuru oldu MTV'ye. Komisyon değerlendirip sonucu bize bildirecek. 
   
   Türkiye, Avrupa Birliği'ne girmeden törenin İstanbul'da yapılması mümkün mü    Bunun için AB üyeliği şart değil. En önemli şart, istikrar ve güvenli ortam sunulması. Çünkü MTV, müzik dünyasının starlarını en az 50 koruma ve 150 TIR'la getiriyor. Gidilecek ülkede terör gibi iç ve dış unsurların olmaması şartını koşuyor. Mesela, önceki yıl Lizbon'da yapıldı ve Portekiz bu sayede tüm dünyada müthiş bir tanıtım yaptı. Bu yıl İskoçya'da bir çadırda gerçekleşti. Neden ülkemiz de, böyle bir tanıtım fırsatını yakalamasın Siyasilerden da yardım bekliyorum. Hazırladığımız dosyayı Turizm Bakanlığı'na vereceğiz. 
   
   Sokak çocuklarına yardımcı olduğunuz biliniyor. Kaç çocuğa destek oluyorsunuz    Hiç evlenmedim ama 10 çocuğum var. Sokaklarda sakız, mendil gibi şeyler satarken bulduğum çocuklar. Eğitimlerini aksatmamaları için yardımcı oluyorum. Çocukların yapmak zorunda oldukları tek şey ise bana karnelerini göstermeleri. 
   
   
</TEXT>
</DOC>
