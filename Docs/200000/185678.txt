<DOC>
<DOCNO> 185678 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/01/siyaset/siy07.html </URL>
<DATE> 2003/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
'2B'yi mutlaka gözden geçirin' 
</HEADLINE>
<TEXT>

   
   Dünya Doğayı Koruma Vakfı WWF Genel Müdürü Claude Martin, Çevre ve Orman Bakanı Osman Pepe'den TBMM'ye bir kez daha getirilecek orman vasfını yitirmiş arazilerin satışına ilişkin Anayasa değişikliği teklifinin yeniden gözden geçirilmesini istedi. 
   2B'ye ilişkin düzenlemeleri yakından takip eden Martin, Pepe'ye geçen hafta gönderdiği mektupta Türkiye'nin Avrupa ormanlarının korunması konusunda büyük önem taşıdığını kaydetti. Avrupa'daki doğal ormanların giderek azaldığını ve bu durumu endişe verici bulduklarına dikkati çeken Martin, yapılmak istenen düzenlemeye sadece çevreci örgütlerin değil, bilim adamlarının da karşı çıktığını belirtti. 
   Düzenlemede mutlaka bir fikir birliğinin sağlanması gerektiğini ifade eden Martin, bu amaçla hükümetin tüm taraflarla diyaloga girmesi gerektiğini bildirdi. Pepe'ye Türkiye'nin 4. Avrupa Orman Bakanları Konferansı Viyana Deklarasyonu'nda orman alanlarının korunması yönünde taahhüdü bulunduğunu anımsatan Martin, "Deklarasyonun uygulanması hususunda WWF olarak Türkiye'ye yardıma hazırız" dedi. n İZMİR AA 
   
</TEXT>
</DOC>
