<DOC>
<DOCNO> 180786 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/07/ekonomi/eko07.html </URL>
<DATE> 2003/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiçek Suç işleyenin peşini kovalarız 
</HEADLINE>
<TEXT>

   Adalet Bakanı Çiçek, tutuklama kararına karşın üç haftadır bulunamayan Uzanlar'ı kastederek "Suç işleyen herkesi sonuna kadar kovalarız" dedi 
   ANKARA Milliyet 
   
   Adalet Bakanı Cemil Çiçek, haklarında tutuklama kararı çıkarılmasına karşın üç haftadır bulunamayan Yavuz ve Kemal Uzan'la ilgili olarak "20, 30 gün de olur 10 gün de olur suç işleyen herkesin sonuna kadar peşini kovalarız. Benim gündemimde Uzan yok, ama ucu nereye uzanırsa yargı oraya gider" dedi. 
   Çiçek, Adli Yargı Yılı'nın açılışı nedeniyle düzenlediği basın toplantısında, Yavuz ve Kemal Uzan'ın yerinin tespit edilememesiyle ilgili soru üzerine hükümetin ve yargının yolsuzlukla mücadeleyi misyon edindiğini söyledi. Türkiye'de suç işleyen herkesin sonuna kadar peşini kovalayacaklarını ifade eden Uzan, "Önemli olan götürülen, kaçırılan fakir fukaranın parasının geri getirilmesidir" diye konuştu. 
   
   
</TEXT>
</DOC>
