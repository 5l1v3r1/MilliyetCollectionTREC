<DOC>
<DOCNO> 174521 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/08/son/sonspo25.html </URL>
<DATE> 2003/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Elazığspor 5 futbolcuyla sözleşme imzaladı... 
</HEADLINE>
<TEXT>

     Birinci Süper Lig'de mücadele eden Elazığspor, 5 futbolcuyla sözleşme imzaladı. 
     Bordo-beyazlılar, İstanbulspor'dan Bekir Gür 31 , Beşiktaş'tan Eser Yağmur 20 , Gaziantepspor'dan Remzi Kızılşimşek 21 , Antalyaspor'dan Atacan Öztürk 21 ve Galatasaray'dan İlker Erbay 19 ile anlaşma sağladı. 
     İmza töreninde bir konuşma yapan Elazığspor Kulübü Başkanı Baki Aydın, yeni sezon hazırlıklarının çok verimli geçtiğini belirterek, ''Bu sezon aldığımız tüm futbolcular yıldız olmaya aday'' dedi. 
     Aydın, şöyle konuştu 
     ''Yeni sezonda yeni bir ekip kurduk. Geçen sezonun 28 kişilik kadrosundan 8 futbolcumuz kaldı, takımın 3'te 2'si gitti. Bu sezonda giden tüm futbolcuların yerine genç ve yetenekli futbolcular aldık. İlk maçımızda Gençlerbirliği'ni yenerek lige puan ya da puanlarla başlamak istiyoruz.'' Elazığspor Teknik Direktörü Ümit Turmuş ise takımın yaş ortalamasını 23'e düşürerek genç ve dinamik bir ekip kurduklarını ifade ederek, ''Bu sezon hedefimiz ilk 10 içinde yer almak'' dedi. 
     Turmuş, kendi sahalarındaki ve deplasmandaki maçlarda iyi sonuçlar almak istediklerini vurgulayarak, ''Bunun için de gerekli transferleri yaptık ve iyi bir hazırlık dönemi geçirdik. En az 7-8 futbolcumuzu milli takımlara vermek istiyoruz. Bu sezon Elazığspor lige renk katacaktır'' diye konuştu. 
     
</TEXT>
</DOC>
