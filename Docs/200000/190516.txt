<DOC>
<DOCNO> 190516 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/22/son/sontur03.html </URL>
<DATE> 2003/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Kolu kırılan öğrenci, öğretmeninden şikayetçi oldu... 
</HEADLINE>
<TEXT>

     İzmir'in Buca ilçesinde okulda kolu kırılan öğrenci, iterek kazaya sebep olduğu gerekçesiyle öğretmeninden şikayetçi oldu. 
     Alınan bilgiye göre, Hacı Ahmet Yesevi Lisesi 1. sınıf öğrencisi L.Y, bugün okul merdivenlerinden yuvarlanınca iki kolu kırıldı. 
     L.Y'nin babası polis memuru Ali Y, olayın ardından karakola başvurarak, oğlunun merdivenlerden itildiği gerekçesiyle Kimya dersi öğretmeni Ali I'dan şikayetçi oldu. 
     L.Y. polise verdiği ifadede, gömleğinin dışarıda olması nedeniyle öğretmeninin kızarak kendisini ittiğini, bunun üzerine dengesini yitirerek merdivenlerden yuvarlandığını ileri sürdü. 
     İddialar üzerine Cumhuriyet Başsavcılığı'nın talimatıyla ifadesi alınmak üzere karakola çağırılan öğretmen Ali I. ise suçlamaları reddetti. L.Y'yi formasının düzensizliği nedeniyle uyardığını, bir süre sonra okul merdivenlerinin başında aynı halde görünce kızarak gömleğini çektiğini belirten Ali I, çocuğun daha sonra dengesini yitirerek merdivenlerden düşmesi üzerine hastaneye kaldırdıklarını söyledi. 
     Öğretmen Ali I. ifadesi alındıktan sonra serbest bırakılırken, ifadelerin Cumhuriyet Başsavcılığı'na gönderileceği bildirildi. 
     
</TEXT>
</DOC>
