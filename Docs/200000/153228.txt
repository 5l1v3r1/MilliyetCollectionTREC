<DOC>
<DOCNO> 153228 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/29/son/sondun41.html </URL>
<DATE> 2003/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak Enformasyon Bakanı Essahaf'a iş teklifi... 
</HEADLINE>
<TEXT>

     El Arabiye uydu kanalı yöneticileri, Irak'ın eski Enformasyon Bakanı Muhammed Said Essahaf'a yorumcu olarak iş teklif etmek istediklerini bildirdiler. 
     Merkezi Dubai'de bulunan El Arabiye'nin danışmanlarından Ali El Hadethi, Reuters'e yaptığı açıklamada, Washington'un en çok arananlar listesi olarak bilinen destesinde yer almayan Essahaf'ı, bir yorumcu olarak aralarında görmekten mutluluk duyacaklarını söyledi. 
     ''Essahaf'ın tecrübelerinden, Irak'ta şimdi ve gelecekteki durumla ilgili değerlendirmelerinden yararlanmak istiyoruz'' diyen Hadethi, Essahaf'ı, bu işi kabul etmesi için kendileriyle temasa geçmeye çağırdı. 
     Hadethi, Irak'ın eski BM daimi büyükelçisi Muhammed El Duri'nin de, Dubai'de kanal için yorumcu olarak çalıştığını belirtti. 
     




</TEXT>
</DOC>
