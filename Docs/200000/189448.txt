<DOC>
<DOCNO> 189448 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/18/spor/spo02.html </URL>
<DATE> 2003/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Testi kırılmadan... 
</HEADLINE>
<TEXT>

   Daum, oyuncularından Bursaspor önünde dikkatli olmalarını istedi, "Seriyi bozmamalıyız" dedi 
   YUSUF DURSUN 

   
   Seriyi sürdürmek istiyor 
   GALATASARAY, Gaziantepspor, Gençlerbirliği ve Konya maçlarından 10 puan çıkaran Fenerbahçe, bu başarı serisini yarınki Bursaspor karşılaşmasıyla sürdürmek istiyor. Lige verilen aranın ardından futbolcularını motive etmeye çalışan Sarı - Lacivertliler'in Teknik Direktörü Christoph Daum, dünkü antrenman öncesinde bir toplantı yaptı, uyarılarda bulundu. 
   
   'Galatasaray zor kurtuldu' 
   BURSASPOR'UN en fazla dikkat edilecek rakipler arasında olduğunu söyleyen Daum, rakibin konumuna bakmadan ciddiyet içinde oynamalarını istedi. Yeşil-Beyazlılar'ın tehlikeli bir rakip olduğunu söyleyen Alman çalıştırıcı, "Bir puana bile ihtiyaçları var. Galatasaray ellerinden zor kurtuldu. Sizlerden büyük bir mücadele bekliyorum" diye konuştu. 
   
      Kanattan vuracaklar    Golcüler süper 
   FENERBAHÇE, Bursaspor'u kanatlardan vurmayı düşünüyor. Yağmur ve rüzgara rağmen Samandıra'da 1 saat 50 dakikalık bir idman yapan Sarı - Lacivertliler, özellikle sağ ve sol kanat çalışması yaptı. Gelen ortaların, Hooijdonk, Tuncay ve Rebrov tarafından gole çevrilmesi Daum'u memnun etti. 
   
   Hareket bugün 
   SARI - Lacivertliler bugün Bursa'ya hareket edecek. Sabah tesislerde taktik idmanı yapacak olan Fenerbahçe karayoluyla şehre ulaşacak. Bu arada yönetim de bu deplasmana çıkarma yapacak. Uzun süredir takımlarından uzak kalan taraftarın ise Bursa'ya akın edeceği öğrenildi. 
   
   
</TEXT>
</DOC>
