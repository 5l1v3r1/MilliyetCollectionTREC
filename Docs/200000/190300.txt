<DOC>
<DOCNO> 190300 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/22/siyaset/siy03.html </URL>
<DATE> 2003/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Unakıtan Oğlum Atina'ya mal satıyor 
</HEADLINE>
<TEXT>

      
   Dışişleri Bakanı Gül ile Yunanlı meslektaşı Papandreu'nun Kıbrıs ve Ege konusunda olumlu sonuç alamadığı ziyarette en somut sonuç iki ülke Maliye Bakanları Kemal Unakıtan ile Nikos Hristodulakris görüşmesinden çıktı. İki bakan, görüşmeleri 3 yıldır süren çifte vergilendirmenin kaldırılmasında anlaştı. Unakıtan, anlaşmanın nasıl tamamlandığını Milliyet'e anlattı. 
   Dün Hristodulakris ile aralık ayında imzalanacak anlaşmanın tüm hazırlıklarını tamamlayan Bakan Unakıtan, dün geceki davette Milliyet'e şunları söyledi 
   "Siyasete başlamadan önce Yunanistanla yıllarca iş yaptım, mal sattım. Oğlum da halen mal satmaya devam ediyor. İş adamlarının önünün açılması için bu anlaşmanın sağlanması lazımdı. Gelip bunu gerçekleştirdim." 
   
   İmzalar Ankara'da... 
   İki ülke bakanları arasında ilke mutabakatı sağlanan anlaşma, aralıkta Ankara'da imzalanacak. Anlaşma iki ülkede yatırım yapan işadamlarına tek ülkede vergi ödemelerine imk n tanıyor. 
   
   
   
   
</TEXT>
</DOC>
