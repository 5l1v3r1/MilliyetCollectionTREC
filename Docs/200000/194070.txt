<DOC>
<DOCNO> 194070 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/07/son/sontur06.html </URL>
<DATE> 2003/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Aşk herşeyden üstün geldi... 
</HEADLINE>
<TEXT>

     Samsunlu bir genç kıza gönlünü kaptıran İngiliz, hem Müslümanlığı kabul etti, hem de nişanlısının önerisiyle Türkiye'ye yerleşmeye karar verdi. 
     Edinilen bilgiye göre, turist rehberliği yapan Samsunlu Yeşim Koç'la 29 yaklaşık 2 yıl önce tanıştıktan sonra evlenmeye karar veren İngiliz Hugh Rıppıngale 38 , Samsun'da aile arasında düzenlenen törenle nişanlandı. Ardından Müslümanlığı seçerek kayınpederinin adı olan ''Ali'' ismini alan Rıppıngale, bir taraftan evlilik hazırlığı yaparken, diğer yandan nişanlısının önerisiyle Fethiye'de iş kurmak için girişimlere başladı. 
     Nişanlısını çok sevdiği için hem Müslümanlığı seçtiğini, hem de Türkiye'ye yerleşmeye karar verdiğini belirten İngiliz damat, yakında İngiltere'de yapılacak nikah töreni sonrasında Türkiye'ye yerleşeceklerini belirterek, ''Yeşim burada kalmamızı çok istiyordu, ben de onu kırmayarak, işimi burada kurmaya karar verdim'' dedi. 
     Profesyonel golfçü olan anne ve babasının halen İspanya'da yaşadığını anlatan Rıppıngale, Türkiye'yi çok sevdiğini söyledi. 
     Gelin Yeşim Koç ise rehberlik yaparken tanıştığı müstakbel eşiyle uzun süren arkadaşlıkları sonrasında evlenmeye karar verdiklerini ve yakında Fethiye'de bir bar açmayı düşündüklerini kaydetti. 
     
</TEXT>
</DOC>
