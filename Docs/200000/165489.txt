<DOC>
<DOCNO> 165489 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/26/magazin/mag01.html </URL>
<DATE> 2003/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Müziğe dönüşü muhteşem oldu 
</HEADLINE>
<TEXT>

Ali Kocatepe, müzikte yedi yıllık suskunluğuna 'Yarınlar Meçhul Bugün Var' adlı muhteşem bir albümle son verdi 'Bir küçük ayrılık' dillerde... 
     YEDİ yıl aradan sonra yeni albümü 'Yarınlar Meçhul Bugün Var' ile tekrar müzikseverlerin karşısına çıkan Ali Kocatepe'nin şarkısı 'Bir Küçük Ayrılık' şimdiden dillere düştü. Yaz aylarının en çok dinlenecek parçaları arasına giren şarkının klibini Yeditepe Üniversitesi öğrencileri çekiyor. 
     
     Bir de sürprizi var 
     KOCATEPE'nin 'Müzik kariyerimin en iyi çalışması' dediği albümde, Aysun Kocatepe de eşine üç şarkıda eşlik ediyor. Albümünde rap'ten tangoya geniş bir yelpazede şarkılar söyleyen Kocatepe, yine Akdeniz esintili şarkılara ağırlık vermiş ve bir de 29 yıl öncesinden nefis bir sürpriz yapmış. 
     
     Tek boş şarkı yok 
     YILLAR öncesinin hit şarkısı 'Hey Gidi Dünya Hey'i de yepyeni bir düzenleme ile albümüne koyan Ali Kocatepe, "Bu yıl sanat hayatımda ikinci baharım. Albümde bir tek boş şarkı yok. Medyada çok güzel yazılar çıktı. Dinleyenler albümü çok beğendi. Şimdi müzikseverlerin keşfetmesini bekliyorum" diyor... 
     
BİR KÜÇÜK AYRILIK      Söz-müzik Ali Kocatepe 
     Bir sitem var sanki şarkılarda 
     Kumrular mahzunlaştı günlerdir 
     Hayatın kaçtı tadı heyecanı 
     Bir küçük ayrılıkta sevgilim. 
     Sen rüzg rı özleyen bir deniz 
     Ben dalgayı bekleyen bir kumsal 
     Hayatın kaçtı tadı heyecanı 
     Bir küçük ayrılıkta sevgilim 
     Ah ayrılık, yaman ayrılık 
     Bir nefes al, düşün beni 
     Bu bir küçük ayrılık... 
     

</TEXT>
</DOC>
