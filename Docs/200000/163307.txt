<DOC>
<DOCNO> 163307 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/15/son/sondun07.html </URL>
<DATE> 2003/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Kylie Minogue 'tüm zamanların en çekici şarkıcısı'... 
</HEADLINE>
<TEXT>

     Kariyerinde başarılı günler yaşayan güzel yıldız Kylie Minogue, dünyanın en çekici şarkıcısı seçildi. 
     En çok izlenen müzik televizyonlarından VH1'in hazırladığı ''Tüm Zamanların En Çekici Şarkıcıları'' listesinin zirvesini, Kylie Minogue fethetti. Geçtiğimiz günlerde EMI şirketi ile 35 milyon poundluk bir sözleşme imzalayarak ''En Pahalı Kadın Şarkıcı'' unvanını elde eden Minogue, çekicilikte de rakip kabul etmedi. 
     34 yaşındaki Minogue'un genç rakibesi Britney Spears ise ikinci sırada yer aldı. Müzik dünyasının sesi soluğu çıkmayan yıldızları arasına ismini yazdıran Spears'dan, hayranları yeni bir albüm bekliyor. 
     Erkekleri temsilen Robbie Williams da listenin üçüncü sırasına yerleşti. İlk iki sırasının kadın şarkıcıların işgal ettiği listede üçüncülüğü alan Williams, böylece ''En Çekici Erkek Şarkıcı'' oldu. Williams, EMI şirketiyle yaptığı 80 milyon poundluk sözleşmeyle müzik dünyasının en pahalı şarkıcısı unvanını taşıyor. 
     
     LOPEZ TAHTINDAN İNDİ 

     Geçtiğimiz yıllarda bu tür listelerin zirvesinde uzak ara yer alan Jennifer Lopez, bu kez istediği çıkışı yakalayamadı. 
     Lopez listede yedinci olurken, Mariah Carey altıncılığı, Madonna yedinciliği elde etti. Çoktan toprağa karışan Elvis Presley'in pek çok ''faniye fark atarak'' onüçüncü sırada bulunduğu listede, artık unutulduğu zannedilen ''Duran Duran'' topluluğunun elemanları da onbeşinci oldu. 
     Christina Aguilera'nın büyük darbe yiyerek güç bela ondokuzuncu sıradan girdiği VH1'in ''En Çekici Şarkıcılar'' listesi şöyle 
     

1. Kylie Minogue 2. Britney Spears 3. Robbie Williams 4. Avril Lavigne 5. Mariah Carey 6. Enrique Iglesias 7. Jennifer Lopez 8. Emma Bunton 9. S Club 10. Madonna 11. LeAnn Rimes 12. Holly Valance 13. Elvis Presley 14. Justin Timberlake 15. Duran Duran 16. George Michael 17. Jon Bon Jovi 18. Sophie Ellis Bextor 19. Christina Aguilera 20. Eminem      

     
</TEXT>
</DOC>
