<DOC>
<DOCNO> 178547 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/27/son/sontur44.html </URL>
<DATE> 2003/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Tatlıses'in yeğeni ''adam öldürmek''ten tutuklandı... 
</HEADLINE>
<TEXT>

     İstanbul'da yakalanan sanatçı İbrahim Tatlıses'in yeğeni Mehmet Enver Tatlı, adam öldürmek suçundan tutuklanarak cezaevine konuldu. 
     İstanbul'da yakalanan sanatçı İbrahim Tatlıses'in yeğeni Mehmet Enver Tatlı, Edirne Adliyesi'ne getirildi. Tatlı, ilk önce Cumhuriyet Başsavcısı'na çıkarıldı. Nöbetçi Cumhuriyet Savcısı tarafından ifadesi alınan Tatlı, 2. Ağır Ceza Mahkemesi'ne sevk edildi. 
     Tatlı, hakkında çeşitli suçlarla ilgili açılan 5 dosyadan 4'ünden serbest kalırken, ''adam öldürmek'' suçundan tutuklanarak cezaevine konuldu. 
     
     OLAY 

     Edirne'de, Lalezar'ın Teras Barı'nda, 27 Temmuz 2001 tarihinde çıkan bir kavgayı ayırmak için araya giren Cüneyt Bilgiç, Mehmet Enver Tatlı tarafından bıçaklanmış ve aşırı kan kaybından dolayı hastanede yaşamını yitirmişti. 
     Hakkında gıyabi tutuklama kararı bulunan ve Edirne 2. Ağır Ceza Mahkemesi'nde adam öldürmek suçundan yargılanan, ''darp, bıçaklama yaralama, meskene saldırı, tehdit ve adam kaçırmaya teşebbüs'' suçlarından sabıkası bulunan ve olaydan sonra firar eden Tatlı, İstanbul'da yakalanarak Edirne'ye getirilmişti. 
     
</TEXT>
</DOC>
