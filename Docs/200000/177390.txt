<DOC>
<DOCNO> 177390 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/22/yazar/asik.html </URL>
<DATE> 2003/08/22/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
'Seçim bitince bizi unuttular' 
</HEADLINE>
<TEXT>

   Devletten yol ve üniversite isteyen Çorumlular, "Seçimden önce bir sarılır kemiklerimizi kırarlardı, şimdi yoklar" diyor 
   
   Corum'un dört bir yanı leblebici... Çorum'a gelip de leblebi almadan dönen yok. Hitit Festivali'nde "En iyi leblebi" yarışmasında birincilik ödülü alan Hışıroğlu'nun dükk nlarından birine süzülüp, Hacı Bey'e soruyoruz "Beyamca leblebinin iyisi nasıl olur, nasıl pişirilir " 
   
   'ŞUBAT KRİZİ MAHVETTİ' 
   Hacı Dayı gülümsüyor 
   "Bunu anlatmam saatler sürer, o kadar vaktin var mı " Leblebi bile ayaküstü anlatılmıyor, biz Çorum'un güzel insanlarını, dertlerini, hallerini nasıl sığdıralım şu birkaç satıra. 
   Gazeteci Turgay Afat anlattı... Çorum sanayii ilk hızını bir nevi sanayi ürünü olan leblebinin getirdiği deneyler ve sermaye ile kazanmış. Bugün 61 tuğla fabrikasına ilaveten 33 un, 14 çeltik,13 yem, 3 adet k ğıt fabrikasına sahip. Yumurta üretimi günlük 3 milyona kadar çıkmış ama şubat krizi sonrası yarı yarıya azalmış. 40 yıl önce Çorum'u anlatanlar küçümser, "Hititlerden bu yana değişen bir şey yok" derlerdi. Sonraki yıllarda Çorum olağanüstü hamleler yaptı. Son durum ise iyi değil... "Çorum kendine yeten bir il haline gelmişti, şubat krizi bizi yedi bitirdi" diyor kime sorsanız... 
   1978 yılında dışardan tezg hlanan komplo ile yaratılan Alevi-Sünni çatışması dış yatırımcıyı caydıran bir faktör olmuş. Acısı h l sürüyor. Çankırı gibi Çorum'un da en büyük derdi Ankara yolunun yetersiz oluşu. Gariptir.. Devlet, Doğu ve Güneydoğu'yu bile kaliteli otoyollarla donatırken Çankırı ve Çorum'u unutmuş. 
   
   ÇORUM BAŞARACAKTIR 
   Çorum ayrıca üniversite de istiyor. Yarım duran havaalanı bitirilirse iyi olacak. Çorum'u Ankara'ya bağlayacak 120 kilometrelik demiryolunun projesi hazır. İlk çivinin çakılmasını bekliyor. Son seçimde AKP 4, CHP 1 milletvekili çıkarmış. Ama çabuk unutmuşlar halkı. "Seçimden önce sarıldılar mı göğsümüzün kemiklerini kırarlardı" diyor vatandaşlar... Bir genç adam ekliyor "AKP kendi burjuvazisini yarattı, halkı unuttu..." Çorum durgun... Ama halkı zeki, uyanık ve gayretli... Eminiz yeni bir hamleyle tekrar ayakları üzerinde durmayı başaracaklardır. Leblebiden sanayi mucizesi yaratanlar yarını da yaratır. 
   
      
   
</TEXT>
</DOC>
