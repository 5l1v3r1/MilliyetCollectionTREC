<DOC>
<DOCNO> 185535 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/30/son/soneko03.html </URL>
<DATE> 2003/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
En çok satan elektronik eşya bilgisayar... 
</HEADLINE>
<TEXT>

     Piyasa araştırması kuruluşları, günümüzde en çok satılan elektronik eşyanın dizüstü, masaüstü ve el bilgisayarları ile cep telefonları olduğunu açıkladılar. 
     Deutsche Bank analistlerinden Chris Whitmore tarafından yapılan açıklamaya göre, yılın 3. ve 4. çeyreklerinde de bu eğilimin devam etmesi bekleniyor. 
     Merkezi Taiwan'da bulunan Compal Electronics şirketi, bu yılki dizüstü üretimlerinin 5 milyondan 5.5 milyona yükseldiğini bildirdi. Compal'in müşterileri arasında Dell ve IBM bilgisayar firmaları da bulunuyor. HP firmasının da aynı kuruluşa, yılsonu için ek bilgisayar siparişi verdiği belirtildi. 
     Bu arada, cep telefonu üretiminin de öngörülen hedefleri aştığı kaydedildi. 
     Buna karşılık üreticilerin, kar marjının 2004 yılı ortalarına kadar, özellikle Çin'den kaynaklanan rekabet yüzünden baskı altında kalacağı tahmin ediliyor. Çin'in düşük maliyetle ürettiği bilgisayarların özellikle Tayvan'lı üreticileri tehdit ettiği belirtildi. Çin'in dizüstü bilgisayar üretiminin 60 milyon adede ulaştığı ve artmaya devam ettiği ifade edildi. Dünyada dizüstü bilgisayara olan yıllık talebin ise 38 milyon adet dolayında olduğu sanılıyor. 
     
</TEXT>
</DOC>
