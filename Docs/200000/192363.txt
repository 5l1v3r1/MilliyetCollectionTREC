<DOC>
<DOCNO> 192363 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/31/siyaset/siy04.html </URL>
<DATE> 2003/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Gürtuna'ya 10 ay hapis 
</HEADLINE>
<TEXT>

   İstanbul Büyükşehir Belediye Başkanı Gürtuna 'görevi kötüye kullanmak'tan hapis cezasına mahkum oldu 
      ANKARA Milliyet 

   
   Yargıtay, İstanbul Büyükşehir Belediye Başkanı Ali Müfit Gürtuna'yı, Maltepe'de yapılan sahil yoluyla ilgili davada mahkemenin verdiği yürütmeyi durdurma kararını yerine getirmeyerek, "görevi kötüye kullandığı" gerekçesiyle 10 ay hapis ve 2 ay 15 gün "memuriyetten men cezasına" mahkum etti. Gürtuna'nın paraya çevrilen cezası ertelendi. Yargıtay 4. Ceza Dairesi'ndeki karar duruşmasında Daire Başkanı Fadıl İnan, sanığın duruşmadaki iyi hali dikkate alınarak verilen hapis cezasının 10 aya, para cezasının 118 milyon 637 bin liraya, memuriyetten yoksun bırakma cezasının da 2 ay 15 güne indirildiğini kaydetti. 
   İnan, cezanın ertelenmesine oybirliğiyle karar verildiğini kaydetti. Gürtuna, 5 yıl içinde bir suçtan mahkum olursa ertelenen bu ceza da infaz edilecek. İstenirse temyize Yargıtay Ceza Genel Kurulu bakacak. 
   
   
   
</TEXT>
</DOC>
