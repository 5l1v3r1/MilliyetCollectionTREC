<DOC>
<DOCNO> 169241 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/14/tv/ekran.html </URL>
<DATE> 2003/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
"Serseri" şık 
</HEADLINE>
<TEXT>

Kanal D'nin yazlık dizisinde "zoraki" hırsız Ömer ile çocukluk aşkı Sibel'in maceraları anlatılıyor 
     Kanal D, yeni projelerle izleyiciyi yaz aylarında da TV karşısına çekiyor. Bugün ilk bölümü ekrana gelecek "Serseri" de bunlardan biri... Başrollerini Okan Yalabık ve Gamze Özçelik'in üstlendiği dizide, geçimini hırsızlık yaparak sağlayan Ömer ile çocukluk aşkı Sibel'in maceraları anlatılıyor. 
     
     Çantadaki ilaçlar 
     Dizi, Ömer'in hapisten çıkıp, mahallesine dönmesiyle başlıyor. Artık düzgün yaşamak isteyen Ömer, ne yazık kı bu isteğini yapamaz. Çünkü, mahallenin kabadayısına olan borcunu ödemezse ailesi tehlikededir. Arkadaşlarıyla bir genç kızın çantasını çalarlar, ancak içindeki ilaçlarden onun astım olduğunu anlarlar. Ömer, hırsızlardan çantayı almış gibi yaparak, götürüp kıza verir. Bu kız, çocukluk aşkı Sibel'den başkası değildir. 
     
     KÜNYE 

</TEXT>
</DOC>
