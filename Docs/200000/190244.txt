<DOC>
<DOCNO> 190244 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/21/son/sontur19.html </URL>
<DATE> 2003/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Astım geni bulundu... 
</HEADLINE>
<TEXT>

     İngiliz bilim adamları, astıma karşı hassasiyet yaratan ve başka solunum yolu hastalıklarına neden olan bir gen varyasyonu buldular. 
     Nature Genetics dergisinde yayımlanan makalede, bu gen varyasyonunun bulunmasıyla, astım hastalığının tedavisinde yeni olanakların açılacağı belirtildi. 
     Araştırmayı yapan Oxford Üniversitesi'nde görevli bilim adamı William Cookson ve ekibi, 244 ailenin astım olan 239 çocuğunu inceledi. 
     Astım olan çocukların çoğunda DPP10 geninin bir varyasyonunu tespit eden bilim adamları, bu varyasyonun özellikle astım derecesi ağır olanlarda daha sık görüldüğünü kaydettiler. 
     Bilim adamları, DPP10 geninin, protein zinciri üzerinden solunum yolu iltihaplanmalarında rol oynayan bir enzime bilgi ulaştırdığını belirttiler. 
     
</TEXT>
</DOC>
