<DOC>
<DOCNO> 150845 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/18/son/sontur23.html </URL>
<DATE> 2003/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Evlenme teklifini reddeden hemşireyi öldürdü 
</HEADLINE>
<TEXT>

     Elazığ'da çeşitli suçlardan sabıkalı 30 yaşındaki İsmet Yücel, evlenme teklifini reddeden 26 yaşındaki Selma Genç'i, tüfekle öldürdü. 
     İsmet Yücel, 2 yılı aşkın bir süredir SSK Bölge Hastanesi nde görev yapan hemşire Selma Genç'in peşinde dolaştı. Ancak Selma hemşire, sabıkalı İsmet Yücel in evlenme teklifini her defasında reddetti. 
     Dün sabah saat 05.00 sıralarında pompalı tüfekle hemşirenin oturduğu Ulukent Mahallesi Hattat Sokak'taki evine giden İsmet Yalçın, yine reddedilince Selma Genç'i vurdu. Selma hemşire olay yerinde ölürken, saldırgan kaçtı. Silah sesi üzerine komşuların haber verdiği polis soruşturmada İsmet Yücel i yakalayarak gözaltına aldı. 
     3 yıldır Elazığ SSK Bölge Hastanesi'nde çalışan hemşire Selma Genç in mesai arkadaşları olayı duyunca şoke oldu. Arkadaşları İsmet Yücel in hemşireyi sürekli rahatsız ettiğini söyledi. 
     Hemşirenin cenazesi memleketi Diyarbakır ın Çüngüş İlçesi'ne gönderildi. 
     





</TEXT>
</DOC>
