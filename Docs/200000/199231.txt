<DOC>
<DOCNO> 199231 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/02/son/sondun21.html </URL>
<DATE> 2003/12/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Saakaşvili'den Şevardnadze'ye "Ülkeyi terket .." 
</HEADLINE>
<TEXT>

     Gürcistan'da milletvekili seçimlerinin ardından patlak veren ve ''kadife devrim'' olarak nitelenen ayaklanmanın liderlerinden Mihail Saakaşvili, eski Cumhurbaşkanı Eduard Şevardnadze'den ülkeyi terk etmesini istedi. 
     Saakaşvili, seçim kampanyası sırasında yaptığı açıklamada, eski Cumhurbaşkanı'na, ülkeyi, yapılacak yeni seçimlerden önce terketmesi çağrısında bulundu. 
     Şevardnadze'nin Gürcistan'da bulunmasının, ona bağlı güçlere ''rejim değişikliğini tersine çevirme'' cesareti verebileceğini belirten Saakaşvili, ''Şevardnadze, en azından seçim sırasında ülkeden gitmeli'' dedi. 
     Eduard Şevardnadze, 2 Kasım'daki milletvekili seçimlerinin ardından çıkan ayaklanma sonucunda 23 Kasım'da istifa etmek zorunda kalmıştı. 
     
</TEXT>
</DOC>
