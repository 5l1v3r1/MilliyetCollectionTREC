<DOC>
<DOCNO> 176158 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/16/son/sonspo19.html </URL>
<DATE> 2003/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankaragücü - Samsunspor 4-2 
</HEADLINE>
<TEXT>

     Birinci Süper Lig'de ilk yarıyı 2-1 yenik kapatan Ankaragücü, Samsunspor'u 4-2 yendi. 
     
     İLK YARI 

     İlk hafta rakiplerine yenilen 2 takımın Ankara'da yaptığı mücadelede, orta alan ağırlıklı bir futbol vardı. Ankaragücü, forveti kalabalık tutup, savunmada az adam bırakınca Samsunspor ataklarından yediği 2 gole engel olamadı. Samsunspor ise kalabalık savunma yaparak kontrataklarla golü düşündü ve bu düşüncesinde de başarılı oldu. 
     11. dakikada Sinan'ın Ankaragücü ceza alanında düşürülmesinde hakem Cem Papila, penaltı noktasını gösterdi. Atışı Serkan kullandı, kaleci Zafer'den dönen topu yine bu futbolcu kafayla ağlara gönderdi 1-0 
     15. dakikada Ankaragücü ceza alanında Serkan ile verkaç yapan Mehmet Nas'ın aşırtma vuruşunda, kaleci Zafer'in ellerinden seken top, 2. kez Ankaragücü fileleriyle buluştu 2-0. 
     22. dakikada Ankaragücü, farkı 1'e indirdi. Bu dakikada Axel, sağ taraftan ortaladı. Ceza alanı içinde Hakan Keleş, topu kafayla kaleye gönderdi. Kaleciden seken topu Ramadan yerden bir vuruşla filelere yolladı ve skoru 2-1 yaptı. 
     Karşılaşmanın ilerleyen bölümünde her iki takım da başka gol atamayınca ilk yarı, 2-1 konuk takımın üstünlüğüyle tamamlandı. 
     
     İKİNCİ YARI 

     İkinci yarıda golü daha çok düşünen ve organize ataklar geliştiren Ankaragücü, istediği skoru yakaladı. İlk yarıda daha akıllı oynayan Samsunspor ise savunmasında özellikle Şenol'un yorulması sonucu açıklar verdi ve başkentte 4-2 yenilerek, ligin 2. haftasını da puansız kapattı. 
     46. dakikada Ankaragücü'nde Ahmet Koçak'ın yerine Hüzeyfe xxx , Ramazan'ın yerine Hakan Kutlu xxx , Samsunspor'da ise Evren'in yerine Junior x oyuna dahil oldu. 
     55. dakikada Hakan Keleş'in arapasında, Samsunspor ceza alanı içinde topla buluşan Gökmen, topa vurmakta gecikince, kaleci Shorunmu topa sahip oldu. 
     58. dakikada Ankaragücü'nden Hakan Kutlu, sarı kart gördü. 
     61. dakikada Ankaragücü, skoru eşitleyen gole kavuştu. Bu dakikada Hakan Keleş, sol taraftan ortaladı. Ramadan, göğsüyle topu ceza alanı içindeki Yılmaz'a indirdi. Yılmaz, topun gelişine sert vurdu. Kaleci Shorunmu'yu geçen top, filelerle buluştu 2-2. 
     65. daikada Ankaragücü'nde Axel, yerini Ayhan'a xxx bıraktı. 
     66. dakikada Ayhan'ın ceza alanına girerken yaptığı ortada, uzak direk dibinde topla buluşan Ramadan, takımını 3-2 öne geçiren golü Samsunspor ağlarına gönderdi. 
     72. dakikada Samsunspor'da Kirita'nın yerine Oktay x oyuna dahil oldu. 
     73. dakikada Samsunsporlu Müslim sarı kart gördü. 
     77. dakikada Özgür'ün ceza alanına ortaladığı topu Samsunspor savunmasından Kenan, uzaklaştırmak isterken kendi arkadaşı Milton'a çarptırarak, topun kendi ağlarına gitmesine neden oldu. Bu golle Ankaragücü 4-2 üstünlüğü yakaladı. 
     82. dakikada Samsunspor'da, Mehmet Nas'ın yerine Adnan oyuna dahil oldu. 
     90. dakikada Özgür'ün düşürülmesiyle kazanılan serbest atışı Yılmaz kullandı. Ceza yayına paralel bir yerden kullanılan atışta, Yılmaz'ın sert şutunda kaleci Shorunmu topu yumruklarıyla uzaklaştırdı. Aynı dakikada Ankaragücü'nden Adem, sarı kart gördü. 
     Karşılaşma, evsahibi Ankaragücü'nün 4-2 galibiyetiyle bitti. 
     
</TEXT>
</DOC>
