<DOC>
<DOCNO> 197464 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/23/son/sonspo14.html </URL>
<DATE> 2003/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbulspor 1 - Diyarbakırspor 3 maç bitti 
</HEADLINE>
<TEXT>

     Stat Mimar Yahya Baş . 
     Hakemler Ünsal Çimen, Bora Boralı, Serkan Akarca . 
     İstanbulspor Zdravkov, Tolga, Saffet, Deniz Uygar, Faruk, Mehmet, Musa Büyük, Saidou, Musa Kuş, Yordanov, Balili . 
     Diyarbakırspor Şenol, Ramazan, Burhan, Cem, Sinan, Hasan, Kais, Jupi, Cumhur, Murat, Çetin . 
     Goller Dk. 5, 42 Murat, Dk. 13 Kais, Dk. 43 Balili . 
     Sarı Kartlar Dk. 2 Jupi Diyarbakırspor , Dk. 17 Deniz Uygar İstanbulspor . 
     Birinci Süper Futbol Ligi'nde Diyarbakırspor, deplasmanda İstanbulspor'u 3-1 yendi. 5. dakikada Kais'in pasıyla sol kanatta topla buluşan Sinan'ın ortasında Murat, ceza alanı içinde iyi yükselerek meşin yuvarlağı kafayla kaleci Zdravkov'un solundan filelere göndererek Diyarbakırspor'u 1-0 öne geçirdi. 
     11. dakikada, Musa Büyük'ün ara pasında soldan ceza alanına giren Faruk'un kaleci Şenol ile karşı karşıya kaldığı pozisyondaki şutunda top yan ağlarda kaldı. 
     13. dakikada, Sinan soldan Saffet'i geçtikten sonra topu altı pas içine ortaladı. Kais, altıpas çizgisi üzerinde yarım vole ile meşin yuvarlağı ağlara göndererek skoru 2-0'a getiren golü attı. 
     17. dakikada, Hasan'ın sağdan ortasında Murat'ın ceza alanı içinden sert şutunda kaleci Zdravkov son anda ayaklarıyla topu gol çizgisi üzerinden çıkardı. 
     30. dakikada, Mehmet'in sağdan orta şut karışımı vuruşunda kaleye yönelen topu kaleci Şenol, son anda tokatlayarak kornere çeldi. 
     38. dakikada, Diyarbakırspor mutlak bir golden oldu. Sinan'ın pasında ceza alanı sol çaprazında topla buluşan Murat'ın ortasında Çetin, kafayla meşin yuavarlağı ortaya aşırdı. Ramazan'ın altı pas içinde boş pozisyondaki şutunda kaleci Zdravkov topu iki hamlede kontrol etti. 
     42. dakikada, Çetin'in ceza alanı içinden şutunda kaleci Zdravkov'u aşan top üst direkten döndü. Pozisyonu iyi takip eden Murat, altı pas içinde voleyle meşin yuvarlağı filelere göndererek kendisin 2., takımının ise 3. golünü attı. 3-0 
     43. dakikada, orta sahadan atılan uzun topu ceza alanı içinde konrtrol eden Balili, meşin yuvarlağı kaleci Şenol'un sağından filelerle buluşturarak farkı 2'ye indirdi. 
     Karşılaşmanın ilk yarısında kalan dakikalarda gol gelmeyince devre 3-1 Diyarbakırspor'un üstünlüğü ile sona erdi. 
     
     İKİNCİ YARI 

     49. dakikada Kais'in sağdan kuhllandığı köşe atışında Cem'in ceza alanı içinden kafa şutunda, kaleci Zdravkov'u geçen topu Aytekin gol çizgisi üzerinden çıkardı. 
     55. dakikada Hasan'ın sağdan ortasında, Deniz Uygar'ın sektirdiği topu altıpas içinde önünde bulan Çetin'in şutunda, Deniz Uygar'a çarpan meşin yuvarlak kornere çıktı. 
     58. dakikada Balili'nin soldan ortasında, Yordanov'un ceza alanı içinde sert şutunda, kaleci Şenol son anda uzanarak meşin yuvarlağı köşeden kornere çeldi. 
     61. dakikada soldan ceza alanına giren Balili'nin ortasında, kaleci Şenol Yordanov'dan önce topa dokunarak kornere gönderdi. 
     80. dakikada Yordanov'un ceza alanı içinden şutunda, top az farkla yanda auta gitti. 
     82. dakikada ani gelişen Diyarbakırspor atağında, Bakadal'ın sağdan ortasında, kaleci ve savunmayı geçen topa arka direkte boş pozisyondaki Kais dokunamayınca, takımını mutlak bir golden etti. 
     83. dakikada Kais'in ara pasında savunmanın arkasına sarkan Hasan'ın şutunda, kaleci Zdravkov son anda tehlikeyi uzaklaştırdı. 
     86. dakikada Yordanov'un soldan kulandığı serbest vuruşta, Diyarbakırspor ceza alanı içinde oluşan karambolde İstanbulsporlu oyuncular topa dokunamadı. 
     90. dakikada Stavrevski'nin pasında ceza alanı sol çaprazında Zdravkov ile karşı karşıya kalan Cumhur'un şutunda, meşin yuvarlak yandan auta çıktı. 
     Mücadelenin uzatma dakikalarında gol olmayınca Diyarbakırspor, deplasmanda İstanbulspor karşısında karşılaşmadan 3-1 galip ayrıldı. 
     
</TEXT>
</DOC>
