<DOC>
<DOCNO> 185289 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/29/son/sondun22.html </URL>
<DATE> 2003/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Norveç'te "Ok" ve "Yay" evlendi... 
</HEADLINE>
<TEXT>

     Norveç'te, ''Ok'' ve ''Yay'' ismindeki iki kişi evlendi. 
     Soyadı Norveççede ''Ok'' kelimesi gibi telaffuz edilen Eli Pihl ile soyadı ''Yay'' anlamına gelen Vidar Bue'nin evliliklerine ülke basınında geniş yer verildi. 
     Eli Pihl, Dagbladet gazetesine yaptığı açıklamada, annesinin her zaman adı ''Yay'' olan bir erkekle evlenmesi gerektiğini söylediğini, ancak bunun gerçekleşeceğini hiçbir zaman düşünmediğini söyleyerek, ''Ama işte oldu'' dedi. 
     26 yaşındaki hemşire Pihl, 4 yıl önce, soyadı ''Yay'' olan 29 yaşındaki Vidar Bue ile tanıştı. 
     Bue, karşılaştıkları partide kendisini ''Yay'' olarak tanıtınca Phil'in de ''Ben de Ok'' şeklinde cevap vermesi üzerine, Phil'in dalga geçtiğini sandığını anlattı. 
     Evlendikten sonra çiftlerden her biri soyadını korumayı düşünüyor. 
     
</TEXT>
</DOC>
