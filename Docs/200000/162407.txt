<DOC>
<DOCNO> 162407 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/11/yazar/temelkuran.html </URL>
<DATE> 2003/06/11/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Sizin İran'ınız İran mı 
</HEADLINE>
<TEXT>

     İran'da idim ben. İlk kez Doğu'ya doğru yola çıkan biriydim. O güne kadar hep Batı'ya gitmiştim. Şimdi niye Doğu'ya gittim peki 
     Çünkü dünya tarihinin şimdiki zamanının merkezi orasıydı. ABD'nin başlattığı saldırı zincirinin beklenen son halkası İran, Orta Doğu'nun son kapısıydı. İran halkı Irak halkı gibi direnmekten vazgeçip ABD'yi onlar gibi mi karşılayacaktı Dışarıda baskılarıyla tanınan ve içindeki karmaşa pek dışarıya yansıtılmayan rejim, tıpkı Irak'taki gibi insanları ülkelerinden "soğutmuş muydu" Orta Doğu'da ABD'yi zorlaması beklenen bu son kapı ne kadar sağlamdı ABD'nin yüksek sesle dile getirdiği "rejimi içeriden mi zayıflatsak yoksa askeri yöntemlere mi başvursak" sarımsaklamasının geçerli bir yanı var mıydı, rejim dokunsan yıkılacak durumda mıydı Uluslararası basında sosyolojik bir magazin gibi sunulan "İran'ın değişen yüzü" fotoğrafları gerçek miydi ve bunlar rejimin hakikaten de değişiyor olduğunun mu işaretiydi En son olarak elbette, fotoğraflara bölünmüş olarak gördüğümüz İran'daki "büyük ve hakiki resim" neydi Dünya tarihinin dönüm noktalarından birinde belirleyici rol oynaması beklenen İran halkının hali pür melali niceydi İşte bunlardan dolayı İran'a gidildi. Bu soruların cevapları sokaktaki insandan gazete sahiplerine, politikacılardan sanatçılara kadar bir çok İranlı'dan soruldu. 
     
Örtünmek üzerine      Bugün başlayan yazı dizisiyle birlikte İran ile ilgili kimi şeyler okuyacaksınız. Bu yazıların niyeti ne İran'ı "sevdirmek" ne de İran'dan "ürkütmek" olacak. Sokaktaki, insanlardaki, Tahran'daki havada dolaşan duyguyu anlatmak, bu yazıların meselesi bu. Bu yazılar İran'a gidemeyenlere orayı gezdirmeyi beceremez. Dizinin becermeye niyetlendiği tek şey bir ülkeden tek bir cümle çıkarmak olacak. Her şeyi anlatan, İran'ın şu anına karşılık gelen tek bir cümle... Benim çıkardığım cümle şöyle 
     Onlar kendi gibiler. Kendi zaman algılayışları içinde "gelişiyorlar". Bu değişimi yeni bir devrimle yapmayı göze alamayacak kadar devrim denen sarsıntının bedelini biliyorlar. Dışarıdan bir el müdahale ettiği takdirde rejimin sertleşmesi ve totaliterleşmesi anlamında uzun bir adım geri atacaklar. Eğer kimse dokunmazsa... 
     İran rejimin biçtiği bir örtünün altında o örtüyü örseleyerek delmeye, kendini anlatmaya, anlaşılmaya çalışan, daha fazla özgürlük isteyen insanların ülkesi... En çok bu yüzden, hiç beklemediğiniz kadar size tanıdık gelecek tabii ki 
     
     

</TEXT>
</DOC>
