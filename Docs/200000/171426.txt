<DOC>
<DOCNO> 171426 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/24/son/sonspo08.html </URL>
<DATE> 2003/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Daum Gökdeniz, Emre ve Nihat'ı takımda görmek isterdim.. 
</HEADLINE>
<TEXT>

     Fenerbahçe Teknik Direktörü Christoph Daum, bugün yaptığı basın toplantısında, ''Benim için Fenerbahçe'nin başarısı ön plandadır'' dedi. 
     Daum, dün Bochum ile yaptıkları hazırlık maçının değerlendirmesini de yaparak, çalışmalarının başarıyla devam ettiğini söyledi. 
     Kanat oyununda olumlu gelişmeler olduğunu, Tuncay ve Aureilo'nun bu görevi başarıyla yaptıklarını belirten Daum, ''Bu oyuncuların kanat oyuncusu olduklarına inanması ve bilmesi gerekiyor. Genç ve yeni bir takımız. Özellikle kondisyonel açıdan çalışılması gerekir. Takımın oyun kurma beceresinden memnun değilim. Ama bunu çalışarak gidereceğiz'' diye konuştu. 
     Takımda Selçuk'un oyun kurduğunu, Kemal'in de rakibi bozduğunu ifade eden Daum, rakibin sistemine göre sistem kurmayı amaçladıklarını da söyledi. 
     Alman teknik adam, ilk hedeflerinin Türkiye şampiyonluğu olduğunu vurguluyarak, ''İstanbulspor maçını kazanmak ve bunu 33 kere tekrar etmek istiyoruz. Türkiye Kupası'na da kazanmayı hedefliyoruz'' dedi. 
     Daum, bir gazetecinin, Hooijdonk yaşlı bir oyuncu. Ne bekliyorsunuz sorusuna ise ''Ben Hooijdonk'u yaşlı bulmuyorum. Bazı oyuncular yaşlandıkça olgunlaşan kadınlara benzer'' cevabını verdi. 
     Gökdeniz, Emre ve Nihat'ın da kadrolarında olmasını istediğini söyleyen Daum, şöyle konuştu 
     ''Ama herşey istendiği gibi olmuyor. Transfer çalışmalarımız devam ediyor. Lige üçüncü bir kaleci daha alarak başlayacağız'' diyerek sözlerini tamamladı. 
     Fenerbahçeli futbolcular, bugün yapılan antrenmanda koşarken, kaleciler takımdan ayrı çalıştı. 

     
</TEXT>
</DOC>
