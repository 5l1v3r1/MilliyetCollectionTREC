<DOC>
<DOCNO> 176029 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/16/dunya/dun05.html </URL>
<DATE> 2003/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'nin Bağdat Büyükelçiliği'ne saldırı 
</HEADLINE>
<TEXT>

   
   Türk askerlerinin Irak'a gönderilmesi tartışmaları sürerken, Bağdat'taki Türk Büyükelçiliği'ne önceki gece saldırı düzenlendi. Ankara, ülke genelinde güvenlik tam olarak sağlanamadığı için saldırıyı "olağan" olarak değerlendirdi. Bağdat'ın El Veziriye semtindeki Türk Büyükelçiliği'ne önceki gece önce bir araçtan uzun namlulu silahlarla ateş açıldı. Ardından saldırganlar binaya ses bombası attı. Elçilikte bulunan Filistinli korumaların anında karşı ateş açması sonucu saldırganlar olay yerinden kaçtı. Saldırının, Türk askerlerinin Irak'a gönderilmesinin tartışıldığı bir dönemde gerçekleştirilmesi dikkat çekti. Üst düzey bir Dışişleri Bakanlığı yetkilisi, dışarıdan düzgün görünen tüm binalara ateş edildiğini söyledi. 
   
   
</TEXT>
</DOC>
