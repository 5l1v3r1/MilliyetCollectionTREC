<DOC>
<DOCNO> 164658 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/22/guncel/gunz1.html </URL>
<DATE> 2003/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... kısa... 
</HEADLINE>
<TEXT>

     Çiçek H kimin maaşı pamuk işçisi kadar 
     LATİF SANSÜR Aydın DHA 

     ADALET Bakanı Cemil Çiçek, Söke Adliye Sarayı'nın açılışında, Türkiye Cumhuriyeti kurulduğundan bu yana en fazla adliye hizmetlerinin ihmal edildiğini söyledi. Toplumda yaşanan olumsuzlukların sıkıntısını önce adliyelerin çektiğini, ancak savcı, h kim ve avukatların hizmet verdiği mek nlardaki görüntülerin adalete yakışmadığını söyledi. Çiçek, "Savcı ve h kimlerimizin aldığı ücretlere bakarsak pamuk işçileri kadar veya biraz üzerinde maaş aldıklarını görürüz. Görev yaptığımız süre boyunca Adalet Bakanlığı görev mek nları yenilenip bilgisayar ortamına geçilecek. H kim ve savcılarımız hak ettiği ilgiyi göreceklerdir" dedi. 
     
     Bağdat Caddesi kazasına onama 
     ANKARA Milliyet 

     YARGITAY 2. Ceza Dairesi, Selin Uras ve Erdem Celasun adlı gençlerin ölümüyle sonuçlanan trafik kazasına ilişkin Bağdat Caddesi davasında Baran Balcıoğlu'nun 6 yıllık hapis cezasını onadı. Ancak daire, söz konusu kararında, müdahil avukata ödenmesine karar verilen 45 milyon liranın, 67 milyon 500 bin lira olması gerektiğini belirterek, kararı usul yönünden bozdu. Kararın ardından dosya, tekrar görüşülmek üzere Kadıköy 2. Ceza Mahkemesi'ne geri gönderilecek. Hapis cezası onanan ve tutuksuz yargılanan Balcıoğlu, mahkemenin avukat ücretini tekrar karara bağlayıp Yargıtay'ın bu kararı onaylamasına kadar cezaevine girmeyecek. 
     
     Ergezen Taşradan gelenler çekilmiyor 
     NEVŞEHİR DHA 

     BAYINDIRLIK ve İskan Bakanı Zeki Ergezen, yerel yönetimler yasasını çıkarıp Ankara'ya gelişlerin azalması için ellerinden geleni yapacaklarını belirterek "Taşradan Ankara'ya gelenlerin nazı da kahrı da çekilmiyor" dedi. Nevşehir İl Kongresi'ne katılan Ergezen, "Biz aslında yerel yönetimlerden kurtulmak istiyoruz. Bürokratlar, milletvekilleri, taşradan gelenlerle uğraşmaktan, ülkenin menfaatleriyle uğraşmaya fırsat bulamıyor. Otele götür, terminalden al, hatırını sor. Hem ülke hem de taşradakiler hem de Ankara'dakiler kaybediyor." Konut ihtiyacına da değinen Ergezen, Başbakan Erdoğan'ın da konuyu gündeme getirdiğini hatırlatarak "Hükümet olarak yılda 35 bin konutun temelini atmaya gücümüz var" dedi. 
     

</TEXT>
</DOC>
