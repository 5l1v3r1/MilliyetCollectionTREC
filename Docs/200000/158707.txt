<DOC>
<DOCNO> 158707 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/24/son/sonspo14.html </URL>
<DATE> 2003/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Lucescu ve Terim'in derbi karnesi... 
</HEADLINE>
<TEXT>

     Birinci Süper Futbol Ligi'nde yarın yapılacak derbi maçta, Beşiktaş ile Galatasaray'ın teknik adamları ikinci kez karşı karşıya gelecek. 
     Galatasaray, Fatih Terim'in teknik direktörlüğünde çıktığı toplam 33 derbi maçta 12 kez kazanırken, 10 maçta mağlup oldu. Sarı-kırmızılılar 11 maçta da eşitliği bozamadı. 
     Beşiktaş'ın sezon başında sözleşme imzaladığı Mircea Lucescu da, 10'u Galatasaray'ın, 3'ü siyah-beyazlı takımın başında olmak üzere Türkiye'de toplam 13 derbi maça çıkarken, bunların 6'sından galibiyetle ayrılıp, 4 yenilgi, 3 de beraberlik aldı. 
     
     TERİM'İN BEŞİKTAŞ'A 6 GALİBİYETİ VAR 
     Sarı-kırmızılılar, Fatih Terim döneminde Beşiktaş ile yaptıkları mücadelede 18 maçta 6 galibiyet elde etti. 
     Terimli dönemde, Galatasaray'ın Beşiktaş ile yaptığı derbi maçlarında genelde beraberlikler maçların skorlarına hakim olurken, sarı-kırmızılılar, ezeli rakibine karşı 4 mağlubiyet, 8 de beraberlik aldı. 
     Fatih Terimli Galatasaray, Fenerbahçe ile oynadığı 15 derbi maçın 6'sında galip geldi. 6 karşılaşmada sarı-lacivertli takıma yenilen sarı-kırmızılılar 3 maçtan da beraberlikle ayrıldı. 
     
     LUCESCU'NUN DERBİLERİ 
     Lucescu, Beşiktaş'ın başında sadece 1 kez Galatasaray karşısına çıkarken, bu maçı 1-0 kazandı. 
     Rumen teknik adamın Galatasaray'ı çalıştırdığı dönemlerde ise sarı-kırmızılılar, Beşiktaş ile yaptığı 5 maçtan 2'sini kazanıp, 2'sini de yitirdi, 1'inde de berbere kaldı. 
     Galatasaray, Beşiktaş'a bu dönemde 7 gol atarken, kalesinde de 7 gol gördü. 
     Beşiktaş ile Galatasaray'ın başında Fenerbahçe'ye karşı 7 derbi maça çıkan Lucescu, bunların 3'ünü kazandı, 2'sini kaybetti, 2'sinde ise berabere kaldı. 
     
     TERİM'İN DERBİ KARNESİ 
     
     
Rakipler O G B M A Y Fenerbahçe 15 6 3 6 25 28 Beşiktaş 18 6 8 4 25 17 Toplam 33 12 11 10 50 45 
     
     LUCESCU'NUN DERBİ KARNESİ 
     
     
Rakipler O G B M A Y Fenerbahçe 7 3 2 2 12 10 Beşiktaş 5 2 1 2 7 7 Galatasaray 1 1 - - 1 - Toplam 13 6 3 4 20 17 
     
     LUCESCU'NUN BU SEZON DERBİLERDE KAYBI YOK 
     Beşiktaş, teknik direktör Mircea Lucescu yönetiminde bu sezon oynadığı tüm derbi maçları kazandı. 
     Siyah-beyazlılar, 2 kez karşılaştıkları Fenerbahçe'yi 1-0 ve 2-0 mağlup ederken, Galatasaray'ı da ligin ilk yarısında 1-0 yenerek, bu sezon tüm derbilerinden 3'er puan aldı. 
     Terim yönetimindeki Galatasaray ise bu sezon Fenerbahçe'yi bir kez yenip, bir kez yenildi, Beşiktaş'a ise ilk maçta kaybetti. 
     
     TERİM'İN LİGDE DOLMABAHÇE'DE GALİBİYETİ BULUNMUYOR 
     Galatasaray Teknik Direktörü Fatih Terim, sarı-kırmızılı takımın başında Beşiktaş'ı BJK İnönü Stadı'nda lig maçlarında henüz yenemedi. 
     Yarınki derbide mutlak galibiyete ihtiyacı bulunan sarı-kırmızılı ekip, Terim'in 4 yıl görev yaptığı ilk dönemde siyah-beyazlı takımla Dolmabahçe'de oynadığı 4 lig maçında 3 kez 1-1 berabere kalıp, bir maçı ise 2-1 yitirdi ve henüz galibiyet alamadı. 
     
</TEXT>
</DOC>
