<DOC>
<DOCNO> 155819 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/10/son/soneko09.html </URL>
<DATE> 2003/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Usulsüz doğalgazda son tarih 31 Aaralık 2003... 
</HEADLINE>
<TEXT>

     Enerji Piyasası Düzenleme Kurulu EPDK , kendi adına sözleşme yapmadan, daha önce aynı adreste ikamet eden müşteriler adına düzenlenen faturaları ödeyerek doğalgaz kullanan tüketicilere bu usulsüzlüklerin giderilmesi için 31 Aralık 2003 tarihine kadar süre tanıdı. 
     EPDK tarafından yapılan açıklamada, Kurul'un dünkü toplantısında usulsüz doğalgaz kullanan tüketiciler hakkında EGO Ankara Genel Müdürlüğü'nün yaptığı uygulamaları inceleyerek karar aldığı belirtildi. 
     Açıklamaya göre, kendi adına sözleşme yapmadan daha önce, aynı adreste ikamet eden müşteriler adına düzenlenen faturaları ödeyerek doğalgaz kullanan tüketicilere bu usulsüzlüklerin giderilmesi için 31 Aralık 2003 tarihine kadar süre tanındı. 
     Söz konusu tüketiciler için usulsüz doğalgaz kullanımı halinde sayaç-açma kapama bedellerinin yüzde 300 zamlı alınmasına dair Kurul kararı da 31 Aralık 2003 tarihine kadar uygulanmayacağı belirtildi. 
     Bu kullanıcıların söz konusu tarihe kadar kendi abonelik işlemlerini yapmaları gerektiği ifade edilen açıklamada, Kurul kararı çerçevesinde, yukarıda belirtilen kapsamda usulsüz doğalgaz kullanan kişilerin yazılı muvafakatları alınmadan sayaçlarının sökülemeyeceği kaydedildi. 
     Söz konusu usulsüz doğalgaz kullanan tüketicilerin kendi adlarına yapılacak abonelik işlemlerinde bu tüketicilerin yazılı muvafakatları alınmadan sayaçlarının değiştirilemeyeceği belirtildi. 
     Söz konusu yerdeki mevcut sayaç mekanik ise sadece güvence bedelinin alınacağı, ön ödemeli sayaç ise hiçbir bedel alınmayacağı kaydedilen açıklamaya göre, EPDK tarafından EGO Genel Müdürlüğü'ne yazılan yazıda bu kararın dünden itibaren geçerli olduğu bildirildi. 
     
</TEXT>
</DOC>
