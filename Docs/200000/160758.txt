<DOC>
<DOCNO> 160758 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/03/son/sondun21.html </URL>
<DATE> 2003/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiliz kadınlar mutfak işlerinden kurtulamıyor 
</HEADLINE>
<TEXT>

     İngiltere'de yapılan bir araştırma, kadınların büyük bölümünün günümüzde de mutfak işlerinden kurtulamadıklarını gösterdi. 
     Prima kadın dergisi tarafından 1000 kadın arasında yapılan araştırmaya göre, kadınların yüzde 82'si mutfak işlerini tek başına hallediyor. 
     Kadınların yüzde 84'ü düzenli olarak kek, pasta, börek pişirirken, yüzde 20'si her sabah aile üyelerine sahanda yumurta, omlet veya krep gibi sıcak kahvaltı, yüzde 55'i de pazar günleri tavuk veya et pişirerek özel yemek hazırlıyor. 
     Kadınların yarısından fazlası günde en az 1 saatlerini akşam yemeğine harcıyor, sadece yüzde 2'si internet üzerinden mutfak alışverişi yapıyor, geri kalanı alışverişe kendisi çıkıyor. 
     Dergi yöneticisi Katie Rogers, araştırma sonuçlarının sürpriz olduğunu, her sabah kahvaltıya sıcak bir şeyler pişirmek zorunda olan kadınların sayısının bu kadar yüksek olmasının kendisini özellikle şaşırttığını söyledi. 
     
</TEXT>
</DOC>
