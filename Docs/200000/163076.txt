<DOC>
<DOCNO> 163076 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/14/ekonomi/eko05a.html </URL>
<DATE> 2003/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
'Anlatın da bizim Ali öğrensin' 
</HEADLINE>
<TEXT>

Başbakan Erdoğan IMF'yi reddedip, krizden kendi kaynaklarıyla çıkmaya çalışan Malezya'nın Başbakanı'na "Nasıl hallettiniz, anlatın da bizim Ali Babacan öğrensin" dedi 
     ABDULLAH KARAKUŞ Kuala Lumpur 

     Başbakan Recep Tayyip Erdoğan, Malezya Başbakanı Mahathir Muhammed'den "anti IMF reçetesi" istedi. Erdoğan, Muhammed'e, "Bu IMF işini nasıl halletiniz Anlatın da bizim Ali Devlet Bakanı Ali Babacan öğrensin" dedi. 
     Erdoğan, IMF'yi reddederek ekonomik krizden kendi kaynaklarıyla çıkmaya çalışan Malezya'dan, yardım istedi. 
     Ekonomiden sorumlu Devlet Bakanı Ali Babacan ve dış ticaretten sorumlu Devlet Bakanı Kürşad Tüzmen'in de katıldığı toplantıda Erdoğan, Muhammed'den IMF'yle ilişkileri konusunda ayrıntılı bilgi talep etti. Erdoğan, Muhammed'e "IMF işini nasıl halletiniz Anlatın da bizim Ali öğrensin" dedi. Muhammed, IMF'yi reddetmelerinin ayrıntılarını anlatırken, Erdoğan devreye girerek, "Ali iyi not al. Bu formülü her yerde bulamazsın" dedi. Muhhamed ise IMF'nin Malezya'nın sıkıntılı olduğu bir dönemde geldiğini belirterek, "Ama bize yararlı değildi. Biz bunu gördük ve IMF'yi istemedik. Kendi imk nlarımzla krizden çıktık. Size de tavsiye ederim" diye konuştu. 
     Babacan ise Malezya ile Türkiye'nin, IMF açısından karşılaştırılmasına karşı çıktı. İki ülkenin gerçeklerinin farklı olduğunu belirten Babacan, bu nedenle de aynı uygulamaların Türkiye'de yaşama geçmesinin zor olduğunu söyledi. 
     
     Dört termik santral 
     Toplantıda ayrıca, Malezya'nın desteğiyle Türkiye'de dört termik santralın ortak yapılması kararı da alındı. Malezya bu proje için 60 milyon dolar kredi verecek. Bunun yanında Aydın - Bodrum içme suyu projesi ile ilgili anlaşma da gündeme geldi. Buna göre, Bodrum suyunun arıtılmasını Malezya yapacak. 
     

</TEXT>
</DOC>
