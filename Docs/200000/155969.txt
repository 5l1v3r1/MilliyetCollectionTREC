<DOC>
<DOCNO> 155969 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/11/son/sondun25.html </URL>
<DATE> 2003/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Mehmet Kaplan, cezaevi hastanesinde tedavi oluyor... 
</HEADLINE>
<TEXT>

     Türkiye'ye sınır dışı edilmesi beklenen ve bu nedenle Almanya'da tutuklu bulunan İslami Cemiyet ve Cemaatler Birliği'nin İCCB yöneticisi Metin Kaplan'ın Fröndenberg'deki cezaevi hastanesinde tedavi gördüğü belirtildi. 
     Express gazetesi, Kaplan'ın Düsseldorf cezaevinden sıkı güvenlik önemleri altında, havalimanı yakınlarındaki polis helikopter pistine getirildiğini ve buradan da hastaneye sevk edildiğini yazdı. 
     Cezaevi müdür yardımcısı Ulmer Höh Rene, gazeteye yaptığı açıklamada, Kaplan'ın, sağlığı konusunda bazı şikayetleri olduğu için tedavi amacıyla hastaneye gönderildiğini söyledi. 
     Kaplan'ın Türkiye'ye iadesi için, Düsseldorf Eyalet Yüksek Mahkemesi önümüzdeki hafta karar verecek. 
     
</TEXT>
</DOC>
