<DOC>
<DOCNO> 173529 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/04/son/sonspo20.html </URL>
<DATE> 2003/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Augustine Trabzonspor'un 52. yabancısı... 
</HEADLINE>
<TEXT>

     Trabzonspor ile 2 yıllık sözleşme imzalayan Augustine, bordo-mavili takımda forma giyecek 52. yabancı oyuncu oldu. 
     Bordo-mavili takımda, bugüne dek 25 ülkeden futbolcu ile sözleşme imzalanırken, Gürcistan ve Yugoslavya 6'şar oyuncuyla en fazla futbolcu veren ülkeler oldu. 
     Bordo-mavililerde, Gürcistan ve Yugoslav oyuncuların yanı sıra Romanya, Almanya, Belçika, Danimarka, Polonya, Ukrayna, Azerbaycan, Çek Cumhuriyeti, Hırvatistan, Makedonya, İngiltere, Brezilya, Gana, Norveç, Bulgaristan, Nijerya, Kamerun, Peru, Arnavutluk, Avustralya, Fransa, Güney Kore ve Gine'den futbolcular forma giydi. 
     
     3. GANALI OYUNCU 
     Ankaragücü'nden transfer edilen Augustine, bordo-mavili takımda forma giyecek 3. Ganalı oyuncu oldu. 
     Bordo-mavililerde, daha önce aynı ülkeden Emanuel Tetteh ve Patrick Villars ile sözleşme imzalanmıştı. 
     
     SÜMER DÖNEMİ 
     Trabzonspor'da kulüp başkanı Özkan Sümer döneminde, Augustine ile birlikte Amerika, Avrupa, Asya, Afrika ve Avustralya olmak üzere 5 kıtadan 16 yabancı futbolcu ile anlaşıldı. 
     Sümer döneminde, Brezilyalı Eduardo, Da Silva, Jarro ve Aurelio, Nijeryalı Agustine, Belçikalı Somers, D'Haene, Vaan De Paar, Perulu Salazar, Ganalı Villars, Arnavutluk'tan Bushaj, Avustralya'dan Petkoviç, Fransa'dan Oumar, Güney Kore'den Lee Yong, Gineli İbrahim Yattara ile sözleşme imzalanmıştı. 
     
</TEXT>
</DOC>
