<DOC>
<DOCNO> 168331 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/09/son/sontur09.html </URL>
<DATE> 2003/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakırköy'de tecavüze uğradığını söyleyen genç kız tedavi altında 
</HEADLINE>
<TEXT>

     Bakırköy'de tecavüze uğradığını öne süren genç kız, tedavi altına alındı. 
     Bir ihbar üzerine Florya'daki park alanına giden polis, burada yarı baygın halde yatan 19 yaşındaki bir kızla karşılaştı. 
     Kendisine bir kişinin tecavüz ettiğini söyleyen genç kız, ambulansla Bakırköy Dr. Sadık Onuk Eğitim ve Araştırma Hastanesi'ne kaldırılarak tedavi altına alındı. 
     Bu arada Beyoğlu Tarlabaşı Bulvarı üzerindeki ''Şov'' adlı gece kulübüne arkadaşı Müslüm Akçil ile giden Hasan Kağoba, daha önceden aralarında husumet bulunan 4 kişi tarafından bacağından bıçaklandı. 
     Arkadaşına yardım etmek için silahla havaya ateş açan Akçil, bar dışında kendilerine müdahale etmeye çalışan polisleri korkutmak için de aynı şekilde davranınca, kısa sürede etkisiz hale getirilerek gözaltına alındı. 
     Kavgada yaralanan Kağoba, Şişli Etfal Eğitim ve Araştırma Hastanesi'ne kaldırılarak tedavi altına alınırken, olay sonrası kaçmaya çalışan 4 kişi de yakalandı. 
     
</TEXT>
</DOC>
