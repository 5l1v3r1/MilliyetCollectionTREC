<DOC>
<DOCNO> 190577 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/23/magazin/mag01.html </URL>
<DATE> 2003/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Naomi'yi meğer 'ürkütmüşler' 
</HEADLINE>
<TEXT>

   Siyahi top modelin neden asabiyet yaptığı anlaşıldı Bikinili poz vereceği stüdyoda 20 kişiyi görünce sinirleri bozulmuş 
      Ali Eyüboğlu 
   
   Sekiz saat modellik yapmak için İstanbul'a gelen dünyaca ünlü top model Naomi Campbell, Serdar Önal'a bir bikiniyle 8 kare fotoğraf çektirdikten sonra işi bırakıp Milano'ya dönmesiyle gündem oluşturdu. Campbell'ın daha havaalanında başlayan kaprislerini çekim günü de sürdürmesine, meğer organizasyondaki aksaklıklar ve ürkmesi neden olmuş Naomi'nin 'asabiyetini', Sunset'in moda editörlerinin önerdiği kuaför ve makyözün yaptıklarını beğenmeyince, top modelin stüdyoya çağırttığı kuaför Zekai Erdem, şöyle anlattı 
   
   'Türkiye'yi çok seviyorum' 
   "Naomi'yle daha önce de çalıştığım için hiçbir sorun yaşamadık. Nasıl bir saç istediğini anlattı, ben de yaptım. 'İşte bu... Fazla bir şey istemiyorum' diye haykırdı. Benden önce saçını yapan kuaför ve makyözüyle İngilizce bilmedikleri için anlaşamamışlar. Yanıt alamayıp istedikleri olmayınca sinirleri gerilmiş. Sıra çekime geldi. Stüdyoda 20'ye yakın insan görünce, hepsinin çıkarılmasını istedi. Havaalanına giderken, organizasyondaki aksaklıkların üstüne stüdyodaki kalabalığın moralini iyice bozduğunu söyledi. Kulise gelip, 'Beni bırakma. Havaalanına beraber gidelim, Milano'ya döneceğim' dedi. Havaalanına giderken de Sunset'le sorunu olmadığını, istemeleri halinde tekrar gelebileceğini, aksaklıkların sinirini bozduğunu anlattı. 'Türkiye'yi çok seviyorum. Burada çok dostum var. İnsanlar beni yanlış anlamasın' dedi. Ona, gelişte dört saat uçaktan niye inmediğini sordum. Saçı, makyajı yapılmamış, bitkin haliyle görüntülenmek istemediğini anlattı. Onu uçağına kadar bindirip uğurladım." 
   
   Ve şirket cephesi..    ABDULLAH MALKOÇ 
   Sunset'in sahibi Kemal Güneş, Naomi Campbell'a dava açacaklarını açıkladı. Güneş, şöyle konuştu "Onu Türkiye'de iki gün ağırlayacaktık. Kendisine 50, ajansına 10 bin euro ödedik yaklaşık 85 ve 17 milyar lira . Dört koruma istedi, 14 koruma verdik. En iyi otelde ağırladık. Biz onu profesyonel sanmıştık ama yanılmışız. Bunun hesabı ondan sorulacaktır." 
   
   
   
</TEXT>
</DOC>
