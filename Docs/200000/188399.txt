<DOC>
<DOCNO> 188399 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/13/son/sontur20.html </URL>
<DATE> 2003/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Kendisini hırsızlıkla suçlayan patronunu öldürdü... 
</HEADLINE>
<TEXT>

     Çorum'da bir fırın işçisi, kendisini hırsızlıkla suçladığını iddia ettiği patronunu bıçakla öldürdü. 
     Edinilen bilgiye göre, Bahçelievler Mahallesi'nde meydana gelen olayda Hüseyin Sinan 49 , kendisine ait Kardelen Ekmek Fırını'na yeni bir işçi aldı. Yeni işçi, 3 milyon lirasının diğer işçi Dursun Söyleyen'in 20 çaldığını iddia etti. Sinan'ın yeni işe giren kişiye inanmasına sinirlenen Söyleyen, 5 milyon lira para bırakıp işten ayrıldı. 
     Söyleyen, daha sonra arkadaşı Muharrem Çiden 34 ile fırına giderek patronu Sinan'ı bıçakladı. Sinan'ın cesedini, ona ait 19 ZT 399 plakalı otomobille taşıyarak Çorum-Osmancık karayolundaki tünelde saklamak isteyen sanıklar, devriye gezen jandarma trafik ekibinin şüphelenmesi üzerine yakalandı. 
     Sorgularında cinayeti itiraf eden sanıklar, çıkarıldıkları mahkemece tutuklandı. 
     
     ÇOCUKLARIN KAVGASI KANLI BİTTİ 
     Konya'da çocuklar arasında çıkan bıçaklı kavgada, bir kişi yaralandı. 
     Merkez Karatay İlçesi Sedirler Caddesi'nde bulunan İstiklal İlköğretim Okulu'nun bahçesinde futbol oynayan Hakan A. 12 ile İbrahim K. 12 arasında tartışma çıktı. 
     Tartışma kısa sürede kavgaya dönüşünce, Hakan A., İbrahim K. tarafından bıçakla yaralandı. Durumu ağır olduğu bildirilen Hakan A., Konya Numune Hastanesi'ne kaldırıldı. 
     İki kişinin de okulun öğrencisi olmadığı belirtilirken, olay sonrasında kaçan İbrahim K'nın yakalanmasına çalışıldığı bildirildi. 
     
</TEXT>
</DOC>
