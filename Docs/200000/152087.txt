<DOC>
<DOCNO> 152087 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/24/son/soneko12.html </URL>
<DATE> 2003/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
SARS, Kanada ekonomisini de sarstı... 
</HEADLINE>
<TEXT>

     Dünya Sağlık Teşkilatı'nın WHO akut solunum yetersizliği SARS salgınından ötürü Toronto'ya seyahatlere dair uyarısı, Kanada ekonomisini de sarsacak. 
     Toronto'daki J.P. Morgan baş ekonomisti Ted Carmichael, SARS salgını nedeniyle Kanada ekonomisinde büyüme hızının, Nisan-Haziran döneminde son 12 ay itibariyle 1 ile 1.5 puan düşüp, yüzde 1'e ineceğini tahmin ediyor. 
     Carmichael'a göre, bu kadar belirsizlik ortamında SARS'ın ekonomik etkisinin süresi de belirsiz, salgın yakında dizginlenip, kontrol altına alınamazsa, tüketicilerin güveni ve iş dünyasındaki harcamalara olumsuz etkisi muhtemelen artacak. 
     Asya dışında SARS'dan en çok etkilenen alan olup, hepsi Tornto'da olmak üzere, şimdiye kadar 15 kişinin öldüğü Kanada'da The Lion King Aslan Kral ve Mamma Mia gibi prodüksiyonların satışları normal düzeyinin yüzde 80'ine kadar düştü. 
     Toronto'nun simgesi ticaret merkezi CN Tower'da, alışverişler ve iş hacmi yaklaşık yüzde 15 düştü. 
     SARS'dan en fazla etkilenen şirketlere, işletmelere biraz yardım temini baskısı altında kalan Ontario Eyaleti Başbakanı Ernie Eves, böylesine bir tazminatın onmilyarlarca dolara varabileceğini, bunu da hiçbir hükümetin gerçekten kaldıramayacağını bildirdi. 
     SARS'ın Kanada ekonomisine etkisi üzerine tahminde bulunan Montreal Bankası baş ekonomisti Rick Egelton, bu ülkede turizm sektörünün yüzde 30 küçülmesi halinde dahi, gayrisafi yurtiçi hasıladan GSYİH sadece yarım puan eksileceğini tahmin ediyor. 
     Toronto ve civarındaki bölgenin, Kanada ulusal GSYİH'sındaki payı yüzde 20'ye ulaşıyor. 
     





</TEXT>
</DOC>
