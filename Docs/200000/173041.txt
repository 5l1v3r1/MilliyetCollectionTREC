<DOC>
<DOCNO> 173041 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/01/son/sonspo21.html </URL>
<DATE> 2003/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Eto'o eşofman krizi sonunda antrenmanı terketti 
</HEADLINE>
<TEXT>

     Real Mallorca'nın Kamerunlu golcüsü Samuel Eto'o, takımın yeni teknik direktörünü protesto ederek, bugünkü antrenmanı terketti. 
     Kamerunlu milli futbolcu dün, takımın Portekizli çalıştırıcısı Jaime Pacheco'nun, üşüdüğü için şort yerine eşofman altı giyme isteğini kabul etmemesi nedeniyle motivasyonunu yitirdiğini söylemişti. 
     Pacheco, geçen hafta takımın başına getirilmişti. 
     Real Mallorca, yeni sezon hazırlıkları için İngiltere'nin Birmingham kentinde 12 günlük kampa girdi. 
     Basın, FC Chelsea ve Valencia'dan transfer önerileri aldığını söyleyen Eto'o'nun, bu tartışmadan sonra kulüpten ayrılma olasılığının arttığını belirtiyor. 
     Samuel Eto'o, 2 kez Afrika Şampiyonu olan ve Sydney Olimpiyatları'nda altın madalya kazanan Kamerun Milli Takımı'nda yer aldı. 
     
</TEXT>
</DOC>
