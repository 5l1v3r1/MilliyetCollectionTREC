<DOC>
<DOCNO> 171155 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/23/son/soneko15.html </URL>
<DATE> 2003/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Gelir dağılımı marketlere yansıdı İşte "en ucuz" raflar... 
</HEADLINE>
<TEXT>

     Gelir dağılımındaki fark, dar ve yüksek gelirlilerin ortak alışveriş mekanı olan hipermarketlerin raflarına da yansıdı. 
     Türk-İş'in, 4 kişilik ailenin açlık sınırını 452 milyon, yoksulluk sınırını ise 1 milyar 375 milyon lira olarak hesaplarken, 226 milyon liralık net asgari ücretli de semt pazarlarının yanı sıra hipermarketlerde de keselerine uygun ürün bulabiliyorlar. 
     Dar gelirlileri de müşteri portföyü içine almak isteyen hipermarketler, rafların en alt bölmesini ''en ucuz'' adı altında bu kesime ayırırken, yüksek gelirlilere de özel ürünler sunuyorlar. 
     15 temel gıda maddesinden birer kilo satın alınmak suretiyle bir file, ''en ucuz'' ürünler rafından 33 milyon 200 bin liraya dolduruluyor. Aynı ürünlerin yüksek gelirlilere hitap eden lükslerinden satın alınması halinde ise 214 milyon 250 bin lira gerekiyor. 
     Hipermarketler, peynir alacak dar gelirlilere ''kırık'' ya da ''az yağlı'', kırmızı ya da beyaz et alacaklar için de kemik ağırlıklı ''çorbalık'' adı verilen ürünler sunuyorlar. Peynirin kilosu 2 milyon 600 bin liradan, çorbalık kırmızı et 2 milyon 750 bin liradan, çorbalık tavuk ise 900 bin liradan satılıyor. 
     Bu arada yüksek gelirli ise peynir ihtiyacını kilosu 77 milyon lira olan İtalyan Permasan, et ihtiyacını ise 20 milyon liraya kuzu bonfile ile karşılayabiliyor. 
     Yüksek gelirliler için hazırlanan özel raflarda, genellikle hiçbir katkı maddesi olmadan üretilen organik tarım ürünleri bulunuyor. En ucuz zeytinin kilosu 3 milyon 500 bin iken, organik tarım ile üretilen zeytin kilosu 18 milyon 250 bin liraya satılıyor. Yine ''en ucuz'' rafında kilosu 2 milyon olan çayın, organik tarım üretimi için maddi gücü yeten 14 milyon 600 bin lira ödemekten çekinmiyor. 
     Marketlerde satılan bazı ürünlerin en ucuz ve en pahalı kilogram fiyatları şöyle 
     
     
ÜRÜNLER EN UCUZ kg TL EN PAHALI kg TL Beyaz Un 825.000 3.650.000 Çay 2.000.000 14.600.000 Zeytinyağı 4.300.000 9.000.000 Pirinç 2.100.000 6.650.000 Y. Mercimek 2.150.000 5.950.000 K. Mercimek 1.050.000 5.700.000 Nohut 1.450.000 5.450.000 K.Fasulye 1.775.000 8.400.000 S.Zeytin 3.500.000 18.250.000 Peynir 2.600.000 77.000.000 Çam Balı 6.600.000 21.000.000 Et 2.700.000 20.000.000 Tavuk 900.000 5.000.000 Domates 500.000 2.700.000 Elma 750.000 4.900.000 TOPLAM 33.200.000 214.250.000 
     
</TEXT>
</DOC>
