<DOC>
<DOCNO> 186619 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/05/son/sonspo06.html </URL>
<DATE> 2003/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Akçaabat yenilgiye üzülüyor... 
</HEADLINE>
<TEXT>

     Birinci Süper Futbol Ligi'nde, dün yapılan karşılaşmada Galatasaray'a 4-3 mağlup olan Akçaabat Sebatspor'da yenilginin üzüntüsü yaşanıyor. 
     Kulüp Genel Kaptanı Mehmet Birinci, Galatasaray karşısında iyi bir mücadele örneği gösterdiklerini belirterek, ''Puan alacak bir futbol oynadık, ancak ne yazık ki 3 gol bulmamıza rağmen maçtan istediğimiz sonuçla ayrılamadık'' dedi. 
     Birinci, bu sezon iyi futbollarını sonuca yansıtmakta hep güçlük çektiklerini de ifade ederek, şunları söyledi 
     ''Galatasaray gibi güçlü bir rakibe 3 gol attık. Ligde attığımız gol bakımından da fazla bir sıkıntımız yok. Bireysel hatalar nedeniyle şansız puanlar kaybettik. Ancak Akçaabat Sebatspor, mutlaka bir çıkış yakalayacaktır. Herkes Akçaabat Sebatspor'un çıkışına hazır olsun.'' Galatasaray karşısında oynadıkları futbol ve attıkları gollerin bir teselli olduğunu da kaydederek, ''Bunu ilerleyen dönemlerde puanlara da yansıtacağız. Futbolcular ve teknik kadro olarak buna inanıyoruz. Bir çıkış mutlaka yakalayacağız'' diye konuştu. 
     
</TEXT>
</DOC>
