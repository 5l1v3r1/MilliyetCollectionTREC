<DOC>
<DOCNO> 189437 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/18/siyaset/siy13.html </URL>
<DATE> 2003/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'den köy yakma tazminatı 
</HEADLINE>
<TEXT>

AİHM'de görülen Mardin Kayaballı köyünün yakılmasıyla ilgili davada 'dostane çözüm' diyen Türkiye, 214 milyar ödeyecek 

   Türkiye, Avrupa İnsan Hakları Mahkemesi'nde AİHM görülen Mardin Kayaballı köyü davasında dostane çözüme giderek 130 bin euro yaklaşık 214 milyar lira ödemeyi kabul etti. 
   
   1996'DA AİHM'YE GİDİLDİ 
   Kayaballı'da yaşayan altı kişi, 1995'te 500 kadar asker ve güvenlik gücü mensubunun köyü kuşatarak bazı vatandaşları dövdükleri, tehdit ve hakaret ettikleri, ardından evlerini yaktıkları iddiasıyla 1996'da şik yette bulundu. Başvuruyu yapan köylülerden Mehmet Ayaz ayrıca, kardeşi Hüseyin Ayaz'ın yargısız infaz kurbanı olduğunu öne sürdü. 
   
   TÜRKİYE ÜZÜLDÜK 
   Türkiye de Kayaballı davasında "dostane çözüm"ü yeğleyerek, başvuranlardan Beşir Başak'a 10 bin, Mehmet Ayaz, İbrahim Şahin, Bedren Turgut, Katibe Özdemir ve Kasım Turgut'a da 20'şer bin euro ödemeyi kabul etti. Türkiye, Hüseyin Ayaz'ın mirasçılarına 20 bin euro ödeyeceğini de bildirdi. 
   Türk hükümetinin AİHM'ye gönderdiği açıklamada, köy yakma olayları ve etkin soruşturma yapılmamasından üzüntü duyulduğu belirtildi. 
   
   
</TEXT>
</DOC>
