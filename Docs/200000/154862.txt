<DOC>
<DOCNO> 154862 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/06/son/sonspo03.html </URL>
<DATE> 2003/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Kimler geldi, kimler geçti... 35 futbolcu Fener'e derman olamadı... 
</HEADLINE>
<TEXT>

     Birinci Futbol Ligi tarihindeki en kötü dönemlerinden birini yaşayan Fenerbahçe'de, bu sezon forma giyen toplam 35 futbolcu, kötü gidişi durduramadı. 
     2002-2003 sezonuna, Ortega gibi dünyaca ünlü bir yıldız futbolcunun yanı sıra, gözde birçok futbolcuyu kadrosuna dahil ederek iddialı başlayan sarı-lacivertli ekipte, beklenen başarı gelmeyince, sezon boyunca gerek teknik heyet, gerekse kadro sürekli değişime uğradı. 
     Yardımcı antrenörlerle birlikte 8 teknik adamın görev yaptığı ve bunlardan 4'ünün görevinden ayrıldığı sarı-lacivertli takımın, lig, Türkiye Kupası ve Avrupa kupalarında oynadığı 37 resmi maçta toplam 35 futbolcu forma giydi. 
     Özellikle Oğuz Çetin yönetiminde büyük bir çöküşün yaşandığı ligin ikinci yarısında takımdaki değişimin ön plana çıktığı gözlenirken, sarı-lacivertli ekipte lig sonu gelmeden 7'si kadro dışı kalanlar olmak üzere, toplam 12 futbolcu takımdan ayrıldı. 
     
     UMUTLAR GENÇLERE KALDI 
     Sezonu sürekli arayış içerisinde geçiren Fenerbahçe, yıldız oyuncularıyla yakalayamadığı başarıyı, genç futbolculardan kurulu kadroyla, önümüzdeki sezon UEFA Kupası'na katılabilme hakkını kazanarak elde etmeye çalışıyor. 
     Fenerbahçe'de bu sezon forma giyen 35 futbolcu şunlar 
     Abdullah Ercan, Ali Akdeniz, Ali Güneş, Ariel Ortega, Bilal Kısa, Cem Karaca, Ceyhun Eriş, Erhan Albayrak, Erman Yıldırım, Fahri Tatan, Fatih Akyel, Haim Revivo, Hakan Bayraktar, İsmail Güldüren, Kemal Aslan, Milan Rapaiç, Miroslav Steviç, Mustafa Doğan, Serhat Akın, Ogün Temizkanoğlu, Oğuz Dağlaroğlu, Oktay Derelioğlu, Recep Biler, Rüştü Reçber, Samuel Johnson, Semih Şentürk, Sergei Rebrov, Tuncay Şanlı, Ümit Özat, Vladimir Beschastnykh, Volkan Demirel, Stecanelo Washington, Yusuf Şimşek, Zoran Mirkoviç, Can Arat. 
     Bu arada, sezonun başında Ankaragücü'ne giden Brezilyalı futbolcu Simao, bu sezon sarı-lacivertli formayı resmi bir maçta giyemedi. 
     
     SEZONU TAMAMLAYAMAYAN FUTBOLCULAR 
     Sezona sarı-lacivertli takımda başlayan ancak sezon sonunu getiremeyen futbolcular ise şunlar 
     Kadro dışı bırakılanlar Oktay Derelioğlu Devre arasında Samsunspor'a gitti , Abdullah Ercan, Ali Akdeniz, Yusuf Şimşek, Oğuz Dağlaroğlu, Ogün Temizkanoğlu, Serhat Akın, Stecanelo Washginton Kalp rahatsızlığından sonra bir daha kadroya kabul edilmedi . 
     Kendi isteği ile gidenler Ariel Ortega, Haim Revivo, Milan Rapaiç. 
     
     GÖREV YAPAN TEKNİK ADAMLAR 
     Sezona Alman çalıştırıcı Werner Lorant yönetiminde başlayan sarı-lacivertli ekipte görev yapan teknik adamlar şunlar 
     Werner Lorant, Oğuz Çetin, Tamer Güney, Nurettin Yıldız, Engin Fırat, Stefano Marrone, Özcan Kızıltan, Yavuz Şimşek. 
     
</TEXT>
</DOC>
