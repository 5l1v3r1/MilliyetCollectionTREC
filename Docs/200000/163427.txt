<DOC>
<DOCNO> 163427 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/16/son/sondun01.html </URL>
<DATE> 2003/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Clinton, New York Belediye Başkanı mı olacak 
</HEADLINE>
<TEXT>

     ABD'nin eski Başkanı Bill Clinton'un, ''hiç uyumayan şehir'' olarak bilinen New York'a belediye başkanı olacağı yolunda söylentiler dolaşıyor. 
     İnternetteki World Net Daily adlı sitede yer alan habere göre, Clinton New York'a belediye başkanı olduğu takdirde, eşi Hillary Clinton ile aynı kent ve eyalet için kamu görevi üstlenmiş olacak. 
     Site, siyasi çevrelerde ciddi biçimde konuşulmaya başlanan iddiaların, Juanita Broaddrick adlı kadının, Clinton ile ilgili tecavüz iddialarını ortaya attığı döneme denk gelmesine dikkat çekildi. 
     Bu arada New York Belediye Başkanı Michael Bloomberg, söylentiler üzerine, ''Rekabetten hoşlanan biriyim. Eğer eski Başkan Clinton belediye başkanlığı yarışına katılmak istiyorsa, kendisine bunun çok zor bir iş olduğunu söyleyebilirim. Ancak bu aynı zamanda harika bir görev. Herkese tavsiye edebilirim'' yorumunu yaptı. 
     Bill Clinton'un aday olacağı söylenen New York belediye başkanlığı seçimleri 2005 yılında yapılacak. 
     Belediye başkanlığına aday olabilmesi için Clinton'ın evini New York'a taşıması gerekiyor. Clinton halen eşiyle Westchester County'de satın aldıkları evde yaşıyor. 
     Eski New York belediye başkanı Ed Koch da, söylentilerle ilgili olarak CNN televizyonuna yaptığı açıklamada, Clinton'un New York'un en üst düzey görevine aday olmasını çok istediğini söyledi. 
     
</TEXT>
</DOC>
