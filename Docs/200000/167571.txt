<DOC>
<DOCNO> 167571 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/06/siyaset/siy11.html </URL>
<DATE> 2003/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İran-PKK meydan savaşı 22 terörist, 31 asker öldü 
</HEADLINE>
<TEXT>

     İran topraklarında İran İslam Demokrasi Partisi adıyla siyasi örgütlenme çabası içinde olan terör örgütü PKK KADEK ile İran güvenlik güçleri arasındaki çatışmalar sürüyor. Çatışmalarda 22 terörist öldürülürken, toplam 31 İran askeri hayatını kaybetti. 
     Edinilen bilgiye göre, Doli Göze ve Shinava'da çıkan çatışmalarda sekiz İran askerinin öldürülmesi ve dördünün de yaralanmasının ardından, terör örgütü, Kalashin bölgesinde de İran Kürdistan Demokrat Partisi'nin İKDP desteğiyle çatışmalara girdi. Çatışmalarda 15 İran askeri hayatını kaybederken 12 terörist öldürüldü. 
     
     PKK da karıştı 
     Terör örgütünün Mahabad bölgesindeki halkı İran'a karşı kışkırtması üzerine Şihayşa'da çıkan olaylarda ise üç İran askeri ile altı terörist, Kelareş bölgesinde gümrük noktası oluşturmaya çalışan teröristlerle İran güvenlik güçleri arasında 27 Haziran günü çıkan çatışmada da beş İran askeri ile dört terörist öldü. Bölgedeki çatışmaların örgüt içinde rahatsızlık yarattığı kaydedilirken, sözde başkanlık konseyi üyesi Cemil Bayık bölgeye nakledilen grupları Murat Karayılan yerine Duran Kalkan'ın sorumluluğuna verdi. 
     

</TEXT>
</DOC>
