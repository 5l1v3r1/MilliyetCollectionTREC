<DOC>
<DOCNO> 157308 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/17/son/sonspo12.html </URL>
<DATE> 2003/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Pistte Türk-Yunan dostluğu... 
</HEADLINE>
<TEXT>

     Kocaeli'nin Körfez İlçesi'ndeki otomobil pistinde düzenlenen Ferrari Eğlence Gününü'nde yapılan sürat yarışına katılan Türk ve Yunan sporcular dostluk mesajları verdi. 
     Ferrari Club Türkiye Distribütörü Zeytinoğlu Motorlu Taşıtlar A.Ş.'nin organize ettiği Ferrari Eğlence Günü'ne katılan 20 Türk ve 20 Yunan sporcudan 29'u, Dostluk ve Barış Kupası adıyla düzenlenen sürat yarışına katıldı. 
     Fiyatları 800 milyar lira ile 1 trilyon lira arasında değişen Ferrari otomobilleriyle, 15 saniye aralıklarla kalkış yapan sporcular, 2 kilometrelik parkurda en yüksek hıza ulaşmak için çaba harcadı. 
     Bridgestone'nin sponsorluğuyla gerçekleştirilen organizasyonun yetkilileri, etkinlikte, sporun ve dostluğun ön planda tutulduğunu belirterek, kesinlikle yarışma olarak değerlendirilmemesi gerektiğini söylediler. 
     Sürat denemeleri sonunda en iyi dereceyi yapan Yunan Daniel Topinos ile ikinci olan Onur Tahincioğlu ve üçüncü olan Serhat Varan'a kupaları düzenlenen törenle verildi. 
     Yarışlar öncesinde Körfez Pisti'nde birlikte yemek yiyip sohbet eden Türk ve Yunan sporcular, akşam da İstanbul'da tekneyle boğaz gezintisi yapacak. 
     
</TEXT>
</DOC>
