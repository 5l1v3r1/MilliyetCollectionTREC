<DOC>
<DOCNO> 152746 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/27/yasam/yas04.html </URL>
<DATE> 2003/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
İcra adres şaşırdı 
</HEADLINE>
<TEXT>

İcrayı Aliş Özkan bekliyordu ama, buzdolabı giden Gündoğdu oldu. 
     NAİL KAHRAMAN, YUNUS HAKAN GÜLER DHA 

     Bursa'da adres şaşıran icra dairesi yetkilileri, yanlışlıkla SSK Çekirge Hastanesi hastabakıcısı Güler Gündoğdu'nun buzdolabını haczetti. 
     Kimsenin bulunmadığı eve çilingir yardımı ve polisle giren icra memuru ve avukat, eşinden boşanan 4 çocuk annesi Gündoğdu'nun 41 1 milyar liralık buzdolabını depoya kaldırdı. Gündoğdu, evine geldiğinde olayı hırsızlık sandı. Ancak üst komşusu İlmiye Özkan'dan, oğlu Aliş'in işitme cihazı nedeniyle icralık olduğunu ve haciz gelmesini beklediğini öğrendi. Gündoğdu'nun başvurduğu İcra Dairesi, borçlunun Özkan olduğunu, haczin yanlış yapıldığını belirledi. Bunun üzerine Gündoğdu'nun yönlendirildiği Avukat İbrahim Coşkun ise, "120 milyon lira tutan dosya ve depo bedelini ödeyin, buzdolabını alın" yanıtı verince, yanlış icra kurbanı Gündoğdu'ya sadece yargı yolu kaldı. 
     
     


YAŞAM 















</TEXT>
</DOC>
