<DOC>
<DOCNO> 193555 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/05/son/sonspo16.html </URL>
<DATE> 2003/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İspanyol basını Beşiktaş'ı Ronaldo kurtarıyor 
</HEADLINE>
<TEXT>

     İspanyol basını, Avrupa Şampiyonlar Ligi'nde G Grubu'nda dün akşam yapılan maçta Beşiktaş'ın Sparta Prag'ı 1-0 yenmesinde başaktır olarak golün sahibi Ronaldo'yu gösterdi. İspanyol gazeteleri, Beşiktaş'ın üst tura çıkmak için dev bir adım attığını da belirtti. 
     Marca gazetesi, ''Ronaldo, son dakikada Türkleri çeyrek final yoluna çıkartıyor'' başlığını atarak, ''Beşiktaş'ın oyuncusu Ronaldo, kurtarıcı kafa golüyle Çeklerin İstanbul'dan altın değerindeki 1 puan almasını önlüyor ve bir üst tura çıkmak için takımına dev bir adım attırıyor'' değerlendirmesini yaptı. 
     ''Beşiktaş'ı Ronaldo kurtarıyor'' ifadesini başlığına çıkaran As gazetesi de Brezilyalı oyuncudan gelen gol sayesinde Beşiktaş'ın grubunda ikinciliğe yükseldiğini belirtti. 
     
</TEXT>
</DOC>
