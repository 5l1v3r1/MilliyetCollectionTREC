<DOC>
<DOCNO> 176594 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/19/guncel/agun.html </URL>
<DATE> 2003/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Milliyet Kervanı dün Adapazarı'ndaydı 
</HEADLINE>
<TEXT>
   Kalıcı konut çok yerleşen yok 
   SİZE GELİYORUZ 

   
      
      
      
   Fiyaka yapmadan ama gururla...    AHMET TULGAR 

      Mülkiyet, mülkiyete duyulan güvenmiş meğer zengin küçük şehirleri ayrıştıran, atomize eden, sokakta insanları birbirine yan baktırtan. O zengin küçük şehirler ki, onlara "Bir aşağı bir yukarı gezinen şehirler' de diyebiliriz. Sakarya da zenginliğinin tadını, kent halkının yıllarca her akşam bir aşağı bir yukarı volta attığı, gençlerin kereste ya da patates tüccarı babalarının armağanı Mercedes'lerle yeğenlerini kuruyemişçiye götürdüğü Çark Caddesi'nde çıkardı. Çark Caddesi o zamanlar trafiğe açıktı. Beş, altı katlı apartmanların balkonlarından çekirdek çıtlatarak caddedeki piyasayı seyredalanlar kimin yeni ne giydiğini, kimin yeni ne kullandığını saptarlarsa hayatın çarkına bakmış gibi hissederlerdi. 
   
   ARTIK HERKES EL ELE 
   Sonra 17 Ağustos 1999'da deprem oldu. Fabrikaların, işyerlerinin altından çekildi, mümbit tarlalarda ortadan yarıldı, toprak. Mülkiyete, mülkiyetle garantilenmiş hayata güven kayboldu. Laz'ı, Çerkez'i, Arnavut'u, Abaza'sı, Sakarya halkı birbirini buldu yıkılmış Çark Caddesi'nde. Abdullah Çelik "Deprem öncesiyle sonrasının Sakaryası çok farklı. Bakın sokaklara türbanlısıyla mini eteklisi, Türk'üyle Kürt'üü el ele. Depremden sonra buraya ilk Yunanlılar koştu. Artık nasıl onları da çok seviyorsak, birbirimizi de o kadar çok seviyoruz' diyor. 
   
   SAKARYA KOŞUYOR 
   Bugüne kadar daha çok Boşnak sarısı, Çerkez akça pakçası olan Sakarya'nın sokaklarında şimdi amele yanığı, kara kaş, kara göz de çok. Binlerce Kürt inşaat işçisi yeniden inşa için Sakarya'ya geldi son dört yılda. Kalfalar, taşeronlar evlerini bile taşıdılar. Ama işçiler de şantiyelere hapis değil. Çünkü artık Sakaryalı kentine bir çivi çakanı bile buyur ediyor hayatına. Ancak Ağrılı taşeron Ahmet Yerlikaya deprem projelerinde çalışan işçilere sigorta yapılmamasından şikayetçi. Binlerce işçinin sosyal güvencesi yok. Hastalananlar Güneydoğu'ya geri gönderiliyormuş. 
   Artık trafiğe kapanmış olan Çark Caddesi'nde akşam, gecenin ilk saatleri... Sakaryalı artık sıcaktan mı, anılardan mıdır, eve giremiyor bu gece. Bir aşağı bir yukarı geziniyor yine. Ama kimseye fiyaka yapmadan. Sadece bir pankartta yazıldığı gibi gururla 'Ayağa kalkamaz' deniyordu. Sakarya koşuyor. 
   
      Mahalli seçimler de olmasa...    İSMET BADEM 

   Acıları metres tuttuk... Yüreğimin ortasına otağı kurmuş, içim acıyor, içim... Ne yaptın Mehmet Kardeş Trabzonspor yazarı Mehmet Tan Sırası mıydı habersiz çekip gitmenin Bırak kahveyle elde edilen 40 yıllık dostlukları, bin yıllık gönül köprüsü kurmuştuk yüreklerimize... 
   Daha tabutunun üstündeki toprak kurumadan kucağımda birer birer mezarlar gömdüğüm dostlarım, ailem ve onların umutları... Bugüne dek acıdan başka bir şey yaşamadığım Adapazarı'na ilk kez gazeteci kimliğimle siyasi nabız tutmaya geliyorum. 
   
   NASIL ÇARE BULACAKLAR 
   İstanbul'un banliyösü sayılacak Adapazarı, Taksim'e 2 saat uzaklıkta. Ancak ilgili, ilgisiz, siyasinin elini çektiği, umursamadığı en doğudaki şehirlerden daha fazla ihmal edilen Anadolu şehri... 4 yılda bitirilmeyen altyapıda, yaklaşan seçimler nedeniyle 3 ayda hayli bir mesafe kat edilmiş... Siyasiler utanmadan "Bakın, görüyorsunuz 3 ayda tüm altyapıyı bitirmek üzereyiz" diye caka satıyorlar. Bakanlar Kurulu tarihinde ilk kez Adapazarı merkezde toplanıyor. Ancak kendilerine yakışan lükslükte bir otel bulamadıkları için günübirlik geleceklermiş. 
   Peki bu insanlar gel - git yaparak, bir gece bile kalmadan buradaki halkın derdini ne kadar anlayabilir, sorunlarına ne kadar çare bulabilir Bakalım ne yapabilecekler Halk merakla olanları bekliyor. 
   
   UZANLAR BURADA BİTMİŞ 
   İnsanların bıkkınlığının yansıması Ankara'ya uzanınca hükümet 3 aydır elini Sakarya'nın üzerine uzatmış durumda. Bu sevgi bugüne kadar yapılan hataların telafisi mi, yaklaşan mahalli seçimlerin telaşı mı, yoksa Cem Uzan'ın "Sakarya benim kalemdir" diye attığı çığlıkları bitirme çabası mı bilinmez. İktidar buradaki olumsuzluklara son verebilmek için tüm gücüyle şehri yeniden yaratmak için kolları sıvamış. Hükümetin bu çabası meyve vermeye başlamış ve halk Uzanlar'a sırt çevirmeye başlamış. Hatta Uzanlar'a Sakarya'da bitti gözüyle bakılıyormuş. 
   
   BEN DE ADAPAZARILIYIM 
   7 göbek aileden Adapazarılı olduğum için burada yaşananları en iyi anlayanlardan biriyim. Adapazarı bu kez kurtulmazsa bir daha asla ayağa kalkamaz. En büyük ekonomik kriz, burada yaşandı ve yaşanıyor. Allah, Adapazarılının yanında olsun. Çünkü onların sevgiye ve ilgiye öyle ihtiyacı var ki... 
   
   BUGÜN 
   Milliyet yazarları, saat 13.00'te Çankırı Belediye Meydanı'nda sizlerle... 
   
   YARIN 
   Çorum 10.00-Kültür Sitesi 
   Amasya 14.30-Y. Selim Meydanı 
   
</TEXT>
</DOC>
