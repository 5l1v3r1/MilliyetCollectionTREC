<DOC>
<DOCNO> 181591 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/11/siyaset/siy03.html </URL>
<DATE> 2003/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni infaz kanunu tasarısı Meclis'te 
</HEADLINE>
<TEXT>

   Adalet Bakanlığı'nın hazırladığı ve hükümlülere tek tip elbise giydirilmesi, işyurtlarında çalıştırılması gibi yenilikler içeren kanun tasarısı TBMM'ye gönderildi 
   ANKARA Milliyet 

   
   Adalet Bakanlığı'nın hazırladığı ve hükümlülere tek tip elbise giydirilmesi, hükümlülerin işyurtlarında çalışmaya zorunlu tutulması gibi ABD cezaevlerinde uygulanan modeli Türkiye'ye taşıyacak olan yeni infaz kanunu tasarısı TBMM'ye gönderildi. Yeni Türk Ceza Kanunu tasarısına göre hükümlülerin cezaevinde kalma süreleri aldıkları cezanın 5'te 2'sinden 3'te 2'sine yükselecek. 
   
   Daha uzun kalacaklar 
   Hükümlüler yeni TCK tasarısında belirtilen süreler infaz kanuna da yansıtıldığından, iki kanunun yasalaşması halinde daha uzun süre cezaevinde kalacak. "Ceza ve Tedbirlerin İnfazı Hakkında Kanun Tasarısı" yasalaşırsa, yaşama geçecek yeniliklerden bazıları şunlar 
   Hükümlüler kurumda, işyurtları veya atölyelerde, ayrıca inşaat, maden gibi kurum dışındaki yerlerde çalışmaya mecbur olacaklar. Hükümlülere bunun karşılığında ücret ödenecek ve sigortalı olmaları sağlanacak. Cezaevi idaresi, uygun gördüğü takdirde hükümlülere tek tip elbise dağıtacak. Hükümlü, radyo ve televizyon dışında, internetten de yararlanacak. Çocuk ve kadın cezaevlerinin yanı sıra, 18-21 yaş arasındaki hükümlüler için "Gençlik Cezaevleri" kurulacak. Çeteye açık cezaevi "Terör ve çete" suçundan hükümlülerle tehlikeli mahkumlar ve firara teşebbüs edenler "yüksek güvenlikli" cezaevlerine konulacak. Hükümlüler, hiçbir sınırlama olmadan din görevlileriyle görüşebilecek. Hafta sonu infazıyla hükümlülük süresinin altı ayı aşmaması halinde her hafta cuma günleri en geç 19.00'da cezaevine girilecek ve pazar günleri aynı saatte çıkılacak. 
   
   Kadına elektronik pranga 
   Kadın hükümlünün cezasını oturduğu yerde çekmesi elektronik bilezik takılarak sağlanacak. Çocuklara kelepçe veya zincir vurulmayacak. Anneleri hükümlü olan 0-3 yaş grubu çocuklar, geceleri annelerinin yanında, gündüzleri kreşlerde kalacak. 
   
   'Servis araçlarını kadınlar kullansın'    İstanbul'da bazı özel okullar açılalı bir hafta oluyor. Tüm ülkedeki okullar ise 15 Eylül Pazartesi günü açılacak. Okul servisleriyle ilgili tartışmalar şimdiden başladı. Meclis Trafik Komisyonu eski Başkanı Ahmet Tan, 2000 yılında hazırladığı "TBMM Türkiye Trafik Güvenliği Araştırma Komisyonu Raporu"nda servislerle ilgili öneriler belirlediklerini hatırlatarak, "Veliler, servis sürücülerini de aynı titizlikle araştırmalı" dedi. İşte rapordan bazı çarpıcı maddeler 
   Kadın sürücülerin risk alma eğilimi erkeklere göre daha az. Okul servis araçlarında ölen öğrenciler için tazminat ödenmesini gerektiren bir düzenleme yapılmalıdır. Bisiklet kullanma eğitimi okullarda verilmeli. Din görevlilerinin, trafik kazalarına sebep olanların dini açıdan sorumlu olacaklarını anlatmalarında fayda vardır. 
   
   
</TEXT>
</DOC>
