<DOC>
<DOCNO> 186811 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/06/son/sonspo07.html </URL>
<DATE> 2003/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Karşınızda tarihinin en golcü Beşiktaş'ı... 
</HEADLINE>
<TEXT>

     Birinci Süper Lig'de namağlup liderliğini sürdüren Beşiktaş, 8. haftalar itibariyle tarihindeki en golcü sezonunu yaşıyor. 
     Birinci Süper Lig'de 8 haftada toplam 24 gole ulaşan siyah-beyazlılar, maç başına 3 gol ortalamasıyla tarihi bir başarıya imza attı. 
     ''Kara kartallar'', 1959 yılında başlayan Birinci Lig'de geride kalan 45 sezonda, 8. haftalar sonundaki en çok gol attığı dönemi geçirirken, sezon başında yapılan ve zaman zaman teknik direktör Mircea Lucescu'nun eleştirilere uğradığı ''santrafor alınmalı mı, alınmamalı mı '' tartışmalarına da yanıt vermiş oldu. 
     
     10-0'LIK REKORDA BİLE 24 GOL YOKTU 

     Beşiktaş, 1989-90 sezonunun 6. haftasında Adana Demirspor'u 10-0 yendiği ve lig tarihinin en farklı galibiyetini aldığı dönemde bile, 8 hafta sonunda 24 gole ulaşamamıştı. 
     Siyah-beyazlılar bu sezonda 20 gol atarken, şampiyon oldukları 1966-67, 1991-92 ve 1994-95 ve ligi 2. sırada bitirdiği 1996-97 sezonlarında da 21'er gole imza atmıştı. 
     Beşiktaş'ın 8. haftalar sonunda en az gol attığı sezon ise, 3 golle ligi 6. bitirdikleri 1972-73 sezonu oldu. 
     
     BEŞİKTAŞ, FENERBAHÇE'NİN REKORUNUN PEŞİNDE 

     Beşiktaş, gözünü Fenerbahçe'nin 1988-89 sezonunda 36 maçta 103 gol atarak kırdığı rekora dikti. 
     Sarı-lacivertliler, rekor kırdıkları bu sezonda 8. hafta sonunda 18 gol atarken, Beşiktaş bu sezon aynı sürede 6 gol daha fazla attı. 
     
     SEZONLAR VE GOLLER 

     Beşiktaş'ın lig tarihinde 8. haftalar sonunda attığı gol sayıları şöyle 
     2003-04 24, 2002-03 11, , 2001-02 19, 2000-01 18, 1999-2000 17, 1998-99 18, 1997-98 13, 1996-97 21, 1995-96 20, 1994-95 21, 1993-94 13, 1992-93 18, 1991-92 21, 1990-91 15, 1989-90 20, 1988-89 14, 1987-88 19, 1986-87 12, 1985-86 7, 1984-85 11, 1983-84 16, 1982-83 13, 1981-82 10, 1980-81 7, 1979-80 9, 1978-79 9, 1977-78 6, 1976-77 12, 1975-76 6, 1974-75 8, 1973-74 10, 1972-73 3, 1971-72 9, 1970-71 10, 1969-70 8, 1968-69 8, 1967-68 14, 1966-67 21, 1965-66 16, 1964-65 17, 1963-64 12, 1962-63 18 beyaz grup , 12 final grubu , 1961-62 8, 1960-61 10, 1959-60 19, 1959 10. 
     
     SON 12 SEZONUN EN İYİSİ 

     Beşiktaş, topladığı puanlar açısından da son 12 sezonun en başarılı dönemini yaşıyor. 
     Siyah-beyazlılar, 8 maçta 7 galibiyet, 1 beraberlik ile toplam 22 puana ulaşırken, namağlup şampiyon oldukları ve 8. hafta sonunda yine 22 puan topladıkları 1991-92 sezonundaki başarılarını yineledi. 
     Siyah-beyazlıların, 1991-92 sezonundan bu yana 8. haftalar sonundaki puan durumu şöyle 
     

Sezon O G B M A Y P 2003-04 8 7 1 - 24 6 22 2002-03 8 4 4 - 11 6 16 2001-02 8 4 1 3 19 13 13 2000-01 8 5 1 2 18 10 16 1999-00 8 4 3 1 17 4 15 1998-99 8 5 3 - 18 8 18 1997-98 8 5 2 1 13 7 17 1996-97 8 5 2 1 21 6 17 1995-96 8 4 2 2 20 12 14 1994-95 8 6 0 2 21 7 18 1993-94 8 4 3 1 13 6 15 1992-93 8 5 3 - 18 7 18 1991-92 8 7 1 - 21 7 22      

     
</TEXT>
</DOC>
