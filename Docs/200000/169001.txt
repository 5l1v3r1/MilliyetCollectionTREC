<DOC>
<DOCNO> 169001 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/12/son/sontur30.html </URL>
<DATE> 2003/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Muğla Valisi "Yangın devam ediyor" 
</HEADLINE>
<TEXT>

     Muğla Valisi Hüseyin Aksoy, Yalıçiftlik Beldesi Kızılağaç Köyü'nde makilik yangının yaklaşık 15 hektarlık alanda sürdüğünü bildirdi. Muğla Valisi Hüseyin Aksoy, çıkış nedeni henüz belirlenemeyen yangını yamaç arazi ve sert rüzgar nedeniyle kontrol altına almakta güçlük çeken ekiplerin çalışmalarının sürdürdüğünü söyledi. 
     Çevrede yerleşim alanları bulunmadığına dikkati çeken Aksoy, ''Arazinin yamaç olması zorluk çıkarıyor. Karadan ve havadan müdahalemiz sürüyor. Rüzgar yön değiştirip daha da sertleşmezse akşam saatlerinde kontrol altına alacağımızı umuyoruz'' diye konuştu. Aksoy, yanan alanın Milas ve Bodrum ilçe sınırlarının tam ortasında yer aldığı, Milas Orman İşletme Şefliği kontrol sahasında olduğunu, ancak Bodrum'a bağlı Yalıçiftlik Beldesi yakınlarında bulunduğu söyledi. 
     
</TEXT>
</DOC>
