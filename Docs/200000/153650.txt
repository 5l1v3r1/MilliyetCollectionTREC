<DOC>
<DOCNO> 153650 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/01/spor/bbas.html </URL>
<DATE> 2003/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Renault solladı geçti 107-100 
</HEADLINE>
<TEXT>

Tekelspor’u uzatmada yenmeyi başaran Bursa ekibi, Play-Off’ta durumu 2-1’e taşıdı 
     TÜRKİYE Erkekler Basketbol Ligi Play-Off birinci tur ilk maçında OYAK Renault, normal süresi 84-84 biten maçın uzatma dakikalarında Tekelspor’u 107-100 yenerek seride 2-1 öne geçti. Bursa ekibinde Ömer, attığı 22 sayı ile maçın kahramanı olurken, Tekelspor’da Atkins’in 20 sayısı karşılaşmayı kurtarmaya yetmedi. 
     
     Maçın karnesi 
     HAKEMLER Recep Ankaralı, Tolga Şahin 
     OYAK RENAULT Ömer 8 22, Rasim 7 17, Barış 7 18, Serhat 6 6, Nedim 7 19, Murat 7 10, Serhan 7 14, Enes 5 1 
     TEKELSPOR Atkins 6 20, Turgay 4 7, Sankes 5 13, Dunkley 5 18, Engin 4 6, Mahir 4 4, Turabi 4 3, Serdar 6 17, Fatih 5 12 
     1. PERİYOT 15-15, 2. PERİYOT 43-40 OYAK Renault , 3. PERİYOT 67-62 OYAK Renault , NORMAL SÜRE 84-84, MAÇ SONUCU 107-100 
     BEŞ FAUL Engin 39.07 - Tekelspor , Nedim 44.40 - OYAK Renault 
     
Beşiktaş tur arıyor      BASKETBOL Birinci Ligi Play - Off ilk turunda Beşiktaş ile Darüşşafaka bu akşam ikinci kez karşı karşıya gelecek. Serinin ilk maçını rakip sahada 83 - 75 kazanarak 2 - 0 öne geçen Beşiktaş, Süleyman Seba Salonu’nda saat 18.00’de başlayacak olan maçı kazandığı taktirde 3 - 0’lık avantajla çeyrek finalde Efes Pilsen’e rakip olacak. Müsabaka TRT 2’den naklen yayınlanacak. 
     
Derbiler A.İpekçi’de      BASKETBOLDA Galatasaray ile Fenerbahçe arasındaki Play-Off çeyrek final serisinin Abdi İpekçi Salonu’nda oynanacağı açıklandı. İki kulüp yöneticileri arasında varılan anlaşmaya göre iki kulübe de eşit sayıda bilet verilecek. 7 Mayıs’ta başlayacak seride ikinci maç 11 Mayıs’ta, eğer gerekirse üçüncü ve dördüncü karşılaşmalar da 15-18 Mayıs’ta oynanacak. Ligdeki iki maçı da kazanan Galatasaray seriye 1-0 önde girecek. 
     
Olaylı karşılaşma Botaş’ın 47-74      BAYANLAR Basketbol Birinci Ligi Play - Off ilk maçında Erdemirspor’u deplasmanda 74-47’lük skorla geçen Botaş, seride durumu 1-1 yaptı. Üçüncü periyotun bitiminde, taraftarlar arasında yaşanan olaylar nedeniyle oyun 20 dakika durdu. Daha sonra Ereğli Kaymakamı Mustafa İngenç’in talimatıyla Botaş taraftarı dışarı çıkarıldı. Dördüncü periyoda 47 - 35 üstünlükle giren Botaş, son çeyrekte farka gitti. 
     


SPOR 

























</TEXT>
</DOC>
