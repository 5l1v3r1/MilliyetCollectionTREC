<DOC>
<DOCNO> 193796 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/06/son/sonspo07.html </URL>
<DATE> 2003/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Nihat parladı, turlayan Juventus oldu 
</HEADLINE>
<TEXT>

     Şampiyonlar Ligi'nde Galatasaray'ın yer aldığı D Grubu'nda gecenin diğer maçı Nihat'lı Real Sociedad ve Juventus arasında Anoeta Stadı'nda oynandı ve 0-0 bitti. Grupta zirvede bulunan Juventus, golsüz beraberlik sonrası Real Madrid'in ardından Devler Ligi'nde 2. tura kalmayı garantileyen 2. takım oldu. 
     Nihat Kahveci, karşılaşmada 90 dakika forma giyerken La Liga'da son hafta oynanan Barcelona maçının aksine çok başarılı bir futbol ortaya koydu. İspanyollar, 15 gün önce 4 gol yedikleri rakipleri karşısında çok etkili oynamalarına rağmen birçok pozisyonunu harcadı, gol atmayı başaramadı. Real Sociedad'ın yoğun baskısına direnen ve gol yemeyen Juventus, genelde İspanyol takımları önünde yaşadığı hayal kırıklığını bu kez yaşamadı ve Torino'ya mutlu döndü. 
     Galatasaray'ın Atina'da kaybetmesiyle Anoeta Stadı'nı dolduran İspanyol seyirciler sevinç çığlıkları attı. Cimbom'un puan alamaması Real Sociedad'a bir üst tur için büyük avantaj sağladı. 
     4. maçlar sonunda D Grubu'nda oluşan puan tablosu şöyle 
     

TAKIMLAR O G B M A Y P 1-Juventus 4 3 1 0 8 4 10 2-Real Sociedad 4 2 1 1 5 5 7 3-Olympiakos 4 1 0 3 4 4 3 4-Galatasaray 4 1 0 3 3 7 3      Grupta 5. randevular 25 Kasım Salı gecesi oynanacak. Temsilcimiz Galatasaray Olimpiyat Stadı'nda Juventus önünde ölüm kalım maçına çıkacak, Olympiakos Atina'da Real Sociedad önünde puan arayacak. 
     
</TEXT>
</DOC>
