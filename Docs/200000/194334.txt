<DOC>
<DOCNO> 194334 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/09/tv/ekran.html </URL>
<DATE> 2003/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Şarkı misali bir hayat 
</HEADLINE>
<TEXT>

   Amerikalı ünlü country şarkıcısı Patsy Cline'ın trajik yaşamöyküsünde Jessica Lange ve Ed Harris başrollerde 
      ALİN TAŞÇIYAN 

   
   Amerikan country müziğinin ünlü şarkıcılarından Patsy Cline'ın trajik yaşamöyküsünü anlatan bir film "Tatlı Düşler". Filmi ilginç kılan, İngiliz Özgür Sinema akımının önde gelen temsilcilerinden Karel Reisz'ın imzasını taşıması ve başrollerinde Jessica Lange- Ed Harris gibi müthiş bir ikiliyi bir araya getirmesi. Öleli tam bir yıl olan 25 Kasım 2002 Reisz, "Tatlı Düşler"i "Fransız Teğmenin Kadını"nın başarısı istim üstündeyken çekti. Yapımcı Bernard Schwartz bu filmi, bir başka ünlü country şarkıcısı olan Loretta Lynn'in yaşamını konu alan "Coal Miner's Daughter Madencinin Kızı"nın Sissy Spacek'e En İyi Kadın Oyuncu Oscar'ı kazandıran başarısı üzerine tasarladı. Sonuç beklendiği gibi olmadıysa da ortaya düzeyli bir yapım çıktı. 
   Filmde, Jessica Lange'in seksi sarışın imajından tümüyle farklı bir tipteki Patsy Cline'ı henüz kariyerinin başında gencecik bir şarkıcıyken tanıyoruz. Ed Harris herkesin malumu olan çekici gülümsemesiyle kulüplerde country şarkıları söyleyen genç kızın gönlünü çeliyor. Cline'ın aşkı tıpkı söylediği şarkılardaki gibi gelişiyor. 
   
   Kabusa dönen rüya 
   Filmlerden aşina olduğumuz yol kenarı kulüplerin neon ışıkları altında, kamyonetlerle dolu geniş otoparklarda alevleniyor aşkları. Çapkın ve cazip Charlie Dick, ilk günlerde ayaklarını yerden kestiği Patsy'ye yine şarkılardaki maçolar gibi davranmaya başlayınca rüyanın tadı da kaçıyor. Charlie, evlenip hamile bıraktığı Patsy'yi ihmal ediyor. Düzenli bir işte tutunamayıp çok içiyor. Karısının kendisine bakmasından içten içe gocunduğu için kıskançlık damarı kabardıkça onu dövüyor. Üne kavuşup hayran toplamasına tahammül edemiyor. Küçük şarkıcı kız ise günden güne her anlamda büyüyor. Ama hayatındaki trajediler birbiri ardına geliyor... 
   "Tatlı Düşler"in bir olumlu tarafı da Lange'in playback yapması ve şarkıların Patsy Cline'ın kayıtlarından çalınması. 
   CNBC-e 12.30 
   
   
   Ekran pazarında siyaset, spor ve eğlence var    Karalama Defteri Doğan Hızlan, Atatürk'le ilgili yeni çıkan iki kitabın yazarları, Nuri Çolakoğlu ile Can Dündar'ı ağırlıyor. CNN TÜRK 12.05 
   Artı Eksi 7 Rıdvan Akar'ın sunduğu programda BDDK Başkanı Akçakoca'nın istifası, sağlıkçıların yaptığı iş bırakma eylemi, Galatasaray'ın Olympiakos yenilgisi var. CNN TÜRK 18.15 
   Şahane Pazar Behzat ve Süheyl Uygur'un bu haftaki konuğu İzel. Canlı yayında Maslak Parkorman'a bağlanılacak ve "Popstar" yarışmasının üçüncü finalistinin kim olduğu açıklanacak. KANAL D 21.50 
   Teke Tek G.Saray Başkanı Özhan Canaydın, canlı yayında Fatih Altaylı'nın sorularını yanıtlayacak. KANAL D 23.20 
   
   Siyaset tatil yapmıyor 
   Devlet Bakanı Ali Babacan "Kafe Siyaset"e CNN TÜRK 11.05 , Dışişleri Bakanı Abdullah Gül "Ters Köşe"ye KANAL 7 11.45 CHP Genel Başkanı Deniz Baykal "Sesli Düşünenler"e TV8 12.05 canlı yayında konuk olacaklar. Başbakan Recep Tayyip Erdoğan ise Başbakanlık'ta konuk ettiği "A Takımı"nın kaptanı Savaş Ay'a kendisiyle ilgili açıklamalar yapacak ATV 21.30 . 
   
   
   Sihirli Annem    Sadık Şahap Sayılgan , Ankara'daki bir firmadan iş teklifi alır. Ancak Betüş İnci Türkay ve çocuklar Ankara'ya gitmek istemezler. Sadık kariyeri ile ailesi arasında kalacaktır. 
   KANAL D 20.20 
   
   
   
</TEXT>
</DOC>
