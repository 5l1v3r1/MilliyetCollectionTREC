<DOC>
<DOCNO> 189169 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/17/guncel/gun05.html </URL>
<DATE> 2003/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Bak şu polisin polise yaptığına 
</HEADLINE>
<TEXT>

   Polis şefi Bural hakkında, rüşvet almakla suçladığı bir komiserle iki polise işkence yaptığı iddiasıyla dava açıldı 
      BAHRİ KARATAŞ İzmir DHA 

   
   Balina ve Örümcek Ağı operasyonlarıyla adını duyuran Emniyet Genel Müdürlüğü Kaçakçılık ve Organize Suçlar Daire Başkanlığı Merkez Mali Şube Müdürü Şerafettin Bural hakkında, bir komiserle iki polise işkence yaptığı iddiasıyla beş yıl hapis istemiyle dava açıldı. 2001'de, Alsancak'ta kaçak CD operasyonunda ele geçirilen CD'ler için İzmir Emniyeti'nde görevli komiser Mehmet Dinç 29 , polis memurları İlhan Aktaş 38 , Şükrü Eryılmaz 43 ve kendisinden 1 milyar lira rüşvet istediğini öne süren Metin Yıldırım, Bural'a başvurdu. 
   
   'Para çıkmayınca tokatladı' 
   Bural, Yıldırım'ı, seri numarası alınmış paraları vererek buluşma yerine gönderdi. Ancak operasyonda polislerin üzerinden seri numaralı paralar çıkmadı. Bural hakkında dilekçe veren polisler, "Paralar üzerimizde çıkmayınca Bural çok kızdı ve bizi tokatladı. Şubede dayak atmaya devam etti" dedi. Bural ise iddiaları reddetti. 
   
   
   
   
   
</TEXT>
</DOC>
