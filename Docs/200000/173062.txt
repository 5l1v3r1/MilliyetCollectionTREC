<DOC>
<DOCNO> 173062 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/01/son/sontur17.html </URL>
<DATE> 2003/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Nişantaşı'nda motorsikletli döviz bürosu kuryesi soyuldu 
</HEADLINE>
<TEXT>

     Döviz bürosunda çalışan bir motosikletli kuryenin, 25 bin dolar bulunan çantası, silahlı 2 kişi tarafından gasp edildi. 
     Alınan bilgiye göre, Kapalıçarşı'daki bir döviz bürosunda kurye olarak çalışan Erol Kırgın, 25 bin ABD dolarını Nişantaşı'ndaki bir işyerine götürmek üzere motosikletiyle yola çıktı. 
     Kırgın, Maçka Caddesi'ne geldiği sırada, kendisini takip eden ve üzerinde 2 kişi bulunan başka bir motosiklet tarafından yolda sıkıştırıldı. 
     Kuryenin, motosikletini bırakarak, içinde para bulunan çantayla kaçmaya çalışması üzerine bu kişiler silahlarla havaya ateş etti. 
     Gaspçılar, havaya ateş açılması üzerine kurye Erol Kırgın'ın bıraktığı ve içinde 25 bin dolar bulunan çantayı alarak kaçtı. 
     Olayın ardından polise ifade veren Kırgın'ın, bundan 5-6 ay kadar önce de aynı döviz bürosunun başka bir kuryesinin yine bu bölgede gasp edildiğini anlattığı öğrenildi. 
     Kaçan gaspçıların yakalanması için polisin çalışması sürüyor. 
     
</TEXT>
</DOC>
