<DOC>
<DOCNO> 159534 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/28/son/sonspo33.html </URL>
<DATE> 2003/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankaragücü tüm transfer tekliflerine açık... 
</HEADLINE>
<TEXT>

     Ankaragücü Külübü Başkanı Cemal Aydın, ''Gençlerbirliği de dahil olmak üzere, tüm kulüplerden gelecek transfer tekliflerine açığız'' dedi. 
     Gençlerbirliği'nin, sarı-lacivertlilerin golcü futbolcusu Augustine'e talip olmasıyla ilgili konuşan Cemal Aydın, ''Augustine veya başka bir futbolcu. Biz her türlü teklife açığız. Yönetim olarak değerlendiririz'' diye konuştu. 
     
     TRANSFER 
     Aydın, transfer çalışmalarının tüm hızıyla sürdüğünü söyledi. 
     15 Haziran'a dek sonuca varacaklarını ve düzenleyecekleri bir basın toplantısıyla tüm transferlerini kamuoyuna tanıtacaklarını ifaden eden Aydın, ''1'i kaleci olmak üzere 4 mevkiye nokta tayini transferde son aşamaya geldik. Transfer görüşmesi yaptığımız geniş çaplı futbolcu ağı içinde Elazığspor'dan Rubomir Meszaros da var'' diye konuştu. 
     
     TAKIMIN PERFORMANSI 
     Aydın, Gaziantepspor maçı dışında takımın ikinci yarıda ortaya koyduğu performanstan memnun olduklarını açıkladı. 
     Gaziantepspor maçına dek takımın ortaya koyduğu performansın tatmin edici olduğunu vurgulayan Aydın, ''Bu karşılaşma bir final maçıydı. Alacağımız galibiyetle UEFA Kupası yolumuz açılacak, geçen sezon ligi bitirdiğimiz noktaya gelecektik, ancak olmadı. Takımın, bu tip final niteliğindeki maçlara alışık olmadığı ortaya çıktı. Ankaragücü olarak daha iyi olmamız lazım'' diye konuştu. 
     
     MAĞAZA AÇILIŞI 
     Aydın, yönetim kurulu üyeleri ve sarı-lacivertli futbolcular, yönetim kurulu üyesi Mehmet Tipi'nin Ankara Siteler'deki mağazasının açılışına katıldı. 
     Açılışta sarı-lacivert renklerdeki pasta kesilirken, yönetim ve futbolcular gelecek sezon kupalarla dolu bir yıl olması dileğinde bulundular. 
     
</TEXT>
</DOC>
