<DOC>
<DOCNO> 163234 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/15/guncel/gun01.html </URL>
<DATE> 2003/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul köstebek yuvası gibi 
</HEADLINE>
<TEXT>

Kent şantiyeye döndü. Karayolları, Telekom, BEDAŞ, İSKİ, İETT, İGDAŞ ve Büyükşehir Belediyesi, 200 yerde kazı yapmak için birbiriyle yarışıyor. İlçe belediyeleri de sırada bekliyor. Olan trafikle boğuşan, çile çeken halka oluyor 
     MEHMET DEMİRKAYA İstanbul 

     İstanbul'da sekiz ayrı kurum ve birim, 200 farklı yerde kazı, asfalt, yol düzenlemesi ve inşaat faaliyeti yapıyor. Bu sayıya ilçe belediyelerin yaptığı kazılar dahil değil. Sıcakların aşırı artığı şu günlerde kazı bölgesinden geçmek zorunda kalan vatandaşlar, saatlerce yoğun araç trafiğinde kalarak büyük sıkıntı yaşıyor. 
     İstanbul'da yollar şantiyeye dönmüş durumda. Yerel seçimlerin de yaklaşmasıyla birlikte birçok projeye hız verildiğinden sokaklardaki inşaatların sayısı da arttı. 
     
     VatandaŞ canIndan bezdi 
     Çalışmaları Karayolları 17. Bölge Müdürlüğü, Telekom, BEDAŞ, İSKİ, İETT, İGDAŞ, İstanbul Büyükşehir Belediyesi'nin Fen İşleri Daire Başkanlığı ile Ulaşım Daire Başkanlığı'na bağlı Yol Bakım Müdürlüğü yapıyor. 
     Araç trafiğinin yoğun olduğu bölgelerdeki çalışmalar özellikle vatandaşı canından bezdiriyor. Örneğin Topkapı - Anbarlar önünde Karayolları tarafından yapılan köprü güçlendirme çalışması ile Balmumcu'da İstanbul Büyükşehir Belediyesi tarafından yapılan kavşak düzenleme çalışması, vatandaşların sabrının sınırlarını zorluyor. 
     
     SIRADA TÜNEL ÇALIŞMASI VAR 
     Bu arada bazı kurumların bu yıl içinde yapmayı planladığı ancak henüz uygulamaya konmamış çalışmalar da sırada bekliyor. Örneğin Karayolları 17. Bölge Müdürlüğü Edirnekapı'daki tüneli genişletme çalışmasına yakında başlayacak. 
     

</TEXT>
</DOC>
