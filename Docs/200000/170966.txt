<DOC>
<DOCNO> 170966 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/22/son/sonspo15.html </URL>
<DATE> 2003/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Bisiklet rekoruna itiraz geldi... 
</HEADLINE>
<TEXT>

     Önceki gün Bolu'da, 52 saat bisiklet sürerek, Türkiye rekorunu kırdığı belirtilen Mustafa Akın'a, rekorun 22 yıl önceki sahibi Yusuf Ecevit'ten 50 tepki geldi. 
     Ecevit, 1970 yılında Konya Şekerspor'da başladığı bisiklet sporunda yaklaşık 200 kez milli olduğunu kaydetti. 
     Türkiye ve yurt dışında sayısız başarılara imza attığını belirten Ecevit, 1981 yılının Ağustos ayında Konya Fuar Alanı'nda rekor denemesi gerçekleştirdiğini bildirdi. 
     Rekor denemesinde 50 buçuk saat bisiklet üzerinden hiç inmediğini ifade eden Ecevit, şunları söyledi 
     ''50 buçuk saat aralıksız bisiklet sürerek dünya rekorunun sahibi oldum. Aradan geçen zaman içinde çok sayıda sporcu rekoru kırmayı denedi ancak başarılı olamadı. En son beni bir arkadaşım arayarak senin rekorunu 52 saatle Mustafa Akın kırdı dedi. Ben de, bunu başaran sporcuyu arayıp tebrik ettim. Sonra öğrendim ki, tuvalet ihtiyacı için bisikletten inmiş. İhtiyaç için bile olsa bisikletten inildiği için rekor kırılmış sayılmaz.'' Ecevit, Mustafa Akın'ın rekorunun kendi kırdığı rekorla uzaktan yakından ilgisinin olamayacağını belirterek, ''Ben 22 yıl önce rekorumu hırsımla kırdım. Tuvalet ihtiyacı için inmek varsa ben 100 saatin üzerinde bisiklet sürmeye hazırım. Bu rekoru, Türkiye'de bisiklet sporunun başkenti sayılan Konya dışında bir yere kaptırmam'' dedi. 
     
</TEXT>
</DOC>
