<DOC>
<DOCNO> 158802 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/25/yasam/yas04.html </URL>
<DATE> 2003/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaplumbağa bile işkence mağduru... 
</HEADLINE>
<TEXT>

Tiyatrocu Levent Kazak, Gümüşlük'te işkenceyle kör edilen, dayaktan nefes bile alamayan bir kaplumbağa buldu 
     YAŞAR ANTER Muğla DHA 

     Türkiye'nin bir türlü kurtulamadığı insanlık ayıbı işkence illetinin sınırlarımız dahilindeki son kurbanı bir deniz kaplumbağası oldu. 
     Bodrum'un Gümüşlük beldesinde kaplumbağayı bulan, 'O Şimdi Asker' filminin oyuncularından Levent Kazak'tı. Kazak, sandalla gezinti yaparken 'Chelonia Mydas' türü yaralı bir deniz kaplumbağasını gördü. Kazak'ın Sahil Güvenlik Komutanlığı'na haber vermesi üzerine kaplumbağa karaya çıkarılarak bir lokantanın deniz suyla dolu havuzuna alındı. 
     
     Tedavi altına alındı 
     Kaplumbağa, buradan Bodrum Su Ürünleri Araştırma Enstitüsü'ndeki Güvercinlik Araştırma-Üretim ve Eğitim Merkezi'ne götürüldü. Yapılan incelemede, 30 yaşlarında, 60 santimetre uzunluğundaki kaplumbağanın saldırı sonucu kör olduğu, vücudunda dayağa bağlı yoğun iltihap oluştuğu belirlendi. 
     

</TEXT>
</DOC>
