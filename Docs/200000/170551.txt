<DOC>
<DOCNO> 170551 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/20/son/sondun13.html </URL>
<DATE> 2003/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'ta BM konvoyuna saldırı Yaralı sürücü öldü... 
</HEADLINE>
<TEXT>

     Irak'ta BM'ye ait bir konvoya düzenlenen saldırıda yaralanan sürücünün öldüğü bildirildi. 
     Irak'taki BM özel temsilciliğinin sözcüsü Ahmet Fevzi, iki aracın bulunduğu BM konvoyuna, başkent Bağdat'ın güneyindeki Hilla kenti yakınlarında yapılan saldırıda isabet alan Uluslararası Göç Örgütü çalışanlarının bulunduğu aracın, karşı şeride geçerek bir otobüsle çarpıştığını söyledi. 
     Fevzi, olayda yaralanan araç sürücüsünün öldüğünü belirtirken, bunun, Irak'ın eski Devlet Başkanı Saddam Hüseyin'in devrilmesinden sonra ülkeye dönen BM çalışanlarına yönelik ilk saldırı olduğuna dikkat çekti. 
     BM konvoyuna yönelik saldırıda 2 kişi daha yaralanmıştı. 
     
</TEXT>
</DOC>
