<DOC>
<DOCNO> 178416 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/27/son/sondun19.html </URL>
<DATE> 2003/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Mini "Gladyatör" geliyor... Russel Crowe, baba olacak... 
</HEADLINE>
<TEXT>

     Arenalara yeni bir ''gladyatör'' daha geliyor. Eşi hamile olan ünlü aktör Russel Crowe, bebeğin cinsiyetinin erkek olduğunu açıkladı. 
     Internetteki ''imdb'' sitesinin haberine göre, evlenince durulan ''taşfırın'' gladyatöre erkek bir evlat geliyor. ''Gladyatör'' filmiyle Oscar ödülünü kucaklayan Avustralyalı aktör, ''büyük haberi'' 30 Odd Foot Of Grunt adlı müzik topluluğuyla çıktığı turnenin Chicago durağında seyirciye duyurdu. 
     Haberi sadece birkaç saat önce öğrendiğini ifade eden Crowe, kendisini tutamayarak mutluluğunu herkesle paylaştığını söyledi. Ünlü aktörün yakın bir arkadaşı, Crowe'un baba olacağı için bu kadar heyecanlanacağını önceden aklına bile getirmediğini ifade ederek, ''Ancak, Russel bu konuda arkadaşları ve ailesine sürekli bahsetmekten kendini alamıyor. Danielle'e fırsat bile kalmıyor'' dedi. 
     Yeni evli çiftin ilk bebeklerinin Ocak ayında dünyaya gelmesi bekleniyor. 
     
</TEXT>
</DOC>
