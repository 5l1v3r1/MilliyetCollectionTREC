<DOC>
<DOCNO> 183484 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/20/ekonomi/aeko.html </URL>
<DATE> 2003/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
'Silah ruhsatı' diye imza attırıp şirket kurdurmuşlar 
</HEADLINE>
<TEXT>

   Uzanlar'ın, çalışanlarına 'silah ruhsatı belgesi' diye imza attırıp şirket ortağı gösterdiği öğrenildi 
      SEMRA PELEK, ESRA ALUS İstanbul 
   
   Uzanlar'ın şirketlerini devrettiği kişiler arasında oldukları gerekçesiyle sorgulanan 35 güvenlik görevlisinin, yapılandan haberlerinin olmadığını savunarak, "Bize silah ruhsatı için belge imzalattılar. Şirket sahibi ve ortağı olacağımızı söylemediler" dediği öğrenildi. 
   Uzanlar'ın İmar Bankası'na el konulduktan hemen sonra 100'e yakın şirketin eski tarihlerde satışını göstererek mal kaçırdığı yönündeki soruşturmaya ilişkin bilgi ve belgeler Şişli Cumhuriyet Savcılığı'na gönderildi. Savcı soruşturmayı yürütürken, Mali Şube Müdürlüğü ekipleri de şirket sahibi ve ortağı olarak görünen çaycı, güvenlik görevlisi ve odacı gibi 292 çalışanın ifadelerini alıyor. 
   Bu kapsamda sorgulanan 35 güvenlik görevlisi, şirket sahibi olduklarını yeni öğrendiklerini söyledi. Güvenlik görevlilerinin, "500 milyon lira maaşla şirket sahibi olunur mu Bu belgeleri bize imzalatanlardan da şikayetçiyiz" dediği bildirildi. 
   Bu arada Uzanlar'ın kasalarında çıkan dört valiz dolusu ses ve görüntü kasetlerinin dökümü savcılığa ulaştı. "Şantaj" iddialarını mercek altına alan savcılığın, kaydı yapıldığı iddia edilen kişilere, "Tehdit edildiniz mi " diye soracağı belirtildi. 
   
   Tutukluluğu sürecek 
   Kartal H Tipi Cezaevi'ne gönderilen Bahattin Uzan'ın avukatları, İstanbul 6. Ağır Ceza Mahkemesi'ne başvurarak tutuklama kararına itiraz etti. Cezaevinde Fadıl Akgündüz'le aynı odada kalan Uzan'n avukatlarının itirazı kabul edilmedi. 
   Öte yandan, personeli oldukları iki Uzan grubu şirketindeki ihtiyati tedbirin kısmen kaldırılmasına rağmen maaşlarının ödenmediğini ifade eden bir grup çalışan, ödeme yapmadıklarını söyledikleri banka hakkında suç duyurusunda bulundu. 
   
   Cem Uzan'dan Ürdün Kralı'na 
   'Neferiniz olmaya hazırım'    ERDAL KILINÇ İstanbul 
   Mali Şube ekiplerinin, Uzanlar'a ait Florya'daki Standart A.Ş'ye yaptıkları baskın sırasında kasada buldukları belgeler arasında Cem ve Hakan Uzan'ın Ürdün vatandaşı olabilmek için yaptıkları başvurunun belgesi ele geçirildi. 
   Genç Parti söylemlerinde Türk milliyetçiliğini işleyen Cem Uzan ve kardeşi Hakan Uzan'ın, Ürdün Krallığı'na yazdıkları dilekçede, "Ben de yüce sancağınızın altında bir nefer olmaya hazırım" ifadesini kullandıkları bildirildi. 
   Polisin, Uzanlar'ın Florya'daki Standart A.Ş isimli işyerindeki kasalarda Cem ve Hakan Uzan'a ait iki adet Ürdün pasaportu bulduğu öğrenildi. Ayrıca belgeler arasında Cem ve Hakan Uzan'ın, 1998'de Ürdün vatandaşı olabilmek için yaptıkları başvuruya da ulaşıldı. 
   Cem Cengiz Uzan imzalı vatandaşlık müracaatının yapıldığı başvuru belgesinde, şu ifadelere yer verildiği öğrenildi 
   "Ürdün Haşimi Krallığı'na. Yüce şahsınız ve milletinizle birlikte daima varolasınız. Ben de yüce sancağınızın altında bir nefer olmaya hazırım. Allah sizin ve milletinizin ömrünü artırsın." 
   Polisin verdiği bilgiye göre, Arapça olarak yazılmış dilekçeler daha sonra Türkçe'ye çevrilerek, İçişleri Bakanlığı'na iletildi. 
   
   SPK'dan k r dağıtmayan ÇEAŞ'a 'dava aç' uyarısı    ANKARA ANKA 
   Uzan ailesinin kontrolündeki Çukurova Elektrik ÇEAŞ , dağıtılmasına daha önce karar verilen k r payı ödemelerinin ikinci taksidini, imtiyaz sözleşmesinin feshiyle ilgili işlemlerin iptali için Danıştay'da açtığı dava sonuçlanıncaya kadar erteledi. 
   Enerji Bakanlığı k r dağıtımının yapılıp yapılmayacağının tamamen şirketin sorumluluğunda olduğunu, hukuki sonuçların şirketi bağlayacağını bildirdi. SPK da ortaklara, ÇEAŞ yönetimine karşı yasal yollara başvurma hakları olduğunu hatırlattı. 
   
   
</TEXT>
</DOC>
