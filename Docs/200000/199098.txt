<DOC>
<DOCNO> 199098 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/01/son/sontur18.html </URL>
<DATE> 2003/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Suriye'den getirilen 22 kişinin sorgusu Hatay'da sürüyor 
</HEADLINE>
<TEXT>

     İstanbul'daki terör olaylarıyla ilgisi olduğu değerlendirilen Hilmi Tuğluoğlu ve eşi ile 20 kişinin, Hatay İl Jandarma Komutanlığı'ndaki sorgularının sürdüğü bildirildi. 
     Hatay Valisi Abdülkadir Sarı, yaptığı açıklamada, Suriye ve Türkiye arasında güvenlik ve işbirliği alanında imzalanan Adana Mutabakatı çerçevesinde teslim alınan sanıkların Cumhuriyet Başsavcılığı nezdinde, İl Jandarma Komutanlığı'nda sorgularının devam ettiğini kaydetti. 
     Sanıklardan yaşı küçük olanların sorgulamalarının tamamlanmasının ardından yarın adliyeye sevk edileceklerini ifade eden Sarı, şunları söyledi 
     ''İstanbul'da sinagoglara yönelik gerçekleştirilen bombalı saldırılarla ilgili ifadelerde adı geçen Hilmi Tuğluoğlu'nun Suriye'de olabileceği değerlendirilmiş, Suriyeli yetkililere konu aktarılmıştır. 
     Yürütülen çalışma sonucunda Hilmi Tuğluoğlu ve eşi Leyla Tuğluoğlu ile Suriye'de dini okullara devam eden, bazıları 18 yaşından küçük olan toplam 22 Türk vatandaşı dün akşam saatlerinde bize teslim edildi. Bu kişiler, Şam kentinde Suriye güvenlik birimlerince düzenlenen operasyonda yakalandılar. 
     Cumhuriyet Başsavcılığının bilgisi dahilinde konuyla ilgili inceleme ve soruşturma devam etmektedir. Gelişmeler hakkında kamuoyunu bilgilendireceğiz. Jandarma Genel Komutanlığı ile temaslarımız devam ediyor.'' Yakalanan diğer 20 sanığın isimleri şöyle 
     ''Rabia Şerife T 33 , E.N.H 15 , Suna D. 26 , S.V 15 , Nilüfer D. 22 , Muhamet A. 20 , Hanif Ş. 21 , A.K 15 , Elif A. 18 , Kehriban Ç. 19 , Ali A. 28 , Kenan B. 30 , M.K 16 , E.K.G 14 , Abdullah B. 23 , Bekir E. 29 , Sevda Y. 31 , Hatice G. 20 , Muhammet Nurullah K. 19 , Mahşuk Y. 25 '' 
     
</TEXT>
</DOC>
