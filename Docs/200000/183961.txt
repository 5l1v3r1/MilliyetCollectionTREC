<DOC>
<DOCNO> 183961 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/22/son/sontur09.html </URL>
<DATE> 2003/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Genelkurmay Bağdat'a Türk irtibat timi gönderiyoruz 
</HEADLINE>
<TEXT>

     Genelkurmay Başkanlığı, Irak'ın kuzeyinde görev yapan Türk ve ABD askeri birlikleri arasında koordinasyonu sağlamak üzere bir Türk irtibat timinin, Bağdat'ta konuşlu en yüksek ABD karargahına gönderildiğini bildirdi. 
     Genelkurmay Başkanlığı Şehit Gazeteci Hasan Tahsin Basın Bilgi Merkezi'nden konuya ilişkin yapılan yazılı açıklama şöyle 
     ''Türk ve ABD yetkilileri, Irak'ın kuzeyinde görev yapan müttefik iki ülke askeri birliklerinin faaliyetlerinde ihtiyaç duyulabilecek koordinasyonu sağlamak maksadıyla Bağdat'ta konuşlu ve halen Irak'ta görev yapan en yüksek ABD karargahına 2 subay, 2 astsubaydan oluşan bir Türk irtibat timi gönderilmesi konusunda ortak görüş birliğine varmıştır,. 
     Türk irtibat timi, gerekli tüm hazırlıklarını tamamlayarak 21 Eylül 2003 tarihinde görev bölgesine hareket etmiştir.'' 
     
</TEXT>
</DOC>
