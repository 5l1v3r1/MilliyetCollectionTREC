<DOC>
<DOCNO> 155270 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/08/yazar/cetiner.html </URL>
<DATE> 2003/05/08/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Çin'den gelen kaçak pabuç .. 
</HEADLINE>
<TEXT>

     Bir de önemlisi eczanelerde bile bulamadığınız Avrupa, Amerika malı Viagra dahil ilaçları oradan almak mümkün, hem de ucuz fiyatlarla. 
     Şunu da söyleyeyim böyle küçük pazarlar dünyanın birçok ünlü şehrinde var. Ve hemen ilave edeyim, Tekel istediği kadar viskiye 35 milyon desin. Serbest piyasada viskinin fiyatı 22 - 24 milyon Sigara ise markasına göre mutlaka yüzde 30 daha ucuz 
     1950'lerde İtalya böyleydi İçki ve sigaranın resmi fiyatı karaborsa fiyatından çok fazlaydı. Komik değil mi, biz bu hallere düştük yarım asır sonra 
     
     Kayıt dışı sıra dağlar 
     Evet, Tahtakale vitrin, orada yapılan satışlar sembolik ama yasal olmayan kayıt dışı, vergilendirilmiş ekonominin işportası orada Şöyle biraz deşince arkasında müthiş sıradağlar yatıyor Ekonomimizi sömüren kaçaklar, kamburlardır bunlar 
     Ankara Ticaret Odası "Çin malları piyasa araştırması" diye bir tespit yaptırmış. İğneden ipliğe aklınıza ne gelirse Uzakdoğu'dan geliyormuş Türkiye'ye. 
     Çocuk oyuncaklarının yüzde 80'i Çin malıymış. İnşaat malzemelerinin, vanaların yüzde 25'i, elektrikli cihaz ve malzemelerin yüzde 25'i, kırtasiyenin yüzde 30'u, klimanın yüzde 40'ı, cep telefonlarının, aksesuvarlarının yüzde 80'i Çin malıymış. Çoğu da marka taklidi, kalitesiz mallar bunlar. Kayıt dışı ekonominin gülleri 
     Çin'den kaçak ayakkabı gelebileceğini düşünebilir miydiniz hiç Sektördeki payı yüzde 15 Maşallah pek de az Durun daha, tıbbi cihazlar var, ameliyat masaları, aletleri, sağlık malzemeleri, bunların da payı yüzde 50. Acaba kalp için, by - pass'larda kullanılan sten de var mı bilemiyorum Eğer o da kaçak giriyorsa vay kalp hastalarının haline 
     
     Dolarlar kaçağa... 
     Gözlüktü, çakmaktı haydi neyse, peki, binlerle ton kaçak mal nasıl giriyor ülkemize Sınırlarımız, gümrük kapıları yol geçen hanı mı Seramik, çeşitli ev eşyaları koca koca parça eşyalar elini kolunu sallaya sallaya nasıl uzanıyor taa Tahtakale'ye kadar 
     Aslında yukarıda söyledim ya, Tahtakale vitrindir diye Sınırlarımızdan sokulan binlerle ton kaçak mal Anadolu'ya dağılıyor. Her yerde Çin malları, Tayvan malları, Kore ve Uzakdoğu malları bizim sanayimizin ürettiği malların yerini almış durumda. 
     Üretim azalınca da, işçi çıkartıyor fabrikalar. Vergi yok, istihdam yok, kaçakla baş etmek mümkün mü Hükümetler de para diye yapışıyor halkın yakasına Vergileri artırarak yeni vergiler üreterek bütçesini denkleştirmek istiyor 
     Milyarlarca dolar, suyu bitmeyen çeşmeden akar gibi Uzakdoğu mallarına akıyor Ayrıca da içeride üretimi tıkıyor 
     Bizim kayıt dışı ekonomiden açığımıza vallahi Alman ekonomisi, Amerikan ekonomisi bile dayanamaz 
     

</TEXT>
</DOC>
