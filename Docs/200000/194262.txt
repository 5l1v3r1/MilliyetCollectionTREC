<DOC>
<DOCNO> 194262 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/08/son/sontur15.html </URL>
<DATE> 2003/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğretmen, otomobili ile öğrenciyi ezdi... 
</HEADLINE>
<TEXT>

     Zonguldak'ın merkeze bağlı Fener Semti'nde, ilköğretim okulu öğretmeninin kullandığı otomobilin altında kalan meslek yüksekokulu öğrencisi öldü. 
     Alınan bilgiyi göre, Tepebaşı İlköğretim Okulu'nda öğretmen olan Muharrem Şengül'ün 37 kullandığı 67 DC 430 plakalı otomobil, Zonguldak Endüstri Meslek Lisesi önünde Timur İntepe'ye 19 çarptı. 
     Ağır yaralı olarak SSK Zonguldak Bölge Hastanesi'ne kaldırılan, Zonguldak Karaelmas Üniversitesi'ne ZKÜ bağlı Alaplı Meslek Yüksekokulu öğrencisi olan İntepe, kurtarılamadı. Öğretmen Şengül, gözaltına alındı. 
     Olaydan sonra hastaneye gelen ZKÜ Rektörü Prof. Dr. Bektaş Açıkgöz, öğrencinin ailesine başsağlığı dileğinde bulundu. İntepe'nin ailesi, fotoğraf ve görüntü çekmek isteyen basın mensuplarına tepki gösterdi. 
     Olayla ilgili soruşturmanın sürdüğü, öğrencinin cenazesinin Alaplı İlçesi Aşağıdağ Köyü'nde toprağa verileceği öğrenildi. 
     
</TEXT>
</DOC>
