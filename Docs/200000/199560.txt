<DOC>
<DOCNO> 199560 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/03/son/sonspo16.html </URL>
<DATE> 2003/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA... Dallas Mavericks, Wizards'a fark attı... 
</HEADLINE>
<TEXT>

     ABD Profesyonel Basketbol Ligi'nde NBA 6. hafta mücadelesine, bu sabaha karşı yapılan 5 maçla devam edildi. 
     Ortabatı Grubu lideri Dallas Mavericks, sahasında Washington Wizards'ı farklı skorla yenerek 18. maçında 12. galibiyetini aldı ve zirvedeki yerini korudu. 
     Karşılaşmada evsahibi ekibi galibiyete taşıyan isimler olarak 21 sayı ve 7 ribauntla Antawn Jamison, 16 sayı, 12 ribaunt ve 6 asistle Micheal Finley, 14 sayıyla Kanadalı oyun kurucu Steve Nash ve 11 sayı, 11 ribauntla da Eduardo Najera dikkati çekti. 
     Konuk ekipte ise Larry Hughes, 12 sayı ve 7 ribaunt, Kwabe Brown, 10 sayı ve 7 ribauntla oynarken, Brendan Haywood da 16 ribaunt aldı. 
     Bu arada Atlantik Grubu lideri Philadelphia 76'ers, sahasında Allen Iverson'ın 35 sayılık performansına karşın Toronto Raptors'a yenilerek 19. maçında 10. yenilgisini alırken, New Orleans'a deplasmanda yitiren grubun son sırasındaki Orlando Magic de üstüste 16. yenilgisine uğradı. 
     Lige, yarın sabaha karşı yapılan 11 maçla devam edilecek. 
     NBA'de, günün maçlarında alınan sonuçlar şöyle 
     Orlando Magic 91 - New Orleans Hornets 100. 
     Philadelphia 76'ers 88 - Toronto Raptors 95. 
     Atlanta Hawks 94 - Milwaukee Bucks 106. 
     Dallas Mavericks 97 - Washington Wizards 72. 
     Denver Nuggets 115 - Cleveland Cavaliers 103. 
     
</TEXT>
</DOC>
