<DOC>
<DOCNO> 168743 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/11/son/soneko18.html </URL>
<DATE> 2003/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Volkswagen'in eski tip kaplumbağa modelinin üretimi sona erdi 
</HEADLINE>
<TEXT>

     Otomobil sektöründe dünyanın hala üretimi süren en eski modeli ve birçoklarına göre en çok tanınan ve sevilen tasarımı olan eski tip Volkswagen kaplumbağa modelinin üretimine son veriliyor. 
     Avrupalılarca ''böcek'', Türk otomobil severler arasında ''Vosvos'' ya da ''Tosbağa'' gibi sevgi ifade eden lakaplarla anılan eski tip kaplumbağa modelinin üretimine devam edilen Meksika'nın Puebla kentindeki tesislerinde de 30 Temmuz'dan itibaren 60 yılı geride bırakan bu klasiğin üretimine son verilecek. 
     Tarihin en tutulan ve en çok satan otomobil modelleri arasında ilk sırayı alan eski kaplumbağalar, çok sevilmelerine rağmen gelişen otomotiv teknolojisine yenik düşmüş bulunuyor. Eski kaplumbağaların demode motorları yeni motorlara göre daha fazla hava kirliliği yarattığı için yeni çevre standartlarına uymuyor. 
     Ayrıca, yeni teknolojiyle üretilen daha ucuz ve daha konforlu küçük binek arabalarının rekabeti nostalji dinlemiyor. 
     
</TEXT>
</DOC>
