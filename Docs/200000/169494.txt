<DOC>
<DOCNO> 169494 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/15/yazar/guclu.html </URL>
<DATE> 2003/07/15/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
YÖK'ün "sakıncalı" rektörleri baş tacı 
</HEADLINE>
<TEXT>

     Devleti anlamak zor. Ecevit'in 70'li yıllarda kurduğu hükümetlerden birinde görev alan ilkokul mezunu bir bakan, ortaokul mezunu hemşerisini gardiyan yaptırmak isteyip, lise mezunu olmazsa olmaz cevabını alınca, yahu bu ne biçim devlet ilkokul mezununu bakan yapıyor, ortaokul mezununu gardiyan bile yapmıyor. Bu nasıl düzen demişti. 
     Şimdi yine aynı ikilem söz konusu. Rektör olamaz denilenler bakan oluyor, YÖK üyesi oluyor. Bu işte bir terslik var. Haklı olan, haksızdan hesap sormalı. Dün sakıncalı ilan edilirkenki koşullar ile bugünkü koşullar arasında ne değişti ki 
     İleriye yönelik olarak YÖK başkanlığı için de adı geçen Prof. Batırel, YÖK üyeliği sırasında bu soruların cevabını bulur mu Umarız bu konuda hükümet de Cumhurbaşkanı Sezer gibi hayal kırıklığına uğramaz. O da YÖK mağdurlarını YÖK üyeliğine atamış ama değişen bir şey olmamıştı. 
     Sezer, pazartesi günü son taslakla ilgili olarak bazı rektörleri kabul edip görüşlerini alacak. Geç de olsa devreye girmesi sevindirici. 
     
Ralli eziyeti      Türkiye acayip ülke. "Bunu daha yeni mi anladın " diyenleriniz çıkabilir. Haklılar. Ama bu kadarına da pes doğrusu 
     Hafta sonu Şile'ye gittik. Biraz dinlenelim derken sinir küpü olup geldik. Yorgunluğu da ekstradan... 
     1.5 saatlik dönüş yolunu 4 saatte tamamlayabildik. Üstelik kavurucu sıcağın altında, tabelasız kuş uçmaz kervan geçmez yollarda... 
     Önceki yıl da aynı eziyeti yaşamıştık. Sadece biz olsak iyi. Yüzlerce aile, keyfiliğin kurbanı oldu. 
     Şile ve Ağva, İstanbul'un sayfiye bölgesi. Hafta sonu oldu mu insanlar kendilerini buralara atar. Ama gelin görün ki yılın belli günleri, özellikle de yaz ayları ve hafta sonları bu bölgede araba yarışları yapılıyor. Sanki başka yer yokmuş gibi. Haydi yapıldı, neden trafiğin en yoğun olduğu bir dönem seçilir Onu da anlamış değilim. Ama asıl saygısızlık, tüm yolları kapayıp, böyle bir rallinin olduğundan kimseleri haberdar etmeden, jandarma zoruyla araçlara güzerg h değiştirtmeleri. 
     Tamam ille de o bölgelerde, bu dönemde yapılacaksa yapılsın. Ama günler öncesinden bu haberdar edilemez mi Dahası yolun kapandığı tüm yol güzerg hı boyunca duyurulamaz mı Alternatif yol güzerg hlarına o gün için de olsa tabelalar konulamaz mı .. 
     Bu yılki Pirelli Rallisi'ymiş. Önceki de Castrol'ündü. Her iki firmaya da yakıştıramadım. Onlar ki dünya ölçekli firmalar ve benzeri yarışmaları dünyanın dört bir yanında gerçekleştiriyorlar. Oralarda da mı böylesine keyfi davranıyorlar Yoksa Türkiye'deki ben yaptım oldu mantığı onları da mı etkisi altına aldı 
     Hafta sonu o yollarda acil bir işi olan, doktora yetişmeye çalışan ya da sinir katsayısı tavana vurmuş birileri olsaydı çok vahim sonuçlar ortaya çıkabilirdi. Çünkü insana insanca koşullar sunulmuyordu. 
     Anayasa'da vatandaşların seyahat özgürlüğü kısıtlanamaz deniliyor. Oysa yasa koruyucular dün bunun tam aksi yönünde hareket ediyorlardı. Vatandaşın seyahat güvencesini değil rallicilerin daha rahat ortamda şampanya patlatmalarına olanak sağlıyorlardı. 
     Özetin özeti Bu kafa ile ne olimpiyat düzenleyebiliriz ne de diğer oto yarışlarını. Her şeye rağmen düzenlenirse de eziyete şimdiden hazırlanalım. 
     
     

</TEXT>
</DOC>
