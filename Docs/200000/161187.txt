<DOC>
<DOCNO> 161187 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/05/son/sondun06.html </URL>
<DATE> 2003/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte disiplin.. Nöbetçi askerin yakasına yapışan Amiral istifa etti 
</HEADLINE>
<TEXT>

     Üç yıldızlı Amerikan amirali, kendisini tanımayan bir nöbetçi askerin yakasına öfkeyle yapıştığı için askeri akademi komutanlığı görevinden istifa etti. 
     Koramiral Richard Naughton, yılbaşı gecesi eğlenceleri sırasında komutanı olduğu akademinin kapısında kendisini tanımayan nöbetçi er tarafından durduruldu. 
     Bu duruma sinirlenen amiral, öfkeyle nöbetçinin yakasından tutup silkeledi, oysa herhangi bir nöbetçiye karşı koymak kesinlikle yasaktı. 
     Olayla ilgili soruşturma açıldı. 
     Amiral, nöbetçiye karşı yaptığı hareketin soruşturma sonucu uygunsuz bulunması üzerine görevinden istifa ederek emekliliğini istedi. 

     
</TEXT>
</DOC>
