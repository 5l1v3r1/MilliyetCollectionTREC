<DOC>
<DOCNO> 188412 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/13/son/sontur33.html </URL>
<DATE> 2003/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiçek Memurlara yüzde 13.8'lik zam vereceğiz 
</HEADLINE>
<TEXT>

     Hükümet Sözcüsü ve Adalet Bakanı Cemil Çiçek, memurlara 160 milyon lira net ödeme yapmayı, ondan sonra 2004 yılının, birinci 6 ayında yüzde 6, ikinci 6 ayında yüzde 6 olmak üzere 2004 yılında toplam yüzde 13.8'lik zam vermiş olacaklarını bildirdi. Çiçek, Bakanlar Kurulu toplantısının ardından gazetecilere yaptığı açıklamada, toplantıda, Ekim ayının 17'sine kadar 2004 bütçesinin TBMM'ye sevk edilmesi gerektiğini hatırlatarak, memur maaş katsayısının merak edilen konu olduğunu ifade etti. 
     Çiçek, toplantıda verdikleri karara göre, memurlara 160 milyon lira net ödeme yapacaklarını, ondan sonra 2004 yılının, birinci 6 ayında yüzde 6, ikinci 6 ayında yüzde 6 olmak üzere, toplam olarak yüzde 13.8'lik zam vermiş olacaklarını bildirdi. 
     Enflasyon hedefinin yüzde 12 olarak ilan edildiğini anlatan Çiçek, memurlara böylece, enflasyonun üzerinde artış verilmiş olacağını kaydetti. 
     
</TEXT>
</DOC>
