<DOC>
<DOCNO> 193950 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/07/yazar/pulur.html </URL>
<DATE> 2003/11/07/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Dersimiz sömürgecilik... 
</HEADLINE>
<TEXT>

   
   DERSİMİZ sömürgecilik... 
   Dersin hocası da Prof. Dr. Baskın Oran. 
   Nereden mi çıktı bu ders 
   Bizim Osmanlılar için yazdığımız "Keşke sömürgeciliği becerebilselerdi" başlıklı yazımızı okuyan "Baskın Hoca", kendisinin 31 Ekim'de "Agos"ta çıkan yazısını "ileride işinize yarayabilir" kaydıyla göndermiş... 
   İleride bir tarihi beklemeden bugünden yararlanalım, dedik. 
   Lakin yazı, bizim köşemize göre bir hayli uzun, acaba, yazının kafasını, gözünü yarmadan özetleyebilir miyiz 
   Bir deneyelim, eğer beceremezsek, eksiğimiz, hatamız olursa "Baskın Hoca" düzeltir, biz de yayımlarız. 
   
   TÜRKİYE'de kavram fukaralığı olduğunu belirten "Baskın Hoca" diyor ki 
   "Türkçe'deki sömürgecilik kavramı, İngilizce'deki colony sözcüğünden gelen colonialismin tek karşılığıdır. Oysa bu son terimin en az iki anlamı daha vardır 
   a Koloni, yani kendi ülkesi dışında yerleşim yeri kurmak, 
   b Başka ülkeyi fethetmek ve sömürmek." 
   İkisi arasında ne fark var 
   Büyük fark var birincisi fethettiği yerleri kendi ülkesi sayar, insan ve doğal kaynakları perişan etmez, Roma gibi... İkincisi ise fethettiği yeri, kendi vatanı saymaz, bütün kaynaklarını alabildiğine tüketir İspanya'nın Güney Amerika'da yaptıkları gibi... 
   
   "BASKIN Hoca" her ikisine de örnekler veriyor, Osmanlı İmparatorluğu ile Roma İmparatorluğu'nu bir tutuyor 
   "Osmanlının yeri bellidir, aynen Roma gibi... Roma da, Osmanlı da fetheder ve orayı kendi ülkesi yapar. Oraları fethedince askerine üç gün yağmalatır, bundan bütün imparatorluk sebeplenir. Bu yüzdendir ki, bu tür imparatorluklar durmadan genişler. Yaşamak için yeni topraklar fethetmek, önce yağmalamak, sonra da vergiye bağlamak.... Bu bir üretim biçimidir." 
   
   PEKİ sömürgecilik nedir 
   Bu uygulamaya "sömürgecilik", ya da "yayılma" terimi kullanmak doğrudur ama, "sömürü" demek doğru değildir. 
   
   PEKİ Osmanlı'ya ne diyeceğiz 
   "Baskın Hoca" Osmanlı'ya "Eski Efendi" deyimini uygun buluyor ve Iraklıların Türkiye'ye karşı çıkışını "Eski Efendi"yi istememek olarak değerlendiriyor. 
   Ya İngilizler Irak'ın, petrolünü sömürmediler mi 
   "Iraklı ona bakmaz, kendisini bağımsız olmak için kimden kurtarmıştır, ona bakar." 
   
   "BASKIN Hoca"nın son bir değerlendirmesi daha var 
   "Osmanlı Irak'ta kalsaydı ve Osmanlı bir sanayi ülkesi olsaydı, o da petrolü sömürecekti. Tam Amerikan bombaları yağmaya başlarken, haniymiş bizim Musul petrollerinden alacağımız, diye gazete sütunlarına dökülen et derdindeki kasaplar İngiliz miydi " 
   
   HİÇ olur mu hocam "istikamet Irak, marş, marş " çekenler, televizyon ekranlarında, ya da köşelerinde, Irak'a gidecek Türk askerine taktik veren, güzergah çizenler kimlerdi 
   Ama ne gam, sırtlarında yumurta küfesi yok ya, bugün de "İyi etmişiz de, Irak'a gitmemişiz " demeye getirenler de onlar değil mi 
   Ne diyor şair 
   "Onlar ki verir laf ile dünyaya nizamat 
   Bin türlü teseyyüp bulunur hanelerinde." 
   
      
   
</TEXT>
</DOC>
