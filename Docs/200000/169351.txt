<DOC>
<DOCNO> 169351 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/14/son/sonspo24.html </URL>
<DATE> 2003/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Sven Goran Eriksson'ın evine hırsız girdi.. 
</HEADLINE>
<TEXT>

     İngiltere Milli Takımı Teknik Direktörü Sven Goran Eriksson'ın evine hırsız girdi. 
     Polis, tatilde olan Eriksson'ın Londra'nın kuzeyindeki evine kapının kırılarak girildiğini, ancak herhangi bir şeyin çalınıp çalınmadığını bilemediklerini açıkladı. 
     Olayın, Eriksson'ın kısa süre önce İngiltere Milli Takımı'ndaki görevi nedeniyle 2.55 milyon sterlin aldığı yolundaki açıklamasından sonra meydana gelmesine dikkat çekiliyor. 
     İngiltere Emniyet Teşkilatı Scotland Yard'dan bir yetkili, olayın, yerel saatle sabah 3.45 civarında Eriksson'ın komşularının, teknik direktörün evinden alarm sesi geldiğini belirterek, polis çağırması üzerine ortaya çıktığını bildirdi. 
     Sven Goran Eriksson, 4 katlı bir evde, uzun süredir birlikte olduğu kız arkadaşı Nancy Dell'Olio ile yaşıyor. 
     
</TEXT>
</DOC>
