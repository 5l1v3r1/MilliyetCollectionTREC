<DOC>
<DOCNO> 172771 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/31/son/soneko05.html </URL>
<DATE> 2003/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzanlar'a tedbir kararı Borsa'ya ulaştı... 
</HEADLINE>
<TEXT>

     Sermaye Piyasası Kurulu SPK , İmar Bankası A.Ş'nin ortak ve eski yöneticilerinin mal varlıkları ile her türlü alacakları üzerine ihtiyati tedbir konulduğuna ilişkin mahkeme kararını Borsa'ya bildirdi. 
     SPK Başkan Yardımcısı Hülya Kemahlı imzasıyla Borsa'ya gönderilen açıklamada, BDDK Tasarruf Mevduatı Sigorta Fonu tarafından SPK'ya iletilen Ankara 1. Asliye Ticaret Mahkemesi'nin 4 Temmuz tarihli iki ihtiyati tedbir kararına yer verildi. 
     Açıklamada, söz konusu kararlar ile, alacaklıların haklarının korunması ve tespit edilecek zararların asgariye indirilmesi ile sorumluların mal kaçırmalarını engellemek amacıyla hakkında ihtiyati tedbir kararı verilen İmar Bankası'nın ortak ve eski yöneticilerinin mal varlıkları ile her türlü alacakları üzerine, bunların ayni ve şahsi haklarla haciz, ipotek vs. gibi sınırlandırılmaması, üçüncü kişilere devir ve temliklerinin önlenmesi için ihtiyati tedbir konulduğunun bildirildiği kaydedildi. 
     
</TEXT>
</DOC>
