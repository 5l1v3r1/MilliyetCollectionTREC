<DOC>
<DOCNO> 152786 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/27/son/soneko03.html </URL>
<DATE> 2003/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Çilek, üreticisinin yüzünü güldürüyor... 
</HEADLINE>
<TEXT>

     Aydın Tarım İl Müdürü Şakir Dümenci, ''Çilek yetiştirilen alanlarımız, her geçen gün büyüyor'' dedi. 
     Dümenci, yaptığı açıklamada, ülkede en fazla Marmara, Akdeniz ve Ege Bölgesi'nde yetiştirilen çileğin, Aydın ili için ayrı bir önemi bulunduğunu kaydetti. Dümenci, devamla şöyle konuştu 
     ''Çilek yetiştirilen alanlarımız her geçen büyüyor. 1998 yılında örtü altı dahil toplam çilek üretim alanımız 3,067 dekar iken, beşyıl sonra 2002 yılında 3,444 dekara ulaşmıştır. Üretim miktarı da 10 bin 207 tondan 12 bin 71 tona yükselmiştir. Çünkü çilek pazarda, taze meyvenin az olduğu dönemlerde olgunlaşması nedeniyle, iyi bir pazar avantajına sahiptir. Ve sürekli üreticisinin yüzünü güldüren bir meyvedir.'' Dümenci, 2002 yılı istatiki verilerine göre, çilekte 2 bin 783 dekar örtü altı yetiştiriciliğinin teşkil ettiğini, üretim alanlarının yüzde 31.2'sinin çilek tarımına ayrıldığının görüldüğünü açıkladı. 
     Çilek üretiminin daha modern tekniklerle yapılmaya başlandığını anlatan Dümenci, sözlerini şöyle sürdürdü 
     ''Çilekler plastik tüneller altında yetiştirilip, sulama ve gübrelemede damlama, sulama sistemleri kullanılmaktadır. Yabancı otla mücadele için siyah plastik malçlar serilmektedir. İlimizde en fazla, Camarosa türü çilek üretimi yapılmakta, yüksek verim alınmasını sağlayan frigo fideler kullanılmaktadır.'' 
     





</TEXT>
</DOC>
