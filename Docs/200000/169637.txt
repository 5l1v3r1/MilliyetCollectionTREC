<DOC>
<DOCNO> 169637 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/16/ekonomi/eko01.html </URL>
<DATE> 2003/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir gecede Reina 148, Laila ise 138 milyar lira ciro yaptı 
</HEADLINE>
<TEXT>

Defterdarlık, Laila ve Reina da dahil İstanbul'daki 181 eğlence merkezinde kasaya oturarak denetim yaptı Laila ve Reina bir gecede 286 milyar liralık hasılat yaptılar 
     NEDİM ŞENER 

     İstanbul Defterdarlığı, Laila ve Reina da dahil İstanbul'daki 181 eğlence merkezinde ani vergi denetimi yaptı. Denetçiler gece boyunca eğlence merkezlerinin kasasına oturarak, fişi, faturaları kesti, hasılatı topladı. Böylece bu mekanların gecelik ciroları saptandı. Defterdarlık, saptanan rakamlar ve beyan edilen rakamlar arasındaki farka göre, bu merkezlerdeki vergi kaçağını saptamayı amaçlıyor. 
     Defterdarlık yetkililerinden alınan bilgilere göre geçtiğimiz cuma günü yapılan denetimlerde, İstanbul'da eğlenceye bir gecede harcanan para 900 milyar lirayı buldu. Bu hasılatın 148 milyar lirası Reina, 138 milyar lirası da Laila'dan toplam 286 milyar lira gerçekleşti. Buna göre gecelik hasılatın üçte birini bu iki merkez gerçekleştiriyor. 
     
     Gecelik hasılat 900 milyar lira 
     Defterdarlığın Denetmenler Bürosu tarafından son birkaç yıldır yapılan denetimlerde, özellikle yazlık eğlence mekanlarında başırılı sonuç alınması üzerine dün de 181 önemli eğlence merkezinde denetim yapıldı. Bu merkezlerin kapısına giden Defterdarlık denetmenleri, işyerlerinin kasalarına oturarak, o gele elde edilen hasılatı kuruş kuruş takip etti. Yazılan adisyonları kesilen fiş ve faturaları kasaya ödenen hesaplarla karşılaştırlan denetmenler cuma akşamı toplam 900 milyar liralık hasılatı kayda geçirdi. Sekiz merkezin kayıt dışı çalıştığı saptandı. 
     71'ine belge kayıt düzenine uymadığı gerekçesiyle Bu merkezlerde saptanan cirolar ile işyerlerinin ay sonlarında vereceği KDV beyannameleri karşılaştırılacak. KDV beyanı ile defterdarlık elemanlarının tespitleri arasında fark olması halinde işyerleri hakkında raporlar yazılacağını anlatan yetkililer, tespitlerin işletmeler tarafından yıl sonunda verilecek gelir vergisi beyannamelerinde de gözönüne alınacağını bildirdiler. 
     

</TEXT>
</DOC>
