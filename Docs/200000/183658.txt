<DOC>
<DOCNO> 183658 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/21/ekonomi/eko12.html </URL>
<DATE> 2003/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Telsim, Motorola'nın CEO'sunun başını yedi 
</HEADLINE>
<TEXT>

      EKONOMİ SERVİSİ 
   
   Motorola'nın CEO'su Chris Galvin, yönetim kurulundan gelen baskılara dayanamayarak istifa etti. Stratejik kararlar alamamak, k rın sürekli azalması ve liderlik yapamamakla eleştirilen Galvin, özellikle dijital telefon konusunda yeterli refleksi gösterememekle suçlanıyor. 
   
   Kurucunun torunu 
   Motorola'nın kurucusu Paul Galvin'in torunu ve firmada 56 yıl geçiren Robert Galvin'in çocuğu olan Chris Galvin, telekomünikasyon ve mobil teknolojide attığı yanlış adımlarla firmanın satışlarının yüzde 28 azalmasına ve 6.5 milyar dolar kaybetmesine yolaçtı. 
   Bu zararın 2 milyar doları Telsim'den kaynaklanıyor. Hissedarlar firmanın Mayıs 2003'teki yıllık toplantısında Galvin'e Telsim'e kaptırılan 2 milyar doların akibetini de sormuştu. Galvin yatırımcıların sorusuna "Geçen hafta firma yetkilileri ile bir araya geldik. Mücadele ediyorum ve etmeye de devam edeceğim" yanıtını vermişti. Galvin bu toplantıda ayrıca yeniden yapılanma sürecinde işten çıkarmaları, Çin piyasasındaki gelişmeler, k rlılıkta ve büyümedeki azalmayla ilgili eleştirilere karşı kendini savunmuştu. 
   
   
</TEXT>
</DOC>
