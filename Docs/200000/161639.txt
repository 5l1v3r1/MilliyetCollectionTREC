<DOC>
<DOCNO> 161639 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/07/yazar/okur.html </URL>
<DATE> 2003/06/07/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Evimizin en değerli parçası Tüpraş 
</HEADLINE>
<TEXT>

     Ödenmiş sermayesi 250.4 trilyon lira. 
     2002 karı 115 milyon dolar, 2003 ilk çeyrek karı 114.2 milyon dolar. Yıl sonu kar beklentisi 280 milyon dolar. Tüpraş'tan bahsediyoruz. Yüzde 34 oranındaki hissesi halka açık. Yüzde 66 hissesi blok olarak satılacak. Yüzde 34 oranındaki halka açık hissesinin yüzde 43'ü iki büyük yabancı kurum, Templeton ve Morgan Stanley'in elinde. 
     Tüpraş özelleştirmede önemli yol haritası olacak. Yüzde 66 oranında hisse 1.2 - 2 milyar dolara satılacak. Tüpraş'a kimler talip, kimler yarışıyor derseniz, kıyametin koptuğu kesin... Ama öncesinde Türkiye petrol piyasasına bakalım. Piyasa tarafında devlet, rafineri, dağıtım şirketi, bayi ve tüketici, rafineri ağında Tüpraş ve Ataş var. 
     Tüpraş, İzmit, İzmir, Kırıkkale Batman, Ataş Mersin rafinerisiyle pazarda dev. Ataş'ta BP, Shell, Turcas'ın yan şirketi ortak. Tüpraş'ta bugün teklifler verilmeye başlanıyor. 18 Eylül son teklif verme tarihi. Biliyorsunuz Maliye Bakanı Kemal Unakıtan, road show için önce Rusya'ya gitti. Arkasından soluğu Londra'da aldı. Yayında Ramsey'in sahibi Remzi Gür ile birlikte BP ve Shell'in yetkilileriyle görüştüğü söylendi. 
     Kulislere bakılırsa özellikle Rus şirketi Yukos, ipi göğüslemek için yoğun kulis yapıyor. Hatta bugünlerde Akdeniz ülkelerine yönelik 2 milyar dolarlık bir tahvil çıkarmak için road show'a çıkmaya hazırlanıyormuş. 
     
     Suudiler de talip 
     Tüpraş'ın Suudi Arabistan şirketi Suudi Aramco ile Körfez ülkeleri. İsrail ve Uzakdoğu'dan da talipliler var. BP ve Shell diye takılmayın. Onlar pek fazla bu işte olmayacak. Türkiye'nin en büyük özelleştirmesi, yabancılar olur da yerliler durur mu Bilinen Koç - Opet ve Oyak. Görünen o ki arkası gelecek. 
     Tüpraş'ta askerin görüşü ne olacak Biz bu noktada yorum yapmayalım ve Türkiye'nin petrol ihtiyacına bakalım. Kurulu kapasite 30 milyon ton. Oysa 2010 yılında Türkiye'nin petrol ihtiyacı 40 milyon tona çıkacak. Bu durumda Türkiye'ye yeni bir rafineri gerekmeyecek mi İşte kısa bir süre önce yeni bir rafineri kurmak için teşvik isteyenlere verilen yanıt 3 milyar dolar gerekli. 
     Kıssadan hisse Tüpraş özelleştirilirken fiyat tespiti, ülkenin ihtiyaçları göz önünde bulundurularak hazırlanmalı. Fazla heyecana kapılmayalım. Sayıları doğru yorumlarken, sakın ola çalışanları unutmayalım. Çünkü inanın Tüpraş, evimizin en değerli parçası. Dün, Petkim, 605 milyon dolara Standart Kimya'ya satıldı. Kararı özelleştirme Yüksek Kurulu verecek. Ne diyelim. Yorumsuz. 
     
     

</TEXT>
</DOC>
