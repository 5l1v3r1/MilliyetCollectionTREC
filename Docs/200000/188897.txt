<DOC>
<DOCNO> 188897 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/16/guncel/gun03.html </URL>
<DATE> 2003/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
4 trilyona cennete komşu geldi 
</HEADLINE>
<TEXT>

      MERT İLKUTLUĞ DHA 

   
   Eskidji Müzayede Evi'nde, 10 Ekim'de yapılan açık artırmada satışa sunulan Yapı Kredi Bankası gayrımenkullerinin en dikkat çekeni, Kaklıç köyünün karşısından denize kadar uzanan ve 1. derece doğal SİT alanı olan arazi oldu. Bankanın, kredi borcuna karşılık Degaş Tersanesi'nden aldığı 1.2 milyon metrekarelik araziyi 4.1 trilyon liraya kimliği gizli tutulan bir kişi aldı. Ege Üniversitesi öğretim üyesi Prof. Dr. Mehmet Sıkı, "Arazi Kuş Cenneti'nin göbeği olarak kabul ettiğimiz dalyan ve kanalların yanında. doğal SİT alanı olduğu için yapılaşma yasak. İşe yaramaz. Daha önce liman yapmak isteyenleri engelledik. Yine izin vermeyiz" dedi. İzmirli işadamları ise "Arazinin bir bölümü SİT'ten çıkarılabilir. İzmir'de bu büyüklükte denize sıfır başka yer yok. Bu da değerini artırıyor" diye konuştu. 
   
   Takas yapılabilir    "Doğal SİT'lerin yakın gelecekte yapılaşmaya açılması imk nsız değil" diyen uzmanlar, takas konusunun da dikkate alınması gerektiğini belirterek, şunları söyledi "İnşaat yasağı bulunan arazilerin sahipleri mağdur olmasın diye takas sistemi uygulanır. Yeni sahipleri arazinin rayici tutarında doğal SİT sertifikası çıkartıp beğendiği aynı değerde Hazine arazisini alabilir." 
   
   
</TEXT>
</DOC>
