<DOC>
<DOCNO> 167823 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/07/son/soneko15.html </URL>
<DATE> 2003/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
GAP tamamlandığında kişi başına gelir yüzde 106 artacak 
</HEADLINE>
<TEXT>

     Türkiye'nin en büyük, dünyanın önde gelen bölgesel kalkınma projelerinden GAP'ta, her alanda sürdürülebilirlik ana hedef olarak görülüyor. 
     GAP Bölge Kalkınma İdaresi Başkanlığı verilerinden derlediği bilgilere göre, entegre bir proje olan GAP, yalnızca çok amaçlı baraj ve sulama sistemlerini değil, tarım, enerji, ulaşım, sağlık, eğitim, telekomünikasyon, kırsal ve kentsel altyapı gelişimi gibi kalkınmayla ilgili diğer tüm sektörlerdeki yatırımları da içeriyor. 
     GAP Master Planı'nda öngörülen temel kalkınma senaryosu, bölgenin tarıma dayalı sanayi ürünleri ihraç eden bir ''ihracat üssü'' haline gelmesini öngörüyor. 
     Yaklaşık yarısı tamamlanan GAP'ın tamamlanması halinde, 1,7 milyon hektar alanda sulu tarım yapılacak, yılda 27 milyar kilovat saat hidroelektrik enerji üretilecek, kişi başına gelir yüzde 106 oranında artacak, 3,8 milyon kişiye istihdam olanağı sağlanacak. 
     ''Sürdürülebilirlik'' ilkesi, GAP'ta temel kalkınma yaklaşımı olarak benimseniyor. Odağında insan bulunan GAP'ta, sulamanın sürdürülebilirliği, çevresel, toplumsal, tarımsal ve mekanda sürdürülebilirlik hedefleniyor. 
     
</TEXT>
</DOC>
