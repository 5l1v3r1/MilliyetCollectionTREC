<DOC>
<DOCNO> 171885 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/27/spor/spo01.html </URL>
<DATE> 2003/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Sohbetiniz bol olsun 
</HEADLINE>
<TEXT>

   Kartal'ın sabah yaptığı idmanda Lucescu ile oyuncular arasında çok ilginç diyaloglar yaşandı 
      
   Lucescu-İbrahim 
   Luce Ofansif yönün, defanstaki kadar değil. Artık iki ayağını da kullanmayı öğreniyorsun. 
   İbrahim Hocaya sorun, hayatında hiç defans oynamış mı 
   Luce Oynamadım. Orta alanda görev yaptım. 65 kez milli oldum. Daha ne olsun. Ya sen .. 
   İbrahim Ben yeni başladım ama hocanın iyi futbolcu olduğunu duydum. 
   
   Lucescu-Gökhan 
   Luce Oğlum, sol ayağında bir problem mi var 
   Gökhan Yok hocam. 
   Luce O zaman topları niye isabetli atamıyorsun. Maç içinde de bu tür hatalar yapıyorsun. 
   Gökhan Tamam hocam, anladım. 
   
   Lucescu-Okan Koç 
   Luce Teknik, taktik olarak bazı şeyleri iyi göremiyorsun. Fazla dikkat etmiyorsun. Adamın önce üstüne git ki, boş alan bulabilesin. 
   Okan Tamam hocam, elimden geleni yapıyorum. 
   
   Tatsız olay    Rapid Wien maçının oynanacağı stadı gezmek isteyen Lucescu'yu engellediler 
   TEKNİK Direktör Lucescu dün sabah Rapid Wien maçının oynanacağı Hannapi Stadı'nın zeminini incelemek istedi. Ancak buradaki görevli, Rumen hocayı önce sözlü, sonra da fiili hareketlerle sahadan dışarı çıkartmaya kalkınca itiş kakış yaşandı. Durumu farkeden Sinan Engin ve Haşmet Kürüm araya girdiler. Bu arada Engin, saha görevlilerini tartaklayarak uzaklaştırdı. Olayın polise aksetmemesini son anda Beşiktaş'a rehberlik yapan Avusturyalı görevliler önledi. 
   
   Cordoba öfkesi    BEŞİKTAŞLI yöneticiler, vizesi olmadığı gerekçesiyle kafile ile birlikte Avusturya'ya gidemeyen Cordoba için THY'ye büyük tepki gösterdiler. Asbaşkan Haşmet Kürüm "Kırgın ve kızgınız. Pazartesi gününden itibaren, konuyu hukuksal açıdan masaya yatıracağız. Bu işin peşini bırakmayacağız. Sorumlulara bir ders vereceğiz. İstanbul'dan gidemeyen oyuncu Dalaman'dan nasıl gider " dedi. 
   
   
</TEXT>
</DOC>
