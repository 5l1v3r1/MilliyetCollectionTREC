<DOC>
<DOCNO> 158479 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/23/son/soneko26.html </URL>
<DATE> 2003/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İMKB'nin özelleştirilmesinde ibre halka arza döndü... 
</HEADLINE>
<TEXT>

     İstanbul Menkul Kıymetler Borsası'nın İMKB özelleştirilmesinde ibre, halka arza döndü. 
     Özelleştirme İdaresi Başkanılğı ÖİB , geniş katılım sağlanması, sermayenin tabana yayılması ve sermaye piyasalarının geliştirilmesi için, blok satış yerine ''halka arz'' seçeneğine daha sıcak bakıyor. 
     ÖİB yetkililerinden edinilen bilgiye göre, İMKB, ÖİB ve Sermaye Piyasası Kurulu SPK uzmanlarından oluşan İMKB Çalışma Grubu çalışmalarını tamamladı. 
     Bundan sonraki aşamada, SPK tarafından İMKB'nin özelleştirilmesine ilişkin tasarının hazırlanarak, Bakanlar Kurulu'na sunulması bekleniyor. 
     Bu çalışmalar sonucunda blok satışa güvenilirlik ve etkinlik açılarından olumlu bakılmazken, İMKB'nin halka arzının gündeme gelmesi planlanıyor. 
     
     ÇALIŞMA GRUBU RAPORUNDAN 
     Öte yandan, çalışmalarını tamalayan İMKB çalışma gurubu hazırladığı raporu ÖİB yetkililerine sundu. 
     Çalışma Grubu'nun raporunda, Frankfurt Borsası, Londra Borsası, Atina Borsası gibi dünya borsalarının özelleştirilmesine ilişkin süreç ve bu borsaların hisse yapısı anlatılırken, değişik ülke örnekleri ortaya konuyor. 
     1993 yılından bu yana dünyada özelleştirilen borsalara da değinilen raporda, Stockholm, Helsinki, Kopenhag, Amsterdam, İtalya, Honkong gibi dünya borsalarının özelleştirme süreci de yer alıyor. 
     
     İMKB ÖZELLEŞTİRMESİ EN GEÇ 2004 ŞUBAT'INDA 
     Öte yandan raporda, mevcut ihale yasası ile İMKB'nin özelleştirilmesinin, en geç 2004 yılı Şubat ayında tamamlanabileceği belirtilirken, danışman firma seçimi için Ekim 2003 tarihine kadar süre tanındı. 
     
</TEXT>
</DOC>
