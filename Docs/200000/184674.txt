<DOC>
<DOCNO> 184674 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/26/ekonomi/eko09.html </URL>
<DATE> 2003/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
'Biz istedik, ABD asker şartı yok dedi' 
</HEADLINE>
<TEXT>

   
   Devlet Bakanı Ali Babacan, "Asker gönderme ile kredinin hiçbir ilgisi olmadığını ABD beyan etti" dedi. Babacan, IMF - Dünya Bankası toplantılarına katıldığı Dubai'den dönüşünde Esenboğa Havalimanı'nda açıklamalarda bulundu. Bir gazetecinin "ABD kredisinin Pentagon onayına bağlanmasına" ilişkin sorusu üzerine, Babacan, şunları söyledi 
   "Irak'ın güvenliğinin sağlanmasında zaten ABD ile bir çalışma içindeyiz. İnsani yardım ve yaralıların Türkiye'de tedavisi gibi... Bir ara soru işaretleri oluştu, Acaba Irak'a barış gücü gönderip göndermemek, bu işbirliği tanımına girer mi girmez mi diye. Biz buna açıklık getirilmesi gerektiğini ABD tarafına ilettik. Asker gönderme işi ile kredinin hiçbir ilgisi olmadığını ABD tarafı beyan etti." Babacan, kredinin ilk diliminin iç - dış borç ödeme takvimine göre ne zaman gerekirse o zaman alınacağını söyledi. 
   
   
</TEXT>
</DOC>
