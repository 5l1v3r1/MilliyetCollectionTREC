<DOC>
<DOCNO> 194929 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/12/siyaset/siy20.html </URL>
<DATE> 2003/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Politika turu 
</HEADLINE>
<TEXT>

   
   Baykal'a sürpriz yaptılar    CHP Genel Başkanı Deniz Baykal, grup toplantısına gelirken bir sürprizle karşılaştı. Başkanlık Divanı k tip üyesi Türkan Miçoğulları, İzmir Narlıdere İlköğretim Okulu'ndan gelen öğrencileri kulise getirdi. Baykal, kulise geldiğinde çocukların sevgi gösterileriyle karşılaştı. n FOTOĞRAF MUSTAFA İSTEMİ 
   
   'Engelli cenini aldırmak caiz değil'    Başbakanlık Özürlüler İdaresi Başkanlığı'nın engelli bebeğe kürtajın yasaklanması yönünde yasa tasarısı taslağı hazırlamasıyla çıkan tartışmalara Diyanet de katıldı. Din İşleri Yüksek Kurulu Başkan Vekili Mehmet Kaya Kurt, ceninin de bir ruhu olduğunu, annenin hayati tehlikesi olmadıkça çocuğu düşürme veya aldırmanın caiz olmadığını bildirdi. Engelli cenine yapılacak kürtajın da caiz olmayacağını vurgulayan Kurt, gebeliği önleyici tedbirlerin ise caiz olduğunu ifade etti. 
   
   Kürtaj tasarısı bakanlıkları böldü    Adalet Bakanlığı, TCK'da düşük ile ilgili cezaların arttırılması konusunda hazırladığı yasa taslağını bakanlıkların görüşüne sundu. Taslakta, 40 günü geçen gebelikleri sonlandıranlar hakkında 6 aydan 1 yıla kadar hapis cezası verilmesi görüşüne Sağlık Bakanlığı karşı çıkıyor. Taslağa ilişkin olumsuz görüşünü Adalet Bakanlığı'na gönderen Sağlık Bakanlığı, gebeliğin sonlandırılması için yasal sürenin 10 hafta 70 gün-2.5 ay olduğu belirtildi. 
   
   
   
</TEXT>
</DOC>
