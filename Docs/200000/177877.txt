<DOC>
<DOCNO> 177877 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/24/son/sontur25.html </URL>
<DATE> 2003/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Ayvalık'ta zincirleme trafik kazası 3 ölü, 3 yaralı 
</HEADLINE>
<TEXT>

     Balıkesir'in Ayvalık İlçesi'nde meydana gelen ve 4 aracın çarpıştığı zincirleme kazada 3 kişi öldü, 1'i ağır 2 kişi yaralandı. 
     Alınan bilgiye göre, İzmir yönüne gitmekte olan Bedri Bilgin yönetimindeki 26 ZD 032 plakalı yolcu otobüsü, Ayvalık-İzmir Karayolu'nun 10. kilometresinde aniden yola çıkan Prof. Dr. Fatma Ulutan yönetimindeki 10 AZK 52 plakalı otomobile çarptı. Çarpmanın etkisiyle yön değiştiren otomobile de aynı yönden gelen Mahmut Eroğlu yönetimindeki 10 YD 376 plakalı ve Tamer Yavuz yönetimindeki 06 ZJU 59 plakalı araçlar çarptı. 
     Kaza sonucunda, otobüsün çarptığı araçlarda bulunan Seval Oğuz 68 ile Mahmut Eroğlu 49 ve eşi Nazmiye Eroğlu 49 , olay yerinde yaşamını yitirdi. 
     Kazada, otobüsün çarptığı aracın sürücüsü Gazi Üniversitesi Tıp Fakültesi Hastanesi'nde görevli Prof. Dr. Fatma Ulutan 63 ile ikinci araçtaki Yasin Eroğlu 19 ise yaralandı. Prof. Dr. Ulutan, Ayvalık Devlet Hastanesi'nde tedavi altına alınırken, durumu ağır olan Yasin Eroğlu, önce Edremit Devlet Hastanesi'ne, buradan da Ege Üniversitesi Tıp Fakültesi Hastanesi'ne kaldırıldı. 
     Otobüs sürücüsü ve yolcuları ise kazayı yara almadan atlattı. 
     
</TEXT>
</DOC>
