<DOC>
<DOCNO> 187616 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/09/son/sontur29.html </URL>
<DATE> 2003/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Bodrum'da turistler yazdan kalma günler yaşıyor... 
</HEADLINE>
<TEXT>

     Türkiye'nin Ege, Marmara ve Batı Karadeniz bölgelerini etkisi altına alan şiddetli rüzgar ve yağmur hayatı olumsuz etkilerken, Bodrum'da turistler yazdan kalma günlerin keyfini sürüyor. 
     Çanakkale ve Marmara'da yaşanan şiddetli rüzgara rağmen, sezonun son günlerinde Bodrum'a tatile gelen İngiliz, Hollandalı, Norveçli ve Belçikalı turistler, Gümbet sahilinde güneş ve denizden doya doya yararlanıyorlar. 
     Bu arada 2003 turizm sezonuna ümitsiz giren turizmciler, otellerdeki Haziran, Temmuz, Ağustos ve Eylül ayı doluluk oranının memnun edici olduğunu belirttiler. 
     Sezon sonu sayılan Ekim ayında ise havaların da güzel olması nedeniyle otellerde doluluk oranının yüzde 70 civarında olduğu bildirildi. 

     
</TEXT>
</DOC>
