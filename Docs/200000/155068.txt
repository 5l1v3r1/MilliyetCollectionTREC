<DOC>
<DOCNO> 155068 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/07/son/sondun38.html </URL>
<DATE> 2003/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Papa "Laiklik, hıristiyanlığın temel unsurlarını tehdit ediyor" 
</HEADLINE>
<TEXT>

     Katolik dünyasının ruhani lideri Papa 2. Jean Paul, ''Avrupa'nın antik milletleri, Hıristiyanlık ruhunu muhafaza ediyorlar ama laiklik, Hıristiyanlık değerlerinin temel unsurlarını tehdit ediyor'' dedi. 
     İspanya'daki ziyaretinden dönen Papa, her yurt dışı gezisinden dönüşte olduğu gibi Vatikan'daki San Pietro meydanında halka yaptığı konuşmada, hazırlanan Avrupa Anayasası'nda ''Avrupa kıtası, Hıristiyan kökenlere dayalıdır'' ifadenin bulunması için AB ülkelerine yönelttiği çağrıyı dolaylı yollardan yineledi. 
     Papa, laikliğin Katolik Kilisesi tarafından tehdit olarak görüldüğünü kaydederek, Kilise'nin bu bağlamda kültürel ve geleneksel manevi değerlerin korunması için çalışmalarını sürdürdüğünü söyledi. 
     3-4 Mayıs tarihleri arasında İspanya'ya yaptığı ziyarette Katolik Kilisesi'nin 5 yeni aziz ilan ettiğini hatırlatan 83 yaşındaki Papa, İspanyol Hıristiyanlara ''İsa'ya sadık kalma'', 'Ailenin birliğini koruma ve destekleme'', ''Ulusal övünç olan Katolik kimliğinin sürekliliğini yineleme ve gözetim altında tutma'' mesajlarını yolladı. 
     
</TEXT>
</DOC>
