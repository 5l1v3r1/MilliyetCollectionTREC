<DOC>
<DOCNO> 150736 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/18/son/soneko30.html </URL>
<DATE> 2003/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan Özelleştirmede kararlıyız 
</HEADLINE>
<TEXT>

     Başbakan Recep Tayyip Erdoğan, özelleştirme uygulamalarında kararlı olduklarını vurgularken, bu yıl sonuna kadar ciddi boyutta özelleştirme gerçekleştirmiş olacaklarını söyledi. Başbakan, ''artık bizler bez üretimiyle, yok kibrit üretimiyle uğraşmayacağız'' dedi. 
     Başbakan Erdoğan, Ankara Sanayi Odası'nın ASO Genişletilmiş Meclis Toplantısı'nda yaptığı konuşmada, özelleştirme konusuna değinirken, bunun önemli bir kaynak olduğunu vurguladı. 
     Başbakan Erdoğan, ''kesinlikle özelleştirmede kararlıyız, kim ne derse desin. Bu konuda Maliye Bakanlığımız özelleştirmeden sorumlu. Şu anda yoğun bir şekilde çalışmalarını sürdürüyor. İhaleler yapılmaya başlanmıştı, devam ediyor. Bunlarla birlikte biz bu yıl sonuna kadar ciddi bir boyutta özelleştirmeyi gerçekleştirmiş olacağız. Konuşmamda da ifade ettiğim gibi artık bizler bez üretimiyle, yok kibrit üretimiyle uğraşmayacağız'' şeklinde konuştu. 
     
     ORMAN VASFINI YİTİRMİŞ ARAZİLERİN SATIŞI 
     Bu arada Türkiye'de hala ''kendi düşünce dünyasına duvar örenler'' bulunduğuna işaret eden Başbakan, ''tabii bunlar bizim sıkıntılarımız. Yani ülkenin ulusal menfaatlerini bir kenara koymayı, ben hala anlamış değilim'' dedi. 
     Erdoğan, bu konulardan bir tanesinin de orman olayındaki ''2 B'' konusu olduğunu kaydetti. 
     Erdoğan, orman vasfını tamamen yitirmiş ve şu anda üzerinde yaklaşık 400 bine yakın konut veya fabrika olan, 5 milyar metrekareyi bulan bir arazi bulunduğunu, bu arazileri Anayasa'da yapacakları bir değişiklikle satılması ve Hazine'ye gelir kaydedilmesini sağlamayı amaçladıklarını belirterek, şöyle devam etti 
     ''Anlamak mümkün değil. Burada yapılanla bir konuyu halletmiyoruz. Bu zaten şu an orman değil, buralarda artık binalar var. Rakam veriyoruz. 400 bine yakın fazlası var, azı yok. Şimdi buna karşı çıkmanın aklı selimle ne alakası var. Türkiye ekonomik sıkıntının içinde sadece bu yıl ödenecek olan faiz yılbaşı itibariyle 65 katrilyon, bu 75-80'i bulacak. Niye Siz borcu borçla hallediyorsunuz öbür tarafta varlık var, varlık içinde yokluk çekiyorsunuz. 
     Yani burada efendim ben muhalefetim, muhalefet görevimi yapacağım. Böyle muhalefet olmaz, demokrasi böyle bir muhalefeti kabul etmiyor. Bunun siyasi etikte yeri yok. Burada ulusal birlik gerekiyor. İşte İngiltere de görüyorsunuz. Kendi partilisi muhalefet ediyor, ama muhalefet burada ulusal çıkarımız var diye destek veriyor. Doğru veya yanlış ama bir başlıkta bunu bütünleştirebiliyor.'' Erdoğan, birilerinin televizyonlara çıkıp ''efendim ormanlarımız peşkeş çekiliyor'' dediğini anlatırken, ormanların peşkeş çekilmediğini ve tespit edilen rakama göre şu anda yaklaşık olarak 25 milyar dolar buradan Hazine'ye gelir olacağını söyledi. 
     
     BOĞAZ KONUSUNDA, İMAR YASASI GÖZDEN GEÇİRİLMELİ'' 
     Şu anda İstanbul Boğazı konusunda, İmar Yasası'nın yeniden gözden geçirilmesi gerektiğine işaret eden Başbakan Erdoğan, devamla şöyle dedi 
     ''Niye geçirilmesi lazım Çünkü arazisi var, üzerinde kaçak binası var. Bu kaçak bina orada duruyor mu Duruyor. Durduğu sürece o kişi rüşvet veriyor. Niye Yaşaması için o rüşveti vermesi lazım. Neden Her gün birileri geliyor diyor ki, senin burası kaçak yıkacaksın burayı . Nasıl yıkarım ben burada 10 yıldır otoruyorum . Ben anlamam kaçak yıkacaksın Ne yapmamız lazım . Böyle yürüyor bu iş, belli bir aidata bağlanmış devam ediyor. Böyle olmaktansa buralarda yaparsın değişikliği. 
     Mesela meşhur boğazın uyum villaları vardır. Orada ben inanıyorum ki her villa sahibi 200-300 bin dolar para verir. Der ki benim bu villam şu anda gayriyasal olmaktan yasal hale gelsin . Çünkü kimse oturmuyor, harabe. Ama bu yol açılmış olsa, bu düzenleme yapılmış olsa hem o harabe bir güzellik kazanacak, boğazın güzelliğine farklı bir güzellik katacak ve bu çirkinliklerden kurtulmuş olacağız.'' 
     
     ''SİYASET BİR ÇÖZÜMDÜR, ÇÖZÜMSÜZLÜK DEĞİL'' 
     Bu sorunların çözülmesi gerektiğini belirten Erdoğan, ''siyaset bir çözümdür, çözümsüzlük değildir'' derken, şöyle konuştu 
     ''Biz bunun için geldik, millet bizi bunun için, bunları çözün diye getirdi. Öyleyse birbirimize yardımcı olacağız. Gerek yazılı, gerek görsel medyayla elele verecek, beraber çözeceğiz bu işleri. Çözmemek için değil, bize lütfen çözmek için yardımcı olun. Gerekirse yol gösterin, biz buna da razıyız. Eleştiriler bunun içeriğiyle dolu olsun. Biz onu seve seve başımızda taşırız ve gereğini de yerine getiririz.'' Erdoğan, Hazine arazilerinin de aynı şekilde olduğunu, işgal altında bulunan vakıf arazileri olduğunu anlatırken, şunları kaydetti 
     ''İlgili yasada vakıf, arazileri amaçlarına uygun olarak kullanmalıdır. Ama vakıf amacına uygun olarak kullanılmıyor. Ne olmuş işgal edilmiş, binalar yapılmış. Mesela doğduğum büyüdüğüm Kasımpaşa'nın büyük bir kısmı böyleydi. 
     Ne yapmamız lazım. Biz şimdi Hazine'ye takas yaparız. Buraları Hazine'den yer vermek suretiyle vakıf kendi amacına uygun faaliyetini orada yürütür. Hazine vakfın işgal edilmiş olan yerini almak suretiyle orayı da aynen Hazine arazilerinin satış şekline uygun olarak Hazine'ye gelir kaydeder.'' 
     





</TEXT>
</DOC>
