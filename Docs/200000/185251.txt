<DOC>
<DOCNO> 185251 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/29/yasam/yas04.html </URL>
<DATE> 2003/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Suçlu, kadın öğretmenler 
</HEADLINE>
<TEXT>

   Almanya'da erkek öğrencilerin kızlara göre daha başarısız olmasının, kadın öğretmen sayısının yüksek olmasından kaynaklandığı ileri sürüldü 
      FRANKFURT Milliyet 
   
   Yüzde 70 - 80 kadın 
   "BILD am Sonntag" gazetesinin "Kadın öğretmenler, erkek öğrencileri aptallaştırıyor " başlığıyla verdiği haberde yer alan bu iddia, Almanya'nın çeşitli eyaletlerinin kültür ve eğitim bakanları tarafından da savunuluyor. Okullardaki öğretmenlerin yüzde 70 - 80'inin kadın olduğuna işaret eden bakanlar, "İlk ve orta öğretimdeki erkek öğrencilerin derslere ilgilerinin azalmasını", örnek alabilecekleri erkek öğretmen eksikliğine bağladılar. 
   
   Erkek kotası önerdiler 
   "ÇOCUKLARIN zamanının büyük kısmı evde anneler, okulda kadın öğretmenlerle geçiyor. Bu, erkek çocukların motivasyonunu olumsuz etkiliyor" diyen bakanlar, okulların "feminize" olmasının önüne geçmek için yüzde 30 erkek kotası önerdiler. Almanya'da, 2002 yılı istatistiklerine göre erkek öğrencilerde liseyi bitirme oranı yüzde 21 iken, bu oran kızlarda yüzde 27'e yaklaşıyor. 
   
   
</TEXT>
</DOC>
