<DOC>
<DOCNO> 151362 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/21/son/soneko29.html </URL>
<DATE> 2003/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
OPEC Irak'tan henüz temsilci gönderme isteği gelmedi... 
</HEADLINE>
<TEXT>

     Petrol İhraç Eden Ülkeler Örgütü OPEC'in Perşembe günü yapılması planlanan olağanüstü üyeler toplantısı için, Irak'tan henüz temsilci göndermeye yönelik bir isteğin gelmediği bildirildi. 
     OPEC Genel Sekreteri Alvaro Silva, Reuters Haber Ajansı'na yaptığı açıklamada, Irak'ın, OPEC toplantısında temsil edilmesi konusunda, sıra dışı bir durumla karşı karşıya olduklarını belirterek, bu konunun, üye ülkelerin petrol bakanları tarafından çözülmesi gerektiğini kaydetti. 
     Iraklı eski generallerden Cevdet el-Obeidi, dün Reuters'e yaptığı açıklamada, Bağdat yönetimini temsilen, Irak heyeti başkanı olarak OPEC toplantısına katılacağını kaydetmişti. 
     Irak'ın yeniden inşasını denetleyecek Amerikan sivil yönetiminde koordinasyonu üstlenen Barbara Bodine ise Bağdat'ı yönetecek geçici konseyin başkanlığına seçildiğini açıklayan Irak Ulusal Kongresi'nden Muhammed Muhsin El Zübeydi'yi tanımadıklarını belirterek, Cevdet el-Obeidi'nin de Perşembe günü Viyana'da başlayacak OPEC toplantısına katılabileceğini sanmadığını ve kabul edilmeyeceğini kaydetmişti. 
     OPEC Başkanı Abdullah el-Attiyah da Irak'tan bu konuda henüz resmi bir talep almadıklarını ifade etti. 
     





</TEXT>
</DOC>
