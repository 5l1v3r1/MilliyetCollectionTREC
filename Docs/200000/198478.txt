<DOC>
<DOCNO> 198478 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/28/son/sontur12.html </URL>
<DATE> 2003/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Evlat edinmede görevli mahkeme, asliye hukuk mahkemeleri 
</HEADLINE>
<TEXT>

     Yargıtay, 1 Ocak 2002'de yürürlüğe giren yeni Medeni Kanuna göre evlat edinme davalarında görevli mahkemenin asliye hukuk mahkemesi olduğuna karar verdi. 
     Yargıtay 2. Hukuk Dairesi, Ordu Sulh Hukuk Mahkemesi'nce verilen iki ayrı evlat edinme kararı, sonuca etkili olmamak üzere kanun yararına bozuldu. 
     2. Hukuk Dairesi'nin kararında, 2 Ocak 2002'de yürürlüğe giren Türk Medeni Kanunu'nun ilgili hükmünün evlat edinmeye izin kararı verilmesi usulünü kaldırdığı belirtildi. Kararda, dava ve hüküm tarihi itibarıyla Hukuk Usulü Muhakemeleri Kanunu'nun 8. maddesinin evlat edinme davalarında sulh hukuk mahkemesinin görevli olduğuna ilişkin hükmü zımni olarak ortadan kaldırdığına işaret edildi. 
     469 sayılı Yasa'nın ilgili hükmü uyarınca asliye hukuk mahkemesinin görevi asıl, sulh hukuk mahkemesinin ise istisna olduğu vurgulanan kararda, 1 Ocak 2002 tarihinden itibaren evlat edinme davalarında görevli mahkemenin asliye hukuk mahkemesi olduğu kaydedildi. 
     Yargıtay'ın söz konusu kararları, Resmi Gazete'nin bugünkü sayısında yayımlandı. 
     
</TEXT>
</DOC>
