<DOC>
<DOCNO> 185566 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/30/son/soneko34.html </URL>
<DATE> 2003/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Milli Güreş Takımı'nın sponsorluğunu, Vakıfbank üstlendi... 
</HEADLINE>
<TEXT>

     Vakıfbank, güreşçilere destek vermek amacıyla, Milli Güreş Takımı'nın sponsorluğunu üstlendi. 
     Vakıfbank'tan yapılan açıklamada, Türkiye'de sporun gelişimi için her türlü desteği verildiği belirtilirken, bu amaçla Banka'nın son günlerde uluslararası alanda üst üste elde ettiği başarılara bir yenisini eklemekte kararlı olan güreşçilere destek vermek amacıyla, sponsorluk üstlenildiği kaydedildi. 
     Açıklamada, Banka'nın, Paris'te 2-5 Ekim tarihleri arasında gerçekleştirilecek ''Dünya Grekoromen Güreş Şampiyonası''na katılacak Milli Takım'ın müsabakalarda başarılı olacağına ve Türkiye'yi en iyi şekilde temsil edeceğine inandığı belirtildi. 
     Öte yandan Vakıfbank'ın, altın madalya alan Türk güreşçisine de bir ev hediye edeceği bildirildi. 
     
</TEXT>
</DOC>
