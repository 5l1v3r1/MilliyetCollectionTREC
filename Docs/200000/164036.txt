<DOC>
<DOCNO> 164036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/19/siyaset/siy08.html </URL>
<DATE> 2003/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
'Biz ayrılamayız' 
</HEADLINE>
<TEXT>

     DSP Genel Başkanı Bülent Ecevit'in eşi Rahşan Ecevit, dün tedavi gördüğü Gülhane Askeri Tıp Akademisi'nden GATA taburcu oldu. Tedavisinin çok iyi geçtiğini söyleyen Rahşan Ecevit, "İyileştim. Biz de bu kadar çabuk olmasını beklemiyorduk" dedi. Rahşan Ecevit, tedavi boyunca eşiyle birlikte olduklarını belirtirken, Bülent Ecevit de, "Biz ayrılmayız. Aramızdaki aşkın ifadesi yok. Bu bir gerçek. Başından beri aynı duyguları besledik" diye konuştu. Doktorların ve hemşirelerinin gösterdiği ilgiye teşekkür eden Bülent Ecevit, "Yolsuzluk Komisyonu'nun davetini kabul edecek misiniz" sorusuna "Bana henüz bir şey gelmedi" karşılığını verdi. 

</TEXT>
</DOC>
