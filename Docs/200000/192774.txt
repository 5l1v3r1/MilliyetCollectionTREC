<DOC>
<DOCNO> 192774 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/02/spor/spo15.html </URL>
<DATE> 2003/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

   
   Nihat için oruç mönüsü    REAL Sociedad, Nihat Kahveci için özel mönü hazırlattı. Yıldız oyuncunun Ramazan'da oruç tutması nedeniyle iki öğünlük bir mönü yapan kulüp doktorları, "Takımda futbolcu orucuna alışık değiliz" diye konuştular. 
   
   Cenaze yerine maçına gitti    KARŞIYAKA Tenis Şubesi Asbaşkanı Selim Tutaş dün toprağa verilirken, milli tenisçi oğlu Erol Tutaş acısını kalbine gömüp, cenazeye gitmek yerine korta çıktı. Kulüp binası önünde düzenlenen törende gözyaşı döken Erol, Beşikçioğlu Camii ve Kokluca Mezarlığı'nda ise yer almadı. Balıkesirli Oğuz Dedeoğlu ile karşılaşan Erol Tutaş, rakibine 3-6, 6-1 ve 5-7'lik setlerle 2-1 yenildi. Erol, "Ona olan sevgimi böyle gösterdim" dedi. 
   
   Toyota'ya suçlama    FORMULA 1 Toyota ekibinin Almanya'daki fabrikasına, endüstri casusluğu iddiasıyla baskın düzenlendi. Bir mühendisin gözaltına alındığı baskının Ferrari'nin, Toyota'yu 2 yıl önce kendisinden ayrılan bir mühendisten bazı teknik bilgileri almakla suçlamasından dolayı yapıldığı öğrenildi. 
   
   
</TEXT>
</DOC>
