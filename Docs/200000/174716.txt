<DOC>
<DOCNO> 174716 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/09/son/sontur19.html </URL>
<DATE> 2003/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
"Başkalarıyla ilişkisi var diye öldürdüm..." 
</HEADLINE>
<TEXT>

     Adana'da, birlikte yaşadığı kadını dün sokak ortasında bıçaklayarak öldürdüğü iddiasıyla yakalanan zanlı Halil B, ''Başkalarıyla ilişkisi olduğunu öğrenince bıçaklayarak öldürdüm'' dedi. 
     Merkez Yüreğir İlçesi Kaymakamlık binası yakınlarında, birlikte yaşadığı Nilüfer İstifçi'yi 29 , sokak ortasında bıçaklayarak öldüren zanlı Halil B'ye, cinayet bürosundaki sorgulamasının ardından, tatbikat yaptırıldı. 
     Geniş güvenlik önlemleri altında olay yerine getirilen Halil B, mahalledeki bazı kişilerin birlikte yaşadığı 3 çocuk annesi Nilüfer İstifçi'nin kendisini aldattığını söylediğini belirterek, şunları kaydetti 
     ''Beni 2 yıldır aldattığını öğrendim. Dün, takip etmeye başladım ve olay yerinden geçeceğini biliyordum. Beni karşısında görünce şaşırdı. Tartıştık, daha sonra yere yatırarak üzerimde taşıdığım bıçakla vurdum. Hırsımı alamadım, öldüğünden emin olduktan sonra, kalbine de 3 bıçak vurdum. Tam 21 bıçak darbesi vurdum. Namusumu temizledim.'' Zanlı Halil B, daha sonra yeniden Emniyet Müdürlüğü Cinayet Bürosu'na götürüldü. Halil B'nin, sorgusunun ardından adliyeye sevk edileceği bildirildi. 
     
</TEXT>
</DOC>
