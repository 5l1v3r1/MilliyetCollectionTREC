<DOC>
<DOCNO> 167455 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/05/yasam/yas02.html </URL>
<DATE> 2003/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İyi bakın Belki birileri de vardır 
</HEADLINE>
<TEXT>

Güneş sisteminin 'ikizi'ni bulan bilim adamları heyecanlı. Çünkü, bu sistemde tıpkı dünyamız gibi, su ve hayat bulunan gezegenler olabilir 
     DIŞ HABERLER SERVİSİ 

     Astronomlar, Güneş sistemine benzer bir gezegen sistemi buldu. Bilinen yaklaşık 100 gezegen sistemine oranla 'Güneş sistemi'ne en fazla benzeyen ve dünyaya uzay ölçülerinde 95 ışık yılı gibi hayli yakın sayılabilecek bir uzaklıktaki bu yeni sistem, üzerinde yaşam olanağı bulunan gezegenlerin var olabileceğine ilişkin güçlü bir ipucu olarak kabul ediliyor. 
     Astronomların Avustralya'nın New South Wales eyaletinde 3.9 metrelik bir teleskopla yapılan çalışmalar sonucu tespit ettiği yeni gezegen sistemi, HD70642 adı verilen, Güneş'e benzer bir yıldız ve yıldızın yörüngesinde dönen Jüpiter benzeri bir gezegenden oluşuyor. Jüpiter gibi, bu gezegenin atmosferi de rüzg rdan ve hava şartlarından etkileniyor. 
     
     Orada hayat var mı 
     95 ışık yılı uzaklıktaki yeni sistemin astronomlarda büyük heyecan yaratmasının nedeni ise, "güneş ikizi" yıldızın yörüngesinde, üzerinde su ve hayat bulunabilecek gezegenlere de yer olması. Yeni "güneş sistemi"nin keşfine katkıda bulunan Liverpool John Moores Üniversitesi'nden Hugh Jones, "Bu sistem, bugüne kadar güneş sisteminin gezegenlerine en çok benzeyen gezegen ve bizimkine daha fazla benzeyen sistemler konusundaki araştırmalarımızda büyük bir ilerleme" dedi. 
     

</TEXT>
</DOC>
