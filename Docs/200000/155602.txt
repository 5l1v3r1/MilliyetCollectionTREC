<DOC>
<DOCNO> 155602 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/09/son/soneko25.html </URL>
<DATE> 2003/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
AB-ABD petrol savaşı.. 
</HEADLINE>
<TEXT>

     Avrupa Birliği AB Komisyonu'nun Kalkınma ve İnsani Yardımdan Sorumlu Üyesi Poul Nielson, ''ABD'nin Irak petrollerinin kontrolünü ele geçirmeyi hedeflediğine ve Ekonomik İşbirliği ve Kalkınma Teşkilatı OPEC üyesi olma yoluna girdiğine'' inandığını söyledi. 
     Irak'a üç günlük ziyaretinden dönüşünde Danimarka kamu hizmeti gören DR radyo kanalına demeç veren Nielson, ''onlar ABD'yi kasdederek petrolü ele geçirecekler, başka türlü bir izah tarzı bulmak çok güç'' dedi. 
     ABD'nin Petrol İhraç Eden Ülkeler Teşkilatı OPEC üyesi olma yolunda ilerlediğini belirten Danimarkalı Nielson, ABD'nin Irak'tan yakında çekilmeyeceğini de söyledi. 
     Nielson, Amerikalıların sonunda ne yapıyor olacaklarının da çok belirsiz olduğunu kaydetmeden geçemeyen Nielson, Irak'tan çabucak çekileceklerinin gerçekçi olmadığını kaydetti. 
     ABD'nin Birleşmiş Milletler BM ve diğer uluslararası kurumların Irak'ın yeniden inşasındaki gücünü sadece tavsiye niteliğinde, asgariye indirdiğini belirten Nielson, BM'nin Irak'taki rolünün de sınırlandırılmasının planladığını söyledi. 
     
     BM GÜVENLİK KONSEYİ KARAR TASLAĞI 

     ABD ve İngiltere'nin ortaklaşa hazırladığı BM Güvenlik Konseyi karar taslağında, Irak'a 12 yıllık yaptırımların sona erdirilip, petrol gelirlerinin kontrolünün en az bir yıl süreyle bu iki gücün kontrolüne verilmesi öngörülüyor. 
     Öneride, Irak'ın petrol gelirlerinin Irak Merkez Bankası nezdinde ''Irak Yardımı Fonu''nda toplanıp insani ve yeniden inşa amaçlı kullanımı planlanıyor. Irak Merkez Bankası halen Amerikan eski Hazine Bakanı Peter McPherson tarafından yönetiliyor. 
     
</TEXT>
</DOC>
