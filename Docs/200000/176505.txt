<DOC>
<DOCNO> 176505 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/18/son/soneko34.html </URL>
<DATE> 2003/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Kerkük-Yumurtalık hattından petrol akışı Çarşamba başlıyor... 
</HEADLINE>
<TEXT>

     Kerkük-Yumurtalık petrol boru hattının sabote edilmesi nedeniyle duran petrol akışının, Çarşamba günü yeniden başlaması bekleniyor. 
     Geçtiğimiz hafta boru hattının geçtiği Kuzey Irak'ta düzenlenen bombalı saldırı nedeniyle çalışamaz hale gelen hatlardan birinin onarımının tamamlanmak üzere olduğu ve Çarşamba günü yeniden devreye girmesinin beklendiği öğrenildi. 
     Körfez Savaşından sonra sınırlı miktarda petrol taşıyan Kerkük-Yumurtalık ham petrol boru hattı, ABD'nin Irak'a müdahalesiyle tamamen devre dışı kalmıştı. 
     Boru hattından petrol pompalanmaya 13 Ağustos Çarşamba günü saat 16.30'da yeniden başlanmıştı. 
     Halen Yumurtalık'taki depolama tesislerinde yaklaşık 1 milyon varil petrol bulunuyor. 
     
</TEXT>
</DOC>
