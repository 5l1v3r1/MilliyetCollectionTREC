<DOC>
<DOCNO> 184994 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/27/son/sonspo14.html </URL>
<DATE> 2003/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye 3 - Hollanda 0 
</HEADLINE>
<TEXT>

     Salon Atatürk Hakemler Jarmo Salone xxx Finlandiya , Volodmyr Biber xxx Ukrayna 
     Türkiye Bahar xxxx, Esra xxxx, Özlem xxxx, Aysun xxxx, Natalia xxxx, Neslihan xxxx Gülden xxxx, Mesude xxxx, Pelin xxxx 
     Hollanda Kim Staelens xx, Huurman xx, Letarnik xx, Donets x, Sustring x, Visser xx Wjinhoven x, Chaine Staelens x, Van Tienen x, Sanders x, Ruth x 
     Setler 25-17, 25-22, 25-22 Süre 65 dakika 19, 23, 23 
     23. Avrupa Bayanlar Voleybol Şampiyonası'nda Türkiye, Hollanda'yı 3-0 yenerek, tarihinde ilk kez finale yükseldi. 
     Maça seyircisinin desteğiyle çok hızlı başlayan Türk milli takımı, özellikle Natalia ve Neslihan'ın hücumdaki etkili oyunuyla 13-6 öne geçti. Rakibinin savunmada ve hücumda çok hata yapmasını iyi değerlendiren milliler, Hollanda'nın bir ara farkı 4 sayıya kadar 13-9 indirmesine karşın, sayı farkının kapanmasına izin vermedi ve seti 25-17 kazandı. 
     İkinci sete de iyi başlayan ve 8-4 öne geçen A milliler, Hollanda'nın özellikle Huurman'ın çabalarıyla farkı 1 sayıya 10-9 indirmesine karşın, motivasyonunu yitirmedi. Hücumda çok hata yapan rakibinin skorda kendisini yakalamasına izin vermeyen Türkiye, bu seti de 25-22 önde bitirdi. 
     Üçüncü sete tutuk giren milliler de bloklar da çalışmayınca Hollanda bir ara 6-3 öne geçti. Daha sonra toparlanan ay-yıldızlılar, Hollanda'nın farkı açmasına izin vermedi. Büyük bir çekişmeye sahne olan setin son bölümlerinde savunmada mükemmel oynayan, hücumda da Natalia'nın smaçlarıyla coşan Türkiye, 20-17 yenik girdiği son sayılarda rakibinin üst üste servis ve hücum hatalarından iyi yararlandı ve bu seti de 25-22 kazandı. 
     Milli takım yarın saat 19.00'da finalde Polonya ile karşı karşıya gelecek. 
     
</TEXT>
</DOC>
