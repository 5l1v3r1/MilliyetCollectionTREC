<DOC>
<DOCNO> 198498 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/28/son/sontur32.html </URL>
<DATE> 2003/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Ermenek... Göçük altındaki bir işçinin daha cesedine ulaşıldı 
</HEADLINE>
<TEXT>

     Karaman'ın Ermenek İlçesi'nde grizu patlaması sonucu kömür ocağında göçük altında kalan işçilerden 1'inin daha cesedi çıkarıldı. 
     Kömür ocağında yaklaşık 350 metre derinlikte devam eden arama-kurtarma çalışmaları sonucunda ulaşılan 1 işçinin cesedi yerüstüne çıkarıldı. 
     Ermenek Devlet Hastanesi morguna kaldırılan ve önce kimliği Yusuf Şahin olarak açıklanan cesedin, Pamuklu Köyü'nden Eyüp Göker'e 31 ait olduğu tespit edildi. Patlama nedeniyle cesetlerin tanınmasının zorlaştığı, kimlik tespitinin diş dolgusundan yapıldığı bildirildi. 
     Özsayan Madencilik Şirketi'ne ait kömür ocağında, geçen Cumartesi günü akşam saatlerinde grizu patlaması sonucu göçük meydana gelmiş, 10 işçi enkaz altında kalmıştı. Bugüne kadar kömür ocağından 5 işçinin cesedi çıkarılırken, göçük altında halen 5 işçinin cesedi bulunuyor. 
     
</TEXT>
</DOC>
