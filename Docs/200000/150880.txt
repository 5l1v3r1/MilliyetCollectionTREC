<DOC>
<DOCNO> 150880 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/19/guncel/gun07.html </URL>
<DATE> 2003/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadın polise işkence davası 
</HEADLINE>
<TEXT>

Bir kadın polisin, bir kadın şüpheliye gözaltındayken yaptığı işkence, rapora geçti 
     ÖZGÜR CEBE Diyarbakır DHA 

     Türkiye’de ilk kez bir kadın polis, hakkında Adli Tıp raporları kanıt gösterilerek açılan işkence davası nedeniyle önümüzdeki ay h kim karşısına çıkacak. 
     "PKK’ya yardım ve yataklık ettiği" iddiasıyla Mardin Kızıltepe’de 5 Mart 2002’de gözaltına alınan evli ve beş çocuk annesi Hamdiye Aslan’a emniyette işkence yaptıkları gerekçesiyle aralarında Hanife Şennur Pat’ın da bulunduğu 5 polis hakkında 8 yıla kadar hapis istemiyle dava açıldı. 
     İddianamede, polisler Pat, Bayram Ural, Nazım Ege, Abdulkadir Özer ve Levent Bilsel’in Aslan’a suçunu söyletebilmek için "hortumla soğuk su sıktıkları, saçını çekip kafasını duvara vurdukları, böbreklerini tekmeledikleri, sağ omzuna copla vurdukları, elbiselerini çıkartıp göğüslerini ve cinsel organını sıktıkları, göğüs ve kollarına elektrik şoku verdikleri, tekme - tokat attıkları, eşinin karşısına çıplak çıkardıkları, makatına cop soktukları" belirtildi. Polislerin Aslan’ı işkence sırasında kanama başlaması üzerine hastaneye kaldırdıkları kaydedildi. 
     


GÜNCEL 
























</TEXT>
</DOC>
