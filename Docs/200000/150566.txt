<DOC>
<DOCNO> 150566 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/18/dunya/adun.html </URL>
<DATE> 2003/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Sünni Uday Şii hayranıydı 
</HEADLINE>
<TEXT>

Sık sık internette yeni işkence yöntemleri araştıran Uday, Şiilerin kendisine düzenlediği suikasttan sonra bu mezhebe hayran olmuş 
     DIŞ HABERLER SERVİSİ 

     Silahlar, kadınlar, lüks otomobiller, alkol ve annesine düşkünlüğüyle bilinen, Saddam Hüseyin'in büyük oğlu Uday'ın eski yardımcısıyla yapılan röportaj, onun başka yönlerini de ortaya çıkardı. Fransız AFP ajansına konuşan Uday'ın eski yardımcısı "Zamanının büyük bölümünü en karmaşık işkence yöntemlerini incelemek için internette dolaşarak geçirirdi. Güney Amerika kökenli web sitelerindeki İspanyolca metinleri anlamadığı için resimlerini basardı" dedi. 
     Adının açıklanmasını istemeyen Iraklının verdiği bilgiye göre, Uday zaman zaman Bağdat'ın dışında Fedai milislerine ait bir cezaevinde yapılan işkenceleri izliyor ama kendisi mahk mlara bizzat işkence yapmıyordu. Ancak bir keresinde bir Iraklıyı 14'üncü kattan aşağıya attı. Yardımcısının anlattığına göre, internette bir şey gördüğü an hemen isteyen Uday, o ürünün hemen gelemeyeceğini söyleyenleri kırbaçlatıyordu. 
     Sünni olmasına rağmen Uday'ın bir başka tutkusu da Şii mezhebiydi. Kendisini neredeyse felç edecek 1996'daki suikastın üç Şii tarafından gerçekleştirildiğinin ortaya çıkmasından sonra Uday bu mezhebe büyük bir ilgi duymaya başladı. Şiilerle ilgili ne bulursa okuyan Uday, Hz. Ali ve Hz. Hüseyin'in tablolarını da duvarlarından indirmiyordu. 
     
     


DÜNYA 















</TEXT>
</DOC>
