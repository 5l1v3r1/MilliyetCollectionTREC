<DOC>
<DOCNO> 185184 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/28/son/sontur28.html </URL>
<DATE> 2003/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
ANAP Lideri Özdemir Bir krizle geldiler, geldikleri gibi giderler 
</HEADLINE>
<TEXT>

     ANAP Genel Başkanı Ali Talip Özdemir, "Türkiye'yi yönetenlerin iktidar sarhoşluğunu üzerlerinden atamadıklarını" ileri sürerek, "Bir krizle geldiler, geldikleri gibi de giderler" dedi. 
     ANAP İstanbul 8. Olağan İl Kongresi'nde konuşan Özdemir, "Türkiye'nin zor günler geçirdiğini, hükümetin ülkeyi güllük gülistanlık göstermeye çalıştığını, ancak halka bunun yansımadığını" savunarak, şunları kaydetti 
     "Türkiye'yi yönetenler, iktidar sarhoşluğunu üzerlerinden atamadılar. Sadece tribünlere oynuyorlar. Ahkam keserek, 'ben yaptım oldu' demeye devam ediyorlar. Bunun hükümet olmak için yeterli olduğunu sanıyorlar. Ama yanılıyorlar. Bir krizle iktidara geldiler, geldikleri gibi de giderler." "Hükümetin dış politikada ülkenin güvenliğini ve geleceğini sıkıntıya sokan vahim hatalar yaptığını" da ileri süren Özdemir, "ayrıca bürokrasiye liyakatsiz kadrolar yerleştirildiğini ve devletle iş yapılamaz hale gelindiğini" iddia etti. 
     Özdemir, "Hükümetin Irak'la ilgili yanlış politika izlediğini ve Irak tezkeresini geçiremeyen hükümetin 7 ay sonra yetki peşinde koştuğunu" kaydederek, "Geç kalmadınız mı Bunun hesabını millete nasıl vereceksiniz " dedi. 
     
</TEXT>
</DOC>
