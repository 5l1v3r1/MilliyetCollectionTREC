<DOC>
<DOCNO> 196501 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/19/yasam/yas01.html </URL>
<DATE> 2003/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
2003 Zihni Sinirleri 
</HEADLINE>
<TEXT>

   Time dergisi, 2003'ün en garip icatlarını derledi. İşte, görünmez kumaştan aşk hapına, gözlük bilgisayardan iğnesiz aşıya kadar bu yılın buluşları... 
      DIŞ HABERLER SERVİSİ 
   
   2003'ü tamamlamaya bir aydan biraz daha fazla bir süre kala, Time dergisi yılın 'teknolojik bilançosu'nu çıkardı. Yeni bir 'aşk hapı', şeffaf kano, giyene görünmezlik sağlayan pelerinler, karada ve denizde giden arabalar ve işte Time dergisine göre, 2003'ün en 'havalı' icatlarından bazıları 
   
   Şeffaf kano 
   Deniz dibini görme imk nı sağlayan 'Napali' isimli bu kano, duş perdesi kadar esnek bir tür plastikten imal edildi. Bu sayede kano, kayalardan etkilenmiyor. 12 kiloluk kano benzerlerinin yarısı ağırlığında. 
   MUCİDİ Murray Broom 
   NE ZAMAN PİYASADA 4 bin 289 dolara 6.4 milyar TL satılıyor 
   BİLGİ İÇİN clearbluehawaii.com 
   
   Takın, 'jet' olun 
   Alman bir girişimcinin buluşu 'skyray', karbon - fiber kanatlarla 'gökyüzü dalgıçlarına skydiver ' havada daha uzun süre kalma ve ekstra kontrol sağlıyor. Dalgıç, bu kanatlarla saatte 219 km. hızla 'uçabiliyor'. 
   MUCİDİ Alban Geissler 
   NE ZAMAN PİYASADA 2004, 3 bin 300 dolar 5 milyar TL 
   BİLGİ İÇİN sykray.de 
   
   Hem karada hem suda hızlı 
   Şık bir spor otomobili andıran bu araç James Bond filmlerinden fırlamışa benziyor. Karada saatte 160 km. hız yapabilen The Gibbs Aquada, su üzerinde ise saatte 50 km. hıza ulaşıyor. 
   MUCİDİ Gibbs Aquada 
   NE ZAMAN PİYASADA 250 bin dolara 375 milyar TL satılıyor 
   BİLGİ İÇİN aquada.co.uk 
   
   Gözdeki bilgisayar 
   İster mikro dijital kamerayla görüntü kaydı yapın, ister minyatür ekrandan e - postanızı okuyup online bilgi alın. Cep telefonunuz için bir de kulaklık içeren bu gözlükle, ayaklı bilgi merkezi olun... 
   MUCİDİ Motorola Frog Design 
   NE ZAMAN PİYASADA 2006 
   BİLGİ İÇİN motorola.com iden 
   
   Dokunanı çarpıyor 
   'No - Contact' adı verilen bu ceket, kişisel savunma mekanızmasına sahip. Ceketi giyen, kendini tehdit altında hissederse bir düğmeye basarak ceket çevresinde, dokunanı yere seren, 80 bin voltluk elektrik akımı oluşturabiliyor. 
   MUCİDİ Adam Whiton ve Yolita Nugent 
   NE ZAMAN PİYASADA Henüz prototip. 
   BİLGİ İÇİN no - contact.com 
   
   Görünmez giysi 
   Japon icadı bu giysi şöyle çalışıyor Bir video kamera, objenin arkasından kaydettiği görüntüyü bir projektör vasıtasıyla özel kumaşa yansıtıyor. Böylece giysi, 'görünmez' oluyor. 
   MUCİDİ Tokyo Üniversitesi ekibi 
   NE ZAMAN PİYASADA 2008 
   BİLGİ İÇİN www.star.t.u-tokyo.ac.jp 
   
   Yeni aşk ilacı 
   Viagra'nın Avrupalı rakibi Cialis, ereksiyon sorunu olan erkeklere, yuttuktan sonra 36 saate kadar ilişki şansı tanıyor. Viagra'nın etkisiyse 4 saat sürüyor. Ayrıca sıkı bir yemekten sonra yarım saat içinde etkisini gösteriyor. 
   MUCİDİ Lilly ICOS LLC 
   NE ZAMAN PİYASADA Avrupa'da şimdi, bir doz 8 dolar 12 milyon TL 
   BİLGİ İÇİN lilly.co.uk 
   
   İğnesiz aşı 
   'FluMist', milyonları yatağa düşüren soğuk algınlığı virüslerine karşı icat edilen bir aşı. Ve iğne değil, burun spreyi formatında. ABD'de onaylanan FluMist, 5 - 49 yaş arasında herkes için uygun. 
   MUCİDİ Hunein Maassab MedImmune Vaccines 
   NE ZAMAN PİYASADA Avrupa versiyonu deneme aşamasında 
   BİLGİ İÇİN flumist.com 
   
   
</TEXT>
</DOC>
