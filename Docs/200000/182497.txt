<DOC>
<DOCNO> 182497 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/15/son/sonspo40.html </URL>
<DATE> 2003/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal'da Ahmet Dursun ve Yasin Lazio maçında yok 
</HEADLINE>
<TEXT>

     Beşiktaş, yarın akşam Avrupa Şampiyonlar Ligi G Grubu'ndaki ilk maçında İtalya'nın Lazio takımıyla karşı karşıya gelecek. 
     BJK İnönü Stadı'nda saat 21.45'de başlayacak karşılaşmayı Danimarka'dan Kim Milton Nielsen yönetecek. Nielsen'in yardımcılıklarını Jens Larsen ve Jorgen Jepsen yapacak. 
     Beşiktaş'ta, sakatlığı süren Ahmet Dursun ile uzun süren sakatlık dönemini yeni atlatan Yasin Sülün'ün bu maçta forma giyemeyeceği öğrenilirken, Lazio'da ise sakat olan Mihajloviç ve Cesar görev yapamayacak. 
     İki takımın yarınki maçta muhtemel 11'leri şöyle 
     Beşiktaş Cordoba, Zago, Ronaldo, Ahmet Yıldırım, Kaan Dobra, Tayfur, Giunti, Pancu, İbrahim, Sergen Ahmed Hassan , İlhan Mansız. 
     Lazio Peruzzi, Oddo, Stam, Couto, Favalli, Fiore, Stankoviç, Albertini, Zauri, Claudio Lopez, Corradi Inzaghi . 
     
</TEXT>
</DOC>
