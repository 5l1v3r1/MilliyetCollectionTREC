<DOC>
<DOCNO> 179820 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/02/son/sonspo17.html </URL>
<DATE> 2003/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Bratu 15, Petre 24 numara... 
</HEADLINE>
<TEXT>

     Galatasaray'ın transferin son gününde kadrosuna kattığı Rumen futbolcular Bratu ve Petre'nin giyeceği forma numaraları belli oldu. 
     Forvet mevkiinde oynayan Floran Bratu'nun 15, orta saha oyuncusu Ovidiu Petre'nin ise 24 numaralı formayı giyeceği açıklandı. 
     Öte yandan, Galatasaray Kulübü'nün resmi internet sitesi ''www.galatasaray.org.tr'', Ağustos ayında sarı-kırmızlı ekibin attığı en güzel gol için yarışma düzenledi. 
     Yarışmaya katılacak taraftarlar, Hasan Şaş'ın 2. haftada Gaziantepspor'a, Sabri Sarıoğlu'nun 3. haftada Bursaspor'a, Cesar Prates'in CSKA Sofya'ya deplasmanda attığı frikik gollerinden birini seçebilecek. 
     
     KONYASPOR MAÇI HAZIRLIKLARI BAŞLIYOR 
     Galatasaray, lige verilecek bir hafta aranın ardından deplasmanda Konyaspor ile oynayacağı maçın hazırlıklarına yarın başlayacak. 
     Teknik direktör Fatih Terim'in 2 gün izin verdiği futbolcular, yarın sabah Florya Metin Oktay Tesisleri'nde toplanarak antrenman yapacaklar. 
     Antrenmana A ve Ümit Milli Takımlarda bulunan futbolcuların yanı sıra ülkelerinin milli takımlarına katılan oyuncular da yer almayacak. 
     
</TEXT>
</DOC>
