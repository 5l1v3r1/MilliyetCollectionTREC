<DOC>
<DOCNO> 189587 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/19/ekonomi/eko05.html </URL>
<DATE> 2003/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Dalgalı kurla yaşamaya devam 
</HEADLINE>
<TEXT>

   
   İspanya'nın doğusundaki Mallorca adasında düzenlenen Formentor Forumu'na katılan Devlet Bakanı Ali Babacan, ''Dalgalı kura alışmamız lazım. Bu politikadan vazgeçmeyeceğiz'' dedi. 
   Babacan, önceki gün dolar kurunda yaşanan yükselişle ilgili gazetecilere verdiği demeçte, ''Henüz bu yükselişin neden kaynaklandığını bilmiyorum. Teknik verileri daha değerlendirmedim. Ama dalgalı kur politakasında bahsedilen riskler tamamen yersizdir'' şeklinde konuştu. Doğru kurun ne olduğunun cevabını kimsenin veremeyeceğini, bunu piyasanın belirlediğini kaydeden Babacan, ''Önemli olan finans, bankacılık, reel sektörün kur dalgalanmalarına karşı kendisini korumasadır. Zaten aşırı hareketlilikte Merkez Bankası gerekli müdahaleyi yapıyor. Dalgalı kurla yaşmaya alışmak lazım'' açıklamasında bulundu. Babacan, ekonomiden sorumlu eski devlet bakanı Derviş'in hükümetin ekonomik politikasından farklı düşündüklerinin hatırlatılması üzerine, şunları söyledi ''Artık endişelenmeye gerek yok. 2000 - 2001 ile şimdiki ekonomik durumu karşılaştıran bu işi bilmiyor demektir. 
   
   
</TEXT>
</DOC>
