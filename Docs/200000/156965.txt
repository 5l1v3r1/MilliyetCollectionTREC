<DOC>
<DOCNO> 156965 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/16/ekonomi/eko07.html </URL>
<DATE> 2003/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP’li Torun Pazarın tatil olması İsevi’ bir yaklaşım 
</HEADLINE>
<TEXT>

AKP milletvekili Torun Pazarın tatil olması laiklikle ilgili değil. İsevi İsa bir yaklaşım. Hıristiyanlara göre Tanrı dünyayı 6 günde yarattı. 7’nci gün dinlenme günüdür 
     ANKARA Mİlliyet 

     İş Yasası’nın dünkü görüşmelerinde hafta tatilinin cuma - pazar olması ile ilgili tartışma yine gündeme geldi. AKP Diyarbakır Milletvekili Cavit Torun, "Bazı arkadaşlar ben laiğim, pazar günleri tatil yapmak istiyorum’ diyorlar. Pazar günlerinin tatil olmasının laiklikle ilgisi yok. Tamamen İsevi İsa Hıristiyanlıkla ilgili bir yaklaşımdır. Onların inancına göre Tanrı dünyayı 6 günde yarattığı için 7’nci gün dinlenme günüdür" dedi. Torun, Kur’an - ı Kerim’den örnek vererek, cuma gününün Müslümanlar için tatil günü olmadığını da söyledi. 
     Tasarının dünkü görüşmelerinde 9 madde daha kabul edildi. AKP’nin Antalya kampı nedeniyle görüşmeler saat 23.30’da bitirildi. 
     
     200 milyon ceza 
     Tasarının dün kabul edilen 100’üncü maddesi, yasaya aykırı toplu işçi çıkaran işverene işten çıkardığı her işçi için 200 milyon lira para cezası verilmesine hükmediyor. Tasarının 101’inci maddesine göre de öngörülen sayıda özürlü ve eski mahk m çalıştırmayan işveren 750 milyon lira ceza ödeyecek. 
     102’nci madde ücretle ilgili hükümlere uymayan işverenin 200 milyon lira ceza ödemesini düzenliyor. Tasarıya göre yıllık ücretli izin hükümlerine aykırı hareket eden işverene her işçi için 100 milyon lira para cezası verilecek. 
     İş sözleşmesinden doğan işçi ücretini ödemeyen ya da eksik ödeyenlere her işçi ve her ay için 100 milyon lira, ücrete ilişkin hesap pusulası düzenlemeyen veya yasaya aykırı ücret kesme cezası verenlere de 200 milyon lira para cezası uygulanacak. 
     Fazla çalışma ücretini ödemeyen, işçiye hak ettiği serbest zamanı 6 ay içinde kullandırmayan, fazla saatlerde yapılacak çalışmalar için işçinin onayını almayan işverene, her işçi için 100 milyon lira para cezası uygulanacak. 
     

</TEXT>
</DOC>
