<DOC>
<DOCNO> 187061 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/07/son/sonspo08.html </URL>
<DATE> 2003/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Rakamlarla Ay-yıldızlılar... 
</HEADLINE>
<TEXT>

     A Milli Futbol Takımı'nın 12. Avrupa Şampiyonası 7. Eleme Grubu'nda 11 Ekim Cumartesi günü İngiltere ile oynayacağı ve grup liderinin belli olacağı karşılaşma için belirlenen 23 kişilik aday kadro tarih yazmaya hazırlanıyor. 
     80 yıllık geçmişinde şimdiye dek 390 milli maçı geride bırakan Türkiye, cumartesi günü İngiltere'yi yenerse, bu ülke milli takımına karşı ilk golü atmış, ilk galibiyeti almış olacak, aynı zamanda Avrupa Şampiyonası finallerine ilk kez direkt katılma başarısını gösterecek. 
     
     YAŞ ORTALAMASI 28 

     Milli Takımlar Teknik Direktörü Şenol Güneş'in belirlediği ve yaş ortalaması 28.26 olan 23 kişilik aday kadroda yer alan oyuncular içinde en genci 21 yaşındaki Tuncay Şanlı, en deneyimlisi ise 35 yaşındaki Bülent Korkmaz. 
     
     EN GOLCÜ VE EN UZUNU HAKAN ŞÜKÜR 

     Belirlenen aday kadronun boy ortalaması ise 1.79 metre. 
     Kadroda en çok gol atan ve en uzun futbolcu Hakan Şükür. 
     1.91 metre boyundaki Hakan Şükür, şimdiye dek 87 A milli maçta toplam 40 gol attı. 
     Millilerin en kısa oyuncusu ise 1.65 metrelik boyuyla Emre Belözoğlu. 
     
     EN ÇOK MİLLİ OLAN BÜLENT KORKMAZ 

     Milli Takım Kaptanı Bülent Korkmaz, aynı zamanda aday kadroda yer alan en deneyimli oyuncu. 
     Bülent Korkmaz, İngiltere maçına dek 90 kez A milli formayı giydi. 
     Aday kadro içindeki oyunculardan Zafer Özgültekin ise, 5 kezle en az A milli olan oyuncu. 
     
     TARİHİN EŞİĞİNDEKİ ADAY KADRO 

     Türkiye'nin, İngiltere ile oynayacağı tarihi maçın aday kadrosunda bulunan 23 futbolcu şöyle 
     

Futbolcu Yaş Boy Milli Gol Rüştü Reçber 30 1.86 85 - Ömer Çatkıç 29 1.82 15 - Zafer Özgültekin 28 1.83 5 - Alpay Özalan 30 1.88 83 4 Emre Aşık 30 1.88 20 2 İbrahim Üzülmez 29 1.77 11 - Fatih Akyel 26 1.80 58 - Bülent Korkmaz 35 1.80 90 3 Deniz Barış 26 1.85 6 - Ümit Davala 30 1.86 39 4 Sergen Yalçın 31 1.74 36 5 Tugay Kerimoğlu 33 1.76 89 2 Tayfun Korkut 29 1.84 42 1 Ergün Penbe 31 1.78 42 - Emre Belözoğlu 23 1.65 26 3 Okan Buruk 30 1.69 39 7 Gökdeniz Karadeniz 23 1.67 10 3 Yıldıray Baştürk 25 1.69 31 1 İlhan Mansız 28 1.84 18 6 Tuncay Şanlı 21 1.82 9 3 Hasan Şaş 27 1.77 28 2 Hakan Şükür 32 1.91 87 40 Nihat Kahveci 24 1.75 22 6      

     
</TEXT>
</DOC>
