<DOC>
<DOCNO> 155662 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/09/son/sontur02.html </URL>
<DATE> 2003/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayram Meral, milletvekili maaşlarının yarıya indirilmesini önerdi 
</HEADLINE>
<TEXT>

     CHP Ankara Milletvekili Bayram Meral, milletvekili maaşlarının yarıya indirilmesini önerdi. 
     TBMM Genel Kurulu'nda İş Kanunu Tasarısı'nın görüşmeleri devam ediyor. 
     Tasarının maddeleri üzerinde söz alan Meral, AK Parti milletvekillerinin söz atması üzerine, ''Bir zamanlar kızarmış kadayıfın başından kalkmıyordunuz. Yediğinizi unutmayın'' dedi. 
     Faizleri kimin aldığını soran Meral, ''İşçi mi, memur mu, emekli mi, esnaf mı alıyor faizi Yoksa işçilerin hakkını alıp teslim ettiğiniz vurguncular mı alıyor '' diye konuştu. 
     Görüşülen tasarı ile iş güvencesinin ortadan kaldırıldığını iddia eden Meral, yeni düzenlemelerin kölelik düzeni getirdiğini söyledi. 
     Meral, işçilerin tam maaşla geçinmekte güçlük çektiğini, tasarı ile yarım maaşa mahkum edilmek istediklerini iddia ederek, ''siz geçinebilir misiniz yarım maaşla Gelin bizim maaşlarımızı da yarıya indirelim. Var mısınız Oylayın Sayın Başkan, lütfen oylayın...'' dedi. 
     İşçilerin seferberlik döneminde alacakları ikramiyelerin tartışılmasının da yersiz olduğunu kaydeden Meral, işçilerin seferberlikte bedava çalışacaklarını söyledi. GATA'da tedavi gören gazilerin babalarının çoğunlukla işçi olduğunu anlatan Meral, ''Yakında bedelli askerliği de getirirsiniz. Eli kulağında. 10 bin euro alırsınız'' diye konutu. 
     
</TEXT>
</DOC>
