<DOC>
<DOCNO> 172412 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/29/son/sontur28.html </URL>
<DATE> 2003/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
"Papandreu YAŞ atamalarına ilişkin atıfta bulunmadı..." 
</HEADLINE>
<TEXT>

     Yunanistan'ın Ankara Büyükelçiliği, Yunanistan Dışişleri Bakanı Yorgo Papandreu'ya atfedilen ''AK Parti'nin YAŞ kararlarına bazı müdahalelerde bulunacağı'' yönündeki sözlerin doğru olmadığını bildirdi. 
     Büyükelçilikten yapılan açıklamada, Yunan makamları tarafından, ''Papandreu'nun hiçbir zaman resmi veya gayri resmi olarak Yüksek Askeri Şura'nın toplanması ve atamalarına ilişkin bir atıfta bulunmadığının'' bildirildiği kaydedildi. 
     Açıklamada, şöyle denildi 
     ''Bunun aksine, Papandreu, gerek açıklamalarıyla gerekse Türkiye'nin Avrupa perspektifini diğer Avrupa ülkelerinde olduğu gibi Yunanistan'da da takibi çerçevesinde, yetkili meclis gruplarının bilgilendirilmesi esnasında, metnin içeriğinden anlaşıldığı üzere, Türkiye'nin AB ile ortaklık ilişkileri açısından üstlendiği bazı yükümlülükleri yerine getirme çerçevesinde, Milli Güvenlik Kurulu ile ilgili bazı değişiklikleri içeren 7. Uyum paketine geniş bir şekilde atıfta bulunmuştur.'' 
     
</TEXT>
</DOC>
