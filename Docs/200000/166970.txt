<DOC>
<DOCNO> 166970 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/03/guncel/gun11.html </URL>
<DATE> 2003/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Milliyet'e atılan iftira konseyden döndü... 
</HEADLINE>
<TEXT>

     İSTANBUL Milliyet 

     Basın Konseyi Yüksek Kurulu, Milliyet muhabiri Ömer Erbil'in "Bu hayvanlar neden ölüyor" başlıklı haberinin asparagas uydurma olduğu yönündeki şik yeti oybirliğiyle yersiz buldu. Konsey'den yapılan açıklamada, ABD'nin Irak'a saldırısı öncesi Türkiye'nin Suriye sınırına yakın köyde meydana gelen hayvan ölümlerini konu alan habere ilişkin çeşitli medya organlarında, bu haberin uydurma olduğunun iddia edildiği belirtildi. Bunun üzerine Konsey Sözleşmesi'nin 11. maddesinin E fıkrası gereğince konuya ilişkin işlem başlatıldığı kaydedilen açıklamada, şöyle denildi 
     
     OYBİRLİĞİNE VARILDI 
     "Erbil, konseye gönderdiği savunmasında ve Yüksek Kurul toplantısına katılarak sorulara verdiği yanıtlarla haberin meşakkatli bir çalışma sonucu hazırlandığını dile getirdi. Yüksek Kurul da, Basın Meslek İlkeleri'nin 'Soruşturulması gazetecilik olanakları içinde bulunan haberler, soruşturulmaksızın veya doğruluğundan emin olunmaksızın yayımlanamaz' ve 'Gazeteci, görevini, taşıdığı sıfatın saygınlığına gölge düşürebilecek yöntem ve tutumlarla yapmaktan sakınır' şeklindeki maddelerinin ihlal edilmediği sonucuna vardı." 
     

</TEXT>
</DOC>
