<DOC>
<DOCNO> 175763 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/14/son/sontur08.html </URL>
<DATE> 2003/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Sarhoşlar, kendilerini uyaran bekçiyi bıçaklayıp öldürdü... 
</HEADLINE>
<TEXT>

     Samsun'da bir bekçi, alkol alıp çevreyi rahatsız edenleri uyarmak isterken uğradığı bıçakla saldırı sonucu öldürüldü. 
     Edinilen bilgiye göre, İlyasköy Polis Merkezi bünyesinde görev yapan 20 yıllık bekçi Sebahattin Kaytan 45 , Tepecik Köyü eski taşocağı yöresindeki evinin yakınlarında alkol alıp çevreyi rahatsız eden kişiler bulunduğu yolundaki şikayet üzerine olay yerine gitti. 
     Aradan uzun süre geçmesine rağmen Kaytan'ın geri dönmemesinden şüphelenen ailesi ve komşuları, söz konusu yere gittiklerinde 3 çocuk babası bekçinin cesediyle karşılaştı. 
     İlk belirlemelere göre bıçakla öldürüldüğü anlaşılan Kaytan'ın başında da darp izlerine rastlanırken, olayla ilgili soruşturma sürdürülüyor. 
     
</TEXT>
</DOC>
