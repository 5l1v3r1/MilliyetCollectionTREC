<DOC>
<DOCNO> 199497 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/03/son/sondun35.html </URL>
<DATE> 2003/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Loizidu "Türkiye, ilk kez insan haklarını çiğnediğini kabul etti" 
</HEADLINE>
<TEXT>

     Türkiye'nin, Avrupa İnsan Hakları Mahkemesi AİHM kararı uyarınca dün tazminat ödediği Güney Kıbrıs yönetimi vatandaşı Titina Loizidu, ''kararın 7 yıl sonra hayata geçirilmeye başlamasından memnun olduğunu'' söyledi. 
     Loizidu, avukatı Ahilleas Dimitriadis ile Rum kesiminde düzenlediği basın toplantısında, ''Uzun bir mücadele verildiğini'' belirterek, ''Tazminatı ödemekle Türkiye'nin, ilk kez insan haklarını 'çiğnediğini' kabul ettiğini'' iddia etti. 
     Rum kadın Titina Loizidu, kendisine destek verenlere, özellikle de Yunanistan hükümetiyle Kıbrıs Rum yönetimine teşekkür etti. 
     Avukat Ahilleas Dimitriadis ise ''Türkiye'nin tazminatı ödemeye zorlanmasının önemli bir gelişme olduğunu'' kaydetti. 
     
</TEXT>
</DOC>
