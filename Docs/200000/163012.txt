<DOC>
<DOCNO> 163012 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/13/son/sontur19.html </URL>
<DATE> 2003/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir aile dramı... Üvey çocukları anneyi evden kovdu... 
</HEADLINE>
<TEXT>

     Iğdır'da, eşi öldükten sonra üvey çocukları tarafından iki çocuğuyla birlikte evden kovulan genç kadın, Iğdır Valisi Musa Küçükkurt'tan yardım talebinde bulunarak, kendisini babasının da istemediğini söyledi. 
     Iğdır Valisi Küçükkurt, Mürşitali Köyü ziyaretinde köy sakinlerinin sorunlarını dinledi. 
     Küçükkurt'un karşısına iki çocuğuyla birlikte gelen ve eşi öldükten sonra üvey çocukları tarafından evden kovulduğunu anlatan Nebile Mühim, daha sonra baba evine döndüğünü, ancak babasının ve kardeşlerinin de kendisine bakamayacağını söyleyip gitmesini istediklerini anlattı. 
     Çocuklarıyla birlikte dışarıda kaldığını ve ne yapacağını şaşırdığını belirten Mühim, Vali Küçükkurt'tan kendisine sahip çıkılmasına ve yaşayabileceği bir yer imkanı verilmesini istedi. 
     Vali Küçükkurt da, gereken yardımın en kısa sürede yapılacağı sözünü verdi. 
     
</TEXT>
</DOC>
