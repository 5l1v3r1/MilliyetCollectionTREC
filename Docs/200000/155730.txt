<DOC>
<DOCNO> 155730 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/10/guncel/gun90.html </URL>
<DATE> 2003/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
Serin Duruş 
     Alper Mestçi - Hüseyin Özcan 
serindurus milliyet.com.tr Fax 0212 505 69 19 

MATRİX RELOADED...      Matrix’in devamıdır kendisi. Yurtta, KKTC’de ve dış temsilciliklerde büyük bir merakla gösterime girmesi bekleniyor. Tüm dünyayı SARS’an, "Saddam’ın yerinden" bile çok merak edilen, hasılat rekorları kırması beklenen Matrix-2’ye bu kadar ilgi gösterilmesinin vardır bir sebebi elbet. Efektleri deyin, hız deyin, verdiği mesaj, yakışıklı güzel oyuncuları, ya da... Ne derseniz deyin, çıtayı yükseğe koydu, kendisiyle yarışıyor... 
     Peki bizim Matrix’imiz olabilir mi Matrix-1’den öğrendiğimiz kadarıyla Neo, Morpheus, Trinity ve diğerleri, oradan oraya telefon hatlarıyla yolculuk ediyorlar. Bu durumda bizim Matrix’imiz olamaz. Çünkü... 
     1 Girdiği hat borçtan dolayı kesilmiş olabilir. Neo’nun "Yahu İnsanlığı kurtaracaktım " şeklindeki itirazı da sonuç vermez. "Önce öde, sonra kurtarırsın hemşerim" şeklinde bir cevap alır, boynu bükük ödeme kuyruğuna girer, karizmayı çizer... 
     2 Girdiği hattan "topluiğne saplamak suretiyle" kaçak hat çekilmiş olabilir. O da ne Neo, kel alaka bir yerde belirmiş, meramını anlatmaya çalışırken odunla bir güzel pataklanmış... 
     3 Girdiği hat 900’lü hatta çıkabilir. Bir fatura gelir, beli -bu sefer öne doğru- bükülür. Hayatı boyunca limon satıp borcunu ödemeye çalışır... 
     4 Hatlar karışabilir. "Aluöö, naaber la amcaoğlu, naapıyon, var mı terslik " şeklinde bol acılı bir konuşma içinde telef olabilir... 
     5 Asena’nın hattına girmiştir, küt diye yanına düşer. İbo gelir, su şişesiyle ikisinin de kafasını gözünü "şaka" mahiyetinde patlatır. Neo, ilk gördüğü yerde Ajan Smith’i öper... 
     6 Ateş Hattı’na girmiştir. Reha bu, yakaladı mı bırakmaz. "Acı var mı Matrix’te acı " ve "Efenim Matrix caiz midir " sorularına maruz kalır. Neo bir daha toparlayamaz... 
     7 "En Büyük Yarışma Bu Yarışma" hattına düşmüştür. Neco ya da Öz Elifnağme Elif’in muhteşem diyaloglarıyla beyin travması geçirir... 
     8 Seren Serengil’in aşk hattından stüdyosuna düşer. Şarkılarını dinleeeer, dinleeeer, gerisini hatırlamaz... 
     9 Başbakanlık hattına girer. ABDlisi, Suriyelisi, İranlısı, Kıbrıslısı, ABlisi hep bir arada konuşur, kimse anlaşamaz. Neo’nun karar mekanizması hasar görür, Matrix dağılır Crash olur ... 
     10 Girdiği hat Nez’in hattı olabilir. Ve eğer okuldan biri Nez’i aramışsa işte o zaman asıl işe yarar Neo. Dikilir karşısına "Yahu Matrix’te olan biz miyiz, kabus olan sen misin Okuldan kendini niye arattırıyorsun Bak şurda mavi ve kırmızı iki hap var, ikisini de iç de bir kendine gel" der. Nez iki hapı da içer, sistem göçer. Gerisi derin karanlık... 
     
     Eee, Sorun Nedir 
     "Cumhurbaşkanı Sezer, geçici bir sıkıntıdan söz ediyor ve bunun geçeceğini söylüyor..." centerfont size "4" color " 0A69C9"b b font center Ifont size "2" color " A50000" font I 
</TEXT>
</DOC>
