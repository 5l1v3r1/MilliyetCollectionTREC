<DOC>
<DOCNO> 151186 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/20/son/soneko04.html </URL>
<DATE> 2003/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
TEKEL'in ikiz kuleleri satışa çıkarılıyor 
</HEADLINE>
<TEXT>

     Özelleştirme kapsamında yer alan TEKEL'in Ankara'daki Genel Müdürlük Binası İkiz kuleler , önümüzdeki aylarda satışa çıkarılıyor. 
     TEKEL Genel Müdürü Sezai Ensari, binanın bu haliyle satılması için teknik hazırlıkların sürdüğünü belirtirken, 1, 1.5 ay içinde ihaleye çıkmayı düşündüklerini açıkladı. 
     Ensari, ilk başta Tekel Başmüdürlüğü olarak mütevazı biçimde planlanan binanın projesinin daha sonra Başbakanlık binası yapılmak üzere değiştirildiğini ve büyüdüğünü hatırlattı. Şu anda binanın yüzde 80'i bitirildiğini anlatan Ensari, bu sene ayrılan ödeneğin binanın tamamlanması için yetmeyeceğini söyledi. 
     Öte yandan, 2003 Yılı Yatırım Programı verilerine göre, yapımına 1998 yılında başlanan TEKEL'in ikiz kulelerinin inşaatının önümüzdeki yıl tamamlanması bekleniyor. 
     Toplam proje tutarı 284 trilyon 235 milyar lira olan ikiz kulelere 2002 yıl sonuna kadar yapılan harcama 219 trilyon 235 milyar lirayı buldu. 
     İkiz kulelerin yapımının bitirilebilmesi için 65 trilyon liralık harcamaya gereksinim duyulurken, bu yıl 22 trilyon liralık ödenek ayrıldı. 
     





</TEXT>
</DOC>
