<DOC>
<DOCNO> 191931 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/29/magazin/mag01.html </URL>
<DATE> 2003/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Mehmet Ali Erbil yayında fenalaştı 
</HEADLINE>
<TEXT>

   Kanal D'de canlı yayımlanan yarışma programında rahatsızlanan Mehmet Ali Erbil, hastaneye kaldırıldı 
      DENİZ ALTUNTAŞ 
   
   Mehmet Ali Erbil, canlı yayında rahatsızlanınca hastaneye kaldırıldı. Erbil, Kanal D'de yayımlandığı ilk gün seyircilerden büyük ilgi gören "Şansa Dansa" yarışması için dün akşam saatlerinde yine kamarelar karşısına geçti. Saat 17.20'de başlayan canlı yayında bir saat sunuculuk yapan Erbil, kendisini iyi hissetmeyince görevini "Şansa Dansa"nın hakemi Tolga Üstün'e devretti. 
   Erbil, "Kaçış sendromu"na yakalandıktan sonra kendisini tedavi eden doktoru Jan Klod Kayuka'nın görev yaptığı Alman Hastanesi'ne kaldırıldı. 
   
   '1 gece kalacak' 
   Erbil'in ciddi bir durumu olmadığını açıklayan Dr. Kayuka, "Her ay düzenli serum alıyor. Erbil'in seruma bir gün kala grip, oruç ve yorgunluğa bağlı halsizlikten hastaneye geldiğini belirten Dr. Kayuka, "Hastanede bir gece kalacak ve serumunu alacak. Öğlen de taburcu olacak" diye konuştu. 
   
   
</TEXT>
</DOC>
