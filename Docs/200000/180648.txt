<DOC>
<DOCNO> 180648 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/06/siyaset/asiy.html </URL>
<DATE> 2003/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Danıştay'dan sert çıkış 
</HEADLINE>
<TEXT>

   Danıştay, 7 Eylül'deki sınavın yürürlüğünün durdurulmasını 'siyasi karar' olarak tanımlayan Çelik'e, 'Yargısal denetimi içine sindir' dedi 
      ANKARA Milliyet 

   
   Danıştay'la Milli Eğitim Bakanı Hüseyin Çelik arasında yoksul öğrencilerin özel okullarda ücretsiz okutulmasına ilişkin sınavın yürürlüğünün durdurulmasıyla ilgili tartışma büyüyor. Danıştay Başkanlığı, Nöbetçi Daire'nin verdiği yürürlüğü durdurma kararının "siyasi" olduğu iddia eden Çelik'e "Yargısal denetimi içine sindir" yanıtını verdi. Danıştay, dün yaptığı açıklamada, 7 Eylül'de yapılması planlanan sınavla ilgili yürütmenin durdurulması talebinin ivedilikle incelemeye alındığını ve karara bağlandığı belirtildi. Açıklamada, Çelik'in değerlendirmelerinin "üzücü" olduğu belirtilerek şöyle denildi 
   
   'ÖZENSİZ ÜSLUP VE TAVIR' 
   "Yargı kararlarını uygulamakla görevli bakanın, gerekçesini bilmediği karar nedeniyle Danıştay'a asılsız suçlamalarda bulunması üzüntü vericidir. Kamusal yetkileri kullananlar, yargısal denetime tabi bulunduklarını içlerine sindirdikleri ölçüde hukukun üstünlüğü sağlanabilir. Bakanın, kabul edilemez nitelikteki özensiz üslup ve tavrının, Danıştay'ın idarenin yargısal denetimi yapma işlevini etkilemeyeceği bilinmelidir." 
   
   Çelik'in yanıtı gecikmedi    'Yıldırım hızıyla karar verilmiştir'    Danıştay'ın açıklamasına yanıt veren Bakan Çelik, "Ülkemizde insanların mağduriyetine yol açan birçok işle ilgili idari davalar, yıllarca sonuçlanmazken bu konuda açılan davaların, yıldırım hızıyla karara bağlanması kamuoyunun dikkatinden kaçmamıştır. Projemiz en azından bu yıl için gerçekleştirilememiştir" dedi. 
</TEXT>
</DOC>
