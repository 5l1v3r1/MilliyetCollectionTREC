<DOC>
<DOCNO> 168588 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/10/son/sontur27.html </URL>
<DATE> 2003/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Çocukların kavgasına büyükler taş ve soparlarla karıştı... 
</HEADLINE>
<TEXT>

     Gaziantep'te, çocuklar arasında başlayan, büyüklerin katılımıyla büyüyen kavgada, 5 kişi yaralandı. 
     Dumlupınar Mahallesi'nde, iki çocuk arasında yaşanan kavga sonrasında, Tavukçu ve Koyuncu aileleri fertleri birbirine girdi. Taş, sopa ve bıçakların kullanıldığı kavgayı önlemeye çalışan polis, olay yerine çok sayıda ambulans ve çevik kuvvet ekibi gönderilmesini istedi. 
     Çevik Kuvvet Şube Müdürlüğü'nün yanı sıra Emniyet Müdürlüğü'nün diğer birimlerinde görevli polislerin de müdahalesiyle güçlükle sona erdirilen kavgada yaralanan Cuma T. ile Mehmet, Hanifi, Hatice ve İbrahim Halil K. ambulanslarla Gaziantep Devlet Hastanesi'ne kaldırıldı. Yaralılar, tedavilerinin ardından gözaltına alındı. 
     
</TEXT>
</DOC>
