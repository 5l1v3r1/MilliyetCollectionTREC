<DOC>
<DOCNO> 185462 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/30/yasam/ayas.html </URL>
<DATE> 2003/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kayıp' dediği kocasını öldürtmekle suçlanıyor 
</HEADLINE>
<TEXT>

   Piknik alanındaki vahşette düğüm çözülüyor Adana'da 5 kişinin katledilmesiyle ilgili, öldürülen Hasan Ak'ın eşi Perihan, sevgilisi ve 2 arkadaşı gözaltına alındı 
      YÜKSEL EKER, FATİH KARAÇALI DHA 
   
   Adana'da ikisi çocuk, beş kişinin öldüğü katliamda, 12 gün sonra önemli bir gelişme yaşandı. Öldürülen Hasan Ak'ın eşi Perihan, sevgilisi ve iki arkadaşıyla birlikte gözaltına alındı soruşturma, 'intikam ve kıskançlık cinayeti olabileceği' yönünde genişletildi. Perihan Ak'ın 25 cinayete katılıp katılmadığı ve sadece azmettirici olup olmadığı henüz kesinleşmezken, eşleri öldürüldüğü için daha önce gözaltına alınan Muharrem Kayan ve Abdullah Yalçın da serbest bırakılmadı. Kesin delillere ulaşılması için savcılıktan iki gün gözaltı süresi alındı. 
   
   Bir cinayetle, üç hedef 
   İddialara göre beş kişinin öldüğü vahşette şu gelişmeler yaşandı Perihan Ak, Hasan Ak'tan 29 sevgi görmüyordu, çünkü eşi, Cennet Kayan'a 22 gönlünü kaptırmıştı. Komşuları Serpil Serttaş'ın 26 bu ilişkiye destek verdiğini düşünen Perihan Ak, tüm çabalarına rağmen eşinin eviyle ve çocuğuyla ilgilenmesini sağlayamadı. Bu dönemde kendisi de gönlünü, bir başkasına kaptırdı. Perihan Ak, bir cinayetle hem eşini, hem de iki kadını cezalandıracak, sevgilisiyle rahat yaşayacaktı. Ancak Ak'ın 17 Eylül'de kaybolan eşi için 24 Eylül'de savcılığa başvurması, şüpheleri artırdı. Hedef saptırmak istediği öne sürülen Ak, başvurusunda "Aynı mahallede oturan Muharrem Kayan, Cennet Kayan ve Hüseyin Tokgöz eşimin nerede olduğunu biliyor" demişti. 
   
   'Bir türlü vazgeçemedi' 
   Hasan Ak'ın kardeşi Selim Ak, ağabeyinin yaşadıklarını şöyle anlattı "Ağabeyimin ilk eşi Leyla ve iki yaşındaki kızı Selenay altı yıl önce trafik kazasında öldü. Perihan'la üç yıl önce yaptığı bu evlilikten dünyaya gelen kızına da Selenay adını verdi. Ağabeyim, eski eşine ve kızına çok düşkündü. Ailesini, kızını seviyordu ama Cennet Kayan'la ilişkisinden de bir türlü vazgeçmiyordu." 
   Hasan Ak, Cennet Kayan ve Serpil Serttaş, Sarıçam piknik alanında av tüfeğiyle vurularak öldürülmüştü. Kayan'ın kızı Buse 2 ve Serttaş'ın imam nik hıyla birlikte yaşadığı eşinden dünyaya gelen Çağrı 2 , açlık ve vahşi hayvanların saldırısı sonucu hayatını kaybetmişti. 
   Perihan Ak'tan sonra, Ak'ın evinde kiracı olarak oturan Ferhat Çalayın da dün jandarma tarafından gözaltına alındı. 
   
   
</TEXT>
</DOC>
