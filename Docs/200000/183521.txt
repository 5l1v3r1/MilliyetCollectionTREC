<DOC>
<DOCNO> 183521 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/20/siyaset/siy03.html </URL>
<DATE> 2003/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Demokrat senatör Kennedy, Bush'tan hesap sordu 
</HEADLINE>
<TEXT>
   'Bir Texas sahtek rlığı' 
      DIŞ HABERLER SERVİSİ 

   
   ABD'de Kennedy ailesinden gelen Demokrat Parti Massachusetts Senatörü Edward Kennedy, Irak'ta savaşa girilmesinin, "Texas'ta hazırlanan bir sahtek rlık" olduğunu söyledi. 
   Associated Press haber ajansına verdiği röportajla iddialarını dile getiren Kennedy, Irak, ABD için acil bir tehdit oluşturmadığı halde bu politikanın, Bush yönetimine siyasi kazanım sağlamak için Cumhuriyetçi Parti tarafından, "Texas'ta hazırlandığını" savundu. 
   Kennedy, Bush yönetiminin her ay savaşa harcadığı 4 milyar doların 1.5 milyar doları için hesap veremediğini iddia ederken, açıklanamayan bu harcamanın, Irak'a asker göndermeleri için yabancı ülkelerin liderlerine rüşvet olarak verildiğine inandığını söyledi. 
   Bush yönetiminin şu andaki Irak politikasının ise "başıboş" olduğunu savunan Kennedy, ABD'nin, Irak'a savaş açmak için elindeki istihbaratı çarpıtıp yanlış sunduğunu ileri sürdü. Kennedy, "Irak'tan acil bir tehdit yoktu. Bu mesele, Texas'ta pişirildi, ocak ayında Cumhuriyetçi Parti liderliğine savaşın yapılacağı, siyasi olarak bunun iyi olacağı söylendi. Bütün bu Irak savaşı bir sahtek rlık" diye konuştu. 
   
</TEXT>
</DOC>
