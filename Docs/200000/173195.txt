<DOC>
<DOCNO> 173195 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/02/son/sontur01.html </URL>
<DATE> 2003/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Çocuk uzun boylu Erdoğan'a sordu "Siz 12 dev adam mısınız .." 
</HEADLINE>
<TEXT>

     Başbakan Recep Tayyip Erdoğan, İçişleri Bakanı Abdülkadir Aksu ve bazı milletvekilleriyle köftecide akşam yemeği yedi. 
     Başbakan Erdoğan, Yüksek Askeri Şura toplantısının ardından AK Parti Genel Merkezi'ne geçerek, bir süre burada çalıştı. 
     Erdoğan, daha sonra parti genel merkezine gelen İçişleri Bakanı Aksu ile beraber, Köroğlu Caddesi'ndeki Canbo Restoran'a gitti. Erdoğan, burada Aksu ve bazı milletvekilleriyle akşam yemeği yedi. 
     Yemeğin ardından evine giden Erdoğan, aracından indikten sonra kendisini karşılayan çocuklarla tokalaştı ve onlara bisküvi dağıttı. 
     Bir çocuk, Erdoğan'a ''Boyunuz ne kadar uzunmuş, televizyonda kısa görünüyor'' derken, başka bir çocuk da ''Siz 12 dev adam mısınız'' diye sordu. Erdoğan, çocuğa, ''Yok. Ben de onların yanında sizin gibi kalıyorum'' karşılığını verdi. 
     Mahalledeki vatandaşların da geçmiş olsun dileklerini kabul eden Erdoğan'a bazı komşuları camdan el salladılar. 
     
</TEXT>
</DOC>
