<DOC>
<DOCNO> 190990 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/24/son/soneko13.html </URL>
<DATE> 2003/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Sanayiida kapasite kullanım oranı yüzde 83.6'ya çıktı 
</HEADLINE>
<TEXT>

     İmalat sanayiinde üretim değeri ağırlıklı kapasite kullanımı bu yılın Eylül ayında, geçen yılın aynı ayına göre artarak yüzde 83.6 seviyesinde gerçekleşti. 
     İmalat sanayiinde kapasite kullanımı, geçen yılın aynı ayında yüzde 79.7 olmuştu. 
     Eylül ayında işletmelerin tam kapasiteyle çalışamama nedenleri bir önceki yılın aynı dönemi ile karşılaştırıldığında, iç pazarda talep yetersizliği yüzde 58.6'dan yüzde 64.5'e, dış pazarda talep yetersizliği yüzde 11.5'den yüzde 16.1'e yükseldi. 
     Tam kapasite ile çalışamama nedenleri arasında mali imkansızlık yüzde 2.1, yerli mallarda hammadde yetersizlik yüzde 2.8, işçilerle ilgili meseleler yüzde 2.7, yüzde 1.3 ile de ithal mallarda hammadde yetersizliği izledi. 
     
     2003 YILI EKİM AYI BEKLENTİSİ 
     İşyerlerinin üretim, yurtiçi satış, satış fiyatları ve hammadde fiyatları konusunda 2003 yılı Eylül ayı gerçekleşme durumuna ilişkin görüşleri ve 2003 yılı Ekim ayı beklentileriyle ilgili bir değerlendirme yapıldı. 
     Yapılan bu değerlendirmeye göre işyerlerinin 2003 yılı Eylül ayına ilişkin görüşlerinin ağırlıklı ortalamaları, bir önceki yılın Eylül ayı hakkındaki görüşlerinin ağırlıklı ortalamaları ile karşılaştırıldığında, işyerlerinin bu ayda bir önceki yılın aynı ayına göre üretimlerinin ve yurtiçi satışlarının arttığı, satış ve hammadde fiyatlarındaki artışın ise düştüğü görüşünde oldukları belirlendi. 
     Yine aynı işyerlerinin 2003 yılı Ekim ayı beklentilerinin ağırlıklı ortalamaları, bir önceki yılın Ekim ayı beklentilerinin ağırlıklı ortalamaları ile karşılaştırıldığında, işyerlerinin yine bir önceki yılın aynı ayına göre üretimlerinin artacağı, yurtiçi satışlarının azalacağı, satış ve hammadde fiyatlarındaki artışın ise düşeceği beklentisi içinde oldukları görüldü. 
     Rakamlar bazında yapılan değerlendirmeye göre, Ekim ayında üretimde, işyerlerinin yüzde 50.5'si artış, yüzde 17.1'i ise azalış bekliyor. 
     Söz konusu ayda, yurtiçi satışlarda ise aynı işyerlerinin yüzde 20.2'si artış, yüzde 46.5'i azalış, satış fiyatlarında yüzde 10.1'i artış, yüzde 14.5'i ise azalış beklentisi içinde bulunuyor. 
     Hammadde fiyatları konusunda da işyerlerinin yüzde 26'sı artış, yüzde 6.5'uğu azalış olacağı görüşünü belirtti. 
     
</TEXT>
</DOC>
