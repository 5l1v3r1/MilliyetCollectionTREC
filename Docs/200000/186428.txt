<DOC>
<DOCNO> 186428 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/04/son/sondun05.html </URL>
<DATE> 2003/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İgNobel "taksi şoförlerinin beyinleri" araştırmasına verildi 
</HEADLINE>
<TEXT>

     ABD'nin ünlü Harvard Üniversitesi'nin her yıl dağıttığı ''İgNobel'' ödüllerinin bu yılki sahipleri belli oldu. 
     Boston yakınlarındaki Harvard Üniversitesi'nin tiyatro salonunda yapılan törende ''İgNobel'' İgnoble İğrenç jürisi, taksi şoförlerinin beyinleri ve ''güvercinlerin bronz heykellere neden ilgi göstermediği'' konusundaki araştırmaları ödüllendirdi. 
     Kanawaza Üniversitesi'nden Japon Yukio Hirose, güvercinlerin neden bronz heykellerle ilgilenmediğini anlattığı çalışmasıyla kimya ödülünün sahibi oldu. 
     Tıp ödülü, çalışmalarıyla Londra'daki taksi şoförlerinin beyinlerinin, diğer Londralılarinkine göre daha gelişmiş olduğunu ispatlayan 7 İngiliz bilim adamının oldu. 
     Stockholm Üniversitesi'nden 3 bilim adamı da, ''tavukların güzel kişileri tercih ettiklerini gösteren'' araştırmalarıyla ödül aldı. 
     Bir yaban ördeğinin ölü bir hemcinsiyle çiftleştiğini ilk kez bilimsel olarak ispatlayan Hollandalı bir araştırmacı da İgNoble biyoloji ödülünü kazandı. 
     İgNoble Edebiyat ödülü ise, beyzbol şapkalarını ters takanların ve süper marketlerdeki ekspres kasalara, izin verilenden daha fazla malın ücretini ödeyenlerin oranı gibi konuları inceleyen New Yorklu John Trinkaus'a verildi. 
     
</TEXT>
</DOC>
