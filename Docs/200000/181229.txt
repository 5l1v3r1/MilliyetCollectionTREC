<DOC>
<DOCNO> 181229 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/09/son/sondun22.html </URL>
<DATE> 2003/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Berlin'de en başarılı parlamenter sitesi Mutlu'nun... 
</HEADLINE>
<TEXT>

     Alman Birlik 90 Yeşiller Partisi Berlin Eyalet Meclisi üyesi Özcan Mutlu'nun internet sayfası, Berlin'deki parlamenterler arasında en başarılı internet sayfası seçildi. 
     ''Politik Kommunikation'' Politika ve İletişim adlı dergi tarafından yapılan araştırmada, Berlin eyaletinde genelde Hıristiyan Demokrat Birlik Parti CDU ve Sosyal Demokrat Parti SPD üyesi milletvekillerinin internet sayfaları başarılı bulunurken, Mutlu'nun, Yeşiller gurubunun internet sayfasına sahip olan tek milletvekili olmasına rağmen, en başarılı sayfaya sahip olduğu belirtildi. 
     Berlinli milletvekillerinin internet sayfalarında içerik ve hizmet açısından büyük farklılıklar görüldüğü, Mutlu'nun ise bu konularda çok başarılı bulunduğu ifade edildi. 
     
</TEXT>
</DOC>
