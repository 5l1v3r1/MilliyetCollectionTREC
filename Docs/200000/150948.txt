<DOC>
<DOCNO> 150948 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/19/yazar/theper.html </URL>
<DATE> 2003/04/19/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Polis ne yapar 
</HEADLINE>
<TEXT>

     Hayır polisin görevi değişmedi ama bana öyle geliyor ki zihniyeti değişti. 
     Önce görevinin neden değişmediğini, görevinin ne olduğunu bir özetleyeyim. 
     Bir kere daha önce yazdığım gibi bırakın polisi sade bir vatandaşın bile bir üçüncü şahsın canına ve namusuna kastedildiği hallerde onu imkanı dahilinde kurtarma görevi var. Buna "üçüncü şahıs lehine meşru müdafaa" diyoruz. Mütecavize şiddet uygulamak bu halde meşrudur. 
     Bundan sonra geliyorum "Polis Vazife ve Selahiyet Kanunu"na 
     Daha birinci maddesi 
     "Polis, asayişi, amme, şahıs, tasarruf emniyetini ve mesken masuniyetini korur. Halkın ırz, can, vs. malını muhafaza ve ammenin istirahatini temin eder." 
     Sonra ikinci madde 
     "Can, ırz veya mal emniyetini korumak için, yetkili amir tarafından verilecek sözlü emirler, derhal yerine getirilir. Bu emirlerin yazılı olarak verilmesi istenilemez." 
     Şimdi 13. madde 
     "Suçüstü halinde veya gecikmesinde sakınca bulunan diğer hallerde suç işlendiğine veya suça teşebbüs edildiğine dair kuvvetli iz, eser, emare veya delil bulunan şüphelileri yakalar ve gerekli kanuni işlemi yapar." 
     Son olarak da 16. madde 
     "Polis aşağıdaki hallerde silah kullanmaya salahiyetlidir. 
     ... 
     Başkasının ırz ve canına vukubulan ve başka suretle meni mümkün olmayan bir taarruzu savmak için..." 
     Şimdi bu saydıklarımla, iki olaydaki polisin tutumunu bir karşılaştırın. Bir de emniyet müdürünün "Polis, bıçaklı saldırganlara ateşli silahla karşılık verseydi suçlu duruma düşerdi" sözünü de değerlendirin. 
     
     







</TEXT>
</DOC>
