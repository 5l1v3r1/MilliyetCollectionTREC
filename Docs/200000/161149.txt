<DOC>
<DOCNO> 161149 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/05/spor/spo15.html </URL>
<DATE> 2003/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

Kaleci resti      FUTBOL Federasyonu bu sezondan itibaren yeni yabancı kaleciler için kulüplerin alt yapı fonuna 100 milyar lira ödeme yapmasını zorunlu hale getirdi. Bu arada yabancı sayısının azaltılmasına ilişkin talimat resmi gazetede yayınlandı. 
     
Aday Hagi      BURSA'NIN 27 Haziran'daki kongresinde aday olacak Fikret Üstenci, teknik direktörlük için Hagi ile temasa geçtiklerini söyledi. Üstenci, Rumen hocaya kaset yolladıklarını belirtti. 
     
Erman tamam      SAMSUNSPOR, Trabzonsporlu Erman Güraçar ile prensip anlaşmasına vardı. Tecrübeli oyuncuyla 2 yıllık sözleşme imzalanacağı öğrenildi. 
     
Şartı var      ÇAYKUR Rizespor ile prensipte anlaştığını açıklayan Hikmet Karaman imza atmak için istediği koşulların oluşmasını beklediğini söyledi. Karaman, "Bir hedef koyulmalı, tesisler iyileştirilmeli" dedi. 
     
Cem bitti      GAZİANTEP, Göztepe'nin 26 yaşındaki orta saha oyuncusu Cem Baki ile her konuda anlaştı. Tecrübeli oyuncunun bugün 3 yıllık imza atacağı bildirildi. 
     

</TEXT>
</DOC>
