<DOC>
<DOCNO> 154881 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/06/son/sonspo22.html </URL>
<DATE> 2003/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Hakemlerden TV yorumcularına taşlama... 
</HEADLINE>
<TEXT>

     Televizyon kanallarında maç yorumu yapan eski hakemler, Kocaeli'de düzenlenen kokart takma töreninde animasyonlarla eleştirdi. 
     Türkiye Faal Futbol Hakemleri ve Gözlemcileri Derneği'nin TFFHGD il hakemi olan 31 kişiye kokart takma töreninde, Kocaeli Üniversitesi Beden Eğitimi Spor Yüksekokulu öğrencilerinin hazırladığı ve televizyonlardaki maç yorumu yapılan programları eleştiren animasyon gösterisi sunuldu. 
     Sunumda, bazı eski hakemlerin televizyon programlarındaki ifadeleri, yorumları ve maçlardaki pozisyonların ayrıntıları konusunda sergiledikleri yaklaşımlar esprili bir dille ele alındı. 
     Dernek Başkanı ve FİFA kokartlı hakem Mustafa Çulcu, konuya ilişkin değerlendirmesi sorulunca, ''Yorum yapamam, bize konuşma yasağı var'' dedi. 
     Çulcu, kokart takılması sırasındaki konuşmasında, il hakemi olan 31 kişinin başarısı için ellerinden geleni yaptıklarını belirterek, şunları kaydetti 
     ''Gençlere hizmet etmek beni mutlu ediyor. Yeni hakemlerin her türlü sorularına yanıt vermeyi ve sorunlarının çözümüne yardımcı olmayı görev kabul ediyoruz. Bizler de ağabeylerimizin yardımlarıyla buralara geldik. Yeni hakemlerin yetişmesinde emeği olan İl Hakem Kurulu, gözlemci ve kıdemli hakemlere teşekkür ediyoruz.'' Konuşmanın ardından il hakem kokartı şeklindeki pasta kesildi. 
     
</TEXT>
</DOC>
