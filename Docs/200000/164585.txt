<DOC>
<DOCNO> 164585 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/21/son/sondun12.html </URL>
<DATE> 2003/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Pakistan, Bin Ladin'in banka hesaplarını dondurdu... 
</HEADLINE>
<TEXT>

     Pakistan, aralarında El Kaide terör örgütünün lideri Usame Bin Ladin ve diğer bazı El Kaide yetkililerinin de bulunduğu 15 kişi ve terör örgütüne ait banka hesaplarını dondurdu. 
     Pakistan'da yayımlanan The News gazetesinin haberinde, açıklanmayan bir tarihte dondurulan hesaplarda Bin Ladin'e ait sadece 1.927 dolar ve 17 bin 815 rupi 307 dolar bulunduğu belirtildi. 
     Haberde, Bin Ladin'e ait hesapların, Peşaver'deki bankalarda açıldığı, hesapların dondurulmasıyla ilgili ayrıntılarınsa Devlet Başkanı Pervez Müşerref'in ABD ziyareti öncesinde parlamentoya iletildiği kaydedildi. ABD'nin de banka hesaplarının dondurulmasından haberdar edildiği belirtildi. Usame Bin Ladin'in servetinin, onlarca milyon dolar olduğu tahmin ediliyor. 
     Haberde, El Kaide ya da Afganistan'daki devrik Taliban rejimiyle bağlantısı olduğundan şüphelenilen kişi ve örgütlere ait dondurulan hesaplarda toplam 10,7 milyon dolar olduğu kaydedildi. 
     Pakistan, ABD'nin terörle mücadele kampanyasının başta gelen destekçileri arasında bulunuyor. 
     Müşerref'in, ABD Başkanı George Bush ile 24 Haziran'da Camp David'de biraraya gelmesi bekleniyor. 
     
</TEXT>
</DOC>
