<DOC>
<DOCNO> 158795 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/25/spor/spo15.html </URL>
<DATE> 2003/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

Ada'da sıkıntı      AVRUPA Şampiyonası Elemeleri'ndeki en ciddi rakibimiz olan İngiltere'de 11 Haziran'daki Slovakya maçında defansında sıkıntı yaşıyor. Sol Campbell, Woodgate, Brown, Garry Neville ve Terry gibi isimlerin bu karşılaşmaya yetişmesinin zor olduğu, sakatlıktan yeni çıkan Ferdinand'ın da henüz iyileşmediği belirtildi. 
     
Ferrari'ye rakip      FORMULA 1'İN iddialı takımlarından McLaren Mercedes'in yeni modeli MP4 - 18, gelecek ay Almanya'nın Nurburgring pistinde koşulacak Avrupa Grand Prix'sinde start alacak. McLaren'in genel direktörü Martin Whitmarch, yeni modelin amacının Ferrari'yi geçmek olduğunu da belirtti. 
     
Romanya'ya yenildik      16. Dünya Bayanlar Hentbol Şampiyonası Avrupa elemeleri Play-Off baraj ilk maçında Türkiye, Romanya'ya 38-29 mağlup oldu. Ay-Yıldızlı ekibimiz karşılaşmanın ilk yarısını 15-14 önde kapamasına rağmen rakibine yenilmekten kurtulamadı. 
     
Bulut'tan ödül      TÜRKİYE Yıldız Gençler Basketbol Şampiyonası'nda güçlü rakiplerini yenerek mutlu sona ulaşan ve şampiyonluğu kucaklayan Bahçelievler Elit Koleji ödüllerine kavuştu. Manisa'da düzenlenen turnuvada şampiyon olan Elit Koleji'nin birincilik ödülünü Bahçelievler Belediye Başkanı Saffet Bulut verdi. 
     

</TEXT>
</DOC>
