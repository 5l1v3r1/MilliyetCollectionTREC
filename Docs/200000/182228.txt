<DOC>
<DOCNO> 182228 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/14/yasam/yas04.html </URL>
<DATE> 2003/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Ozon deliği hortladı 
</HEADLINE>
<TEXT>

   'Küçülüyor, küçüldü' derken, Antarktika üzerindeki ozon tabakası deliğinin rekor seviyede büyüdüğü ortaya çıktı 
   DIŞ HABERLER SERVİSİ 
   
   İngiliz Antarktika Araştırmaları'nda görevli bilim adamları, ozon tabakasındaki deliğin yılın bu zamanı için rekor düzeyde büyüdüğünü ve birkaç hafta içinde, daha fazla büyüyebileceğini açıkladı. 
   Araştırma merkezinden Jonathan Shanklin, ozon tabakasındaki deliğin yaklaşık 17 milyon kilometre kareye ulaştığını, bu rakamın ağustos ayından bu yana ölçülen en büyük değer olduğunu söyledi. 
   
   Nedeni açıklanamıyor 
   Bundan 8 yıl önce, 1985'te ozon tabakasındaki deliği keşfeden bilim adamlarından biri olan Shanklin, eylül ayının ikinci haftasında meydana gelen rekor büyümenin nedenlerini açıklayamadıklarını belirtti. 
   Shanklin, ozon tabakasına zarar veren kimyasalların kullanımını yasaklayan Montreal Sözleşmesi'ne uyulmasının "deliğin büyümesinin durdurulması için büyük önem taşıdığını" ve "ozon tabakasını delmeyi başarabiliyorsak, deliği onarmayı da başarabileceğimizi" söyledi. 2002'de ozon tabakasındaki delik üstteki illüstrasyonda 1999'daki hali görülüyor aniden küçülerek kapanmaya başladığı konusunda umutlandırmış, ancak 2003'te yeniden genişlemeye başlamıştı. 
   
   
</TEXT>
</DOC>
