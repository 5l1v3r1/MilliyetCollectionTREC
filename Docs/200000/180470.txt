<DOC>
<DOCNO> 180470 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/05/son/sondun01.html </URL>
<DATE> 2003/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaçakçıların elindeki 6 milyar dolarlık ABD bonosu gerçek mi 
</HEADLINE>
<TEXT>

     İngiliz ve Kolombiya polisinin uluslararası bir kaçakçılık ve kara para aklama şebekesine ait ele geçirdiği yaklaşık 7 milyar dolarlık varlığın, 6 milyar dolarının Amerikan bonosu olduğu ve bu bonoların gerçek olup olmadıklarının araştırıldığı açıklandı. 
     İngiliz Ulusal Suç Ekibi NCS Sözcüsü Jackie Bennett, söz konusu bono ve uyuşturucunun, Temmuz ayında başlayan ''Hobart'' operasyonunun devamı kapsamında ele geçirildiğini söyledi. 
     NCS sözcüsü, ele geçen 6 milyar dolar değerinde Amerikan bonolarınınsa gerçek olup olmadığını halen araştırdıklarını açıkladı. 
     Söz konusu bonoların gerçek olması halinde, bunun tarihin en büyük suçluların varlığına el konulması olaylarından olabileceği belirtiliyor. 
     Sözcü Bennett, operasyonda ayrıca 55 bin ecstasy tableti, az miktarda kokain, haşhaş, ecstasy tozu ve 15 kilogram amfetamin ile çeteye ait olduğu sanılan 7 milyon sterlin 11 milyon dolar ele geçirildiğini açıkladı. 
     Bennett, Londra'da 9, Ekvador ve Kolombiya'da 2'şer kişinin tutuklandığı operasyonda tutuklamaların çoğunun 18 Temmuz-7 Ağustos arasında yapıldığını söyledi. Jackie Bennett, Kolombiya'daki tutuklamaların cuma günü olduğunu belirtti. 
     Operasyonla ilgili ilk açıklamayı Kolombiya başsavcılık bürosu yapmıştı. 
     
</TEXT>
</DOC>
