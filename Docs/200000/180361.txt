<DOC>
<DOCNO> 180361 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/04/son/sontur44.html </URL>
<DATE> 2003/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Vali Vekili Büyüktaş Çocukluk arkadaşımdı, üzüntümüz büyük 
</HEADLINE>
<TEXT>

     Denizli Valisi Recep Yazıcıoğlu'nun ''tıbben beyin ölümü''nün gerçekleştiğinin açıklanması, Denizli'de büyük üzüntüye yol açtı. 
     Vilayet binasında adeta ölüm sessizliği yaşanırken, çalışanların gözyaşlarını tutamadıkları gözlendi. 
     Denizli Vali Vekili Mehmet Büyüktaş, Yazıcıoğlu'nun çocukluk arkadaşı olduğunu belirterek, ''Yıllarca yatılı okullarda birlikte okuduk. Kaybetmenin derin üzüntüsü içindeyim'' dedi. Büyüktaş'ın da ağladığı dikkati çekti. 
     Denizli Belediye Başkanı Ali Aygören, Yazıcıoğlu ile çalışmanın bir zevk olduğunu söyleyerek, ''Valimizi geç bulduk, çabuk kaybettik. Kaderi bu olmamalıydı'' diye konuştu. 
     Vali Yardımcısı İsmet Akyol da, Yazıcıoğlu'nun yerinin doldurulamayacağını belirtti. 
     
</TEXT>
</DOC>
