<DOC>
<DOCNO> 159624 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/29/spor/spo01.html </URL>
<DATE> 2003/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
2007'ye kadar devam 
</HEADLINE>
<TEXT>

Yönetim bir yıllık sözleşmesi bulunan Lucescu'nun anlaşmasını üç yıl daha uzatmak için harekete geçti. Teklife sıcak bakan Rumen hocanın Samsunspor maçı sonrası yeni mukaveleye imza atacağı belirtildi 
     ORHAN YILDIRIM 

     Sorun yok 
     BEŞİKTAŞ yönetimi bir yıllık sözleşmesi daha bulunan Mircea Lucescu'nun anlaşmasını 2007'ye uzatmak için harekete geçti. Rumen hocanın Galatasaray maçından önce biraraya geldiği ve "Sözleşmeni üç yıl daha uzatalım" teklifi yapan Başkan Serdar Bilgili ile Samsunspor karşılaşması sonrası masaya oturacağı öğrenildi. Bilgili'ye derbi öncesi "Şampiyon olalım gerisi kolay" karşılığını veren Lucescu'nun öneriye sıcak baktığı ve yeni mukaveleye imza atıp tatile çıkmayı düşündüğü belirtildi. 
     
     Yıldırım karar 
     BEŞİKTAŞ'TA 2004'te yapılacak seçimlerde Serdar Bilgili'nin karşısına rakip olarak çıkacağı söylenen Futbol Şube Sorumlusu Yıldırım Demirören, spekülasyonlara son noktayı koydu, aday olmayacağını açıkladı. Başarılı idareci, "Bilgili ile yola çıktım, sonuna kadar onunla devam edeceğim. Ailemizde başlanılan bir işi yarıda bırakmak geleneği yoktur. Gün birlik günüdür. Yapacak çok işimiz var. Şimdi sıra Avrupa'da. Bunun için tüm camia kilitlenmelidir" dedi. 
     
'Futbolu bıraktım '      MURAT AKBAŞ 

     TAKSİMSPOR tarafından, Surp Vartanans Ermeni Kilisesi Şirinoğlu Salonu'nda yapılan panele katılan Beşiktaş 2. Başkanı Hüsnü Güreli ile Tayfur ve Sergen, öğrenciler tarafından "Şampiyon Beşiktaş" tezahüratlarıyla karşılandı. Güreli, eleştirilen İlhan'ın kısa sürede toparlanacağını belirtirken, Kaptan Tayfur, takım olarak kenetlendiklerini, en büyük desteğin yedek kulübesinde bekleyen arkadaşlarından geldiğini söyledi. "Bundan sonra başka bir takıma transfer olur musun " sorusuna ise Sergen, "Ben futbolu bıraktım" diyerek espriyle cevap verdi. 
     
Kartallar açılışta      Beşiktaşlı futbolculardan Ahmet Yıldırım, Ronaldo ve Bayram, Beşiktaş'taki Lotto mağazasının açılışına katıldı. Burada Siyah - Beyazlı taraftarlara imza dağıtan ve büyük ilgi gören oyunculardan Ahmet ile Bayram, daha sonra Beşiktaş semtindeki bazı mağazaları gezdi. 
     
Cordoba ikna olmadıBeşiktaş, Kolombiyalı kaleciye, "Boca Juniors ile mukaveleni feshet" dedi. Ancak Oscar Cordoba bu teklifi kabul etmedi 
     MURAT AKBAŞ 

     Bonservisten kaçıyorlar 
     KARTAL, kaleci problemini çözemedi. Mukavelesi 6 ay sonra bitecek Cordoba'nın bonservisine 2 milyon dolar ödemek istemeyen Beşiktaş, Kolombiyalı file bekçisine, "Boca Juniors ile feshet. Biz de FIFA'dan geçici lisans çıkaralım" teklifine Cordoba, olumsuz yanıt verdi. 
     
     Oscar ayın altın adamı 
     IŞIK Sigorta'nın tarafından düzenlenen "11 Altın Adam" yarışmasında mayıs ayının altın adamları belirlendi. Oylamada, kalede Beşiktaşlı Cordoba ilk sırayı alırken, forvette ise Bursasporlu Okan Yılmaz ile Adanasporlu Necati Ateş birinci oldu. 
     
İlhan şoku      ŞAMPİYONLUĞU ilan etmesinin ardından üç günü izinli geçiren Beşiktaşlılar, Samsunspor maçının hazırlıklarına dün başladı. Mehmet Ali Erbil'in de izlediği çalışmada Ali Eren sakatlık geçirdi. Çift kalede PAF Takımı'nı 3-2 yenen Siyah - Beyazlılar'da, idmana çıkmayan İlhan Mansız'ın hafta sonu oynamasının zor olduğu belirtildi. Çekilen MR'ında yırtık tespit edilemeyen yıldız futbolcunun, milli takıma da katılamayacağı ifade edildi. 
     
Gençler, 50 milyarı kaptı      NECMİ KEPÇETUTAN 

     BEŞİKTAŞ'IN Türkiye Kupası'nda oynadığı Gençlerbirliği maçından zarar ettiğini söyleyip, üste 7 milyar lira istemesi üzerine, Başkent ekibinin yaptığı itirazı değerlendiren Futbol Federasyonu, Gençler'i haklı buldu. Federasyon, Kartal'ın Gençlerbirliği'ne 49 milyar 713 milyon 275 bin 664 lira, Federasyon payı olarak da 11 milyar 775 milyon 400 bin lira ödemesini istedi. 
     

</TEXT>
</DOC>
