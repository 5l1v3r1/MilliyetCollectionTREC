<DOC>
<DOCNO> 193669 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/06/yasam/yas02.html </URL>
<DATE> 2003/11/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Domates ye, yeşil çay iç, kanseri uzaklaştır 
</HEADLINE>
<TEXT>

   Domates sadece rengini veren likopen maddesiyle değil, bütün yendiğinde kansere karşı koruyor. Yeşil çay içmek de prostat kanseri riskini 3'te 2 azaltıyor 
   
   BİLİM adamları harıl harıl kansere çare bulmak için çalışıyor. Illinois Üniversitesi'nde görevli bilim adamları, domatese kırmızı rengini veren likopen adlı antioksidan maddenin tek başına kansere karşı koruyucu etkisinin fazla olmadığını, sebzenin kabuğu dahil, bütün olarak yenmesi gerektiğini açıkladı. Araştırmanın sonucu, dünkü Journal of the National Cancer Institut dergisinde yayımlandı. 
   
   Ve yeşil çay mucizesi 
   AVUSTRALYA'DAKİ Curtin Üniversitesi ile Çin'deki Hangzu Hastanesi'nin kanser uzmanlarının yürüttüğü bir araştırmaya göre ise bol yeşil çay içmek prostat kanseri riskini üçte iki azaltıyor. Yeşil çay içen Çinli erkeklerle içmeyen Avustralyalı erkekler arasında karşılaştırma yapan uzmanlar, yeşil çayın prostat kanseri riskini azalttığı sonucuna vardı. 
   
   
</TEXT>
</DOC>
