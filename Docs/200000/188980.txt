<DOC>
<DOCNO> 188980 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/16/son/sondun03.html </URL>
<DATE> 2003/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
DELL'den yeni cep bilgisayarları... 
</HEADLINE>
<TEXT>

     Dünyanın en büyük bilgisayar üreticisi olan Dell firması, yeni cep bilgisayarları üretti. 
     ''Axim'' adı altında pazarlanacak olan bilgisayarların, benzerlerinden daha ince, daha hafif ve daha fonksiyonel oldukları belirtildi. Fiyatları 229 ile 379 dolar arasında değişan bilgisayarların pahalı modelleri kablosuz olarak internete bağlanabiliyor. 
     Microsoft ürünü Pocket PC işletim sistemiyle çalışan Axim cep bilgisayarları, normal bilgisayarlarda kullanılan programların birçoğunu tanıyor. 
     Cep bilgisayarları piyasasında Palm firması lider durumda. Ancak Dell'in onun hemen arkasından 2. sırada geldiği bildirildi. 
     Bu arada, piyasaları izleyen IDC firması, dünya çapında cep bilgisayarlarına olan talebin 2003 yılında yüzde 8.4 oranında azalarak 11.35 milyon adede indiğini açıkladı. 
     
</TEXT>
</DOC>
