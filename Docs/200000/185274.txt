<DOC>
<DOCNO> 185274 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/29/son/sondun07.html </URL>
<DATE> 2003/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak ve ABD polisinden, en büyük baskın... 
</HEADLINE>
<TEXT>

     Irak güvenlik birimleri ve Amerikan askeri polisleri, Irak'ın Tikrit kentinde bugüne kadarki en büyük baskını düzenledi. 
     Amerikan birliklerine yönelik saldırılardan sorumlu kişileri yakalamak ve direnişi kırmak için düzenlenen gece baskınında, Amerikalıların eğittiği 200'den fazla Irak polisi ve ABD'nin 720. Askeri Polis Taburu'ndan askeri polisler katıldı. 
     Tabur Komutanı Yarbay David Poirier, yaptığı açıklamada, ''Peşinde olduğumuz kişiler koalisyon güçlerine saldıran kişiler'' dedi. 
     Poirier, Tikrit'te 15 eve düzenlenen baskınlarda sadece 4 kişinin yakalanmasına rağmen Irak polisinin baskınları yönetmesi açısından operasyonun başarılı olduğunu söyledi. 
     Irak polisinin aldığı istihbarat doğrultusunda operasyon yapıldığını belirten Yarbay Poirier, bu istihbaratın, halkın neredeyse her gün meydana gelen şiddet olaylarından bıktığını gösterdiğini kaydetti. 
     
</TEXT>
</DOC>
