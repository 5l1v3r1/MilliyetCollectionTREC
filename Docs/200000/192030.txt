<DOC>
<DOCNO> 192030 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/29/son/soneko13.html </URL>
<DATE> 2003/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Rusya petrol üretimini yüzde 12 artırdı... 
</HEADLINE>
<TEXT>

     Rusya'nın bu yılın 9 ayındaki petrol üretiminin geçen yıl aynı dönemdeki üretimine kıyasla yüzde 12 oranında arttığı bildirildi. 
     Rusya Başbakan Yardımcısı Viktor Kristenko yaptığı açıklamada, Rusya'nın bu yılın 9 ayında 311 milyon ton petrol ürettiğini belirterek, bunun 134 milyon tonunun Bağımsız Devletler Topluluğu BDT dışındaki ülkelere, 28 milyon tonunun de BDT üyesi ülkelere ihraç edildiğini söyledi. 
     Tüm bu üretim miktarının önceden belirledikleri program çerçevesinde yapıldığını ifade eden Kristenko, önümüzdeki 3 ay içinde de petrol nakli konusunda bir korkularının bulunmadığını sözlerine ekledi. 
     Rusya'da artan petrol ve mazot fiyatlarının dünya piyasalarındaki trendden dolayı kaynaklandığını ifade eden Kristenko, iç piyasadaki petrol fiyatlarındaki artışın sadece bu ay gözlemlendiğini onun dışında fiyatların oldukça istikrarlı bir seyir izlediğini kaydetti. 
     
</TEXT>
</DOC>
