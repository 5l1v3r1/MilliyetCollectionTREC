<DOC>
<DOCNO> 158928 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/26/siyaset/siy03.html </URL>
<DATE> 2003/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara'da bunlar konuşuluyor 
</HEADLINE>
<TEXT>

Sezer'den hodri meydan... Wolfowitz'in sır sözleri daha kötü çıktı... Rahşan Ecevit maalesef tüberküloz... Çankaya'da şair var... Abdüllatif Şener N zım Hikmet hayranı 
     Serpil Çevikcan 

Rahşan Ecevit'e tüberküloz teşhisi      DSP Genel Başkanı Bülent Ecevit'in karşılaştığı büyük sağlık sorunları yeni hükümetle birlikte gündemden düşmüştü ki, Ecevitler bu kez başka bir cephede aynı sorunla karşılaştılar. Rahşan Ecevit akciğerlerinde başgösteren bir rahatsızlık nedeniyle Gülhane Askeri Tıp Akademisi'ne GATA yatmak zorunda kaldı. Haftalardır da orada. 
     
     Antibiyotik tedavisi 
     Önce ağır grip olarak yansıyan, ardından akciğerde iltihaplanma diye yansıyan sorun, Rahşan Hanım'a bir türlü göz açtırmadı. Yoğun öksürük sorunuyla başetmeye çalışan Rahşan Ecevit'in rahatsızlığının tüberküloz başlangıcı olduğu ortaya çıktı. Rahşan Hanım şimdi GATA'nın ehil ellerinde çok yoğun bir antibiyotik tedavisiyle hastalığıyla mücadele ediyor. GATA, büyük özen gösterdiği Ecevit çiftini "eve" bırakmıyor. Ecevit de sabırla eşinin ilaç tedavisini yanıt vermesi için bekliyor. 
     
Sezer'den 'hodri meydan'      Türbanla başlayan ve özellikle atamalar konusunda yaşanan büyük sürtüşme nedeniyle Çankaya - hükümet ilişkilerinde yaşanan sonbahar havası sürüyor. Hükümetin Cumhurbaşkanı'nın yetkilerinin mümkün olduğunca kısıtlanması yolunda bir anayasa değişikliği için hazırlandığı kulislere yansıdı. Hükümet, atamalarda Sezer'in yetkisinin tırpanlamasını, Cumhurbaşkanı'na tanınan kontenjanların kaldırılmasını, referandum yetkisinin alınmasını istiyor. 
     Kulislere geçen hafta bizzat Cumhurbaşkanı'nın ağzından yansıyan şu cümleler ise Sezer'in "hodri meydan" dediğini gösteriyor "Ben Anayasa Mahkemesi Başkanı iken Cumhurbaşkanı'nın yetkilerinin ne olması gerektiğini düşünüyorsam bugün de aynı şeyi düşünüyorum. İtiraz da etmiyorum. O gün neyi istiyorsam, bugün de aynı şeyi istiyorum. Yetkilerimin kısıtlanmasını istemediğim yolundaki yorumlar yanlış." 
     
Abdüllatif Şener N zım Hikmetçi çıktı      Hakkında yazılan yazılarda "solcu hocaların elinde yetişen sağcı" unvanını da kazanan, bilardoculuğuyla da ünlü Başbakan Yardımcısı Abdüllatif Şener'in gerçek bir N zım Hikmet hayranı olduğu ortaya çıktı. Geçtiğimiz günlerde bir alışveriş merkezinde gezerken kitabevine giren Şener, N zım'ın şiir kitaplarından oluşan bir seti 98 milyon lira verip satın aldı. Şener, yanındakilere de N zım Hikmet'i "çok sevdiğini" söyledi. 
     
Bush'un yanında Pro-Türk kalırım      ABD Savunma Bakan Yardımcısı Paul Wolfowitz'in CNN Türk'e yaptığı ABD askerlerinin Türkiye'de konuşlanmasına izin veren tezkerenin Meclis'e takılmasıyla ilgili sert eleştirilerinin yankıları h l sürüyor. Ancak Wolfowitz'in basına yansımayan öyle sözlerinin olduğu ortaya çıktı ki durumun vehametini asıl bunlardan anlamak gerekiyor. 
     Ropörtajı yapan iki isimden biri olan Cengiz Çandar, bir toplantıda Wolfowitz'in yazılmamasını istediği şu cümlelerini aktardı "Benim düşüncelerim sert gelebilir ama siz iyi ki Başkan Bush'un tavrını bilmiyorsunuz. O'nun görüşlerinin yanında ben Pro - Türk kalırım. Başkan bu gelişmeler karşısında çok sinirlendi. Türkiye deyince 'geç, geç' diyor, konuyu kapatıyor." Türk yanlısı. 
     
Çankaya'da şair var      Cumhurbaşkanlığı Genel Sekreteri Kemal Nehrozoğlu gözönünde olmayı seven insanlardan değil. Titiz ve ciddi bir bürokrat. Aynı zamanda çok duygusal bir insan olduğu, bunu şiirlerle anlatacak kadar sanatçı bir ruh taşıdığını da geçtiğimiz günlerde öğrendik. Sezer adına "engelli çocuklar" resepsiyonuna katılan Nehrozoğlu öyle duygulandı ki hem kürsüye çıktı konuştu hem de şiir okumaktan kendisini alamadı. Şiirler yazdığı da söylenen Nehrozoğlu'nun okuduğu şiirin dizeleri hayat dersi gibiydi "En büyük unvan insan İnsan ki paylaşırsa İnsan ki seversen insan." 
     

</TEXT>
</DOC>
