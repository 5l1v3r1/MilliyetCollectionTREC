<DOC>
<DOCNO> 172358 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/29/son/soneko39.html </URL>
<DATE> 2003/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Piyasalarda bugün... Borsa düştü, dolar yükseldi... 
</HEADLINE>
<TEXT>

     Borsa'da işlem gören hisseler haftanın ikinci işlem gününde ortalama yüzde 1.13 değer yitirdi. 
     Bileşik endeksin 10,400 destek seviyesini test ettiğini savunan uzmanlar, seansların günlük alış-satış işlemleriyle geçtiğini, IMF İcra Direktörleri Kurulu'nun son kararı ve ABD'nin asker talebine ilişkin gelişmelerin beklendiğini, endeksin 10,400-10,700 bandına sıkışmış durumda olduğunu kaydediyorlar. 
     İstanbul Menkul Kıymetler Borsası İMKB Ulusal 100 endeksi, 1. seansta 142.41 puan kayıpla 10,455.89 puandan kapandı. 
     Dar bantta seyrin sürdüğü 2. seansta endeks, 22.38 puan artışla 10,478.27 puandan kapandı. İMKB Ulusal 100 Endeksi, günlük bazda 120.03 puan ve yüzde 1.13 geriledi. 
     Hisse senetleri piyasasında günlük işlem hacmi 159 trilyon 12 milyar 700 milyon lira oldu. 
     
     DOLAR YÜKSELDİ 
     Merkez Bankası doların bugünkü efektif kurunu alışta 1 milyon 429 bin 145 lira, satışta ise 1 milyon 439 bin 200 lira olarak açıkladı. 
     Böylece dolar, Merkez Bankası'nın dünkü kurlarına göre, alışta 22 bin 652 lira, satışta ise 22 bin 823 lira yükseldi. 
     Serbest piyasada dün 1 milyon 419 bin liradan kapanan Dolar, güne 1 milyon 432 bin liradan, 1 milyon 630 bin liradan kapanan Euro da 1 milyon 647 bin liradan başladı. 
     Piyasa kapanışında doların satış fiyatı 1 milyon 440 bin lira Euro'nun satış fiyatı 1 milyon 651 bin lira oldu. 
     
     TAHVİL VE BONO PİYASASI 
     İMKB Tahvil ve Bono Piyasası Kesin Alım Satım Pazarı'nda işlem gören 18 Ağustos 2004 vadeli bugün valörlü tahvilin bileşik getirisi 0.84 puan arttı. 
     Bu kağıdın aynı gün valörlü işlemlerinin basit getirisi yüzde 49.03, bileşik getirisi yüzde 48.44'ten kapandı. Dünkü piyasa kapanışında bu kağıdın basit getirisi yüzde 48.20, bileşik getirisi yüzde 47.60 olmuştu. 
     İMKB Tahvil ve Bono Piyasası Repo Pazarı'nda, gecelik faiz de ortalama yüzde 34.99 olarak belirlendi. 
     
</TEXT>
</DOC>
