<DOC>
<DOCNO> 185927 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/02/tv/ekran.html </URL>
<DATE> 2003/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Ayrılık korkusu 
</HEADLINE>
<TEXT>

   "Sultan Makamı"nda Asiye'yi zor saatler bekliyor 
      Şevket Çoruh'la Başak Köklükaya'nın yanı sıra birçok usta oyuncuyu buluşturan "Sultan Makamı", yeni bölümüyle ekranda. Dizide yerel koşular yaklaşırken mahalleyi sürpriz gelişmeler bekliyor. 
   Nejat İşler'in konuk oyuncu olacağı bölümde Asiye, Sultan'ın mahalleyi terk edeceğini zanneder ve paniğe kapılır. Öte yandan yaklaşan yerel koşular için Sultan ve arkadaşları, gerekli parayı bulamamıştır. Sefer'in mektubunu çalan Eko ise vicdan azabı çekmektedir. 
   SULTAN - MAKAMI KANAL D 21.20 
   
   
   "Gelin"in çilesi bitmiyor    Kanal D'nin bir diğer dizisi "Gelin" de bu akşam yeni bölümüyle karşınızda. Başrollerini Zara'yla Fikret Kuşkan'ın paylaştığı dizide Hazal, kendisine tecavüz etmeye kalkan Oktay'dan kurtulur ve köye döner. Bunun üzerine Oktay, Hazal'la Mustafa'nın birlikte olduğunu Bedrettin'e söyler. Baskın yapan Bedrettin, Mustafa'yı kaçırır ve Hazal'la yüzleştirmeye götürür. 
   GELİN - KANAL D 19.50 
   
   
   'Arena'dan yeni dosya    UĞur Dündar, "Arena"nın bu bölümünde "sahte ilaç skandalı"na sürpriz bir belgeyle nokta koyuyor. Programın "Öyle bir fotoğraf ki..." başlıklı ikinci haberinde ise madde bağımlılığı anlatılacak. Tiner koklayan bir grup gençten yola çıkan "Arena", onların hangi mekanda bulunduğunu, "toplumsal tehlikenin ve tehditin boyutlarını" ekrana getirecek. 
   ARENA - KANAL D 22.50 
   
   
   Türkiye'de Aleviler    Mehmet Ali Birand'la Rıdvan Akar'ın "32. Gün"ünde iki haber dosyası var. Banu Acun'un hazırladığı ilk dosyada Alevilerin neden katliamlara hedef olduğu ve bugün siyasi tercihlerini nasıl kullandığı ele alınacak. İkinci haber ise Irak'ta sivil halkın dramını belgesel yapan yönetmen James Longley'le ilgili. 
   32. GÜN - CNN TÜRK 23.05 
   
   
   Türküler TRT'den sorulur    Yenİ yayın döneminde TRT'den bir halk müziği programı daha "Türkü Sevdası"nda şef Zafer Gündoğdu yönetiminde eserler, canlı yayında yorumlanacak. Programın ilk konuğu ise Yavuz Bingöl. 
   TÜRKÜ SEVDASI - TRT 1 22.35 
   
   
</TEXT>
</DOC>
