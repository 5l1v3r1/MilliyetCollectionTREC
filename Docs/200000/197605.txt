<DOC>
<DOCNO> 197605 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/24/son/sondun26.html </URL>
<DATE> 2003/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünyanın tek Albinos gorili öldü .. 
</HEADLINE>
<TEXT>

     İspanya'nın Barselona kentindeki Hayvanat Bahçesi'nde bulunan dünyanın tek albinos gorilinin öldüğü bildirildi. 
     Barselona Belediyesi, gorilin bu sabahki ölüm nedenini deri kanseri olarak açıkladı. 
     Hastalığının ilerlemesinden dolayı 19 Kasım'da kafesinden alınarak tedavi uygulanan 181 kilo ağırlığında ve 163 santimetre uzunluğundaki gorilin, son 5 günde 10 kilo kaybettiği ve kanserden kaynaklanan vücudundaki yaraların genişlediği ifade edildi. 
     1966 yılında batı Afrika ülkesi Gine'den Barselona'ya getirilen ve kentin sembolü haline gelen gorilin 40 yaşında olduğu ve 2001 yılında deri kanseri teşhisi konduktan sonra 3 kez ameliyat edildiği belirtildi. 
     Bilim adamlarının üzerinde en fazla araştırma yaptığı hayvanlardan biri olan gorilin şimdiye kadar 40 doğum yapsa da yavrularından hiçbirinin beyaz tüylü olmadığı belirtildi. 
     
</TEXT>
</DOC>
