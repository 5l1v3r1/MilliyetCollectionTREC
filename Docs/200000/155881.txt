<DOC>
<DOCNO> 155881 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/11/ekonomi/eko11.html </URL>
<DATE> 2003/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Esnaf borçlarına taksitlendirme 
</HEADLINE>
<TEXT>

     Türkiye Esnaf ve Sanatkarlar Kredi ve Kefalet Kooperatifleri Birlikleri Merkez Birliği Başkan Vekili Selahaddin Hünü, esnafın kredi borçlarına da taksitlendirme yapılacağını kaydetti. 
     Hünü, 30 Haziran 2003 tarihine kadar sürecek taksitlendirme sürecinde borçlu esnafın borcunu 18 ay vadeye yayarak ödeyebileceğini kaydetti. Esnafın 15 Mayıs 2003'ten önce takibe düşen borçlarına uygulanan yüzde 86 temerrüt faizinin, yüzde 47'ye indirildiğini belirten Hünü, takip oranlarının yüksek olması nedeniyle kredi veremeyen kooperatiflerin sorununun da çözüldüğünü bildirdi. 
     Hünü, ayrıca kredi almak isteyen esnafın sunacağı kefillerde de kooperatif üyesi olma şartı aranmayacağını belirtti. Kredi limitlerinin 5 milyardan 10 milyar liraya çıkarıldığını dile getiren Hünü, "2003 yılı bütçesine 110 trilyon liralık kaynak ayrılarak, esnaf ve sanatkara 900 trilyon plasman kullanma olanağı sunuldu" dedi. 
     

</TEXT>
</DOC>
