<DOC>
<DOCNO> 194971 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/12/yazar/tamer.html </URL>
<DATE> 2003/11/12/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Türkiye'nin küresel stratejisi yok, Vestel'in var 
</HEADLINE>
<TEXT>

   
   Dünya ekonomisi bir kriz dönemini daha geride bırakıyor. 
   Mart 2000'den bu yana dünya borsalarında toplam 13 trilyon dolar değer kaybederek yarı fiyatına inen hisse senetleri, son 6 - 7 ayda bu 13 trilyon dolarlık kaybın 4 trilyon dolarını tel fi etti. 13 yıl süren ekonomik durgunluk ve 41 ay süren deflasyonist sürecin ardından Japonya ilk kez büyüme sinyalleri veriyor. Dünya ekonomisinin lokomotifi Amerikan ekonomisi yeniden büyümeye geçti. 
   Türkiye'de de kriz ortamının gerilerde kaldığını, artık yüksek sesle tel ffuz edebiliriz. AKP'nin 1 yıllık performansı, ekonomiyle ilgili çevrelerin başlangıçtaki beklentilerinden çok daha olumlu. Enflasyon ekimde son 29 yılın en düşük düzeyine indi. Sanayi üretiminde artış, eylülde son 19 yılın rekorunu kırdı. 
   
   Kalkınma modeli yok 
   Toplumumuzun psikolojisinin de düzeldiği bu ortamda, Zaman gazetesi yazarı Nevval Sevindi'nin tartışmaya açmak istediği konunun tam zamanı diye düşünüyorum. Sevindi, e - postama attığı mesajda, AKP'nin iktidardaki ilk yılını kalkınmaya dönük bir modelleme çalışması yerine, boş Hazine'ye para bulmakla geçirdiğinden yakınıyor. "Tayyip Erdoğan başbakanlık bütçesini yüzde 63 arttırarak 1,1 katrilyona çıkartmış. Bütçeye 380 trilyonluk "hayır ödeneği" konmuş. Biz tüm yoksul ve çaresiz ailelerimizi, gençlerimizi, insanlarımızı "hayır ödeneği" ile mi kalkındırmayı düşünüyoruz Evlerine ve ceplerine konan para, ülke kalkınması için model mi oluşturacak " diye soran Sevindi, hükümeti popülist olmakla da suçluyor. 
   
   Küresel strateji 
   Yoksula para yardımı konusunda Nevval'le aynı görüşte değilim. Kömür dağıtımının da, bedava okul kitaplarının da, para yardımlarının da, son yıllarda peş peşe gelen ekonomik krizlerin işsiz - aşsız bıraktığı milyonlarca kişinin tansiyonunu düşürmek gibi ciddi bir işlevi olduğunu düşünüyorum. Bir modelleme çalışmasının eksikliği konusunda ise Nevval'e yüzde 100 katılıyorum. AKP Hükümeti'nin günlük konjonktürel krizlerle gereğinden fazla meşgul olmayı bir an önce terk edip, dünya ekonomisinde de kıpırdanma eğiliminin başladığı bugünlerde, olumlu dalgadan yararlanmaya bakması gerektiği kanısındayım. 
   AKP hükümetinin uzun vadeli strateji olarak gerek Avrupa Birliği üyeliği, gerekse enerji fiyatlarının düşürülmesi gibi bazı hayati konularda geçmişte hiçbir hükümette tanık olmadığımız samimi çabaları var. Ama örneğin 2005'te tekstil kotaları tüm dünyada tamamen kalktığında ihracatımızın h l üçte birini oluşturan tekstil - konfeksiyon pazarımızı Çin'e kaptırmamak için neler yapmamız gerektiğine ilişkin bir stratejisi yok. Ya da "Tekstil - konfeksiyonda artık Çin'le rekabet edemeyiz, ama söz gelişi otomotivde ya da yazılımda gelişmiş ülkelerin terkedeceği alanları iyi koklayıp o pastalardan belli paylar kapabiliriz" gibi bir çalışma da yok. 
   
   Firma düzeyinde var 
   Türkiye hangi sektörlere ağırlık vermeli 
   Ülke stratejisi ne olmalı 
   İstanbul Sanayi Odası'nın geçen yıl düzenlediği Sanayi Kongresi'nde enine boyuna tartışılan bu konular, henüz siyasilerimizin gündemine gelmiş değil, ama firma bazında uygulanmaya başlandı. Dünyadaki gelişmeleri dakikası dakikasına takip edip, gerekli adaptasyonu sağlayarak kısa sürede küresel oyuncu haline gelen küçüklü büyüklü başarılı firmalarımız var. Giderek sayıları da hızla artıyor. İlk akla gelen örnek Vestel. 
   Sevgili Nevval, bugün için ancak firma düzeyinde küresel strateji geliştirerek dünya çapında oyuncu olma becerisini kazanmaya başladık. Kolektif ülke stratejisi henüz yok. Umarım dünyadaki yeni iş bölümünde gelişmiş ülkelerin terketmekte olduğu alanlardan pay almamızı sağlayacak stratejilere kafa yorma noktasına da kısa sürede gelebiliriz. 
   
      
   
</TEXT>
</DOC>
