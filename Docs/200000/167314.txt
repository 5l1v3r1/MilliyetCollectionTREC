<DOC>
<DOCNO> 167314 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/04/son/sonspo01.html </URL>
<DATE> 2003/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizlispor Duisburg'tan Sercan'ı aldı... 
</HEADLINE>
<TEXT>

     Denizlispor, Almanya'nın MSV Duisburg takımında top koşturan gurbetçi futbolcu Sercan Güvenışık'ı renklerine bağladı. 
     Kulüp binasında düzenlenen törende 2 yıllık sözleşme imzalayan 23 yaşındaki genç oyuncu, Denizlispor'a başarılı olmaya geldiğini ve kendisine güvenenleri mahçup etmeyeceğini söyledi. 
     MSV Duisburg'ta geçen sezon 22 maç oynadığını ve 8 gol attığını kaydeden Sercan Güvenışık, Türkiye'de gol sayısını 15'e çıkarabileceğini bildirdi. 
     Denizlispor Kulübü Asbaşkanı Mehmet Ekizler ise, Servet ve Kabat'ın durumlarının belirsizliğini koruduğunu belirterek, ''Transferi büyük ölçüde tamamladık. Bu 2 oyuncunun durumuna göre transferimiz son şeklini alacak. Duisburg takımından aldığımız Sercan'ın Denizlispor forması altında parlayacağına inanıyoruz'' diye konuştu. 
     
</TEXT>
</DOC>
