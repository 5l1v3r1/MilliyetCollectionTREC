<DOC>
<DOCNO> 196260 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/18/spor/bvol.html </URL>
<DATE> 2003/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Gönlümüzün sultanları 
</HEADLINE>
<TEXT>

   Dünya Kupası'nda yedinci olan bayan voleybolcularımız dün yurda döndü. Ay-Yıldızlı ekibimiz büyük bir coşkuyla karşılandı 
      ZEKİ KUBAN 

   
   'Yerimizi aldık' 
   ÜLKEMİZİ Dünya Kupası'nda başarıyla temsil eden, Japonya'da büyük sempati toplayan Bayan Voleybol Milli Takımımız dün gece yurda döndü. Atatürk Havalimanı'nda büyük bir coşkuyla karşılanan kafilemiz uzun aradan sonra ailelerine ve sevenlerine kavuşmanın mutluluğunu yaşadı. Voleybol Federasyonu Başkanı Hüsnü Can, "Türk voleybolu, Dünya platformunda yedinci olarak yerini almıştır. Bu bizim için en iyi derecedir" dedi. 
   
   Hedef olimpiyatlar 
   CAN, "Artık voleybolumuz dünya devleri arasındadır FIVB, Azerbaycan'dan sonra mayıs ayında da bir elemeye katılmamızı sağladı. FIVB, bizi olimpiyatlarda görmek istiyor. Biz de bunu değerlendirmeye çalışacağız" ifadelerini de kullandı. Teknik Direktör Reşat Yazıcıoğulları ise, takımın 200 gündür birlikte olduğunu belirterek, "Japonya'da çok zor fiziki şartlar içinde oynadık ve başarımızla ilgi topladık" diye konuştu. 
   
   
</TEXT>
</DOC>
