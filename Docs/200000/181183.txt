<DOC>
<DOCNO> 181183 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/09/yasam/yas05.html </URL>
<DATE> 2003/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Fosseptik çukuru Özgür'ü yuttu 
</HEADLINE>
<TEXT>

   4 metre derinligindeki kapağı kırık fosseptik çukuru can aldı 
      İSTANBUL Milliyet 
   
   Küçükçekmece'de, fosseptik çukuruna düşen 13 yaşındaki Özgür Dilekçi, hayatını kaybetti. Alınan bilgiye göre, Altınşehir'de meydana gelen olayda, ilköğretim okulu öğrencisi Özgür Dilekçi 13 , babası Hüseyin Dilekçi'nin çalıştığı meşrubat deposuna gitti. Baba Dilekçi, depoyu kapatmak için hazırlık yaparken, Özgür Dilekçi de babasını beklemek üzere dışarıya çıktı. İşyerini kapattıktan sonra dışarıda göremediği çocuğunu aramaya başlayan baba Dilekçi, yakındaki fosseptik çukurunun kırık kapağını farketti. Baba Dilekçi, itfaiyeyi arayarak yardım istedi. Olay yerine gelen itfaiye ekipleri, Özgür Dilekçi'nin cesedini yaklaşık dört metre derinliğindeki fosseptik çukurunda buldular. Çocuğun cesedi itfaiye tarafından çıkarıldı. 
   
   
</TEXT>
</DOC>
