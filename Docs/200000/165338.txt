<DOC>
<DOCNO> 165338 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/25/son/sondun13.html </URL>
<DATE> 2003/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Yalnızca bir bilgisayarla hayatta kalınabilir mi 
</HEADLINE>
<TEXT>

     Singapur'da 37 öğrenci, bir dizüstü bilgisayar dışında yanlarında başka hiçbir şey olmadan 74 saat dünyadan kopuk ayakta kalmayı başarmak için yarışıyor. 
     Yarışmayı düzenleyen Kuzeydoğu Toplumu Kalkınma Konseyi'nden Vincent Tay, 14 ile 20 yaş arasındaki 37 öğrencinin katıldığı 74 saatlik yarışmanın dün yerel saatle 12 30'da başladığını söyledi. 
     Yarışmada, hayatın yalnızca bir bilgisayarla nasıl sürdürülebileceğine ilişkin bir düşünceden yola çıktıklarını belirten Tay, katılımcıların dünyayla tek bağlantıları olan internet üzerinden yiyecek sipariş etmeleri gerektiğini söyledi. 
     Tay, katılımcıların yarışmada mümkün olan en çabuk biçimde ailelerine ve arkadaşlarına bilgi gönderme, bir web sayfası dizayn etme, bir bilgisayarı toplama gibi görevleri de olduğunu söyledi. 
     3'e 4 metrelik, 1 masa ile sandalyeler ve uyku tulumlarının bulunduğu küçük kabinlerde 3'er ya da 4'er kişilik ekipler halinde yer alan katılımcılara, yıkanmaları ya da dinlenmeleri için günde bir kez mola hakkı da tanınıyor. Ancak bu mola, grup halinde alınmak zorunda. 
     En iyi performansı gösteren 4 gruba, yaklaşık 3.5 milyar Türk Lirası karşılığı ödül verilecek. 
     
</TEXT>
</DOC>
