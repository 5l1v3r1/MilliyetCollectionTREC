<DOC>
<DOCNO> 188084 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/12/spor/spo01.html </URL>
<DATE> 2003/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal orta, Kaan pekiyi 
</HEADLINE>
<TEXT>

   Beşiktaş, Romanya'da iki maçından da galip ayrılmasına rağmen, yedeklerin vasatı aşamadığı görüldü. Sadece, formasını Okan'a emanet eden Kaan Dobra hazır göründü 
   ORHAN YILDIRIM 

   
   Beşiktaş, Romanya'dan kupayla döndü. Milli takımlarda yer alan isimler dışında Sinan'ı da İstanbul'da bırakan Teknik Direktör Lucescu'nun amacı, yedeklerin durumunu görmek, PAF takımında istikbal vaadeden isimlerin ne yapacağını izlemekti. Ancak kenarda bekleyenlerin, aslara yetişmek için yolunun epey fazla olduğunu gördük. 
   Kalede Ramazan karşıdan gelen toplarda ve karşı karşıya pozisyonlarda başarılı ancak yan toplarda çok zayıftı. Mustafa ise iyi göründü. 
   Formasını Okan'a kaptıran Kaan, bunu geri almaya en yakın aday. Ümit, Yasin ve Serdar da çıkışta ancak yeterli değil. Tümer ise sahada varla yok arasında bir yerdeydi. Sakatlıktan yeni kurtulan Ahmet Dursun ise vasattı. 
   PAF'tan gelenlere baktığımızda ise, Serkan fizik gücüyle dikkat çekti. Ümit ise sürekli hareket halindeydi. Hakan duran toplardaki üstünlüğüyle dikkat çekti. Genç Serdar da tutukluğunu atamamış göründü. 
   
   Ronaldo ile görüştüler    LUCESCU'NUN sitemi sonuç verdi, yönetim Ronaldo konusunda ilk somut adımı attı. Bükreş'te Brezilyalı futbolcuyla bir ön görüşme yapan Futbol Şube Sorumlusu Yıldırım Demirören, taraftarın yüreğine su serpti. Demirören, "Ne Ronaldo ne de bir başka oyuncumuzla sözleşme yenileme konusunda anlaşmazlığa düşmeyiz" dedi. Ronaldo ise yorum yapmadı. 
   
      Samurai Pancu    BÜNYAMİN OSMAN 

   Romanya Milli Takımı ile birlikte dün Japonya karşısına çıkan Pancu, imaj değiştirdi, saçlarını kazıttı. Beşiktaşlı futbolcu, 1-1 biten maçta iyi bir futbol ortaya koyarken, Rumenler'in golü Mutu'dan geldi. Galatasaraylı Bratu ikinci yarıda oyuna girerken, Bursasporlu Ganea'nın bir şutunda da top direkten döndü. 
   
   
   Mircea Lucescu Romanya'da kaldı    ROMANYA'DA iki maç yaparak dün İstanbul'a dönen Beşiktaş, iki gün izin yapıyor. Gidişte olduğu gibi dönüşte de Bursaspor ile birlikte sehayat eden Siyah - Beyazlılar, Diyarbakırspor maçının hazırlıklarına yarın saat 17.00'de yapılacak tek çalışmayla başlanacak. Teknik Direktör Lucescu da, Romanya-Japonya karşılaşmasını izlemek ve özel işlerini halletmek için ülkesinde kaldı. 
   
   
</TEXT>
</DOC>
