<DOC>
<DOCNO> 164101 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/19/son/sondun21.html </URL>
<DATE> 2003/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Alman TV dergisi Antalya'yı tanıttı "Turistler için herşey var" 
</HEADLINE>
<TEXT>

     Alman televizyon dergisi ''TV direkt'', Antalya'yı tanıttı. 
     Derginin redaktörlerinden Erica Gebhart tarafından kaleme alınan yazıda, Antalya'nın turistlere her şeyi sunduğu belirtildi. 
     Gebhart, kaldığı ''Hillside Su'' adlı otelden söz ederken, odasından ''nefes kesen bir manzarayı'' izlediğini belirtti. 
     Antalya'nın, tarihi eserleri ve güzelliklerinin yanı sıra sabaha kadar açık olan barları ve restoranları olduğunu kaydeden Gebhart, Türklerin büyük bir ''yaşama sevincine'' sahip olduklarını ifade etti. 
     Gebhart, Antalya'daki güzel dükkanların yanı sıra şehrin çevresinde çok güzel tarihi yerlerin bulunduğuna işaret etti. Türkiye'deki ziyaretinden çok memnun kaldığını belirten Gebhart, ''Gerçekten de daha çeşitli bir tatil düşünemiyorum. Doğa, kültür, alışveriş, gece hayatı ve 5 yıldızlı oteller var, hepsi de çok ucuz'' diye yazdı. 
     
</TEXT>
</DOC>
