<DOC>
<DOCNO> 192692 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/01/son/sonspo01.html </URL>
<DATE> 2003/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Lucescu, Terim'e sinirlendi, stadı terketti 
</HEADLINE>
<TEXT>

     Beşiktaş ile Galatasaray arasındaki derby maç sonrası Beşiktaş teknik direktörü Lucescu, Fatihn Terim'e sinirlenerek, basın toplantısına katılmadı. 
     Lucescu, Fatih Terim'in basın toplantısının uzun sürmesi sonucu iki kez geldiği odanın kapısından dönmek zorunda kaldı. Rumen çalıştırıcı daha sonra basın toplantısı yapmadan stattan ayrıldı. 
     Lucescu stadı terkederken, Galatasaray Teknik Direktörü Fatih Terim, maçta her iki takımın da kazanma adına hamleler yaptığını kaydetti. 
     Terim, takımının taktik disiplini iyi uyguladığını kaydederek, "Bazı hatalar da yaptık. Ancak gol yemedik. Bundan sonra lige asılmaya devam edeceğiz. Yenilseydik, 8 puan fark moral bozardı. Beşiktaş da kaybetseydi fark kapanırdı. Maçta gol yeme sendromunu yaşamadık. 4 maçtır gol yemiyoruz. Ama golleri de az atıyoruz" diye konuştu. 
     Maçın hakemi İsmet Arzuman'ı başarılı olarak nitelendiren Terim, basın mensuplarının hakem hakkında değerlendirmesini sorması üzerine Fatih Terim, "İsmet Arzuman, maçın kaderini etkileyecek ne yaptı Bazı hatalar yapsa da bu genç arkadaşları yakmamak lazım. Bu arkadaşları desteklemeliyiz. Fenerbahçe ile oynadığımız maçta yapılan smaç dahi görülmemişti" diye konuştu. 
     Şampiyonlar Ligi'ne de değinen Terim, iki takım için de yapacakları 4. maçların çok önemli olduğunu vurgulayarak, "3 puan aldık. Çok kritik bir dönemeçteyiz. Yunanistan'dan yenilmeden dönersek, hedeflerimize ilerleyebiliriz" diye konuştu. 
     Teknik Direktör Terim, maçta atılan yabancı maddelerden birinin, Galatasaray Kulübü Doktoru Bülent Bayraktar'ın kulağına geldiğini, Bayraktar'ın bir süre duymakta zorluk çektiğini söyledi. 
     
</TEXT>
</DOC>
