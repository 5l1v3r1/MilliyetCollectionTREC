<DOC>
<DOCNO> 163846 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/18/yasam/yas01.html </URL>
<DATE> 2003/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Öldürülen köpek için tazminat 
</HEADLINE>
<TEXT>

İlyas Korkmaz, iki yıl önce köpeğini öldüren emekli polisi dava etti 1.8 milyar lira tazminat kazandı... 
     BAHRİ KARATAŞ İzmir DHA 

     İzmir Gaziemir'de oturan İlyas Korkmaz'ın inşaat malzemesi sattığı dükk nında beslediği 1 yaşındaki Boxer cinsi Tyson adlı erkek köpek, iki yıl önce, taksicilik yapan emekli polis Zafer Gürsu tarafından öldürüldü. Gürsu'nun savunması köpeğin kendisine saldırdığı şeklindeydi. 
     
     'Bunalıma girdim' 
     Korkmaz'ın şik yeti üzerine Gürsu hakkında, 'hayvan öldürme' suçundan dört ay hapis cezası istemiyle açılan davada, emekli polis yedi gün hapis cezasına çarptırıldı ve cezası 140 milyon liraya çevrilip ertelendi. 
     Bunun üzerine maddi ve manevi tazminat davası açan Korkmaz, 12. Asliye Hukuk Mahkemesi'ne gönderdiği dilekçede şu ifadelere yer verdi 
     "Köpeği yavruyken 200 milyon liraya satın aldım. Bekçilik eğitimi için üç ay kursa gönderdim, 800 milyon lira harcadım. Çevre esnafın ve ailemin maskotu gibiydi. Saldırgan değildi. Gürsu araçtan inip kovalamak istedi. Diğer köpek havlayınca, tabancayı çekerek ateş etti. Bunalıma girdim." 
     
     1.8 milyar tazminat 
     Gürsu ise sokağa girdiği sırada köpeklerin havlamaya başladığını savunarak, "Üzerime saldırmak isteyince ben de ateş ettim. Amacım kendimi korumaktı" dedi. Hakim, bilirkişi raporunda Gürsu'nun suçlu olduğunu belirterek, Korkmaz'a 1.5 milyar manevi ve 300 milyon lira maddi tazminat ödemesine karar verdi. 
     

</TEXT>
</DOC>
