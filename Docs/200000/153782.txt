<DOC>
<DOCNO> 153782 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/01/son/sonspo12.html </URL>
<DATE> 2003/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor, lig maçlarında sahasında yalnızca 1 yenilgi gördü... 
</HEADLINE>
<TEXT>

     Birinci Süper Futbol Ligi'nde 4 Mayıs Pazar günü Trabzonspor ile önemli bir karşılaşma yapacak olan Galatasaray'ı zorlu bir rakip bekliyor. 
     Şampiyonluk yolunda mutlak galibiyet parolasıyla Trabzon'a gelecek olan Galatasaray'ın bu haftaki rakibi olan bordo-mavililer, bu sezon sahasındaki maçlarda rakiplerine fazla gol şansı vermezken, Hüseyin Avni Aker Stadı'ndan yalnızca Samsunspor, 3 puanla dönmeyi başardı. 
     Bordo-mavililer, Hüseyin Avni Aker Stadı'nda yaptığı 13 lig maçında yalnızca 1 yenilgi alırken, kalesinde ise 5 gol gördü. 
     Hüseyin Avni Aker Stadı'nda 5 galibiyet, 7 beraberlik ve 1 yenilgi alan Karadeniz ekibi, rakip fileleri 15 kez havalandırmayı başardı. 
     
     DERBİ MAÇLARI 
     Trabzonspor, bu sezon Fenerbahçe, Beşiktaş ve Gençlerbirliği ile sahasında yaptığı maçlardan beraberlikle ayrıldı. 
     Bordo-mavililer, ligin ilk haftasında Fenerbahçe ile 0-0, ligin 22. haftasında Gençlerbirliği ve ligin 23. haftasında Beşiktaş ile 1-1'lik beraberlikle sahadan ayrıldı. 
     Karadeniz ekibi, sahasında yaptığı maçlarda, bir maçta kalesinde en fazla 1 gol gördü. 
     
     TRABZONSPOR'UN SAHASINDAKİ MAÇLAR 
     Trabzonspor'un bu sezon sahasında yaptığı maçlar ve aldığı sonuçlar şöyle 
Trabzonspor-Fenerbahçe...... 0-0 
Trabzonspor-Altay........... 0-0 
Trabzonspor-Gençlerbirliği.. 1-1 
Trabzonspor-Samsunspor...... 0-1 
Trabzonspor-Kocaelispor..... 2-0 
Trabzonspor-Diyarbakırspor.. 3-0 
Trabzonspor-Ankaragücü...... 3-0 
Trabzonspor-Denizlispor..... 1-0 
Trabzonspor-Elazığspor...... 1-1 
Trabzonspor-Adanaspor....... 3-1 
Trabzonspor-Beşiktaş........ 1-1 
Trabzonspor-İstanbulspor.... 0-0 
Trabzonspor-Göztepespor..... 0-0 
</TEXT>
</DOC>
