<DOC>
<DOCNO> 177190 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/21/son/soneko08.html </URL>
<DATE> 2003/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF ve Dünya Bankası, Bağdat'taki personelini çekti... 
</HEADLINE>
<TEXT>

     Irak başkenti Bağdat'daki Birleşmiş Milletler merkezinin bombalanmasından sonra, Uluslararası Para Fonu IMF ve Dünya Bankası, buradaki personelini Ürdün'e çekti. 
     BM'deki ABD'li yetkililerce bildirilen bu haber, IMF ve Dünya Bankası'nın Washington'daki merkezlerince de doğrulandı. 
     Dünya Bankası Sözcüsü Damian Milverton, güvenlik durumundan ötürü Banka'nın Irak'daki faaliyetlerini askıya alıp, iki yaralı dahil 14 personelini Amman'a kaydırdığını, bir personelin halen kayıp olduğunu bildirdi. 
     IMF Sözcüsü David Hawley de, BM binasındaki beş Fon personelinden dördünün patlama esnasındaki ufak çaptaki yaralanmaları tedavi edildikten sonra Amman'a sevkedildiklerini söyledi. 
     Hawley, IMF'in beşinci personeli ve güvenlik danışmanının iyi durumda olup Bağdat'daki hastanelerde tedavi altında olduklarını kaydetti. 
     Dünya Bankası, Irak'ın yeniden inşa ihtiyaçlarını şimdilik bu ülke dışındaki ofislerinden değerlendireceklerini, bundan sonra, BM IMF ve Avrupa Birliği AB ile istişarelerle Irak'da nasıl en fazla başarıya ulaşılacağının belirleneceğini bildirdi. 
     Hem Dünya Bankası ile IMF hem de Amerikan Hazine Bakanlığı, Irak'a dair taahhütler ve işlerden vazgeçilmeyeceğini vurguladı. 
     
</TEXT>
</DOC>
