<DOC>
<DOCNO> 163085 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/14/guncel/agun.html </URL>
<DATE> 2003/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Tiner çekip polis bıçakladılar 
</HEADLINE>
<TEXT>

Uçucu madde kullanan 10 genç, Saruhanlı Merkez Karakolu'nu basıp başkomiseri feci şekilde dövdü, 3 polisi de bıçakla yaraladı 
     MEHMED HAKKI ÖZBAYIR 

     Cıkardıkları olaylarla sık sık gündeme gelen tinerciler bu kez Saruhanlı Merkez Karakolu'nu birbirine kattı. Çoğu hap içen ve uçucu madde kullanan 10 kişi, İlçe Emniyet Müdürlüğü Merkez Karakolu'nda bir başkomiseri darp etti, biri komiser yardımcısı üç polisi de bıçakla yaraladı. Merkez Karakol Amirliği önüne önceki gece saat 01.00'de gelen Ahmet Bekar 26 , Osman Çıkmaz 26 ve Mustafa Kara 28 , görevlilere "Buradaki polisleri sevmiyoruz. Bizi içeri attırdınız, sizden intikam alacağız" diye bağırdı. 
     Bu sırada elindeki bıçakla kendisini göğsünden yaralayan Bekar'a polisler müdahale etmeye çalışırken, gençlerin arkadaşları Emin Güdücü 26 , Ö.E. 17 , Orhan Efe 20 , Maşallah Aslan 18 , B.G. 16 , Ersin Gerboğa 19 ve Mustafa Çıkmaz 21 da olay yerine geldi. Altı genç polise direnerek taşkınlık yaparken, karakolun yanındaki pasajdaki üç işyerinin de camlarını kırdı. 
     
     DOKTORLAR KAÇTI 
     Buradan Devlet Hastanesi'ne giden grup, doktorların yaralı Bekar'a müdahale etmesini istedi ve Acil Servis'in camlarını kırdı. Hastanede terör estiren saldırganlar makas, neşter gibi kesici aletlerle doktorları da tehdit etti. Acil Servis doktorları Özgür Dökmeci ve Murat Umay, bunun üzerine hastane arkasındaki Askerlik Şubesi'ne sığındı, diğer personel de servisi terk etti. 
     Hastaneden ayrılarak yeniden karakol önüne gelen saldırganlardan Çıkmaz, E., G., Efe, Aslan ve Gerboğa kendilerini uyaran polislere bıçaklarla saldırdı. Çıkmaz ve E. komiser yardımcısı Recep Ağca, polisler Tahir Atalay ve Metin Acar'ı hafif şekilde yaraladı. Tekme tokatlı saldırıya uğrayan Başkomiser Bayram Tuncay Ünlü de feci şekilde dövüldü. Manisa'dan gelen Çevik Kuvvet ekibinin gözaltına aldığı 10 saldırganın aşırı alkol ve uyuşturucu hap aldığı anlaşıldı. 
     
     5 TİNERCİ TUTUKLANDI 
     Sanıklardan Güdücü'nün de, 5 yıl önce dönemin ANAP İlçe Başkanı Remzi Esen'in dükk nını kurşunlamaktan hapis yattığı öğrenildi. Sorgularının ardından "Devlet malına zarar vermek, devlet memuruna makavemet ve yaralamak"tan mahkemeye sevk edilen 10 sanıktan Ahmet Bekar, Osman Çıkmaz, Mustafa Çıkmaz, Emin Güdücü ve Ö.E. tutuklandı. Diğer beş sanık ise tutuksuz yargılanmak üzere serbest bırakıldı. 
     
     

</TEXT>
</DOC>
