<DOC>
<DOCNO> 160113 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/31/spor/yaksoy.html </URL>
<DATE> 2003/05/31/ </DATE>
<TIME>  </TIME>
<AUTHOR> Fevzi AKSOY  </AUTHOR>
<HEADLINE>
Abartma 
</HEADLINE>
<TEXT>

     Son yıllarda başarıları da abartmaya başladık. Hele hele şu plaket verme huyumuz. Birilerine haklı olarak başarı plaketleri verirken aman o da üzülmesin, öbürünü de darıltmayalım, ona da verelim, buna da verelim derken bakıyorsunuz 30 - 40 kişi birden podyumlara çıkıyor. Böylece hakiki değerler diğerlerinin yanında silinip gidiyor. Ve ödül anlamını kaybediyor. Yakında bu ödüllendirme işini muhtarlar da yapmaya kalkarsa şaşırmayalım. 
     Bazıları kızacak ama, yağ çekelim diye, yerimizi sağlamlaştıralım diye, biz de bir şey yapalım diye ortaya çıkmanın anlamı yok. İşi tadında bırakmak en iyisi. Sanatta da, politikada da, sporda da ne olur küçük politik hesaplarla hakiki değerleri soldurmayalım. 
     

</TEXT>
</DOC>
