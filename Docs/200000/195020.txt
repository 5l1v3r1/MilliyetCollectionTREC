<DOC>
<DOCNO> 195020 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/12/son/sondun44.html </URL>
<DATE> 2003/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Günün sorusu Etek daha mı erkeksi 
</HEADLINE>
<TEXT>

     Modern Batı dünyasında erkekler neden etek giymeyi kabul etmediler Aslında, etek daha mı erkeksi 
     New York'taki Metropolitan Sanat Müzesi'nde MET açılan bir sergi, tabu haline gelen bu sorulara yanıt arıyor. 
     Erkek eteklerinin tarihi gelişimini gösteren ve ''Cesur Yürekler Etekli Erkekler'' Bravehearts Man in The Skirts adlı serginin sponsorlarından ünlü Fransız modacı Jean Paul Gaultier, ''Erkek, erkekliğini kıyafetlerinde değil, kafasında taşır. Erkeklere etek giymeleri için serbestlik tanımak gerekli. Unutmayın, kadınlar pantolon için yıllarca mücadele verdiler'' diyor. 
     AB'de de ''kilt krizinin'' yaşandığı bir döneme denk gelen Metropolitan Müzesi'ndeki sergi, 8 Şubat 2004'e kadar açık kalacak. 
     Sergide, gladyatörlerin, İskoçların, Nirvana'nın ünlü solisti Kurt Cobain'in giydikleri ve ayrıca Mick Jagger ve David Bowie'nin ''akıllarının kaldığı'' eteklikler sergileniyor. 
     Serginin düzenleyicileri, eteğin eski çağlarda erkekliğin simgesi olarak görüldüğünü vurgulayarak, son dönemlerde etek giyenlerin erkekliklerinin sorgulanmasıyla ortaya çıkan çelişkiyi yansıtmaya çalıştıklarını belirtiyorlar. 
     Serginin Britanyalı yetkilisi Andrew Bolton, serginin kışkırtıcı bir yanı bulunduğunu da saklamıyor. 
     
</TEXT>
</DOC>
