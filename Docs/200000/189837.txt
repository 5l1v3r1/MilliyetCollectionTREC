<DOC>
<DOCNO> 189837 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/20/son/sondun16.html </URL>
<DATE> 2003/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Uday'ın otomobilleri açık artırmada... 
</HEADLINE>
<TEXT>

     Saddam Hüseyin'in oğullarından Uday'ın otomobillerinin açık artırmada satılacağı bildirildi. 
     El Menar gazetesi, Uday'ın 360 otomobilinin satılarak parasının Hazine'ye aktarılacağını belirtti. 
     Gazete, Felluce'nin doğusundaki El Anbar kentinde Uday'a ait bir Rolls Roys ve bir Ferrari marka otomobilin de bulunduğunu belirtti. 
     Kent polisi, Irak'ın işgalinden sonra lüks otomobillerin bazı kişilerce çalınarak Irak dışına çıkarılmak istendiğinin tespit edildiğini açıkladı. 
     
     EL BEKİR LİMANININ ADI EL BASRA OLDU 
     Irak'ın güneyindeki El Bekir limanının adı El Basra oldu. 
     Irak Petrol Bakanlığı'nın bildirisinde, limanın adının El Basra olarak değiştirildiği belirtildi. 
     Söz konusu liman, Baas Partisi'nin eski genel sekreteri ve Saddam Hüseyin'den önceki devlet başkanı Ahmed Hasan El Bekir'in adını taşıyordu. 
     
</TEXT>
</DOC>
