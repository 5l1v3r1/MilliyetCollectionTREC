<DOC>
<DOCNO> 165209 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/24/son/sonspo28.html </URL>
<DATE> 2003/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'ın sezon hazırlık kampı değişti... 
</HEADLINE>
<TEXT>

     Galatasaray Futbol Takımı'nın, 4 Ağustos'ta Belçika'nın Genk kentinde KRC Genk takımı ile yapacağı hazırlık maçı iptal edildi. 
     Galatasaray Kulübü'nden yapılan açıklamaya göre, 8 Ağustos'ta başlayacak Belçika Ligi'inde ilk maçını, geçen yılın şampiyonu Club Brugge ile yapacağı kesinleşen KRC Genk, bugün Galatasaray Spor Kulübü'ne başvurarak maçın iptalini talep etti. 
     Bu isteği olumlu karşılayan Galatasaray Spor Kulübü, sezon hazırlık kampı çerçevesinde yapacağı hazırlık programını iki gün erken sonuçlandırarak, Amsterdam Turnuvası sonrasında 4 Ağustos'ta Türkiye'ye dönecek. 
     
     SEZON HAZIRLIK PROGRAMI 
     Galatasaray, 2003-2004 sezonunu 1 Temmuz Salı günü açacak ve Florya Metin Oktay Tesisleri'nde başlayacak hazırlık çalışmalarına, 8 Temmuz tarihinde Avusturya Seefeld'deki kampla devam edecek. 
     Sarı-kırmızılılar, hazırlık kampının ilk haftasında, 10 ve 12 Temmuz tarihlerinde iki hazırlık karşılaşması oynayacak. 
     14-15 Temmuz tarihlerinde, Innsburck Turnuvası'nda, Nuremberg ve Feyenoord ile karşılaşacak olan Galatasaray, 18 Temmuz Cuma günü Danimarka'nın başkenti Kopenhag'da düzenlenen turnuvaya katılacak. ''Aslan'', bu turnuvada 19 ve 21 Temmuz tarihlerinde iki karşılaşma oynanacak. 
     22 Temmuz Salı günü İstanbul'a dönecek olan ''Cim bom'', 26 Temmuz tarihinde Berlin'e gidecek. 27 Temmuz Pazar günü Hertha Berlin'in sezon açılış karşılaşmasını oynayacak olan Galatasaray, Berlin'de bir hazırlık karşılaşması daha yapacak. 
     31 Temmuz Perşembe günü Amsterdam'a gidecek olan Galatasaray, Ajax Kulübü'nün düzenlediği Amsterdam Turnuvası'nda, 1 Ağustos Cuma günü İnter ve 3 Ağustos Pazar günü de Liverpool ile karşılaştıktan sonra 4 Ağustos Pazartesi günü İstanbul'a dönecek. 
     
</TEXT>
</DOC>
