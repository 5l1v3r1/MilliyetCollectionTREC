<DOC>
<DOCNO> 194831 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/11/son/sonspo05.html </URL>
<DATE> 2003/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Real Madrid cadı kazanı Ronaldo gidici... 
</HEADLINE>
<TEXT>

     Sevilla deplasmanında 4-1’le fark yiyen Real Madrid karıştı. Teknik direktör Queiroz savunma hataları nedeniyle oyuncuları suçladı. İtalyan basını ise Ronaldo’nun ayrılmak istediğini yazdı Valencıa’nın sahasında Racing Santander’e yenilmesiyle zirve için umutlanan Real Madrid, Sevilla’ya 4-1 mağlup olarak büyük şok yaşadı. Karşılaşmada özellikle savunmada yapılan hatalar göze çarparken, Zidane, Figo, Beckham sahada hayal kırıklığı yarattı. Real Madrid’in Portekizli çalıştırıcı Carlos Queiroz 90 dakika bitiminde, Sonuca inanmak bile istemiyorum. Savunma büyük hatalar yaptı. 3 puanı ve gururumuzu adeta Sevilla’ya hediye ettikö diyerek oyuncularına tepkisini dile getirdi. 
     
     "Real’de mutlu değilim" 

     İspanyol ekibi ikinci bir şoku da Ronaldo’nun ayrılmak istediğini açıklamasıyla yaşadı. Real’in Sevilla karşısındaki tek golünü kaydeden Brezilyalı yıldız, İtalyan basınına Real’de mutlu değilim. Inter Başkanı Massimo Moratti’yle görüştüm. Büyük bir sorun çıkmazsa seneye yine Inter’deyim. Inter forması giymek için sabırsızlanıyorumö dedi. İspanyol basını ise farklı yenilginin nedenini, savunmada büyük hatalar yapan genç Ruben, Pavon ve kırmızı kart görerek takımını eksik bırakan Guti’ye bağladı. 

     
</TEXT>
</DOC>
