<DOC>
<DOCNO> 160497 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/02/son/sondun08.html </URL>
<DATE> 2003/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Eşcinseller, Katolik Kilisesi'ne karşı.. 
</HEADLINE>
<TEXT>

     ABD'de eşcinsel eylemciler, aynı cinsten evliliklere karşı çıkan Katolik kilisesini protesto için sokaklara döküldü. 
     Boston'da yapılan ve binlerce eşcinselin katıldığı gösterilerde eylemciler, Katolik rahiplerin küçük çocuklara cinsel taciz suçlarının birbiri arkasına patlak verdiği bir dönemde, kiliselerin, aynı cinsten evliliklere karşı çıkmak gibi tavsiyelerde bulunmak için hiçbir ''ahlaki yetkisi'' olmadığını öne sürüyor. 
     Katolik kilisesi, aynı cins evliliklerin, doğanın dengesini bozduğunu ve ''normal olmadığını'' savunuyor. 
     Eylem sırasında kilisenin aynı cinsten evliliklere karşı çıkan açıklaması okunurken, göstericiler arkalarını dönerek bunu protesto etti. 
     ABD'de aynı cinsten evliliklere kanunen sadece Vermont eyaletinde izin veriliyor. Eşcinsel çiftler, evlenmek için bu eyalete gidiyor. 
     
</TEXT>
</DOC>
