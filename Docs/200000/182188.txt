<DOC>
<DOCNO> 182188 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/14/guncel/gun90.html </URL>
<DATE> 2003/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 

   
   A be Nobel, delirdin mi    Fıldır fıldır gözleriyle bir dönem ne fırtına estirmişti Ciguli "A be Binnaz, sen bu gece, delirdin miiii Şaşırdın mııııı Kudurdun muuuuu Binnaaaaaz Binnaaaaaz" diye bağıra bağıra söylerdi neredeyse kendi kadar akordeonuyla... 
   Nobel Barış Ödülü'nün verilmesine 1 ay kala, ödüle aday 165 kişi açıklandı. Ve o kişilerin arasında rüyasında gördüğü kitlesel imha silahları yüzünden Irak'ı hallaç pamuğu gibi atan, George W. Bush da var, kavukçusu Tony Blair de. Geçen sene de vardı bu ikili, abone midirler nedirler 
   O dakikadan beri, "Abe Nobel, sen bu sene delirdin mi Şaşırdın mıııı " diye şarkı söyleye söyleye, Bağdat caddesine kadar yürümüşüz. Şimdi soralım bakalım Nobel'cilere... 
   1 Teklif edilen adayları kabul eden enteresan arkadaşlar Norveç Storting'i tarafından seçilen 5 kişi kimlerdir, tanışmak isteriz... 
   2 Bu arkadaşlar yemek seçerler mi, yoksa önlerine konan her yemeği yerler mi 
   3 Ne ödülü verdiğinizin farkında mısınız Acaba harflerde bir karışıklık oldu da aslında "peace barış" değil de, "peach şeftali" ödülü verdiğinizi sandığınız için mi bu adayları kabul ettiniz 
   4 Bir şekilde saygınlığı dünyaca kabul edilen Nobel'e, Türkiye'den aday olabilecek nitelikte biri ya da birileri yok mudur Mesela, ekonomik krizler içerisinde yüzmesine, kaderi IMF'nin patronu ABD'nin iki dudağı arasında olmasına rağmen, her şeyi göze alıp ikinci tezkereye TBMM'de "hayır " dedirten ve "getir, faturası neyse öderiz" deyip konan özel vergilere gıkı bile çıkmayan bir millet var da .. 
   5 Bush adaysa Hitler ve Stalin de aday olabilecek miydi "Barış" ödülünüze 
   6 Korsan vcd, kitap gibi, "Korsan Nobel Ödülü" olabilir mi acaba 
   7 Diyecekler ki "Kızma birader, aday oldular da verdik mi " Biz de diyeceğiz ki Bir ödülün onuru olur, ağırlığı olur. Bu, gösterilen adaylarla ölçülür. Geçen sene Karaman Türk Dili Ödülü'nü aldık. Adaylar arasında hiç "Yıkılıyoooo Deeeermişim Falan oldum İğrençsin aaartı hayvansın Kal geldi Sus gitti " diyen yoktu. Anlayana .. 
   8 Ödülün ağırlığı tabii bir de verilen kişilerle ölçülür. Mesela bir Jean-Paul Sartre, ödüllerin hak eden kişilere verildiğine inanmadığı için, kendisine verilen ödülü reddetmiş... 
   9 Ve son söz... Nobel ödülleri fizik, kimya, fizyoloji veya tıp, edebiyat veee "sürekli orduların ortadan kaldırılması veya sayısının azaltılması, barış kongrelerinin yapılması ve yaygınlaştırılması için en çok çalışan kişilere" verilir. Kime, kime 
   10 A be Nobel, sen bu sene delirdin miiii Şaşırdın mııı 
   
   Dünya yuvarlaktır döner, sevda yalancıdır söner... 
   Galileo 
   
   Tiplemeler...    No 3 Halı saha tiplemeleri...    SerinDuruş ve ShockHaberciler tarafından gönderilenler... 
   1 Eski futbolcular Vakti zamanında Beşiktaş'ın alt yapısında, Beylerbeyi'nde yahut 11 Ateş Gençlik Spor'da top koşturmuş, futbolu çoktan bırakıp göbeği salmış, lakin "tecrübe" avantajlarını iyi kullanan babacan adamlardır. Top dağıtıp uzaktan isabetli şutlar atarlar. Genellikle ikinci yarıda dilleri bir karış dışarı sarkar ve biterler. Güzel insanlardır... 
   2 Yetenekli çocuklar Okul takımında "geleceğin yıldızı" muamelesi görmüş lakin babası tarafından "oku len eşşek sıpası" tehditleriyle tahsil hayatını tamamlamış ele avuca sığmaz, defans tarafından tutulamaz adamlardır. Sahada tek rakipleri kendileridir. Çalım üstüne çalım atıp golü atacaklarken saha biter. Vazgeçilmezdirler, fakat gıcıktırlar da aynı zamanda... 
   3 Hırs küpleri Futbolu halı sahada öğrenmiş adamlardır. "Allah Allah" nidalarıyla Bizans ordusunu mahvedecek yeniçeriler gibi sürekli saldırırlar. Tekme, dirsek artık ne bulurlarsa onu atarlar rakiplerine. Genelde defansta beklerler ve forvet elemanlarına bağırıp çağırırlar. Olabilecekken olamamış adamlardır. Tehlikelidirler... 
   4 Son anda kadroya alınanlar Maç kadrosuna -adam eksikliğinden- son anda dahil edilirler. Emanet ayakkabı dar, emanet şort bol gelir bunlara. Beklenmedik derecede güzel oynayanları mevcuttur. Gene de bir sonraki maçın kadrosuna "kafadan" düşünülmezler. Eziktirler bir bakıma... 
   5 Kaptan tabiatlılar Bunlar genellikle takımı toparlayan, maç sonrası millete çay yahut karpuz gibi şeyler ısmarlayan, maç içinde "hadi abicim basarak biraz" falan gibi laflar eden ağır ağabeylerdir... Gereklidirler, olmazsa olmazdırlar .. 
   
   İzzet'in İnsanları 
   "İnsanlarıma layık olmaya çalışıyorum..." 
</TEXT>
</DOC>
