<DOC>
<DOCNO> 172830 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/31/son/sonspo21.html </URL>
<DATE> 2003/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Foe anısına maç... Yıldızlar sahaya Foe için çıkacak... 
</HEADLINE>
<TEXT>

     6. FIFA Konfederasyon Kupası'nda Kolombiya ile yapılan yarı final maçı esnasında ölen Kamerunlu futbolcu Marc Vivien Foe anısına, sonbaharda yardım amaçlı bir maç yapılacak. 
     Fransız ''L'Equipe'' gazetesinin haberine göre, 11 Kasım'da Lens, Lyon veya Paris'te yapılacak maçta, Kamerun ile Fransa karşılaşacak. Ayrıca, maçta Foe'nun eski takımları Lens, Olympique Lyon ile Manchester United'dan futbolcular da yer alacak. 
     Karşılaşmadan elde edilecek gelir, Foe'nun eşine ve 3 çocuğuna kalacak. 
     Kamerun'un yıldız futbolcularından olan Foe, 1994 ve 2002 Dünya Kupası ve 2 Afrika Şampiyonası'nda milli takımda oynamıştı. Kamerunlu oyuncu, Fransa'da oynadığı yıllarda Olympique Lyon ve Lens ile lig şampiyonluğu da tatmıştı. 
     1994 yılında Kamerun'un Canon De Yaounde takımından Avrupa kulüplerine gelen Foe, kısa bir süre İngiltere Premier Ligi'nde West Heim United takımında da oynamıştı. Geçen sezon Manchester United'da kiralık oynayan Foe, bugüne kadar toplam 201 lig maçında 24 gol atmıştı. 
     
</TEXT>
</DOC>
