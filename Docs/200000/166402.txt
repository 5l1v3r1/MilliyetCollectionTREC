<DOC>
<DOCNO> 166402 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/30/son/soneko41.html </URL>
<DATE> 2003/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Para piyasalarında bugün... 
</HEADLINE>
<TEXT>

     Haftanın ilk işlem gününde, borsa ve döviz düştü, tahvil faizinde 0.30 puanlık yükseliş yaşandı. 
     İstanbul Menkul Kıymetler Borsası İMKB Ulusal 100 endeksi, haftanın ilk seansında 76.57 puan kayıpla 10,904.67 puana geriledi. 2. seansta da 20.24 puan düşen endeks, 10,884.43 puandan günü tamamladı. 
     Endeksin günlük bazdaki kaybı ise 96.81 puan ve yüzde 0.88 olarak belirlendi. 
     Hisse senetleri piyasasında günlük işlem hacmi, 236 trilyon 794 milyar 117 milyon lira olarak gerçekleşti. 
     Uzmanlar, gün boyunca dar bir banda sıkışan piyasanın işlem hacminde artış yaşanmadan toparlanmasının oldukça zor olacağı görüşünü dile getirdiler. 
     
     DOLAR 
     Kapalıçarşı'da Cuma günü 1 milyon 422 bin liradan kapanan dolar, güne 1 milyon 420 bin liradan, 1 milyon 625 bin liradan kapanan Euro, 1 milyon 620 bin liradan başladı. 
     Piyasa kapanışında doların satış fiyatı 1 milyon 420 bin lira, Euro'nun satış fiyatı 1 milyon 622 bin lira oldu. 
     Merkez Bankası, doların bugünkü efektif kurunu alışta 1 milyon 406 bin 662 lira, satışta ise 1 milyon 416 bin 558 lira olarak açıkladı. 
     Böylece dolar, Merkez Bankası'nın Cuma günkü kurlarına göre, alışta 14 bin 60 lira, satışta ise 14 bin 159 lira geriledi. 
     
     TAHVİL-REPO 
     İMKB Tahvil ve Bono Piyasası Kesin Alım Satım Pazarı'nda işlem gören 7 Temmuz 2004 vadeli bugün valörlü tahvilin basit getirisi yüzde 51.84, bileşik getirisi ise yüzde 51.59 olarak gerçekleşti. 
     Cuma günü piyasa kapanışında aynı kağıdın basit getirisi yüzde 51.63, bileşik getirisi yüzde 51.29 olmuştu. Kağıdın bileşik getirisinde Cuma günkü kapanışına göre 0.30 puanlık yükselme kaydedildi. 
     İMKB Tahvil ve Bono Piyasası Repo Pazarı'nda, gecelik faiz ortalama yüzde 38.31 olarak belirlendi. Cuma günü piyasa kapanışında gecelik faiz oranı ortalama yüzde 38.00 olmuştu. 
     Bankalararası TL interbankında da gecelik faiz oranı, ortalama yüzde 38.00 oldu. 
     
</TEXT>
</DOC>
