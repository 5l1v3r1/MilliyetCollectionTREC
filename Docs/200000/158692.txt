<DOC>
<DOCNO> 158692 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/24/son/soneko18.html </URL>
<DATE> 2003/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Yatırımcı rehberi... Borsa yükseldi, döviz düştü.... 
</HEADLINE>
<TEXT>

     Merkez Bankası'nın dövize müdahalesi ve faiz indirimi tartışmalarının yapıldığı geçen hafta döviz gerilerken, borsa ortalama yüzde 7.28 oranında yükseldi. 
     Borsa uzmanları, endeksin 11,000 puanın üzerinde kapanmasının oldukça önemli bir gelişme olduğunu vurgulayarak, işlem hacmindeki artışın 11,000 seviyesinin kırıldığının bir göstergesi olduğunu savunuyor. 
     Diğer teknik göstergelerin de hareketi destekledğini vurgulayan uzmanlar, dirençlerin 11,200 ve 11,500 seviyelerinde bulunduğunu, özellikle bankalarda oluşan hareketin diğer hisselere de yayılmasıyla önümüzdeki hafta endeksin 11,000 ile 11,500 bandına oturmasının beklenebileceğini belirtiyorlar. 
     Borsadaki düşüşün yanında İMKB Tahvil ve Bono Piyasası'nda da vadelerine göre ortalamalarda 1 puan dolayında düşüş gerçekleşti. Altında artış, dövizde ise önemli düşüşler dikkat çekti. Mevduat faizlerinde de küçük çapta düşüşler gözlendi. 
     Hisse senetleri haftalık bazda ortalama yüzde 7.28 oranında değer kazandı. 24 ayar külçe altının gram satış fiyatı yüzde 1.46 oranında, Cumhuriyet altınının satış fiyatı da yüzde 1.29 oranında arttı. Türk Lirası karşısında Dolar yüzde 2.54 oranında, Euro da yüzde 0.17 oranında değer yitirdi. 
     Yatırım fonlarının seyrini izleyen A.A Fon Endeksi ortalama yüzde 1.22 oranında artış kaydetti. Önceki hafta sonundaki oranlara göre, 1 aylık mevduat faizinin haftalık net getirisi yüzde 0.65, haftalık reponun net getirisi de yüzde 0.62 olarak gerçekleşti. 
     
     İMKB'DE GEÇEN HAFTA 
     Pazartesi günü 19 Mayıs Atatürk'ü Anma ve Gençlik ve Spor Bayramı nedeniyle piyasalarda işlem olmadı. 
     İstanbul Menkul Kıymetler Borsası'nda İMKB işlem gören hisse senetleri Salı günü haftaya yüzde 1.17'lik artışla başladı. 
     Endeks, 1. seansta 45.91 puan gerilerken, hisse senetleri ortalama yüzde 0.45 oranında değer yitirdi. 2. seansta 166.66 puan artan endeks, günü 10,427.00 puandan tamamladı. Günün tamamında endeks 120.75 puan yükseldi. 
     Çarşamba günü hisse senetleri, Merkez Bankası'nın döviz piyasasına ''alım'' yönünde müdahalesi ile yükseldi. 
     Endeks, 1. seansta sadece 1.87 puan artarken, hisse senetleri ortalama yüzde 0.02 oranında değer kazandı. 2. seansta 111.98 puan artan endeks, günü 10,540.85 puandan tamamladı. Günün tamamında endeks 113.85 puan ve yüzde 1.09 arttı. 
     Perşembe günü hisse senetleri ortalama yüzde 1.46 oranında değer kazandı. Endeks 1. seansta 84.21 puan ve yüzde 0.80 oranında arttı. 2. seansta da 70.13 puan yükselen endeks, günü 10,695.19 puandan tamamladı. Günün tamamında endeks 154.34 puanlık bir artış gösterdi. 
     Haftanın son işlem gününde de Borsa'daki soluksuz yükseliş devam etti ve ortalama yüzde 3.38'lik artış yaşandı. Ulusal 100 Endeksi, 1. seansta 157.57 puan ve ortalama yüzde 1.47, 2. seansta da 203.49 puan ve yüzde 1.88 artış kaydetti. Endeks haftayı 11,056.25 puandan tamamladı. 
     
     BORSA ENDEKSLERİ 
     İMKB Bileşik Endeksi, önceki hafta sonu kapanışa göre 750.00 puanlık artışla 10,306.25 puandan, 11,056.25 puana çıktı. Hisse senetlerinin haftalık ortalama değer artışı yüzde 7.28 oldu. 
     İMKB Ulusal-Mali Endeksi bin 18.35 puan artarak 12,078.73 puandan 13,097.08 puana, İMKB Ulusal-Sanayi Endeksi 722. puan artarak 10,873.39 puandan 11,595.92 puana ve İMKB Ulusal-Hizmetler Endeksi 261.99 puan artarak 6,656.49 puandan 6,918.48 puana yükseldi. 
     Böylece, mali grup hisseleri ortalama yüzde 8.43 oranında, sanayi grubu hisseleri ortalama yüzde 6.64 oranında ve hizmetler grubu hisseleri ortalama yüzde 3.94 oranında değer kazandı. 
     
     KAZANANLAR VE KAYBEDENLER 
     Borsada geçen hafta işlem gören 296 hisse senedinden 244'ü değer kazanırken, 40 hisse senedi değer yitirdi. 12 hisse senedinin değeri değişmedi. 
     Geçen hafta en yüksek oranlı artış yüzde 31.03 ile Doğan Burda hisselerinde oldu. Yüzde 25.60'lık artışla Milliyet Gazetecilik hisseleri ikinci, yüzde 21.43'lük artışla da Beşiktaş Futbol Yatırımları hisseleri de üçüncü olarak sıralandı. 
     En yüksek oranlı düşüş ise yüzde 58.46 ile Metemtur hisselerinde oldu. Yüzde 16.36'lık düşüşle Escort Computer hisseleri ikinci ve yüzde 11.24'lük düşüşle de Logo Yazılım hisseleri üçüncü sırada yer aldı. 
     İMKB Ulusal Pazar'da geçen hafta toplam 934 milyar 422.2 milyon adet hisse senedi işlem gördü ve karşılığında 2 katrilyon 127 trilyon 480.1 milyar liralık işlem hacmi gerçekleşti. 
     
     DÖVİZ 
     Geçen hafta, dövizde düşüş ağırlıklı bir seyir izlendi. İstanbul serbest döviz yasasında alınıp satılan ABD Doları yüzde 2.45 oranında, Euro da yüzde 0.17 oranında değer yitirdi. 
     Önceki hafta sonuna göre ABD Doları'nın Türk Lirası satış fiyatı 38 bin lira düşerek, 1 milyon 457 bin liraya, Euro'nun satış fiyatı da 3 bin lira düşerek 1 milyon 716 bin liraya indi. 
     Cuma günkü kapanış itibariyle, öteki döviz türlerinden İngiliz Sterlini'nin Türk Lirası satış fiyatı yüzde 1.93 oranında düşerek 2 milyon 389 bin liraya, İsviçre Frangı'nın satış fiyatı da yüzde 1.14 oranında düşerek 1 milyon 130 bin liraya geriledi. 
     Bugün öğle saatlerinde ise İstanbul serbest piyasada ABD Doları 1 milyon 459 bin liradan, Euro 1 milyon 723 bin liradan, İngiliz Sterlini 2 milyon 389 bin liradan ve İsviçre Frangı da 1 milyon 133 bin liradan satılıyordu. 
     
     ALTIN 
     Kapalıçarşı'da alınıp satılan 24 ayar külçe altının gram satış fiyatı önceki hafta sonuna göre yüzde 1.46 oranında, Cumhuriyet altınının satış fiyatı da yüzde 1.29 oranında arttı. 
     Külçe altının gram satış fiyatı 250 bin lira artarak 17 milyon 400 bin liraya, Cumhuriyet altınının satış fiyatı da 1 milyon 500 bin lira artarak 118 milyon liraya çıktı. 
     İstanbul Altın Borsası'nda İAB işlem gören 24 ayar altının gram fiyatı ise yüzde 2.89 oranında yükselerek 17 milyon 280 bin lira oldu. 
     
     YATIRIM FONLARI 
     Yatırım fonlarına katılma belgeleri önceki hafta sonuna göre ortalama yüzde 1.22 oranında değer kazandı. 
     Yatırım fonlarının fiyat seyrini izleyen A.A Bileşik Fon Endeksi 4 bin 545 puan artarak 371,575 puandan 376,120 puana çıktı. 
     Geçen haftanın en çok değer kazanan katılma belgeleri, yüzde 7.97'lik artışla Turkish Yatırım A Tipi Değişken Fon, yüzde 5.25'lik artışla İş A Metal Eşya Endeks Fon ve yüzde 5.18'lik artışla Finanbank A Tipi Hisse Senedi Fon oldular. 
     Geçen haftanın değer yitiren katılma belgeleri ise yüzde 0.33 oranındaki düşüşle Ata B Tipi Yabancı Menkul Kıymetler Yatırım Fonu, yüzde 0.23 oranındaki düşüşle Oyakbank B Tipi Yabancı Menkul Kıymetler Fonu ve yüzde 0.07 oranındaki düşüşle İş B Tipi Karma Fonu olarak sıralandılar. 
     
     İHALELER... 
     Hazine geçen hafta Salı günü, biri tahvil diğeri de bono olmak üzere iki ihale düzenledi. 
     Hazine Müsteşarlığı tarafından düzenlenen 168 gün vadeli bono ihalesine toplam 8.1 trilyon liralık teklif gelirken, ihalede nominal 774.3 trilyon liralık satış gerçekleşti. İhaledeki net satış miktarı 647.6 trilyon lira, bileşik faiz yüzde 47.29, basit faiz ise yüzde 42.40 oldu. Bu ihalede kamuya net 42.8 trilyon liralık satış gerçekleşti. Bonoların geri ödemesi, 5 Kasım 2003'de yapılacak. 
     Hazine'nin 413 gün vadeli tahvil ihalesine ise toplam 4 katrilyon 557.4 trilyon liralık teklif geldi. İhalede nominal 3 katrilyon 103 trilyon liralık satış gerçekleşti. İhaledeki net satış miktarı 1 katrilyon 915.3 trilyon lira, bileşik faiz yüzde , basit faiz ise yüzde 54.66 oldu. Tahvil ihalesinde kamuya net 303.8 trilyon liralık satış yapıldı. Tahvillerin geri ödemesi, 7 Temmuz 2004'de gerçekleştirilecek. 
     
     TAHVİL-BONO-FAİZ-REPO 
     İMKB Tahvil ve Bono Piyasası'nda, ağırlıklı ortalamalara göre çeşitli vadelerdeki bonoların haftalık net getirileri yüzde 0.64 ile yüzde 0.98 arasında gerçekleşti. 
     Mevduat faizlerinde geçen hafta çok küçük çapta düşüşler oldu. Önde gelen ve değerlendirmeye alınan 10 kamu ve özel bankanın faiz oranlarının ortalamalarıyla yapılan hesaplamalara göre, bir önceki hafta sonu geçerli olan oranlar itibariyle 1 ay vadeli mevduat faizinin haftalık net getirisi yüzde 0.65 oldu. 
     Önceki hafta sonunda İMKB Repo Ters Repo Pazarı'nda ortalama faizi yüzde 42'nin biraz üzerinde olan haftalık reponun net getirisi de yüzde 0.62'de kaldı. 
     
</TEXT>
</DOC>
