<DOC>
<DOCNO> 164806 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/23/dunya/dun02.html </URL>
<DATE> 2003/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Reformlara 6 ay sözü 
</HEADLINE>
<TEXT>

Başbakan Erdoğan, To Vima gazetesine Kopenhag kriterlerine uyum yasalarının hepsinin bu yıl içinde çıkarılacağını söyledi 
     YORGO KIRBAKİ Atina 

     Başbakan Tayyip Erdoğan, Yunan To Vima gazetesine bu yıl içinde Kopenhag kriterlerinin gerektirdiği bütün reform yasalarının çıkarılacağını söyledi. 
     Erdoğan, Yunanistan’ın AB Dönem Başkanlığı esnasında Türkiye ile ilgili önemli kararlar alındığını belirterek, "Yunanistan, Dönem Başkanı olarak, AB ile ilişilerimize daha da istikrar kazandırma gayretlerimize dengeli ve yapıcı bir şekilde yaklaşmıştır. Başbakan Simitis ile Dışişleri Bakanı Papandreu’ya teşekkür ederiz" dedi. 
     Erdoğan, AB’nin 2004 sonundaki kararının olumlu olması amacıyla Türkiye’nin, Kopenhag kriterlerini yerine getirmesi gerektiğini bildiğini, bu yıl içinde gerekli tüm reform yasalarının çıkarılacağını ve bunların uygulanmasına ağırlık verileceğini söyledi. Erdoğan, AB ülkelerini, Türkiye’yle üyelik müzakerelerinin başlayacağı konusunda kamuoylarını şimdiden bilinçlendirmeye çağırdı. 

</TEXT>
</DOC>
