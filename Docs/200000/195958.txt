<DOC>
<DOCNO> 195958 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/16/son/sontur30.html </URL>
<DATE> 2003/11/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Tabancayla oyun ölüm getirdi... 
</HEADLINE>
<TEXT>

     Edirne'de bir uzman çavuş, arkadaşlarıyla şakalaşırken başına dayadığı tabancanın tetiğine dokununca hayatını kaybetti. 
     Edirne Emniyet Müdürlüğü yetkililerinden alınan bilgiye göre, Edirne'deki bir birlikte görevli Uzman Çavuş Fatih Çolakkol 27 , arkadaşlarıyla Trakya Üniversitesi Ayşekadın Yerleşkesi karşısındaki kafeteryada bir süre sohbet etti. 
     Çolakkol ve beraberindeki 4 kişi, daha sonra Ayşekadın Semti'ndeki bir eve gittiler. Bu arada, askeriyeden malulen emekli kişinin yeni bir tabanca aldığını söylemesi üzerine, Çolakkol da belindeki tabancayı çıkararak yanındakilerle şakalaşmaya başladı. Çolakkol, bu sırada başına dayadığı tabancanın tetiğine dokununca tek kurşunla ağır yaralandı. 
     Ambulansla kaldırıldığı Trakya Üniversitesi Tıp Fakültesi Hastanesi'nde yaşamını yitiren Çolakkol'un ölümüyle ilgili soruşturma sürdürülüyor. 
     
</TEXT>
</DOC>
