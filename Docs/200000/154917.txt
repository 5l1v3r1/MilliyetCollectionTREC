<DOC>
<DOCNO> 154917 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/06/son/sontur09.html </URL>
<DATE> 2003/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Haseki hastanesi ek binasında yangın çıktı... 
</HEADLINE>
<TEXT>

     Haseki Eğitim ve Araştırma Hastanesi'nin inşaat halindeki ek binasında çıkan yangın, küçük çapta maddi hasara yol açtı. 
     Hastanenin Acil Servis Bölümü'nün bitişiğinde bulunan inşaat halindeki 6 katlı ek binanın 2. katında, sabah saatlerinde yangın çıktı. 
     İçerideki tahta parçaları ve eski sandalyelerin tutuşmasıyla büyüyen yangın, hastane personelinin yangın tüpleriyle yaptığı müdahaleye rağmen söndürülemeyince itfaiye ekipleri çağrıldı. 
     Fatih itfaiye ekiplerinin kısa süren çalışmasıyla diğer katlara sıçramadan söndürülen yangın, 2. katta küçük çapta maddi hasara neden oldu. 
     Yangının, inşaata giren tinercilerin tahta parçalarını tutuşturmasından kaynaklandığı tahmin ediliyor. 
     
</TEXT>
</DOC>
