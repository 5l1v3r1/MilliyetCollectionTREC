<DOC>
<DOCNO> 173068 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/01/son/sontur23.html </URL>
<DATE> 2003/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Aşk kaçamağı ölümle bitti... 
</HEADLINE>
<TEXT>

     Balıkesir'in Ayvalık İlçesi'nde, evli bir erkekle iskelede buluşan kadın, bindikleri kamyonetin denize düşmesi sonucu boğuldu. 
     Alınan bilgiye göre, yasak ilişki yaşadıkları iddia edilen 3 çocuk babası Ahmet K. 37 ve Ayşe Bazman 42 , dün gece Ayvalık İskelesi'nde buluştular. Ahmet K.'ye ait 10 RD 409 plakalı kamyonette içki içen çift, gecenin ilerleyen saatlerinde iskeleden ayrılmak istedi. Ahmet K.'nin, geri manevra yaparken, alkolün etkisiyle direksiyon hakimiyetini kaybetmesi sonucu kamyonet denize düştü. Ahmet K, olaydan yara almadan kurtulurken, Ayşe Bazman kamyonetten çıkmayı başaramadı. 
     Bazman'ın cesedi, kamyonetin denizden vinçle çıkarılmasından sonra, otopsi için Bursa Adli Tıp Kurumu'na gönderildi. 
     Ahmet K. ise ölüme yol açma suçundan gözaltına alındı. 
     
</TEXT>
</DOC>
