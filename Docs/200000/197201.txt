<DOC>
<DOCNO> 197201 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/22/spor/spo06.html </URL>
<DATE> 2003/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Kilomu seveyim 
</HEADLINE>
<TEXT>

   Dünya Halter Şampiyonası'nda 95 kiloda mücadele veren Hakkı Yılmaz gümüş madalyayı tartı farkıyla silkmede kaybetti, toplamda kazandı 
      
   2 madalya aldı 
   KANADA'NIN Vancouver kentinde yapılan Dünya Halter Şampiyonası'nda 95 kiloda mücadele eden sporcumuz Hakan Yılmaz, bir gümüş, bir de bronz kazandı. 43 haltercinin mücadele ettiği mücadelede koparmada ilk iki hakkında 170 ve 175 kiloyu kaldıran Yılmaz, son hakkında da 180 kiloyu kaldırdı. Buna rağmen dördüncülükten kurtulamadı. 
   
   220 yetmedi 
   YILMAZ silkmede ise ilk hakkında 210, ikincisinde de 217.5 kiloyu kaldırdı. Üçüncü ve son hakkında 220 kiloyu da kaldırmayı başaran haltercimiz, yarışma tartısı farkıyla üçüncülükte kaldı ve bronz madalyanın sahibi oldu. Koparmada 180, silkmede 220 kilo ile toplamda 400 kiloya ulaşan Hakan Yılmaz, yarışma tartısı farkıyla da gümüş madalyaya ulaştı. 
   
   Haltercilerin son sınavı    DÜNYA Halter Şampiyonası'nda mücadele veren Milli Takımımız, müsabakalarını bugün tamamlıyor. TSİ bugün 03.30'da Derya Açıkgöz, bayanlar artı 75 kiloda podyumda olacak. 06.00'da da erkekler 105 kiloda Bünyamin Sudaş podyuma çıkacak ve madalya için mücadele verecek. 
   
   Şahbaz'dan bronz    DÜNYA Bayanlar Halter Şampiyonası'nda dün 75 kiloda podyuma çıkan Şule Şahbaz bir bronz elde etti. Koparmada ikinci hakkında 110 kilo kaldıran Şahbaz, son hakkında 117.5'u kaldıramayınca yarışma tartısı farkıyla üçüncü oldu. Koparmada altın madalya, 120 kiloluk derecesiyle dünya rekoru kıran Çinli Shichun Shang, gümüş madalya da 117.5 kiloyla dünya gençler rekoru kıran Mısırlı Nahla Ramadan'ın oldu. Aynı sıklette yer alan Aysel Özgür ise dereceye giremedi. 
   
   
</TEXT>
</DOC>
