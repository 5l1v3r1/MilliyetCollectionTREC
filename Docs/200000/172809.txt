<DOC>
<DOCNO> 172809 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/31/son/soneko43.html </URL>
<DATE> 2003/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Piyasalarda bugün... Borsa yükseldi, dolar düştü... 
</HEADLINE>
<TEXT>

     Borsa'da işlem gören hisseler ortalama yüzde 1.22 değer kazandı. 
     Uzmanlar, borsanın IMF İcra Direktörleri Kurulu toplantısının yarın yapılacak olmasına sınırlı tepki verdiğini belirterek, tezkere ile ilgili gelişmelerin beklendiğini ve 10,400-10,600 aralığında bir seyir gerçekleştiğini kaydediyorlar. 
     İstanbul Menkul Kıymetler Borsası İMKB Ulusal 100 endeksi, 1. seansta 93.22 puan artışla 10,8.17 puandan kapandı. 
     Dar bantta seyrin sürdüğü 2. seansta endeks, 33.87 puan artışla 10,572.04 puandan kapandı. İMKB Ulusal 100 Endeksi, günlük bazda 127.09 puan ve yüzde 1.22 yükseldi. 
     Hisse senetleri piyasasında günlük işlem hacmi 166 trilyon 321 milyar 823 milyon lira oldu. 
     
     DOLAR 
     Merkez Bankası, doların bugünkü efektif kurunu alışta 1 milyon 410 bin 829 lira, satışta ise 1 milyon 420 bin 754 lira olarak açıkladı. 
     Böylece dolar, Merkez Bankası'nın dünkü kurlarına göre, alışta 10 bin 20 lira, satışta ise 10 bin 91 lira düştü. 
     Serbest piyasada dün 1 milyon 427 bin liradan kapanan Dolar, güne 1 milyon 425 bin liradan, 1 milyon 626 bin liradan kapanan Euro da 1 milyon 623 bin liradan başladı. 
     Piyasa kapanışında doların satış fiyatı 1 milyon 426 bin lira Euro'nun satış fiyatı 1 milyon 609 bin lira oldu. 
     
     TAHVİL VE BONO PİYASASI 
     İMKB Tahvil ve Bono Piyasası Kesin Alım Satım Pazarı'nda işlem gören 18 Ağustos 2004 vadeli bugün valörlü tahvilin bileşik getirisi 0.33 puan düştü. 
     Bu kağıdın aynı gün valörlü işlemlerinin basit getirisi yüzde 48.00, bileşik getirisi yüzde 47.49'dan kapandı. Dünkü piyasa kapanışında bu kağıdın basit getirisi yüzde 48.37, bileşik getirisi yüzde 47.82 olmuştu. 
     İMKB Tahvil ve Bono Piyasası Repo Pazarı'nda, gecelik faiz de ortalama yüzde 34.99 olarak belirlendi. 
     
</TEXT>
</DOC>
