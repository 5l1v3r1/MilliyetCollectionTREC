<DOC>
<DOCNO> 186584 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/05/yazar/tamer.html </URL>
<DATE> 2003/10/05/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Sanatta enstellasyon neden moda 
</HEADLINE>
<TEXT>

   Artık küratörler de sanat yapıyor. Ismarlama sanata kısmen de olsa geri dönüş mü var 
      Sema Çağa, geçen yıl eşi Barbaros Çağa ile birlikte 30 yıl boyunca sevgi ve emek verip topladıkları Türk ressamlarının tablolarını sergilediklerinde, koleksiyonlarına son dönemde yeni eser katamamaktan yakınmıştı. Çünkü güncel sanatta enstellasyonlar, videolar ağırlık kazanmıştı ve o boyutta eserlerin kişisel koleksiyonlarda saklanması mümkün değildi. 
   
   Kurumsal para 
   Tuval üzerine çalışan ya da alıştığımız ölçülerde 3 boyutlu heykel yapan çok sayıda sanatçı var h l . Ancak enstellasyona yönelen sanatçı sayısının hızla arttığı da bir gerçek. 
   Sanatçının enstellasyona artan ilgisinin sebebi ne 
   Bu yapıtları müzeler dışında kim satın alıyor 
   Sabancı Üniversitesi öğretim üyesi heykelci kendi deyimiyle Erdağ Aksel'e göre enstellasyona artan ilginin başlıca nedeni, "sanat dünyasına her geçen gün daha fazla damgasını vuran kurumsal para." 
   Aslında sanatın çarkları nicedir, bireysel koleksiyonerlerin satın aldıkları sanat yapıtlarıyla dönmüyordu. Önce şirketler, kendi koleksiyonlarını oluşturmak için sanata yatırım yaptılar. Son dönemde ise Aksel'in deyişiyle "Sanata artık sadece alınıp satılarak sahip olunmuyor, aynı zamanda sponsor ediliyor. Birileri sanatın yapılması için para ödüyor. Bunu da haber olarak ortaya salıyor. Sanat için harcamanın sebebi iletişim de olabiliyor. Geri dönüşü bu şekilde oluyor. O zaman da o esere sahip olunması, eve konulması önemli olmuyor." 
   
   Yeni usul küratör 
   Enstellasyonların baş müşterisi müzeler. Zaten büyük boyutlardaki bu tür sanat yapıtlarını başka yerde sergilemek mümkün de değil. Aksel'e göre kimi zaman sanatçı enstellasyonun kendisini satmasa da, desen ya da fotoğraf gibi yan ürünlerini satabiliyor. 
   Kurumlardan sanata maddi desteğin önemi arttıkça, bu desteği alabilen kişiler de ön plana çıkmış. Sanatçıların tek başlarına bu desteği alabilmelerinin pek mümkün olmadığına işaret eden Aksel, "Yeni usul küratörler bu desteğin aracısı oldular. Hatta küratörler de giderek sanat yapar hale geldiler." diyor. 
   Aksel'i dinlerken, entellasyonların neden bu denli revaçta olduğunu da birden kavrayıveriyorum 
   "10 - 15 yıllık geçmişi olan yeni usul küratörlerin pek çok şapkası var. Onlar hem para buluyorlar, hem organizatörlük yapıyorlar, hem aracılık işlevleri var, hem kayyumluk muhafaza etme yapıyorlar, hem de mega - sergilerin kuramsal çerçevesini, konseptini yazıyorlar... 
   Bir kısım sanatçı da evine 1 - 2 tablo alacak koleksiyonere sanat üretmek yerine, onu meşhur edebilecek, yan ürünlerini satışa sunabilecek, ürettiği sanatı sergiden müzeye götürme satma imk nı olan küratöre sanat üretmeyi daha akıllıca buluyor. Enstellasyonlar, bu tür ilişkiler ağı içinde müzelere satılıyor. 
   
   Küratörün sanatı 
   Küratörler bazen, çeşitli sanatçıların yapıtlarını, sanat olmayan yapıtlarla da biraraya getirerek bir konseptin etrafında kolaj sergiler de yapıyorlar. Mesela bir kaç yıl önce Paris'te Pompidou Center'de konusu zaman olan bir mega sergi açılmıştı. Amerikan Uzay Dairesi NASA'nın filmleri ve videolarıyla sanatçılar tarafından yapılmış videolar ve yüzyıl önce yapılmış büyük duvar saatleri aynı mekanda birarada sergileniyordu. Bugünün sanat yapma usulüne çok benziyor. Küratörler de sergiler enstale ediyorlar yerleştiriyorlar . Buradaki en büyük enstasalyoncu, küratörün kendisi. Artık küratörler de sanatçı oldu. Bu yeni bir durum. Kötü bir şey değil, ama başka bir şey. Zaten ben sanat yapmanın sanatçının tekelinde olduğunu düşünmüyorum." 
   
   Ismarlama sanat 
   Sanatta modernizm, sanatçıların kendi başlarına dağlara - tepelere çıkarak, ısmarlama olmayan yapıtları yapmalarıyla başlamıştı. Son dönemde ise kısmen de olsa ısmarlama sanata dönüş var. Sanatçıların kendi başlarına büyük enstellasyonlar yapmaları mümkün değil. Aksel'e göre "Kilise ve Saray'ın yerini kurumlar ve küratörler alıyor." 
   
      
   
</TEXT>
</DOC>
