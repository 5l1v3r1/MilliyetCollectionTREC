<DOC>
<DOCNO> 199661 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/04/siyaset/siy02.html </URL>
<DATE> 2003/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
AKP'den şaraplı enginar tarifi 
</HEADLINE>
<TEXT>

   
   Dışişleri Bakanı Abdullah Gül'ün bayramda gazetecilere likör ikram edilmesinden haberi olmadığını açıklamasından sonra AKP Ankara İl Başkanlığı, internet sitesinde "beyaz şaraplı, baklalı enginar" tarifi yaptı. 
   Sitede "En Güzel Yemek Tarifleri" adıyla düzenlenen bölümde, diyet yemekleri arasında tarif edilen baklalı enginarın beyaz şarapla yapılması tavsiye edildi. Baklalı enginarın malzemeleri arasında bakla, enginar, limon suyu, arpacık soğanı, kekik, domates, tuz ve karabiberle birlikte bir su bardağı beyaz şaraba yer verildi. 
   Yemeğin özelliği ve içerdiği organik nitelikler hakkında bilgi verildikten sonra yapımı tarif edilirken, "Bir su bardağı beyaz şarabı ilave edin" önerisinde bulunuldu. SP'ye yakın Milli Gazete'nin yemek sayfasında da pastanın daha yumuşak olması için "bir miktar rom ilave edilmesi" önerilmişti. 
   
   
   
   
   
</TEXT>
</DOC>
