<DOC>
<DOCNO> 191111 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/25/magazin/mag02.html </URL>
<DATE> 2003/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kafa'dan ofsayttalar 
</HEADLINE>
<TEXT>

   Taraftarlar bir futbolcunun çekici olup olmadığına 'saçına bakarak' karar veriyor... Çoğuna göre, 'kel' futbolcu çirkin, agresif ve yaşlı görünüyor... 
      Ayşegül Aydoğan 
   
   Milyonlarca euro'luk transferleri, Hollywood yıldızlarını kıskandıran hayran kitlesi ve yaşantılarıyla futbolcular, son yıllarda fiziksel görünümlerine de önem gösteriyor. İngiltere, Almanya, Fransa ve İtalya'da 1200 taraftar arasındaki bir anket de özellikle Beckham'la başlayan 'imaj çabası'nın ne kadar haklı olduğunu ortaya koyuyor. Pazar araştırma şirketi Taylor Nelson Sofres, fiziksel görünümün futboldaki önemini belirlemek için bir anket yaptı. Taraftar ve futbolcular arasında yapılan ankette, taraftarın futbolcunun saç miktarının çekicilikte önemli birfaktörlerden biri olduğu saptandı. 
   
   Önce yüzü beğeniliyor 
   Taraftarlara göre en çekici saçlara sahip futbolcular Real Madrid'de oynayan İngiliz Beckham, Katar'ın El Arabi takımında oynayan Arjantinli Batistuta, Bayern Münih'te oynayan Fransız Lizarazu ve Alman Bierhoff. Çekici kabul edilen futbolcuların çoğunun saç dökülmesi gibi bir sorunu yokken, çekici görülmeyenler bu sorunla karşı karşıya. Erkek taraftarlara göre, bir futbolcuyu çekici kılan en önemli özellikler sırasıyla yüz yüzde 65 , vücut şekli yüzde 60 ve saç saç stili yüzde 45 . Kadın taraftarlar ise çekicilik sıralamasını şöyle yapıyor yüz yüzde 75 , vücut şekli yüzde 68 , gözler yüzde 48 ve arkadan görünüm yüzde 35 . 
   
      'Kel'i çekici bulan az 
   Saç şeklini, 'çekici olmama' nedeni sayan kadın taraftarların sayısı yüzde 48. Yüzde 44 kel futbolcuların çekici olmadığını söylerken yalnızca yüzde 20'lik bölüm bu futbolcuları çekici görüyor. Kel futbolcular daha agresif, yaşlı ve çirkin bulunuyor. Yüzde 19'luk dilim, çekici olmayan futbolcuların kel olduğunu belirtiyor. Çekici futbolcuların ise yüzde 4'ünü kel kalanlar oluşturuyor. Toplamda ise kel olan futbolcuların yüzde 83'ünün 'özellikle çekici olmadığı' belirtiliyor. Çekici olmadığı düşünülen futbolcuların yüzde 63'ünün ise en azından saç çizgisi geride. İspanya'da 1. ve 2. lig oyuncularının katıldığı bir ankete göre de 1. ligdeki oyuncuların yüzde 82'si, 2. ligdekilerin de yüzde 79'u kel kalırlarsa üzüleceğini belirtiyor. 
   
   
   
</TEXT>
</DOC>
