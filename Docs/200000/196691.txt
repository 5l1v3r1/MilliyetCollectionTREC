<DOC>
<DOCNO> 196691 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/20/ekonomi/eko08.html </URL>
<DATE> 2003/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Özelleştirme İdaresi Başkan Yardımcısı görevden alındı 
</HEADLINE>
<TEXT>

   
   Özelleştirme İdaresi ÖİB Başkan Yardımcılarından Hidayet Kaya'nın görevinden alındığı öğrenildi. 
   Kaya, dün itibariyle görevinden alınırken alınış nedeniyle ilgili herhangi bir açıklama yapılmadı. ÖİB'de Hidayet Kaya'ya bağlı birimler arasında, 2. proje grup başkanlığı Telekom, Milli Piyango , 9. proje grup başkanlığı Petkim , Sermaye Piyasaları Daire Başkanlığı ile İhale Hizmetleri Daire Başkanlığı bulunuyordu. Uzun yıllar Özelleştirme İdaresi Başkanlığı'nda çeşitli görevlerde bulunan Kaya, bir önceki hükümet döneminde başkan yardımcılığına getirilmişti. AKP hükümeti, başkanlığa Metin Kilci'yi getirdikten sonra, Hidayet Kaya dışındaki tüm başkan yardımcılarını da değiştirmişti. 
   Yetkililer, başkan yardımcılığına atamanın bakan onayıyla olduğuna dikkat çekerek, birkaç gün içinde yeni ismin belirleneceğini belirttiler. 
   
   
</TEXT>
</DOC>
