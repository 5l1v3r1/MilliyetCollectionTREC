<DOC>
<DOCNO> 192507 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/31/son/sonspo10.html </URL>
<DATE> 2003/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbulspor Trabzon'un baş belalısı .. 
</HEADLINE>
<TEXT>

     İstanbulspor ile Trabzonspor, Birinci Süper Futbol Ligi'nde yarın 17. kez karşı karşıya gelecek. 
     2 ekip arasında şimdiye dek yapılan 16 maçta sarı-siyahlıların, bordo-mavili ekibe karşı üstünlüğü bulunuyor. 
     Lig maçlarında ''İstanbul Boğaları'' 6, Karadeniz ekibi ise 4 galibiyet alırken, 6 maçta da eşitlik bozulmadı. 
     İstanbulspor'un ligde toplam 21 golüne, Trabzonspor 17 golle karşılık verdi. 
     2 takım arasında geçen sezon yapılan lig maçlarında Trabzonspor İstanbul'da 2-1 galip gelmiş, Trabzon'daki maç 0-0 berabere sonuçlanmıştı. 
     
     İSTANBUL'DAKİ MAÇLAR 

     Trabzonspor, seyirci üstünlüğüne karşın İstanbulspor deplasmanında oldukça zorlanıyor. 
     Bordo-mavililer, 1995-96 sezonundan itibaren 8 kez İstanbul'da maç yaptığı rakibini yalnızca 2 kez yenerken, 3 kez yenildi, 3 maçta da eşitliği bozamadı. 
     İstanbul'da evsahibi ekip 12, bordo-mavililer ise 10 gol attı. 
     Trabzonspor, İstanbulspor karşısında son 7 sezonda rakibini deplasmanda yalnızca 1 kez, geçen sezon yenebildi. 
     2 takım arasında İstanbul'da yapılan lig maçlarında alınan sonuçlar şöyle 
     

Sezon Maç Sonuç 1995-96 İstanbulspor-Trabzonspor 1 - 4 1996-97 İstanbulspor-Trabzonspor 2 - 2 1997-98 İstanbulspor-Trabzonspor 0 - 0 1998-99 İstanbulspor-Trabzonspor 0 - 0 1999-00 İstanbulspor-Trabzonspor 5 - 1 2000-01 İstanbulspor-Trabzonspor 1 - 0 2001-02 İstanbulspor-Trabzonspor 2 - 1 2002-03 İstanbulspor-Trabzonspor 1 - 2      
     EN FARKLI SKORLU GALİBİYETLER 

     2 takım arasında lig maçlarında geride kalan 16 maçta en farklı skorlu galibiyeti 1999-2000 sezonunda İstanbul'da 5-1'lik skorla İstanbulspor elde etti. 
     Trabzonspor ise 1995-96 sezonunda İstanbul'da yapılan maçtan 4-1 galip ayrılarak, en farklı skorlu galibiyetini aldı. 
     
</TEXT>
</DOC>
