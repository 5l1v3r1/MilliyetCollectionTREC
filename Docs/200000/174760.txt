<DOC>
<DOCNO> 174760 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/10/siyaset/siy06.html </URL>
<DATE> 2003/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Örgüt üyesine doktor raporu 
</HEADLINE>
<TEXT>

   Topluma Kazandırma Merkezleri'ndeki işlemler sırasında psikologlar ve başvuranları sağlık kontrolünden geçirip rapor verecek doktor bulunacak 
      TOLGA ŞARDAN Ankara 

   
   İçişleri Bakanı Abdulkadir Aksu, valiliklere eve dönüş yasasından yararlanmak isteyen 16 yaşından küçüklere kelepçe takılmaması ve soruşturmaların çocuk suçlarıyla ilgili yasaya göre yapılması için talimat verdi. Aksu, Avrupa'ya karşı sıkıntı olmaması için müracatların aksatılmaması gerektiğini belirtti. 
   Aksu valiliklere iki ayrı talimat yazısı gönderdi. Yazılarda, kendiliğinden teslim olanlar, güvenlik birimlerince yakalananlar ve cezaevlerinden yapılan başvurularda doktor raporlarının mutlaka alınması gerektiği kaydedildi. 
   İşlemler sırasında avukat bulundurulması talimatı veren Aksu, örgüt üyelerinin ailelerinin bilgilendirilmesini ve yakalanan kişilerin silahtan arındırılmasını istedi. Başvuru sahiplerinin kadın olması halinde üst aramalarının kadın görevlilerce yapılmasına dikkat edilmesi, özel eşyaların iade edilmek şartıyla tutanakla alınması vurgulandı. 
   Yabancı uyruklu kişiler için pasaport ve yabancılar polisinden personel bulundurulması, örgüt mensuplarının yanlarında getirebileceği silah ve mühimmatın incelenmesi için kriminal uzmanlar bulundurulması talimatı verdi. 
   Topluma Kazandırma Merkezleri'nin 24 saat açık olması, işlemlerde psikolog ve sağlık ekiplerinin bulundurulması, başvuranların öncelikle sağlık kontrolünden geçirilip doktor raporu tanzim edilmesi talimatı verildi. 
   
   Vanspor tesislerinde konaklayacaklar    Van İskele Caddesi'ndeki Vanspor tesislerinin örgüt üyelerinin konaklamaları için hazırlanması da son aşamaya geldi. Barınma için idari binayla dörder kişilik 18 oda, banyo, tuvalet, giyim reyonu, kantin ve basın merkezi yer alırken, Vali Hikmet Tan "Merkezde erkek ve kadın kuaförü de hazır bulundurulacak" dedi. 
   
   Yasayı yanlış anlamış    TESLİME TOSUN Antalya DHA 

   Antalya'da, üç ay önce Nuray Kısa'nın öldürülmesiyle ilgili aranan Hakan Karagüzel ve Talip Tekin yakalandı. 'Eve Dönüş Yasası'ndan yararlanmak için teslim oldu. Karagüzel, yasanın kendisini kapsamadığını gözaltına alındıktan sonra öğrendi. Birçok suçun faili olduğu için poliste kayıtları bulunan Hakan Karagüzel ve Talip Tekin, 43 suçtan adliyeye çıkarılacağı belirtildi. 
   
   PKK-KADEK'li karı koca serbest    Kuzey Irak'tan gelip Çukurca'da Jandarma'ya teslim olan çift, suçsuz bulunarak salıverildi 
   ZEKİ DERİN Hakkari DHA 

   Hakk ri'nin Çukurca ilçesinde Kuzey Irak'tan gelip güvenlik güçlerine teslim olan PKK - KADEK üyesi karı koca, yapılan sorgulamalarının ardından herhangi bir suça karışmadıkları belirlenerek serbest bırakıldı. "Bir gençlik hatası yaptık" diyen Cumhur Çallı ve Fatma Kaya, 2 yaşındaki çocukları Özlem ile birlikte Hakk ri'deki ailesinin yanına yerleşti. PKK'ya 1996 yılında katılan Çallı 27 ve imam nik hlı eşi Kaya 24 , Topluma Kazandırma Yasası'ndan yararlanmak için perşembe günü Çukurca'nın Üzümlü Jandarma Karakolu'na teslim olmuştu. Çallı ve Kaya, diğer örgüt mensuplarına da teslim olmalarını önerdi. 
   
   Başvuranların sayısı 760'a çıktı    Teslim olan örgüt üyeleri Yatılı İlköğretim Okullarında kalacak. İhtiyacı olana elbise verilecek 
   Başvuruda bulunanlara istedikleri takdirde elbise ve ayakkabı alınacak, üç öğün yemeğin yanı sıra kuaför hizmeti de verilecek. Hakkari'de PKK üyesi dokuz kişi yasadan yararlanarak serbest kaldı. Yüksekova üç, Çukurca'da 2 kişi teslim oldu ve serbest bırakıldı. Hakkari Cezaevi'nde kalan dört kişi de evlerine gönderildi. Diyarbakır'da da 13 kişi tahliye edildi. Yasadan yararlanmak üzere, dün öğle saatlerine kadar cezaevlerindeki tutuklu ya da hükümlülerden 640, kendiliğinden teslim olan 120 kişi olmak üzere toplam başvuranların sayısı 760'a çıktı. 
   
   
</TEXT>
</DOC>
