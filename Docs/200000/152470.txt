<DOC>
<DOCNO> 152470 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/26/ekonomi/eko08.html </URL>
<DATE> 2003/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
TİAK Suçlamalar haksız ve asılsız 
</HEADLINE>
<TEXT>

     EKONOMİ SERVİSİ 

     Televizyon İzleme Araştırmaları Kurulu TİAK , AGB tarafından yapılan TV izleme ölçümlerinin, üretilen verilerin objektif olmadığı ve gerçeği yansıtmadığı iddiasından hareketle TİAK'a ve Kurul Başkanı Pınar Kılıç'a yöneltilen suçlamaların haksız ve asılsız olduğunu belirtti. Kurulun yaptığı açıklamada "Reklamverenleri, reklam ajanslarını ve medya kuruluşlarını temsil eden bizler, 1989 yılından bu yana Türkiye'de TV izleme verilerini üreten, aralarında İngiltere, İtalya ve Avustralya da bulunan 18 ülkede bu tür araştırmalar yapmakta olan AGB'nin ölçümlerinin tarafsız ve ürettiği verilerin objektif olduğuna inanmaktayız" denildi. 
     
     Uzmanlar gelecek 
     TİAK'ın açıklamasında buna rağmen, yine de araştırmak üzere uluslararası alanda bu tür çalışmaları denetleyen uzmanların AGB'nin sistemini, verilerini incelemek ve değerlendirmek üzere Türkiye'ye davet edildiği belirtildi. Ayrıca Reklamverenler Derneği, Reklamcılar Derneği, Uluslararası Reklamcılık Derneği IAA'nın Türkiye'deki üyelerinin ve medya temsilcilerinin kapsamlı bir toplantıya çağırıldığı kaydedilen açıklamada, "Bu çalışmalar tamamlanana kadar da kurulduğu ilk günden beri TV izleme konusunda sağlıklı ve güvenilir veriler oluşturulması, sektör içinde düzgün ilişkiler kurulması için ilkeli ve ciddi bir çalışma yürütmüş Pınar Kılıç'ın istifası işleme konulmamıştır" denildi. 
     


EKONOMİ 






















</TEXT>
</DOC>
