<DOC>
<DOCNO> 165051 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/24/guncel/gun90.html </URL>
<DATE> 2003/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
Serin Duruş 
     Alper Mestçi - Hüseyin Özcan 
serindurus milliyet.com.tr Fax 0212 505 69 19 

Her hakkı saklıdır .. No 5 All rights reserved Copyright Turkey 2003      Aşağıdaki davranışlar, eylemler, hareketler, biçimler ve şekiller Türkiye'ye özgüdür... Yazılı iznimiz olmadıkça hiçbir yabancı kişi, davranışın, eylemin, hareketin, biçimin ve şeklin tamamını veya bir kısmını kullanmaz, alıntı yapamaz... İlk biz bulduk. Hakkımızı da koruruz... 
     Kategori Ortaya Karışık Gönderilenler 
     Trafik kazası olduğunda kaza olan şeridin değil de, ters yöndeki şeridin tıkanması... 
     Kaza olduktan sonra etrafta işi gücü olmayan insanların belirip "en az 1 milyar hasar var bunda..." diye atıp tutması... 
     At yarışlarında her gün beşte kalınması... 
     Kasap vitrinlerinde küçükbaş hayvanların kıçlarına karanfil vb. çiçek takılması... 
     Kiralık veya satılık daire ilanlarının bir türlü doğru yazılamaması... Kiralık Dayire, Dayre, Satlık vs... 
     Beleşçilere sigara kaptırmamak için paketin alttan delinmesi ve bir dal sigara istendiğinde "Valla daha paketi açmadım" denilmesi... 
     Trafikte kornayla olduğu gibi selektörle de her türlü iletişim kurulması ya da muhabbete girilmesi... 
     Sol sinyal yerine sol elin kullanılması... 
     Suyun elektriğin tam da kesilecek zamanı bulması... 
     Otlakçının son sigarayı almaması... 
     Cep telefonlarında kontör gitmesin diye çağrı bırakarak haberleşmenin sağlanması ve bu iş için mors alfabesi benzeri bir kod sisteminin geliştirilmiş olması... 
     Sokakta kendi halinde duran kedilere "Pist ", köpeklere "Hoşt " denilerek rahatsız edilmesi... 
     Erkek arkadaşı ya da eşi ile gezen bir kadınla göz göze gelindiğinde kadının gözünün dışarıda olduğunun saptanması... 
     Salata bittikten sonra tabakta kalan suyunun kafaya dikilerek içilmesi... 
     Karpuz bittikten sonra tabakta kalan suyunun içilmesi ve hemen ardından uzunca geğirilmesi... 
     Üniversitede itiraz ettiğiniz sınav sonucunun öğretim üyesi tarafından, tekrar ve gözlerden uzak okunması... 
     Yabancı takımlarla yapılan maçlarda Türkçe bilmemesine rağmen hakemin cinsel tercihi hakkında topluca bağırılması... 
     Maç sırasında rakip takım oyuncusunun şutu tribünlere gittiğinde rakip taraftarlarca olayın "kasti olarak" algılanması ve ıslıklanması... 
     Kopan tek bir kablonun koca bir ülkenin internet sistemini çökertmesi... 
     Araba klimasız olduğu halde yaz sıcağında bütün pencerelerin kapatılıp arabaya klimalı havası verilmesi... 
     Halk otobüslerine halı döşenmesi... 
     Yangın merdiveninin kendi katında olan kısmının depo olarak kullanılması... 
     Apartmanlardaki ışık otomatlarına sönmemesi için kibrit çöpü sıkıştırılması... 
     Kirli işlere bulaşmış kişilere "Türkiye seninle gurur duyuyor" şeklinde, ironik sayılabilecek tezahüratlar yapılması... 
     Askerden kaçmak için akademik kariyer yapılması... 
     Birinin yeni aldığı bir şeyi inceleyip, "yarı fiyatına daha iyisini getiririm" sana denmesi... 
     Sakızların 100.000 TL'lik bozuk para niyetine kullanılması... 
     Belediye ve halk otobüslerinde otobüs kırmızı ışıkta durduğu zaman durak olmadığı halde, şoföre "dayı, orta kapıyı açıver de inelim be..." şeklinde seslenilmesi... 
     Yeni alınan bir ayakkabının üstüne hayırlı olması dileğiyle basılması... 
     Fotoğrafçı vitrinlerine mahallenin yakışıklı erkeği, gelin-damat vs. fotoğraflarının asılması, fotoğrafı asılanların Time'a kapak olmuş gibi kasılması... 
     Yurtdışına gidildiğinde gidilen ülkenin belli bir şeyinin övülmesi, ardından "ulan bizde olsa söyle-böyle olurdu" denmesi... 
     Not Siz de tüm hakları bize ait olan davranışları, eylemleri, hareketleri, biçimleri ve şekilleri yazın gönderin. Haklarımızı birlikte koruyalım... Copyright 2003 
     
     Milyarlarca dolar kazandıktan sonra anladım ki gerçekten de parayla saadet olmuyormuş... 
Bill Gates 

Fabrikasyon 
"Rusya konserimde gördüm ki çok güzel kızlar vardı. Rus anneleri buradan tebrik etmek isterim böyle güzel kızlar ürettikleri için..." 

</TEXT>
</DOC>
