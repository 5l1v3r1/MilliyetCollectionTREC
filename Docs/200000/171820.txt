<DOC>
<DOCNO> 171820 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/26/son/sontur08.html </URL>
<DATE> 2003/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Hürriyet yazarlarına Bağdat'ta 1.5 saatlik gözaltı 
</HEADLINE>
<TEXT>

     BAĞDAT DHA 
     

KUZEY Irak ve Bağdat'ta double check röportajı yapan Hürriyet yazarları Yalçın Doğan ve Özdemir İnce ile Doğan Haber Ajansı Muhabirleri Faruk Balıkçı ve Ferit Aslan Bağdat'ta ABD askerleri tarafından gözaltına alındı. Yaklaşık 1,5 saat gözaltında tutulan Hürriyet yazarları ve DHA muhabirleri, Türkiye Büyükelçilik görevlilerinin girişimleri sonucu serbest bırakıldılar. 
     Musul, Kerkük, Erbil ve Süleymaniye kentlerinde çalışmalarını tamamlayan Hürriyet yazarları Yalçın Doğan, Özdemir İnce, DHA muhabirleri Faruk Balıkçı ve Ferit Aslan, önceki akşam Bağdat'a geçti. Dün saat 09.00 sıralarında araçla araçla Bağdat ın Hayfa Caddesi nden geçen Hürriyet ve DHA ekibi, duran bir ABD tankının fotoğrafını çekmek istedi. Bu sırada ABD askerleri silahlarını doğrultarak Hürriyet yazarlarının aracını durdurdu. 
     Yalçın Doğan, Özdemir İnce, Faruk Balıkçı ve Ferit Aslan'ı gözaltına alan ABD'li askerler tankın etrafındaki tel örgüler içinde arkadaşlarımızı yaklaşık 1.5 saat enterne ettiler. Bu sırada Bağdat Büyükelçiliği yle yapılan görüşmeler sonucu, elçilikten gelen görevliler, ABD'lilerle görüşerek Hürriyet yazarları ile DHA muhabirlerinin serbest bırakılmasını sağladı. 
     ABD'liler daha sonra arkadaşlarımızın fotoğraf makinaları ile araçlarının kontak anahtarını iade etti. ABD'li askerler arkadaşlarımızın dijital fotoğraf makinasında çekilmiş ABD'lilere ait karelerin tümünü de sildi. Yalçın Doğan, Özdemir İnce, Faruk Balıkçı, Ferit Aslan, elçilik görevlileri tarafından bu bölgeden alınarak elçilik binasına götürüldüler. 
     
</TEXT>
</DOC>
