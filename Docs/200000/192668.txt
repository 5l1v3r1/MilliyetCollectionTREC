<DOC>
<DOCNO> 192668 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/01/son/sondun17.html </URL>
<DATE> 2003/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya Dışişleri Bakanı'nın sevgilisi dergiye kızınca... 
</HEADLINE>
<TEXT>

     Almanya Dışişleri Bakanı Joschka Fischer'in yeni sevgilisi Minu B 27 , Neue Revue adlı dergiyi Basın Konseyi'ne şikayet etti. 
     Neue Revue dergisi son sayısında, Fischer'in 5. evliliğini yapacağı iddiasıyla birlikte Minu. B'nin 6 yaşındaki kızının görüntülerinin de bulunduğu fotoğraflara yer vermişti. 
     Der Spiegel dergisi, Minu B'nin avukatı Christian Schertz'in, Basın Konseyi'ne yaptıkları şikayeti doğruladığını, Neue Revue dergisinin bunu tekrarlamamasını ve 25 bin euro tazminat ödemesini talep ettiklerini söylediğini yazdı. 
     Schertz, çocukların yasal olarak özel bir koruma altında bulunduğuna dikkati çekerek, Minu B'nin kızı hakkında ayrıca yanlış bilgiler verildiğini kaydetti. 
     
</TEXT>
</DOC>
