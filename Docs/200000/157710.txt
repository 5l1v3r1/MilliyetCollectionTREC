<DOC>
<DOCNO> 157710 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/20/ekonomi/eko08.html </URL>
<DATE> 2003/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD ile gerilim orduyla hükümetin arasını açtı 
</HEADLINE>
<TEXT>

     Financial Times FT gazetesi ABD'nin Irak'a dönük operasyonunun kısa sürmesinin Ortadoğu'da istikrarı artırdığını, savaşın yayılma riski taşıyan Türkiye, Mısır ve Suudi Arabistan için de durumun böyle olduğunu yazdı. 
     Türkiye ve Suudi Arabistan'ın savaşın bitmesinin ardından jeostratejik sıkıntılarla karşılaştığına da dikkat çekildi. Yazıda, Türkiye'nin Amerikan askerlerinin konuşlanmasına izin vermemesinin Washington'un politika değişikliğine neden olduğu, bunun ABD'nin Türkiye'yi bundan böyle güvenilir bir stratejik ortak olarak görmeyeceği anlamına geldiği belirtildi. Yazıda, Türkiye'nin ABD desteğini bu şekilde yitirmesinin Türkiye'de hükümet ve ordu arasındaki tansiyonu yükselttiği yorumuna yer verildi. 
     

</TEXT>
</DOC>
