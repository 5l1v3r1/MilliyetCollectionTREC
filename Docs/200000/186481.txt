<DOC>
<DOCNO> 186481 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/04/son/sontur12.html </URL>
<DATE> 2003/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İlyas Atak'ın yeğeni serbest bırakıldı... 
</HEADLINE>
<TEXT>

     İlyas Atak'ın dün akşam Asayiş Şube Müdürlüğü'ne getirilen yeğeni Burhan Yıldırım'ın, gece serbest bırakıldığı öğrenildi. 
     Asayiş Şube Müdürlüğü'nden alınan bilgiye göre, dün akşam saatlerinde gözaltına alınarak Gasp Büro Amirliği'ne götürülen Yıldırım, burada ifadesine başvurulduktan sonra gece saatlerinde serbest kaldı. 
     Bu arada, bilgisine başvurulmak üzere Asayiş Şube Müdürlüğü'ne getirilen İlyas Atak'ın da gece saatlerinde emniyetten ayrıldığı belirtildi. 
     Atak, sanatçı Gülben Ergen ile özel görüntülerinin yer aldığı video kaset ve sanatçı Özlem Savaş'a yönelik tehdit ile şantaj iddiasına ilişkin Şişli Cumhuriyet Savcılığı'nda dün ifade vermişti. 
     
</TEXT>
</DOC>
