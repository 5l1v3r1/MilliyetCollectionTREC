<DOC>
<DOCNO> 165289 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/25/spor/bbas.html </URL>
<DATE> 2003/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Potada para krizi 
</HEADLINE>
<TEXT>

     GÖKHAN TÜRE 

     BASKETBOLDA Efes Pilsen ve Ülkerspor’un mücadele verdiği Avrupa Basketbol Ligleri Birliği ULEB ’nin içinde bulunduğu mali kriz gelecek sezon için tehlike sinyalleri vermeye başladı. İstanbul Ritz Carlton Oteli’ndeki Genel Kurul Toplantısı’nda isyan bayrağını ilk çeken Yunan Panathinaikos oldu. Panathinaikos, naklen yayın alacaklarını ödemeyen ULEB’i protesto amacıyla 7 Temmuz’daki kura çekiminden çekildiğini açıkladı, daha sonra ikna edildi. 
     ULEB’İN Avrupa Ligi Başkanı Jordi Bertomeu, sponsor İspanyol Telefonica’nın ödeme yapmaması yüzünden güç durumda kaldıklarını söyledi. ULEB’in, Telefonica’ya açtığı davanın olumsuz sonuçlanması ya da uzaması durumunda başta hakemler olmak üzere birçok konuda ödenek eksikliği çekileceği öğrenildi. Bertomeu, ULEB Cup’a katılım için yaptıkları teklife karşılık Galatasaray’dan aldıkları "Sizi tanımıyoruz" yanıtına şaşırdığını söyledi. 
     

</TEXT>
</DOC>
