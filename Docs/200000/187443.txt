<DOC>
<DOCNO> 187443 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/09/yazar/cetiner.html </URL>
<DATE> 2003/10/09/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
700 bin işyerinin vergisi 5'er milyon 
</HEADLINE>
<TEXT>

   
   Şu son yıllar, hele şu son 10 aydır vatandaşın en fazla canını yakan, belleğinin bir köşesine yazdığı nedir biliyor musunuz Hakka, hukuka, insafa sığmayan vergiler 
   Ülkeyi kurtaracağız, devleti kurtaracağız belki ileride yararını görürüz, bizimde bir katkımız olsun diye ödeyip teselli bulanlar... hiçbir vergi ödemeden katlarının üzerine kat, paralarının üzerine para koyanları gördükçe çileden çıkıyor 
   Artık vatandaşın gözünden hiçbir şey kaçmıyor. Çifte vergi, ek vergi, vergi, vergi, kazancın yüzde 40 - 45'i vergi Boğazımızdan geçen her yudum suyun, her lokmanın vergisi var, ki tıkır tıkır ödeyenler ödemeyenlere illet oluyor 
   Gazete okurlarının yazarlara göndermiş oldukları çoğu zaman pek sert şikayetlerde hep bu ağır vergiler konusu var. 
   
   1 kilo incir 5 milyon    Taksici ve minibüsçülerin ayda 5 milyon büyük çoğunluğu lira vergi ödediğini geçenlerde, ekonomik değerlendirmeleri ortaya koyan Şükrü Kızılot Hoca anlatıyordu. 
   Manav, bakkal, kasap, berber, terzi, tamirci gibi küçük esnaf ve sanatkar ağırlıklı 700 bin kişi, 2003 yılının ilk 8 ayında 30 trilyon Gelir Vergisi ödemiş... Türkiye'de toplanan vergilerin yüzde 1'i değil, binde birini bile bulmuyor. Şükrü Kızılot vurguluyor, toplam vergilerin binde yarısını ödemişler 
   Öte yandan ülkemizde asgari ücretle açlık sınırının yanı başında yaşayanlardan dahi, başında 32 milyon lira çatır çatır kesiliyor. 
   Biliyorum, bakkal, kasap, manav tanıdıklarım bana kızacak "Biz Şükrü Kızılot Hoca'nın tespit ettiği gibi değil daha fazla vergi ödüyoruz" diyecekler. KDV'yi bile öne sürecekler ama "bre kardeşim siz o KDV'yi zaten geri almıyor musunuz müşterinizden " 
   Götürü usulde, defter tutmada, basit usul vergide vatandaşa ödeyebileceği hakça, adil bir rakamı, oranı bulup uygulamadıkça, dürüst mükellef sopayı yiyor gördüğümüz. 
   Ya insafsızca akıl almaz oranlarda vergi istiyorlar vatandaştan ya da böyle sembolik bile olmayan rakamlar. Büyük bir kesim ise kolayını bulmuş hiç ödemiyor 
   
   Kayıt dışını besleyenler    Tahtakale demeye ağzımız alıştı. Daha doğrusu Tahtakale gibi açık pazarlar İstanbul'un birçok semtinde var. Anadolu'da da bulmak mümkün. İşte bu fevkalade hareketli pazarların yüzde 99'u kayıt dışı. Yalnız dışarıdan gelen kaçak mallarla değil, kendi sanayimizin ürünleri de oralarda satılıyor. Ne fatura, ne giriş, ne çıkış, ne KDV Yani bu pazarları besleyen sanayi de kayıt dışı kazanç sağlıyor. 
   Yıllardır bu sömürü konusunu deşen Profesör Osman Altuğ Hoca'dan sonra şimdi de Ankara Ticaret Odası Başkanı Sinan Aygün her hafta araştırma belgeleri, hesaplar koyuyor ortaya. 
   Türkiye'nin dış borcu yaklaşık 150 milyar dolar civarı, hani neredeyse ona yakın kayıtsız ekonominin hacmi, bu rakam açıklanıyor. Demek, Türkiye Cumhuriyeti Hazinesi'nin tüm vergi yükü dürüst vatandaşların sırtında. Diğerleri ise kaçak yaşıyor 
   Bir tarafta vergilerin ağırlığı altında ezilen, bunalan halk, diğer tarafta bütün kazancını cebine atan bir başka kesim 
   Peki ama devlet nerede Dengeyi kuracak yasaları çıkartacak devlet, siyaset adamları nerede 
   
</TEXT>
</DOC>
