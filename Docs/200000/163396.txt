<DOC>
<DOCNO> 163396 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/16/spor/spo00.html </URL>
<DATE> 2003/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Zehir zemberek 
</HEADLINE>
<TEXT>

Makedonya maçının gözlemcisi, yabancı maddeleri, Başbakan Erdoğan nedeniyle yaşanan karmaşayı, yetersiz güvenliği UEFA'ya rapor etti. Ancak konuk takımın tahriğinden de söz etti 
     HALİL ÖZER 

     Dakika dakika anlattı 
     İNÖNÜ Stadı'nda oynanan Türkiye - Makedonya maçının merakla beklenen gözlemci raporu sonunda ortaya çıktı. İskoç gözlemci Peter Dodeed, UEFA'ya yolladığı zehir zemberek raporunda yaşanan olayları dakika dakika aktardı. Sahaya tam altı kez yabancı madde yağdırıldığını vurgulayan gözlemci Dodeed, stadın seyirci güvenliğinin de son derece yetersiz olduğunu ifade etti. UEFA'da önümüzdeki günlerde tartışılacak bu sert rapora rağmen, Türkiye'ye para cezasının çıkacağı öğrenildi. 
     
     'Bayrak açtılar' 
     İSKOÇ gözlemcisinin, raporunda yer verdiği aksaklıklar listesinin başında ise Şeref Tribünü'ndeki karmaşa geldi. Peter Dodeed, Başbakan Recep Tayyip Erdoğan'ın gelişi ile birlikte korumalar yüzünden Şeref Tribünü'nde oturacak yer kalmadığından söz etti. İskoç gözlemci, raporunda Türkiye lehine de şu ifadeleri kullandı "Saat 21.28. Makedon futbolcuların üzerine para ve şişe yağdı. Ancak bu olaylar öncesinde konuk ekibin 4 nolu oyuncusu bayrak açarak Türk seyircileri tahrik etti". 
     
     'Tehlike oluştu' 
     PETER Dodeed, sahaya atılan şişeler ve paralar sırasında önemli paralanmalar olmadığını, ancak bir Makedon oyuncunun başına isabet aldığının da altını çizdi. İskoç gözlemci, stadda 3 bin polisin görev yaptığını, ancak özel bir güvenlik biriminin oluşturulmadığını hatırlattı. Raporda ayrıca, tribünlerin kalabalık olmasına rağmen, güvenlik çıkışlarına da seyircilerinin oturtulduğu belirtildi ve "Çıkış yollarına seyirci oturtulması tehlike yarattı" ifadesi kullanıldı. 
     

</TEXT>
</DOC>
