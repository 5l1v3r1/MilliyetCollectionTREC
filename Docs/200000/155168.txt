<DOC>
<DOCNO> 155168 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/07/son/sontur04.html </URL>
<DATE> 2003/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Alkolü fazla kaçırınca, yanlış evi kurşunladılar... 
</HEADLINE>
<TEXT>

     Konya'nın Hüyük İlçesi'nde iki kişi, alkolü fazla kaçırınca, husumet içinde oldukları kişi yerine, yan komşusunun evini kurşunladı. 
     Alınan bilgiye göre, Ferruh C. 41 , geçmişte eşini kaçırdığı için düşmanlık beslediği Adil Y'nin cezaevinden çıktığını öğrendi. Aşırı derecede alkol alan Ferruh C, eniştesi Mustafa D. ile birlikte intikam almak için Yeşilkaya'nın evinin bulunduğu Orta Mahalle'ye geldi. 
     Alkolün etkisiyle evleri karıştıran enişte ve kayınbirader, Adil Y. yerine, yanlışlıkla komşusu Mustafa Ünal'ın evini kurşun yağmuruna tuttu. Ne olduğunu anlayamadan evlerinden dışarı fırlayan Mustafa Ünal ve ailesi, evlerinin çevresinde ve balkonlarında çok sayıda boş kovan buldular. 
     Durumu polise bildiren Mustafa Ünal, görgü tanıklarının verdiği eşkalle kimlikleri belirlenen Ferruh C. ve Mustafa D'den şikayetçi oldu. 
     Polis, iki kişiyi, ''meskun mahalde ruhsatsız silah kullanmak ve haneye tecavüz'' suçlarından gözaltına aldı. Olayla ilgili soruşturmanın sürdürüldüğü bildirildi. 
     
</TEXT>
</DOC>
