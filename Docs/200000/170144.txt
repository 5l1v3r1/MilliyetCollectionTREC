<DOC>
<DOCNO> 170144 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/18/yasam/ayas.html </URL>
<DATE> 2003/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Ana karnında cinayet 
</HEADLINE>
<TEXT>

Mehmet Oğuz, 6.5 aylık hamile olan dini nik hlı eşini, eve dönmediği için bıçakladı. Anne karnında yaralanan bebek, sezaryenle alındı ama can verdi 
     MUSTAFA KURTARAN İstanbul 

     Bağcılar’da bir babanın vahşeti, ana karnındaki bebeğin canını aldı. Burcu Ağcabay 18 ile Mehmet Oğuz’un 27 küçüklükten beri süren arkadaşlığı, geçen yıl aşka dönüştü. Ancak genç kadının ailesi damat adayı işsiz olduğu için evliliğe karşı çıkınca çift, geçen yıl kaçıp dini nik hla evlendi. Kızının evi terk etmesi üzerine annesi Gülay Sunal, savcılığa suç duyurusunda bulundu. Mahkemenin resmi nik h şartıyla bıraktığı Oğuz, eşini dövmeye başladı. 
     
     Eve dönmem’ deyince... 
     Annesinin evine kaçan Ağcabay, bu arada hamile olduğunu öğrendi. Ve ne olduysa önceki gece oldu. Oğuz, bir süre için komşularında kalan Ağcabay’ı ziyaret etti. Eşinden eve dönmesini isteyen Oğuz, Hayır’ cevabıyla çılgına döndü ve karısını karnından bıçaklayarak kaçtı. Bağcılar Hastanesi’ne kaldırılan genç kadın, ameliyata alındı. Bıçak yarası alan 6.5 aylık bebeğin ise alınmasına karar verildi. Ancak anne karnından alınan erkek bebek, dün saat 06.00’da can verdi. Anne Ağcabay’ın durumunun iyi olduğu belirtilirken, aranan Oğuz’un tiner ve uyuşturucu bağımlısı olduğu iddia edildi. 
     
Hukukçu görüşü      Doç. Dr. Fatih Mahmutoğlu Ceza Hukukçusu "Kasten adam öldürme suçunu düzenleyen TCK’nın 449. maddesine göre, eşe karşı işlenmesi, öldürme suçunun nitelikli halidir. Cezası müebbet hapistir. Kadının hamileliği bilinerek bu eylem gerçekleştirilmiş ise TCK 450. maddede yer alan canavarca his saik’ hali de düşünülebilir. Ömür boyu hapis ile cezalandırılır." 
     

</TEXT>
</DOC>
