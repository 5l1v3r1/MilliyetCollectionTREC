<DOC>
<DOCNO> 170310 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/19/ekonomi/eko07a.html </URL>
<DATE> 2003/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
'Fındıkta aşırı üretimi bırakalım, fiyat düşmesin' 
</HEADLINE>
<TEXT>

İstanbul Fındık ve Mamülleri İhraçatcıları Birliği Başkanı Ufuk Özongun, fındıkta üretim fazlası nedeniyle oluşan ucuz fiyatların güveni sarstığını belirtti 
     EKONOMİ SERVİSİ 

     İstanbul Fındık ve Mamülleri İhracatçıları Birliği Başkanı Ufuk Özongun fındık ihracatında üretici ile ihracatçıyı karşı karşıya getiren politikaları eleştirerek fındıktan üretim fazlasına son verilmesi gerektiğini belirtti. 
     600 - 700 milyon dolar döviz girdisi sağlayan fındıkta hedeflerinin ihracatı 300 bin tona çıkarmak olduğunu belirten Özongun, "ucuz fındık satmanın bir maarifet olmadığını" söyledi. 
     "Ucuz mal değeri de azaltır" diyen Özongun bugün Karadenizli üreticilerle bir araya gelerek Ordu'da bir basın toplantısı düzenleyecek. Özongun, dün düzenlediği basın toplantısında, "Bizim diğer ülkelerle eşit seviyedeki fiyatlarla fındığımıza dünya piyasalarında değer kazandırmamız gerekir" dedi. 
     Her yıl değişen değil de uzun vadeli fiyat politikası ile fındık ihracatçısının önünü görebileceğini söyleyen Özongun, "Ucuz mal satmak güven vermek değildir" dedi. Önceki yıllarda yüksek fiyat destekleri ile üreticilerin teşvik edildiğine bu nedenle üretim fazlası yaşandığına dikkat çeken Özongun, "Türkiye genelinde 45 ilde fındık üretimi yapılmaktadır. Bu da üretim fazlasına neden olmaktadır. Ekim alanlarının daraltılması gerekir" diye konuştu. 
     Uzakdoğu pazarının Türkiye için büyük bir pazar olduğunu belirten Özongun, bugüne kadar yapılan çalışmalarla Çin'e 3 - 4 bin ton üretim yapılrdığını söyleydi. 
     
     Çin'e ders 
     Özongun Çin'de fındık deneyim ve eğitim merkezi oluşturulduğunu burada fındığın nasıl işlenip, kakaolu ürünlerde nasıl kullanılması gerektiğinin öğretildiğini belirtti. 
     "Uzakdoğu'da yapacağımız çok iş var" diyen Özongun, bir ABD'li badem firmasının Uzakdoğu'da İngiliz futbolcu David Beckham ile yaptığı reklamın burada büyük ses getirdiğini dile getirdi. Özongun "Biz de İlhan Mansız'la bir tanıtım yapmak istedik. Ancak fiyatta anlaşamadık" dedi. 
     
     

</TEXT>
</DOC>
