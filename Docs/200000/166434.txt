<DOC>
<DOCNO> 166434 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/30/son/sonspo30.html </URL>
<DATE> 2003/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Hagi'nin Bursaspor'u yarın taraftarıyla buluşuyor... 
</HEADLINE>
<TEXT>

     Bursaspor, teknik direktör Gheorghe Hagi yönetimindeki ilk çalışmasını, yarın Atatürk Stadı'nda taraftarları önünde gerçekleştirecek. 
     Bursaspor Kulübü Basın Sözcüsü Sedat Kaya, yaptığı yazılı açıklamada, yeşil-beyazlı takımın teknik direktör Gheorghe Hagi yönetimindeki ilk çalışmasını, yarın saat 18.00'de Atatürk Stadı'nda yapacağını bildirdi. 
     Taraftarların ilk antrenman için kapalı kale arkası ve maraton tribününe ücretsiz giriş yapabileceklerinin belirten Kaya, ''Bursaspor'a gönül veren herkesi, yarın Atatürk Stadı'na bekliyoruz'' dedi. 
     Bu arada yeşil-beyazlı kulübün yönetim kurulunun, teknik heyetle yaptığı toplantıda, yeni sezon hazırlık kampının 7-21 Temmuz tarihleri arasında Hollanda'da yapılmasına karar verildiği bildirildi. 
     
</TEXT>
</DOC>
