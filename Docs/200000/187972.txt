<DOC>
<DOCNO> 187972 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/11/son/sondun06.html </URL>
<DATE> 2003/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
AB araştırdı Türk gençler evlilik öncesi cinselliğe sıcak bakmıyor 
</HEADLINE>
<TEXT>

     AB tarafından 13 aday ülkedeki 15-24 yaş grubundaki gençler arasında yapılan bir araştırmanın sonuçlarına göre, evlilik öncesi cinsel ilişkiye karşı tavır alan gençlerin başında Türkler geliyor. 
     Türk gençlerinin yüzde 26'sı evlilik öncesi cinsel ilişkiden yana görüş bildirirken, bu oran AB ülkelerinde yüzde 88'i buluyor. 
     Aday ülkeler ortalamasında ise evlilik öncesi cinsel ilişki yandaşları yüzde 56 olarak belirleniyor. Sıralamada, buna en karşıt olan Türk gençlerini, yüzde 63 ile Romenler izliyor. 
     Türk gençlerinin yüzde 15'i eşcinsel evliliklere karşı olmadığını bildirirken, bu oran 13 aday ülke ortalamasında yüzde 27'ye, AB ülkeleri ortalamasında ise yüzde 59'a çıkıyor. 
     Ölüm cezasından yana tavır koyanların başında yüzde 52 ile Polonyalılar geliyor. Bu oran Türklerde yüzde 23, 13 aday ülke ortalamasında yüzde 34, AB ülkeleri ortalamasında ise yüzde 27 olarak belirlendi. 
     
</TEXT>
</DOC>
