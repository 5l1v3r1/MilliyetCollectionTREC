<DOC>
<DOCNO> 167666 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/06/son/sontur03.html </URL>
<DATE> 2003/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ta trafik kazası 4 ölü... 
</HEADLINE>
<TEXT>

     Beşiktaş'ta, refüje vurarak takla atan bir otomobilde bulunan 2'si kadın 4 kişi öldü, 1 kişi yaralandı. 
     Büyükdere Caddesi Zincirlikuyu mevkiinde meydana gelen kazada, Levent yönüne giden ve henüz sürücüsünün kimliği belirlenemeyen 34 NSC 60 plakalı otomobil, aşırı hız nedeniyle kontrolden çıkarak, yol kenarındaki refüje çarptı. Çarpmanın etkisiyle takla atarak, yol kenarındaki bir benzin istasyonunun duvarına vuran araçta sürücü Burhan Salcan ve eşi Eylem Salcan ile arkadaşları Eniz Eş ve eşi Rukiye Eş hayatını kaybetti. 
     Ölenlerin cesetleri, olay yerindeki incelemelerin tamamlanmasından sonra Adli Tıp Kurumu morguna kaldırıldı. 
     Bu arada, kazadan yaralı kurtularak kaldırıldığı SSK Okmeydanı Hastanesi'nde tedavi altına alınan kişinin de, Burhan Salcan'ın kardeşi Murat Salcan olduğu belirlendi. 
     Ölenlerin kaza yerine gelen yakınlarının fenalık geçirdiler. 
     
</TEXT>
</DOC>
