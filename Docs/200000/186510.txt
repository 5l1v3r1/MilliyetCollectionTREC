<DOC>
<DOCNO> 186510 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/05/ekonomi/eko06.html </URL>
<DATE> 2003/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'a TOBB modeli önerisi 
</HEADLINE>
<TEXT>

   TOBB Başkanı Hisarcıklıoğlu, TOBB'un Irak'ta Türkiye'deki gibi bir 'oda sistemi' kurulmasına talip olduklarını söyledi 
   SEÇKİN ÜREY Ankara 
   
   Türkiye Odalar ve Borsalar Birliği TOBB Başkanı Rifat Hisarcıklıoğlu, Irak'ta 'oda sistemi' kurmaya talip olduklarını söyledi. Milliyet'in Ankara Bürosu'nu ziyaret eden Hisarcıklıoğlu, ABD'de 20 Eylül'de görüştüğü ABD Savunma Bakan Yardımcısı Paul Wolfowitz'e "Irak'ın Yeniden Yapılandırılması Sürecine Türk İş Dünyası Nasıl Katkı Sağlayabilir" başlıklı bir rapor verdiğini, raporda, Irak'ta 'oda sistemi' kurulması konusunda yardımcı olabileceklerinin de belirtildiğini kaydetti. 
   Wolfowitz ile görüşmesinde, Türk işadamlarının Irak'a gitmekten korkmadığını anlattıklarını belirten Hisarcıklıoğlu, "Raporda, Irak'la iş yapan şirketlerle yapılan bir ankete de yer verdik. En önemli altı şikayet konusu arasında can ve mal güvenliğinin sağlanması dördüncü sırada bulunuyor" dedi. ABD'li işadamlarının bile güvenlik endişesiyle Irak'a gitmediğini vurgulayan Hisarcıklıoğlu, "Wolfowitz'e Türk işadamlarının savaş öncesi yoğun ticari bağlantıları bulunmaları nedeniyle ülkeyi iyi tanıdıklarını söyledi. 
   
   
</TEXT>
</DOC>
