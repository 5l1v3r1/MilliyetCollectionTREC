<DOC>
<DOCNO> 150466 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/17/son/soneko24.html </URL>
<DATE> 2003/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
SSK primleri 1 Nisan'dan itibaren artıyor... 
</HEADLINE>
<TEXT>

     SSK primine esas kazancın alt ve üst sınırları, 1 Nisan 2003 tarihinden geçerli olmak üzere yüzde 20 oranında artırılacak. 
     Cumhurbaşkanı Ahmet Necdet Sezer'in onayına sunulan Bakanlar Kurulu kararnamesine göre, halen 327 milyon 583 bin 290 lira olan SSK primine esas kazancın alt sınırı, 1 Nisan 2003'ten geçerli olmak üzere yüzde 20 oranında artışla 393 milyon 99 bin 948 liraya, halen 1 milyar 637 milyon 916 bin 450 lira olan prime esas kazancın üst sınırı ise 1 Nisan 2003'ten geçerli olmak üzere 1 milyar 965 milyon 499 bin 740 liraya yükselecek. 
     SSK primine esas kazancın alt ve üst sınırları, 1 Temmuz 2003 tarihinden geçerli olmak üzere de yüzde 16.5 oranında yükseltilecek. Prime esas kazancın alt sınırı 1 Temmuz 2003'ten itibaren 457 milyon 961 bin 439 lira, prime esas kazancın üst sınırı ise 2 milyar 289 milyon 807 bin 197 lira olacak. 
     Kararname, Bağ-Kur prim oranlarında da aynı artışın geçerli olmasını öngörüyor. 
     





</TEXT>
</DOC>
