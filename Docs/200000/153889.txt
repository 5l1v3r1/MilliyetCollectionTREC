<DOC>
<DOCNO> 153889 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/02/guncel/gun11.html </URL>
<DATE> 2003/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünyanın gözü kulağı Bingöl'de 
</HEADLINE>
<TEXT>

     MUSTAFA İSTEMİ 

     Deprem tüm dünyada büyük yankı uyandırırken, uluslararası medya kuruluşları haberi gündemlerinin ilk sırasına oturttu. İngiliz Reuters, Amerikan Associated Press ve Fransız AFP ajansları haberi acil koduyla abonelerine duyurdu. İngiliz BBC televizyonu depreme öncelikli haber olarak yer verirken, web sitesinde de ana haber olarak gördü. Amerikan CNN televizyonunun internet sitesinde de depreme, "Türkiye depreminde çocuklar mahsur kaldı" başlığıyla ilk haber olarak yer verildi. Amerikan ve Avrupa televizyonları da Bingöl depremine yoğun ilgi gösterdi. Almanya Dışişleri Bakanı Fischer, Dışişleri Bakanı Gül'ü telefonla arayarak, acil yardım teklifinde bulundu. Almanya Cumhurbaşkanı Johannes Rau da Cumhurbaşkanı Sezer'e başsağlığı mesajı gönderdi. Fransa Cumhurbaşkanı Chirac da Sezer'e Fransa'nın elinden gelen desteği sağlamaya hazır olduğunu belirtti. 
     
Dünya bu fotoğrafları görmüştü      Bingöl'de bundan 32 yıl önce yaşanan ve 900 cana mal olan deprem, yine mayıs ayında meydana gelmişti. O gün Türkiye büyük bir sessizlik içindeydi. Çünkü sokağa çıkma yasağı uygulanıyordu. Ankara, depremden saatler sonra bir yardım uçağı kaldırabilmişti. Bu uçağa binen sayılı gazetecilerden biri olan ve o zamanlar Türk Haberler Ajansı'nda görev yapan Mustafa İstemi, kentte az bir süre kalmış ve birkaç kare fotoğraf çekebilmişti. Fotoğraflar, Bingöl halkının yüzünde, yoksullukla deprem acısının birbirine nasıl karıştığını tüm dünyaya yansıtmıştı. 
     


GÜNCEL 























</TEXT>
</DOC>
