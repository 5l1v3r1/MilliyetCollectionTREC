<DOC>
<DOCNO> 178119 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/26/guncel/gun20.html </URL>
<DATE> 2003/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

   
   Büyükburç'u soydular    İSMAİL POLAT 

   NİŞANLISI Ute Eser'le konser vermek için İzmir'e giden Erol Büyükburç'un Kartal'daki evine hırsız girdi. Büyükburç'un Orkide Sokak Elif Apartmanı'nın 4. katındaki dairesine giren hırsızlar, 50 milyar lira değerindeki mücevherler ile elektronik eşyayı alarak kaçtı. Hırsızların çaldıkları kameradaki kasetleri geri getirmesini isteyen Büyükburç, "En fazla hatıralarımızın çalınmasına üzüldük" dedi. 
   
   Korkuluk saplandı 1 ölü    SAKARYA DHA 

   AYHAN Öz 24 yönetimindeki otomobil, Sakarya Hendek yakınlarında aşırı hız ve dikkatsizlik sonucu önceki gece D - 100 kenarındaki demir korkuluklara çarptı. Korkuluklar araca ok gibi saplandı. Kazada, Öz'ün yanındaki koltukta oturan akrabası Gürbüz Öz'ün vücuduna demir girdi. Öz hayatını kaybederken sürücü ile diğer üç kişi kazayı hafif sıyrıklarla atlattı. 
   
   Galericiye Peker cezası    ELVAN EZBER İstanbul 

   BEYKOZ'da galericilik yapan Ali Mahmutoğlu, kendisini kaçıran "Kürt Erdal" lakaplı Erdal Bozkuş ve 7 adamının 20 bin Euro haraç isteyip, otomobilini gasp ettikleri iddiasıyla polise başvurdu. Polis de Bozkuş ile yedi adamını gözaltına aldı. Mahmutoğlu'nu dolandırıcılıkla suçlayan Bozkuş'un "Mahmutoğlu'na Sedat Peker'in adını kullandığı için ceza kestik" dediği öne sürüldü. 
   
   Nehir, 3 çocuğu yuttu    YAŞAR ANTER Muğla 

   MUĞLA Milas'ta Sarıçay Nehri'ne giren üç çocuk boğuldu. Uğur Aktaş 13 ve Bülent Aktaş 15 kardeşler, arkadaşları Rıdvan Aslan 12 ile dün saat 16.00'da Milas - Labranda Yolu üzerindeki Kırcağız Köprüsü'ne geldi. Serinlemek için Sarıçay Nehri'ne giren 3 çocuk, boğularak can verdi. Çocukların cesetlerini yörede çalışan tarım işçileri buldu. 
   
</TEXT>
</DOC>
