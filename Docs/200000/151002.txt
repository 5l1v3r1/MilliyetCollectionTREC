<DOC>
<DOCNO> 151002 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/19/son/soneko16.html </URL>
<DATE> 2003/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Bankası'ndan Zambiya'ya 50 milyon dolar kredi... 
</HEADLINE>
<TEXT>

     Dünya Bankası, ana geliri bakır ihracatına dayalı Afrika ülkesi Zambiya'ya ekonomisini çeşitlendirmesine yardım amaçlı 50 milyon dolarlık kredi kullandıracak. 
     Zambiya Devlet Başkanı Yardımcısı Enoch Kavindele'nin basın mensuplarına açıklamasına göre, krediyle belli başlı tarımsal alanlarda köprüler inşası gibi altyapı inşa edilecek. 
     Kredi, gelecek ay başlayacak bir proje kapsamındaki ticarete dönük üretim yapan seçme çiftçiler ile köylülere tohumluk ve tarım zararlarıyla mücadele ilaçları temininde de kullanılacak. 
     Dünya Bankası kredisiyle finanse edilecek 25 çelik köprünün inşasına başlanacak, ülke genelinde kırsal kesime yayılacak diğer 35 köprünün inşasıyla da tarım toplulukları ile kent merkezleri arasında iletişim güçlendirilecek. 
     Kredinin bir kısmı da, Zambiya'daki 64 adet emekli memur merkezlerinin iylileştirilip, bu merkezlerin etrafındaki arazi verimli, karlı tarım alanlarına dönüştürülecek. 
     Dünya Bankası'na bağlı Uluslararası Kalkınma Ajansı'nın IDA acil kuraklık toparlanması kredi sistemi çerçevesinde müzakere edilen kredinin geri ödemesine 2013 yılında başlanıp 2042 yılında tamamlanacak. 
     
     ZAMBİYA ANARŞİDEN TOPARLANMAYA... 
     Beyaz azınlığa ait çiftliktlerin zeni çoğunluk yerli halk tarafından işgali ve elkonulmasıyla bir ara anarşi ve kaosa sürüklenen, kuraklıktan ve verimsiz tarım işletmesinden kıtlık çekmiş Zambiya toparlanma sürecine giriyor. 
     Hükümet, ticari amaçlı üretim yapan çiftçilerin ihtiyaçlarını saptayıp bunlara yönelik altyapı yatırımlarına girişerek, ilk aşamada içerde kıtlığı önlemek, yerli halkın gıda tüketimi için yılda 100 bin ton mısır üretmeyi hedefliyor. 
     Zambiya Ulusal Çiftciler Birliği'ne göre, yıllık mısır tüketiminin 900 bin ton olduğu bu ülkede yılda yaklaşık 1 milyon ton mısır üretilebilir. 
     Bu arada, Zambiya Devlet Başkanı Levy Mwanawasa'nın yardımcılarının verdiği bilgiye göre, Anayasa'yı gözden geçirici bir komisyon tayin edip, ölüm cezasının kaldırılmasının incelenmesini tavsiye etti. 
     İşadamı Wila Mung'omba başkanlığında mümtaz hukukçular, muhalefet ve iktidardaki siyasiler, gazeteciler ve sivil haklar eylemcilerinden oluşan 41 üyeli komisyon, Zambiyalıların arzuladığı tipte Anayasa hakkındaki görüşleri toparlayıp, yeni bir Anayasa taslağı dahil, raporu 12 ay içinde Devlet Başkanı Mwanawasa'ya sunacak. 
     Öte yandan, Mwanawasa, devlet televizyonundan geç saatlerde yayımlanan mesajında Bakanlar Kurulu üyelerini adlarını vermeksizin rüşvet almak ve yolsuzlukla suçlayıp cezalandıracağını bildirdi. Bundan önceki devlet başkanı Frederick Chiluba ağır bir yolsuzluktan ötürü cezalandırılmıştı. 
     





</TEXT>
</DOC>
