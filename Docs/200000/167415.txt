<DOC>
<DOCNO> 167415 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/05/guncel/gun07.html </URL>
<DATE> 2003/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Açlıktan bayıldı 
</HEADLINE>
<TEXT>

     MÜMİN ÇOTAK Bursa 

     Bursa'da kirasını ödeyemediği için çadırda kalan Hatun Elibol 53 , yiyecek ve para yardımı istemek için gittiği halk gününde açlıktan bayıldı. Günlerdir yemek yemediğini söyleyen Elibol, çağrılan ambulans ile Bursa Devlet Hastanesi'ne kaldırıldı. Valilik tarafından Özel İdare Binası'nda yapılan halk gününe katılan Elibol, sırasını beklerken bayıldı. Doktor ve vatandaşların yardımıyla kendine gelen ve kirasını ödeyemediği için ev sahibi tarafından geçen hafta sokağa atıldığını, günlerdir yemek yemediğini belirten 3 çocuk annesi Elibol'a vatandaşlar bisküvi aldı. Ambulansla Bursa Devlet Hastanesi'ne kaldırılan Hatun Elibol, 'Yüksek tansiyon' tanısıyla tedavi altına alındı. 
     

</TEXT>
</DOC>
