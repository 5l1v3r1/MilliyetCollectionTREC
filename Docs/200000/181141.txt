<DOC>
<DOCNO> 181141 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/09/guncel/gun00.html </URL>
<DATE> 2003/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Milliyet yazarlarının Kırıkkale izlenimleri 
</HEADLINE>
<TEXT>

   SİZE GELİYORUZ 

   
      
      
   
   Magandaya düğün polisi    MUSTAFA BAKACAK 
   Milliyet TIR'ının 24'üncü durağı Kırıkkale'ye girdiğimizde kilometremiz 4 bin 540'ı gösteriyordu. 43 ilin geçiş güzerg hında bulunan şehir, emekli cenneti olmasına karşın işsizlikten yakınıyordu. 
   İl olduktan sonra bir türlü gelişemeyen şehrin üç caddesi var. Buraları da banka, eczane, kuyumcu ve döviz bürolarıyla dolu. Parkları çok ama bir sinema bile yok. 13 bin üniversite öğrencisi var. Yetkililer, 'öğrencilerin ihtiyaçlarını karşılayamıyoruz' itirafında bulunuyor. Değil ihtiyaçlarını karşılamak, rahat nefes bile alamadıklarını söyleyen öğrenciler her fırsatta hemen yanı başlarındaki Ankara'ya kaçıyor. 
   Vali Mustafa Bahrettin Demirer, "Kırıkkaleli müteşebbis değil, köylü. İnsanlarda para kazanalım arzusu yok. Burada uçak dahi yapacak teknik ekip ve donanım var, ancak erken emekli oldukları için Hüseyin Kahya Parkı'nda oturuyorlar. Burası müteşebbis bekliyor" diyor. 
   Yazın düğün patlaması yaşanıyor. Özellikle hafta sonlarında düğün sayısı 150'yi buluyor. Düğünlere itibarlı biri katıldığında silah atılarak karşılanıyor. Her düğüne de hatırlı biri geldiği için silahlar susmak bilmiyor. Durum böyle olunca maganda kurşunları canlar da yakıyor. Emniyet, önüne geçmek amacıyla özel birim dahi kurmuş. Adı da 'Düğün Polisi'... Görevi silah kullanılmasını önlemek. Yetkililere göre çok sayıda kişi hakkında işlem yapılmış. Hatta tutuklamalar bile olmuş. Vatandaşa göre düğünü kontrole gelen polis misafir gibi bir köşede ağırlanıyor. 
   
   Ortaya karışık...    Serin Duruş 

   İşgüzar garsonlar vardır, sizi hiç dinlemez "Ağbi, ben sana ortaya bir karışık yaptırayım en iyisi " der, gider. İşte o karışık kebap gibi, yaklaşık 100 kişinin arasında kalıveriyoruz bir anda "Serin Vuruş" olarak. 17 yıllık yerel Manşet gazetesine selamlar. 
   1- Derya Topsoy 26 öğretmenimizin de dediği gibi, üniversite, Kırıkkale'nin çehresini epey değiştirmiş. Biz TIR'ın önünde derdi olan vatandaşları dinlerken arkamızdaki Meydan çay bahçesinde Müzik olarak bozlak çalıyorsunuz da, niye Türk kahvesi yok yahu oturan üniversitelilerin, ayrı bir dünyada olduğunu fark ettik. Ve isimleri bizde kalsın, öğrencilerin yapmak istediği etkinliklere pek de izin verilmediği gibi bir şik yet ortaya çıktı. En üst eğitim kurumu olarak, gece yapacak bir şey bulamayan halk ve öğrencilerinizi, çeşitli projelerde buluştursanız Sayın Rektör Ne dersiniz, güzel olmaz mı Sizden bunu bekliyorlar da. 
   2- Zamanında radyasyonlu fındığı yiyen, çayı içen bakanlarımız oldu. İSKİ de, musluktaki suyu için diyor. 4 günde gezdiğimiz 4 ilde, suyu musluktan içtik de niye Kırıkkale'de içemiyormuşuz Hacer Kahraman 37 şahsında, orada bulunan herkes ESO işletme müdürü Talip Karaca hariç doğal olarak suyun koktuğunu ve temiz olmadığını, "satı" suyu almak zorunda kaldıklarını söyledi. İl Sağlık Müdürlüğü raporu, tahlillere saygımız sonsuz da, ateş olmayan yerden de malum .. Sayın Belediye Başkanı, son 2 yıldır akmayan suları kesintisiz akıttığınız gibi, bir de tertemiz yapın. Yapın ki, seneye geldiğimizde musluktan doldurup kana kana içelim. Meydan çay Bahçesi Türk Kahvesi seneye hazır olsun haaa 
   
   Biri bize yol göstersin 
   3- Başbakanımız Napolyon olmuş biz iç Anadolu'dayken. "İstihdam, istihdam, istihdam" demiş. Abdullah Kayaoğlu da 42 "10 yıl önce, MKE'de çalışmayana kız verilmezdi, bizi alıştırdılar, herkesin hedefi MKE'de çalışmaktı. 20 binden 3 bine indi çalışan sayısı. Bu boşluk neyle dolacak İş. İş. İş" diyor. "Biri bize yol göstersin. MKE'nin atıl duran tesisleri, civarda boş duran tarlalar" diye de ekliyorlar... Bilmiyoruz, siz daha iyi takdir edersiniz sayın Vali. Kırıkkale liderini arıyor, çalışmaya hazırlar. Sadece yönlendirilmeye ihtiyaçları var. 
   4- Ve bu da İstanbul, MESAM adresine... Orada bir öz Fm var, 5 yerel radyodan biri. Sahibi 25 yaşındaki Volkan Üstün'e bir gıcıklığınız mı var 470 milyon büyük para orası için. Adamın yıllık gelirinden biraz azını istiyorsunuz... Az alın, az. Biraz TRT, biraz polis radyosu... Ne dinleyecek Anadolu insanı Öldürmeyin yerel radyoları. Çok önemli onların yaşaması. Haydi, yapın bir güzellik, bekliyoruz iyi haberi. 
   
   BUGÜN 
   Afyon Valilik Meydanı Saat 13.00 
   
   YARIN 
   Kütahya Zafer Meydanı Saat 13.00 
   Bugün başlayan Afyon, Kütahya, Uşak, Kuşadası etabında yazarlarımız Ahmet Tulgar, Murat Sabuncu, İlhan Uçkan, Ercan Güven ile fotomuhabirimiz Yurttaş Tümer Milliyet okurlarıyla buluşacaklar. 
   
   
</TEXT>
</DOC>
