<DOC>
<DOCNO> 172727 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/31/yazar/cetiner.html </URL>
<DATE> 2003/07/31/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Bağdat yolunda vali paşanın aşkı 
</HEADLINE>
<TEXT>

   
   Bizim Mehmetçiğe Bağdat yolu göründü mü dersiniz Önümüzdeki günler daha da heyecanlı tartışmalar olacak, muhalefet, muhalefet görevi yapmış olmak için mutlaka karşı çıkacak... ama eğer kendileri otursalardı aynı şekilde "stratejik müttefikimize" kocaman bir noo'mu derlerdi Bu da cevabı alınamayacak bir soru 
   Her neyse, biz gelelim Osmanlı İmparatorluğu'nun ünlü vilayeti Bağdat'a. Çocukluğumdan beri duymuş ve tabii merak etmişimdir bu efsane şehri. Şehzadebaşı'nda Milli Sinema'da 1945'ler "Bağdat Yolunda" filmini seyretmiştim. Şarkısı bile vardı aynı ismi taşıyan galiba, üstat Münir Nurettin söylüyordu. Yanılıyorsam affola .. 
   Bir de "Ana gibi yar, Bağdat gibi diyar olmaz" sözü hep kulağımıza üflenmiştir... Ana gibi yar olmayacağından hiç şüphem yok. Bağdat gibi diyarı ise, 30 yıl önce gidip gördüğümde hayallerimin yıkıldığını söyleyebilirim. 
   Doğru dürüst bir oteli vardı o kadar. Pislik, toz duman ve anarşiden başka hiçbir özelliği yoktu. Şimdi ise TV'de zaman zaman görkemli binaların yapılmış olduğunu görüyorum. Acaba sadece taş ve betondan mı ibaret, ruh kaldı mı, gizem var mı bilemiyorum 
   Zalim Saddam, sanırım ilkini petrolün karşılığı para ile yaptı, yaptırdı ama aslolan ötekisini ise sanırım yok etti 
   
   Bağdat'a ilk tramvay    Diyorlar ki eğer bizim Mehmetçik Bağdat'a giderse orada Amerikalılar, İngilizler ve diğerleri gibi değil, Osmanlı gibi hareket etmeli. Ne de olsa bizimkiler imparatorluğun fedakar çocukları. 
   Biraz eskileri karıştırdım. Bağdat Osmanlı vilayeti, Basra ise kaymakamlık yani ilçe. Ünlü Mithat Paşamızı 1869 vali olarak atamışlar. İstanbul'dan uzaklaşsın diye 
   Ama Vali Paşa önce ne yapmış, Bağdat ve çevresinde asayişi sağlamış, oraya düzeni huzuru getirmiş. Sonra Dicle ve Fırat nehirleri üzerinde vapur işleten kumpanya kurdurmuş kendisini veya oğullarını ortak etmeden insanlara can ve mal güvenliği getirmiş. 
   İstanbul'da tramvay yok, Bağdat'ta tramvay devreye girmiş. İlk gazete, ilk matbaa yine Paşa'nın teşviki ile kurulmuş. Ünlü gazeteci yazar Ahmet Mithat Efendi, daha sonra ünü kıtaları aşan müzeci Osman Hamdi Bey'i ressam Bağdat'a beraberinde getirmiş, onlardan yararlanmış, onları yetiştirmiş. 
   Bağdat'ta hastane filan yok, ilk hastane o zaman kurulmuş, bankacılık yapan Emniyet Sandığı da. Sonra, Kuveyt İmparatorluğa bağlamış ayrıca Bahreyn adalarını da. Savaşarak değil hizmet götürerek. 
   
   Mithat Paşa'nın aşkı    Bir de başka tatlı hikayeye gelelim. Uzun süredir Bağdat'ta görev yapan Vali Paşa ilk eşini İstanbul'da bıraktığı için 2. izdivacını orada yapmaz mı Bir rüya görmüş Mithat Paşa, rüyasını ünlü bir Alevi dedesine anlatmış, o da evleneceği haberini vermiş. Bağdat'ta uzun yıllar önce yerleşmiş Çerkez Türk karışımı fevkalade güzel sarı saçlı, mavi gözlü Şehreban Hanım'ı bir misafirlik sırasında görmüş, neredeyse aşık olmuş. Hıfzı Topuz'un Taif'e Ölüm, kitabında hikayesi var 
   İstanbul'da siyasi rakipleri cadı kazanını kaynatırken. Hakkında azil ve sürgün kararı verilirken, Mithat Paşa genç ve güzel eşi mutluluğun tadını çıkartıyorlarmış. 
   Kadere bakınız siz. 134 yıl sonra Bağdat'ta asayişi, düzeni yine bizim sağlamamızı istiyorlar. Bakalım Bağdat yolunda bu kez neler göreceğiz İnşallah savaş gerçek anlamda biter, bölge huzur ve sükuna kavuşur. 
   
   
</TEXT>
</DOC>
