<DOC>
<DOCNO> 174992 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/11/son/sondun14.html </URL>
<DATE> 2003/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
"Avcı" Prens William'a hayvanseverlerden tepki.. 
</HEADLINE>
<TEXT>

     Hayvan hakları savunucuları, İngiltere Prensi William'ın küçük bir antilop cinsi hayvanı avladığı haberlerine sert tepki gösterdiler ve prensi kınadılar. 
     İngiliz basınında yer alan haberlerde, Prens William'ın Kenya'da geçirdiği tatil sırasında, bir Masai savaşçısından ders alarak Afrika'ya özgü 35 santimetre uzunluğunda küçük bir antilobu dik-dik avladığı belirtildi. 
     St. James Sarayı sözcüsü, konuya ilişkin açıklamasında, prensin özel hayatı hakkında yorum yapmayacaklarını belirtti. 
     Dünya Hayvanlarını Koruma Derneği sözcüsü Jonathan Owen, yalnızca basında yer aldığı kadarını bildiğini ifade etti ve ''bir insanın tatildeyken neden bir hayvanı öldürme ihtiyacı hissettiğini '' sordu. 
     Yazar Carla Lane de, haberin doğru olması halinde, ''üzücü ve sarsıcı'' olduğunu söyledi. Lane, bu genç adamla, zalim olmayan bir monarşiye sahip olabileceklerini ümit ettiğini belirtti. 
     William'ın babası Veliaht Prens Charles'ın da aralarında olduğu İngiliz kraliyet ailesi üyeleri, geçmişte tilki avına destek verdikleri için eleştirilmişlerdi. 
     
</TEXT>
</DOC>
