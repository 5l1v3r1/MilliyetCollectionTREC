<DOC>
<DOCNO> 191782 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/28/son/sondun05.html </URL>
<DATE> 2003/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Er Jessica, kendisini kurtaran Iraklıyla görüşmedi "Meşgulum" 
</HEADLINE>
<TEXT>

     Irak'ta esir düşen Amerikalı kadın asker Jessica Lynch, kurtarılmasına yardım eden Iraklı avukat Muhammed Errehayef'le çok meşgul olduğu için görüşmedi. 
     Lynch'in aile avukatı Stephen Goodwin, hala tam olarak iyileşmeyen Lynch'in rehabilitasyon programı ve gelecek ay çıkacak kitabının hazırlığıyla meşgul olduğunu söyledi. 
     Goodwin, Lynch'in, yaşadığı Batı Virginia eyaletinin Palestin kasabasını ailesiyle birlikte ziyaret eden Errehayef'e minnettar olduğunu söyleyerek, Iraklı avukatla yakın gelecekte özel bir görüşme yapmak istediğini belirtti. 
     Birliğinin 23 Mart'ta Nasıriye yakınlarında pusuya düşürülmesinden sonra esir alınan 20 yaşındaki Lynch, Errehayef'in yerini söylemesinden sonra Amerikan özel timlerince 1 Nisan'da düzenlenen bir operasyonla Nasıriye'deki hastaneden kurtarılmıştı. 
     ABD, Errehayef, eşi ve çocuğuna sığınma hakkı vermişti. 
     
</TEXT>
</DOC>
