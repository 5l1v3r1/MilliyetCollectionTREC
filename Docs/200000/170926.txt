<DOC>
<DOCNO> 170926 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/22/son/soneko11.html </URL>
<DATE> 2003/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF'ye yeni niyet mektubu... Mektupta neler var 
</HEADLINE>
<TEXT>

     5. Gözden Geçirmeye ilişkin Niyet Mektubu'nda, ABD'den gelecek 1 milyar dolarlık hibe veya 8.5 milyar dolarlık kredi için müzakerelerin sürdüğü kaydedilirken, bunun ilave hükümet harcamalarının finansmanı için kullanılmayacağı belirtiliyor. 
     Alınacak hibe veya kredinin borcun azaltılması için kullanılacağı taahhütü yer alıyor. 
     Mektupta, vergi barışından yapılan tahsilatın tahminlerin üzerine çıktığı, fakat bunun ilave vergi iadelerine KDV iadesi ve reddiyat gibi neden olduğu vurgulanıyor. 
     Mektupta, yüzde 6.5'lik faiz dışı fazla hedefinin devam ettiği de kaydediliyor. 
     
     ATIL İSTİHDAM 

     Bu arada, atıl istihdam kapsamında, Haziran sonuna kadar 9 bin 900 kişinin gönüllü olarak emekli edilmesine ilişkin olarak da hedeften 2 bin 500 kişilik bir sapma olduğu belirtilirken, bu işçilerin Temmuz ayı içinde emekli edilmesi planlanıyor. 
     Yetkililer, bu işçilerin büyük bölümünün toplu sözleşmelerin bitişini beklediğini, toplu sözleşmelerin bağıtlanmasının ardından bu işçilerin emekli olacağını dile getiriyor. 

     
</TEXT>
</DOC>
