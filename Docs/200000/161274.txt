<DOC>
<DOCNO> 161274 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/05/son/sonspo25.html </URL>
<DATE> 2003/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor'da, Orhan Ak'ın Cimbom ile anlaşmasına tepki var 
</HEADLINE>
<TEXT>

     Trabzonspor'da, dün Galatasaray ile sözleşme imzalayan Orhan Ak'a ve sarı-kırmızılı kulübe tepkiler var. 
     Kulüp Yönetim Kurulu Üyesi Ekrem İmamoğlu, Orhan Ak ve menajeri ile bir süredir fiyat konusunda görüşmeler yaptıklarını ve bu transfer için onlardan söz aldıklarını belirtti. 
     Görüşmelerde, futbolcunun menajeri ile fiyat bakımından aralarında fazla bir farkın kalmadığını da kaydeden İmamoğlu, şöyle devam etti 
     ''Onlara, dün için yönetim kurulu toplantısı yapacağımızı ve kararımızı ileteceğimizi söyledik. Futbolcunun menajeri de Karar verene kadar futbolcu, sizin futbolcunuzdur dedi. Ancak toplantı halindeyken bu futbolcu Galatasaray ile sözleşme imzaladı. Burada futbolcu kadar Galatasaray Kulübü de yanlış yapmıştır. Galatasaray ayartma bir transfer gerçekleşmiştir.'' Bordo-mavili taraftarlardan umutsuzluğa kapılmamalarını isteyen İmamoğlu, ''Biz bazı takımlar gibi hiçbir zaman ahlaksız teklifler üretmeyeceğiz. Bildiğimiz yolda, Trabzonspor'un hedefleri doğrultusunda transferler gerçekleştireceğiz. Başkanımız Slovakya'ya gitti. Ben de Slovakya'ya gideceğim ve burada bazı transfer görüşmelerinde bulunacağız. Kaybedilmiş bir şey yok. Trabzonspor'a layık transferler yapacağız'' diye konuştu. 
     
</TEXT>
</DOC>
