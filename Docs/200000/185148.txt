<DOC>
<DOCNO> 185148 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/28/son/sonspo11.html </URL>
<DATE> 2003/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Montoya 2004'te BMW Williams'ta... 
</HEADLINE>
<TEXT>

     Formula 1'in ünlü pilotlarından Kolombiyalı Juan Pablo Montoya, gelecek yıl da BMW Williams ekibinde yarışacak. 
     BMW-Williams'ın teknik direktörü Patrick Head, bu gece gerçekleştirilecek ABD Grand Prix'sinden önce Indanapolis'te basına yaptığı açıklamada, ''Montoya ile 2004 sezonunun sonuna kadar sözleşme imzaladık'' dedi. 
     Son günlerde Formula 1 camiasında, Montoya'nın Mercedes McLaren firmasından öneri aldığı ve gelecek yıl bu ekibe katılacağı yolunda söylentiler dolaşıyordu. 
     Mercedes McLaren'ın, İngiliz pilot David Coulthard'ın yanına Jaguar'ın Avustralyalı sürücüsü Mark Webber'i düşündüğü belirtiliyor. 
     Mercedes McLaren ise gelecek yıl Coulthard ile birlikte olacaklarını, ancak Webber'in Jaguar ile 2 yıl daha sözleşmesi olduğunu açıkladı. 
     Mark Webber de kendisiyle ilgili çıkan bu söylentilerin asılsız olduğunu bildirdi. 
     Formula 1'de sezonun tamamlanmasına 2 yarış kala, genel klasmanda Juan Pablo Montoya, Ferrari'nin Alman pilotu Michael Schumacher'in ardından 3 puan gerisinde 2. sırada bulunuyor. 
     
</TEXT>
</DOC>
