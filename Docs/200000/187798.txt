<DOC>
<DOCNO> 187798 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/10/son/sonspo06.html </URL>
<DATE> 2003/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa'da son tango.. Portekiz yolcusu kalmasın... 
</HEADLINE>
<TEXT>

     12. Avrupa Futbol Şampiyonası elemelerine son nokta yarın konacak. Elemelerde, yarın 10 grupta toplam 20 maç yapılacak. 
     7. Grup'ta 18 puanla 2. sırada bulunan A Milli Takım, 8. ve son maçında, 19 puanlı grup lideri İngiltere'yi İstanbul'daki kader maçında ağırlayacak. FB Şükrü Saraçoğlu Stadı'nda ünlü İtalyan hakem Pierluigi Collina'nın yöneteceği karşılaşma saat 20.00'de başlayacak ve TRT-1'den naklen yayınlanacak. 
     A Milli Takım'ın grup birincisi olup finallere doğrudan katılabilmesi için karşılaşmayı mutlaka kazanması gerekirken, İngiltere'ye ise beraberlik yetecek. 
     Gruplardaki son maçlar öncesinde, 1. Grup'ta Fransa 21, 3. Grup'ta Çek Cumhuriyeti 19, 4. Grup'ta İsveç ve 8. Grup'ta da Bulgaristan, 17'şer puanla liderliklerini ve gelecek yıl Portekiz'de 12 Haziran-4 Temmuz tarihleri arasında yapılacak finallere gitmeyi garantilemiş durumda. 
     Ayrıca 2. Grup'ta Danimarka ve Bosna Hersek, 5. Grup'ta Almanya ve İzlanda, 6. Grup'ta Yunanistan ve İspanya, 9. Grup'ta İtalya ve Galler, 10. Grup'ta İsviçre, Rusya ve İrlanda Cumhuriyeti'nin grup lideri olarak finallere gitme şansı bulunuyor. 
     Gruplarda ilk sırayı alacak ekipler, finallere doğrudan katılacak. Grup ikincisi olacak 10 takım ise 15 ve 18 Kasım tarihlerinde çift maçlı eleminasyon sistemine göre play-off maçları yapacak. Bu karşılaşmalar sonunda rakiplerini eleyen 5 takım daha finallere gitme şansını yakalayacak. Evsahibi Portekiz ise finallerde doğrudan yer alacak. Play-off baraj müsabakalarının kuraları ise 13 Ekim Pazartesi günü Almanya'nın Frankfurt kentinde çekilecek. 
     Maçların programı şöyle 
     1. GRUP 
     19.30 Kıbrıs Rum Kesimi-Slovenya Limasol'da . 
     21.45 Fransa-İsrail Paris'te . 
     2. GRUP 
     19.00 Norveç-Lüksemburg Oslo'da . 
     19.00 Bosna Hersek-Danimarka Saraybosna'da . 
     3. GRUP 
     18.00 Avusturya-Çek Cumhuriyeti Viyana'da . 
     21.30 Hollanda-Moldova Eindhoven'da . 
     4. GRUP 
     18.00 İsveç-Letonya Solna'da . 
     18.00 Macaristan-Polonya Budapeşte'de . 
     5. GRUP 
     18.00 İskoçya-Litvanya Glasgow'da . 
     18.00 Almanya-İzlanda Hamburg'da . 
     6. GRUP 
     19.00 Yunanistan-Kuzey İrlanda Atina'da . 
     19.00 Ermenistan-İspanya Erivan'da . 
     7. GRUP 
     20.00 Türkiye-İngiltere İstanbul'da . 
     21.00 Liechtenstein-Slovakya Vaduz'da . 
     8. GRUP 
     21.15 Hırvatistan-Bulgaristan Zagreb'de . 
     21.15 Belçika-Estonya Liege'de . 
     9. GRUP 
     21.45 İtalya-Azerbaycan Reggio Calabria'da . 
     21.45 Galler-Sırbistan Karadağ Cardiff'de . 
     10. GRUP 
     18.30 İsviçre-İrlanda Cumhuriyeti Basel'de . 
     18.30 Rusya-Gürcistan Moskova'da . 

     
</TEXT>
</DOC>
