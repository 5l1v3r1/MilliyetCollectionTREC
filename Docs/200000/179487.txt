<DOC>
<DOCNO> 179487 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/01/son/sondun03.html </URL>
<DATE> 2003/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Ünlü oyuncu Charles Bronson öldü... 
</HEADLINE>
<TEXT>

     Amerikalı ünlü film yıldızı Charles Bronson, 81 yaşında öldü. 
     Bronson'un reklam ve halkla ilişkiler yetkilisi Lori Jonas, ünlü aktörün haftalardan beri tedavi görmekte olduğu Cedars-Sinai Tıp Merkezi'nde zatürreeden öldüğünü belirtti. 
     Annesi ve babası Litvanya asıllı olan Bronson, 3 Kasım 1921'de Charles Bunchinsky adıyla Ehrenfeld Pa. kentinde, 15 çocuklu bir madencinin 11. çocuğu olarak dünyaya geldi. 
     Kariyerinin doruğundayken özellikle Avrupa'da çok popüler olan Bronson'a, Fransızlarca 'kutsal dev' le sacre monstre , İtalyanlarca 'hayvani' the brute gibi ilginç lakaplar takılmıştı. 1971 yılında dünyadaki en popüler aktör seçilen Bronson, Altın Küre ödülüne layık görülmüştü. 1979'da Holywood film sanayinin en büyük uluslararası yıldızı seçilen Broson, Altın Yıldız Ödülü'nü Gold Star Award almıştı. 
     Özellikle Avrupa yapımı filmlerde oynadığı başrollerle beğeni toplayan Bronson, kaba saba tavırları, güçlü vücut yapısı ve seyredenlerde tehlike hissi uyandıran havasıyla özellikle Fransa, İtalya ve İspanya'da çok popüler olmuştu. 
     Bronson, özellikle 1960 yılında çevirdiği Muhteşem Yedili The Magnificent Seven , 1963'te çevirdiği Büyük Kaçış The Great Escape ve 1967 yapımı Kirli Düzine The Dirty Dozen adlı fimleriyle sinema tutkunlarının büyük beğenisini kazanmıştı. 
     
</TEXT>
</DOC>
