<DOC>
<DOCNO> 178984 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/29/son/sonspo18.html </URL>
<DATE> 2003/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Milli takım aday kadrosu açıklandı... Nihat kadroda yok 
</HEADLINE>
<TEXT>

     12. Avrupa Futbol Şampiyonası 7. Eleme Grubu'nda 6 Eylül Cumartesi günü deplasmanda Liechtenstein ve özel maçta 9 Eylül Salı günü yine deplasmanda İrlanda Cumhuriyeti ile karşılaşacak A Milli Takım'ın aday kadrosu açıklandı. 
     Milli Takımlar Teknik Direktörü Şenol Güneş tarafından belirlenen 21 kişilik aday kadroya, sakatlığı süren Nihat Kahveci alınmadı. 
     Aday kadroda yer alan oyuncular şöyle 
     Ahmet Yıldırım, İbrahim Üzülmez, Tümer Metin Beşiktaş , Bülent Korkmaz, Hakan Şükür, Ergün Penbe, Hasan Şaş Galatasaray , Fatih Akyel, Tuncay Şanlı Fenerbahçe , Deniz Barış Gençlerbirliği , Zafer Özgültekin Ankaragücü , Okan Yılmaz Bursaspor , Ömer Çatkıç Gaziantepspor , Gökdeniz Karadeniz Trabzonspor , Rüştü Reçber Barcelona , Tugay Kerimoğlu Blackburn Rovers , Alpay Özalan Aston Villa , Okan Buruk, Emre Belözoğlu Inter , Ümit Davala Werder Bremen, Tayfun Korkut Espanyol . 
     
     PAZARTESİ GÜNÜ TOPLANACAKLAR 

     A Milli Futbol Takımı, eleme grubu maçı hazırlıklarına 1 Eylül Pazartesi günü İstanbul'da başlayacak. 
     Öğle saatlerinde Polat Renasisance Oteli'nde toplanacak milliler, ilk çalışmasını saat 19.00'da Galatasaray'ın Florya Metin Oktay Tesisleri'nde yapacak. 
     2 Eylül Salı günü Beşiktaş Belediyesi tarafından yaptırılan Sporcular Parkı'nın açılışına katılacak milliler, öğle yemeğinin ardından özel uçakla İsviçre'nin Zürih kentine gidecek. 
     6 Eylül'de Liechtenstein ile karşılaşacak milliler, 7 Eylül'de Dublin'e geçerek, İrlanda Cumhuriyeti maçı hazırlıklarını burada sürdürecek. 
     Bu arada, Milli Takımlar Teknik Direktörü Şenol Güneş, kamp yapılan otelde pazartesi günü saat 12.00'de basın toplantısı düzenleyecek. 
     
     HAKEMLER HOLLANDALI 

     A Milli Takım'ın Liechtenstein ile 6 Eylül Cumartesi günü oynayacağı 12. Avrupa Şampiyonası 7. Eleme Grubu maçını Hollanda Futbol Federasyonu'ndan Dick Van Egmond yönetecek. Egmond'un yardımcılıklarını Gyuri Takacs ve Adriaan Inia yapacak. Maçın 4. hakemi ise Ben H. Haverkort. 
     Vaduz kentinde Rheinoark Stadı'ndaki karşılaşma TSİ 21.00'de başlayacak. 
     İrlanda Cumhuriyeti ile Türkiye A milli takımları arasındaki özel maçı ise yine Hollanda Futbol Federasyonu'ndan J. W. Wegereef yönetecek. Wegereef'in yardımcıları E. Thelen ile R. Slot. 
     9 Eylül Salı günü Dublin kentinde Lansdowne Road Stadı'ndaki karşılaşma TSİ 20.30'da başlayacak. 

     
</TEXT>
</DOC>
