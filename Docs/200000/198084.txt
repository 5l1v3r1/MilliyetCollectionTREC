<DOC>
<DOCNO> 198084 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/27/guncel/gun90.html </URL>
<DATE> 2003/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 
   
   Canlı canlı...    Sevgili Saadettin abimizin Teksoy , kutuplara yaptığı bir gezide namaz kılmak istemiş ve "Kıble ne tarafta " diye sorarak televizyon tarihinin unutulmaz monologlarından birine imza atmıştı. Ha bir de seçim günü İbrahim Tatlıses henüz Star'da iken oy atmaya kamera ile gitmiş ve atacağı oyun görüntülenmesini istemişti. Tabii ki izin verilmemişti... 
   Malum, biz de yeni bir bölüme başladık geçenlerde, "Türk televizyonlarında unutulmayan anlar" diye... Daha geçmiştekilerin envanterini ağız tadıyla çıkaramadan ilk 10'a girecek bir tane daha eklendi. Evet, Sayın Cem Uzan'ın Sakarya'da kıldığı Bayram Namazı, Star Tv'den naklen yayınlandı. Böylece... 
   o Namaz kılmayı bildiğini tüm dünyaya duyurmuş oldu... 
   o Dini açıdan kimseden özellikle de Tayyip Bey'den eksik bir yanı kalmadığını göstermiş oldu... 
   o Ne yasak konursa konsun, bir şekilde propagandasını yaparak RTÜK'e bir kez daha kafayı kırdırmış oldu... "Televizyonda namaz kılınırken canlı yayın yapılamaz" diye bir kural yoktur herhalde. 
   o Bir parti başkanı olarak laikliğe bakışını açık seçik anlatmış oldu... 
   o Bir sonraki atraksiyonunu merakla bekletir oldu... 
   Daha önceki yıllarda da Star'da bu uygulama var mıydı yahu, biz mi kaçırdık yoksa .. Neyse, Sayın Uzan'ın namaz kıldığı camide yerde bulunan bir kağıt, kafamızı karıştırdı. Namaz tarifine benzettik. Eğer öyleyse, yılın habercilik ödülünü aldık gitti demektir. Ama olmayabilir de. Emin değiliz, bilemiyoruz... 
   
   Türk televizyonlarında unutulmayan anlar... 4. bölüm    Milli Takım''ın kaybettiği bir maçtan sonra Amigo Orhan''ın stadın içinde sinsi sinsi bekleyip zamanın teknik direktörü Mustafa Denizli''ye uçarak kafa atması... 
   Erman Toroglu''nun "Kale Arkası" programında stüdyoya boylu boyunca kale çizgisi niyetine tuvalet kağıdı serip oluşan o ilginç ortamda dakikalarca yorum yapması... 
   TRT Hava Durumu spikeri rahmetli Ersin İmer''in "Donsuz Geceler" temennisinden sonra ekranlara veda etmek zorunda kalması... 
   Türk-Japon haftasında Habertürk''te program hazırlayan Meriç Köyatası ve Şener Üşümezsoy''un ekrana çıkardıkları Japonlarla geleneksel Japon halk dansı yapmaları, ardından da hep birlikte tekno müzik eşliğinde trencilik oynamaları... 
   Turgut Özal''ın "İcraatın İçinden" programında ilk kez "Tak bir kaset de havamızı bulalım Semra hanım..." demesi... 
   İsmail Türüt''ün "Sıkı Dostlar" programında kendini kelebek sanarak cam sehpaya oturmak suretiyle sehpanın "dekor ve yayın hayatına" son vermesi... 
   O zamanlar Galatasaray başkanı olan Ali Tanrıyar''ın bir şampiyonluk sonrası İlker Yasin''in uzattığı mikrofona "Galatasaray''ı sevmeyen ölsün " demesi, İlker Yasin''in durumu idare etmek için "heyecandan dedi yanlış anlamayın" deyip renkten renge girmesi... 
   Kompela''nın yarım yamalak Türkçesiyle canlı yayında "Bana p...venk diyo " diye bağırması... 
   
   Bu dünya hava cıva... 
   Pascal 
   
   E Doğal Olarak 
   "Balina yağı insanlar için olduğu kadar balinalar için de yararlı bir maddedir..." 
</TEXT>
</DOC>
