<DOC>
<DOCNO> 172637 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/30/son/sontur35.html </URL>
<DATE> 2003/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizli'deki vahşet 
</HEADLINE>
<TEXT>

     Denizli'de 11 yaşındaki oğlunun katili olduğu gerekçesiyle aranan Bülent M.'nin Erzincan'da yakalanarak tutuklandığını öğrenen anne Elif Asmadil, katilin idam edilmesini istedi. 
     Acılı anne Esma Asmadil, gazetecilere yaptığı açıklamada, yaşadığı korkunç olayın üzerinden 7 ay geçmesine karşın, acısının dinmediğini dile getirdi. 
     Olayın ardından kendisinin 1 ay boyunca ''katil damgası'' yediğini anlatan Asmadil, şöyle konuştu 
     ''Oğlum öldüğü günden beri gözüme uyku girmiyor. Sabahı zor ediyorum. Katilin yakalandığını duyunca, acım bir nebze de olsa hafifledi. O kişi insan olamaz. O caniye evimiz kapılarını açtık. Oğlum onu abisi gibi gördü. Ne istedi günahsız yavrudan Daha önce de bir çocuğa tecavüz edip tahliye olmuş. O adamın cezası idam olmalı. O adamı assınlar ki, oğlum daha huzurlu uyusun.'' 
     
     SUÇ MAKİNASI 
     Paşa Metin K. cinayetiyle ilgili her yerde aranan Bülent M.'nin daha önce de Sivas'ta bir çocuğu öldürdüğü, Denizli'de de ayakkabı boyacılığı yapan 5 çocuğa tecavüz ettiği ancak çocukların korkudan hiç kimseye bir şey söyleyemediği ortayı çıktı. 
     Zanlının, Sivas'ta iki çocuğa tecavüz suçundan cezaevine girdiği, 9 yıla hükümlü iken Şartla Salıverme Yasası'ndan yararlandırılarak tahliye edildiği öğrenildi. 
     
     OLAY 
     Denizli'de 7 ay önce 1200 Evler'de meydana gelen olayda, Ali Baysal İlköğretim Okulu öğrencisi Paşa Metin K. 11 , önce tecavüze uğramış, daha sonra da 59 yerinden bıçaklanarak ve boğazı kesilerek öldürülmüştü. Olayın hemen ardından 120 kişi göz altına alınmış, bu kişilerin kan ve kıl örnekleri DNA testi için Ankara'ya gönderilmişti. 
     Soruşturmayı çok yönlü sürdüren Denizli İl Jandarma Alay Komutanlığı, korkunç cinayetten 40 gün sonra düğümü çözecek delillere ulaşmıştı. Olay günü kapının önünde bulunan darbukayı incelemeye alan jandarma, sahibini araştırmaya başladı. Darbukanın öldürülen çocuğun annesinin tekstil atölyesinin yakınında bulunan bir kokoreççi dükkanında çalışmaya başlaşan Bülent M.'ye ait olduğu belirlenmişti. 
     Bülent M. kayıplara karışınca, Sivas'ta yaşayan anne ve babasından kan ve kıl örnekleri alınarak, DNA testine gönderilmiş, örneklerin boğuşma sırasında çocuğun tırnaklarında kalan kan ve kıl örnekleriyle uyuştuğu belirlenmişti. 
     
</TEXT>
</DOC>
