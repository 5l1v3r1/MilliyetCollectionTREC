<DOC>
<DOCNO> 193215 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/04/son/sondun06.html </URL>
<DATE> 2003/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
'Monica Lewinsky' skandalından 595 bin dolar aldı 
</HEADLINE>
<TEXT>

     Monica Lewinsky skandalı olarak bilinen ABD eski başkanı Bill Clinton ile Bayaz Saray stajyeri Lewinsky'nin adının karıştığı skandalının ortaya çıkarılmasındaki en önemli ismi Linda Tripp, ABD hükümetinden 595 bin dolar aldı. 
     ABD Savunma Bakanlığı ile ABD hükümeti aleyhine, özel yaşamının mahremiyeti ihlal edildiği gerekçesiyle dava açan Tripp, ABD'li yetkililerle anlaşmaya vararak 595 bin dolar karşılığında açtığı davadan vazgeçti. 
     Tripp dava dilekçesinde, ABD'li yetkilileri eski işinden daha az maaşlı ve daha düşük seviyeli bir iş için yaptığı iş başvurusunda verdiği bilgilerle, güvenlik geçiş iznindeki bilgileri dışarıya sızdırdırmakla da suçlamıştı. Tripp yaptığı anlaşmaya göre 595 bin doların yanı sıra emeklilik ödemelerinin yeniden hesaplanmasında kullanılmak üzere ödeme diliminde de bir artış elde etti. 
     Tripp'in Lewinsky ile yaptığı teybe kaydedilmiş gizli konuşmaları, Monica Lewinsky skandalının alevlenmesinde en önemli rolü oynamıştı. Skandalın ortaya çıkmasının ardından Tripp Pentagon'daki görevinden alınarak başka bir göreve getirilmişti. 
     
</TEXT>
</DOC>
