<DOC>
<DOCNO> 170031 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/17/son/sonspo09.html </URL>
<DATE> 2003/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA'de, Howard, 4.9 milyon dolara Orlando Magic'te... 
</HEADLINE>
<TEXT>

     Amerikan Profesyonel Basketbol Ligi'nde NBA , forvet oyuncusu Juwan Howard, Orlando Magic ile 4.9 milyon dolar karşılığı 5 yıllık sözleşme imzaladı. 
     Orlando Magic'in genel menajeri John Gabriel, Howard'ın birçok takımı seçme hakkı olduğunu, Magic'in ihtiyaçlarını karşılamada yardımcı olacağını ve gelmesinin heyecan yarattığını söyledi. 
     Howard, Washington, Dallas ve Denver'da geçirdiği 649 maçlık NBA kariyerinde, ortalama 17.9 puan ve 7.5 ribaunt ile oynamıştı. 
     Başarılı oyuncu, kazanmak için şans istediğini ve Orlando Magic'in de ona en iyi şansı verdiğini belirtti. 
     Orlando Magic Yöneticileri, Howard'ın NBA'in skorer oyuncusu Tracy Mc Grady'in üzerindeki yükü azaltacağını düşünüyor. 
     Magic'in antrenörü Doc Rivers, Howard'ın çok yönlü bir oyuncu olduğunu ve takımında görmekten mutluluk duyduğunu söyledi. 
     
</TEXT>
</DOC>
