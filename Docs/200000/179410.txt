<DOC>
<DOCNO> 179410 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/01/ekonomi/ekoz1.html </URL>
<DATE> 2003/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
ŞİRKET HABERLERİ 
</HEADLINE>
<TEXT>

   
   Perakende Günleri 2003 ekimde başlıyor    Bu yıl üçüncüsü gerçekleştirilecek Perakende Günleri, 22 - 23 Ekim tarihleri arasında Lütfi Kırdar Kongre Merkezi'nde yapılacak. Fuar ve konferansların olacağı etkinliklerde Perakende Güneşi ödülleri de verilecek. Konferansta Amerikan perakendesinin tanınmış eğitmenlerinden Retail Management Consultants'ın başkanı ve CEO'su George Whalin, Metro Grup Yönetim Kurulu üyesi Zygmunt Mierdorf ve New York Üniversitesi profesörlerinden sosyal sorumluluk ve çöp yönetimi sistemi otoritesi Robin Nagle yer alacak. 
   
   Şişli Optik'te yüzde 50 indirim kampanyası    Şişli Optik, 6 ildeki 10 şubesinde indirim kampanyasına başladı. Gözlük sektöründe faaliyet gösteren şirket, "yüzlerce marka, binlerce model" sloganıyla yüzde 50 indirim artı 3 taksit kampanyası başlattı. Şirket ayrıca isteyene etiket fiyatı üzerinden 12 aya kadar taksitlendirme de yapıyor. 
   
   Capitol, tüm alışverişleri ödüllendiriyor    Hafta içinde 40 bin, hafta sonları da 55 - 60 bin kişinin ziyaret ettiği Capitol Alışveriş ve Eğlence Merkezi, merkez içindeki mağazalardan alışveriş yapan CapitolCard sahiplerine ödül vermeye başladı. 14 Eylül'e kadar sürecek kampanyada, her 2 milyon 750 bin liralık alışveriş karşılığında müşteriler 1 puan kazanacak. 20 puan toplayanlar ise 18 Eylül'deki çekilişe katılabilecek. 
   
   Bosch tasarruflu kombileriyle piyasada    Bosch, eurosmart ve euromaxx modelleriyle kombi pazarına hizmet vermeyi sürdürüyor. Dar mekanlı evler de düşünülerek eski modellerine göre, daha küçük tasarlanan kombilerden euromaxx da bir de "eco" denilen tasarruf tuşu bulunuyor. Söz konusu tuş, hazırda sıcak su depolama ve musluğu kısa süreli açıp kapamalarda suyu ısıtabildiği için hem su hem de gaz tasarruf sağlıyor. 
   
   Bosch, eurosmart ve euromaxx modelleriyle kombi pazarına hizmet vermeyi sürdürüyor. Dar mekanlı evler de düşünülerek eski modellerine göre, daha küçük tasarlanan kombilerden euromaxx da bir de "eco" denilen tasarruf tuşu bulunuyor. Söz konusu tuş, hazırda sıcak su depolama ve musluğu kısa süreli açıp kapamalarda suyu ısıtabildiği için hem su hem de gaz tasarruf sağlıyor.    ABank, ödenmiş sermayesini 20 trilyon lira artırarak 220 trilyon liraya yükseltme kararı aldı. Sermaye artırımının 19 trilyon lirasının nakden 1 trilyon lirasının ise gayrimenkul satış karından olacağını açıklayan bankanın 300 trilyon lira kayıtlı sermaye tavanı bulunuyor. Banka yılın ilk yarısında 7.4 trilyon lira zarar açıklarken Nisan - Haziran 2003 arasındaki ikinci çeyrek bilançosunda 1.4 trilyon lira net k r ettiğini bildirdi. 
   
   Yatırım Finansman yeni adresinde    Yatırım Finansman Menkul Değerler, Çiftehavuzlar'da yeni şubesine geçti. Şirketten yapılan açıklamada, daha kaliteli daha verimli hizmet sunmak amacıyla 18 Ağustos'tan bu yana yeni adresine taşındı. 
   
   
</TEXT>
</DOC>
