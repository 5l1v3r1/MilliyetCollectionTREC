<DOC>
<DOCNO> 197091 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/21/son/sontur13.html </URL>
<DATE> 2003/11/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Olay yerlerindeki çalışmalar sabah erkenden başladı... 
</HEADLINE>
<TEXT>

     İstanbul'da dün meydana gelen bombalı saldırıların ardından, olay yerlerindeki çalışmalar sürüyor. 
     Levent'teki HSBC Bank Genel Müdürlüğü binasının üst katlarından büyük bir beton parçasının dün akşam delil toplama çalışması yapan polis ekibinin arasına düşmesinin ardından, bugün düşme ihtimali olan bazı inşaat parçaları vinç yardımıyla indirildi. 
     Bu arada, Büyükdere Caddesi'nde trafik Levent-Beşiktaş yönünde tek yönlü olarak akıyor. Beşiktaş ve Mecidiyeköy'den Levent yönüne gidecek sürücüler ise alternatif yolları kullanıyor. 
     Beyoğlu Meşrutiyet Caddesi'ndeki İngiltere'nin İstanbul Başkonsolosluğu'nun bulunduğu bölgede itfaiye ve uzman ekiplerin çalışmaları da sürüyor. 
     Olay yerine açılan çevredeki yollar ile ara sokaklar, araç ve yaya trafiğine halen kapalı tutuluyor. 
     Yerli ve yabancı basın mensupları da Tarlabaşı'ndaki Ömer Hayyam Köprüsü üzerinde kendilerini ayrılan yerden çalışmaları takip ediyor. 
     
</TEXT>
</DOC>
