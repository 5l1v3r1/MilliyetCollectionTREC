<DOC>
<DOCNO> 171088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/23/yasam/yas01.html </URL>
<DATE> 2003/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Kayıp yılları için 22 trilyon istiyor 
</HEADLINE>
<TEXT>

   İngiltere'de 14 yıl hapis cezasına çarptırılan Kıbrıslı Erkin Güney, mahk miyetinin yedinci yılında suçsuz olduğunu kanıtladı. O şimdi, gençliğinin bedelini istiyor... 
      NEVSAL ELEVLİ Londra 
   
   İngiltere'de evinde eroin bulundurduğu gerekçesiyle toplam 14 yıl hapis cezasına çarptırılan Kıbrıslı Erkin Güney, yedi yıl hapis yattıktan sonra suçsuz olduğu anlaşılarak serbest bırakıldı. Komplo kurbanı olduğunu söyleyen Güney, şimdi İngiliz hükümeti aleyhine 10 milyon sterlinlik yaklaşık 22 trilyon lira tazminat davası açmaya hazırlanıyor. 
   
   1995'ten bu yana hapis 
   Tanınmış Kıbrıslı Türk işadamı Ramadan Güney'in oğlu olan 38 yaşındaki üç çocuk babası Erkin Güney'in, yedi yıl hapis yatmasına neden olan olay, 1995'te meydana geldi. 
   Güney'in, Kuzey Londra'daki evine yapılan baskında 5 kilo eroin, bir silah ve 150 mermi ile 25 bin sterlin ele geçirildi. Londra'da görülen davada 14 yıl hapis cezasına mahk m olan Güney, mahkemeye, evini dekore ettiği sırada, gaz kontrolü yapmak için eve gelen kontrolörden şüphelendiğini, ertesi gün baskın düzenleyen polisin, beş dakikalık aramayla bir çanta bularak kendisini tutukladığını anlattı. 
   Ortada bir komplo bulunduğunu öne sürerek iki kez temyiz başvurusu yapan Güney'in başvuruları da kabul edilmedi. 
   
   Ve bir tesadüf 
   Hapiste yattığı yıllar boyunca yedi kez cezaevi değiştiren Güney, şüphelendiği "gaz kontrolörünün" resmini, bundan daha bir ay önce 'Evening Standart' gazetesinde gördü. Üstelik, gazetedeki haberde, Declan Costella adlı bu kişinin, adam kaçırmak ve işkenceden tutuklanmış bir polis memuru olduğu yazıyordu. 
   Üçüncü kez yaptığı temyiz başvurusuna bu bilgiyi de ekleyen Güney, Londra'daki Snaresbrook Temyiz Mahkemesi'nde davasına yeniden bakılması sonucu hakkındaki suçlamalardan beraat etti. Olaya adı karışan polislerin artık görevde olmadığını söylemekle yetinen Temyiz Mahkemesi Yargıcı Justice Kennedy, Güney'in suçsuz olduğu halde 7 yıl hapis yatması konusunda ise bir açıklama yapmadı. 
   
   
</TEXT>
</DOC>
