<DOC>
<DOCNO> 177198 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/21/son/soneko16.html </URL>
<DATE> 2003/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'nin dev şirketi Enron küçülüyor... 
</HEADLINE>
<TEXT>

     Konkordatoya giden, küçülme aşamasındaki ABD'nin enerji devi Enron'un, camdan kuleyi andıran 50 katlı binası satılığa çıktı, çalışanları da daha küçük bir başka binaya taşınıyor. 
     İflasa sürüklenen Enron'un büyük binası, New York'daki emlak yatırım bankacılığı firması Granite Partners LLC aracılığıyla satışa çıktı. Enron şirketi binasındaki marka işaretleri ise geçen yılki açık artırmada satılmıştı. 
     Teksas Eyaleti kenti Houston'da ofis binalarının ucuz ve bol olduğu zamanda satışa çıkan Enron'un 108 bin metrekarelik merkezinin rayiç değeri 92.5 milyon dolar olsa da, bu fiyata alıcı çıkıp çıkmayacağı henüz bilinmiyor. 
     Şirketin iflasından önce 7 bini aşkın personelin çalıştığı Enron'da şimdilerde kalan 1,300 eleman, 50 katlı binanın sadece 20 katına sığıyordu. Enron personeli gelecek yıl başında 27 bin metrekarelik daha küçük binaya taşınacak. 
     
</TEXT>
</DOC>
