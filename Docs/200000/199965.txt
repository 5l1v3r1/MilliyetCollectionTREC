<DOC>
<DOCNO> 199965 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/05/son/sondun11.html </URL>
<DATE> 2003/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
NBC, El Kaide üyelerinin eğitimini gösteren video bandı yayınladı 
</HEADLINE>
<TEXT>

     Amerikan NBC televizyonu, dün akşam saatlerinde El Kaide terör örgütü üyeleri olduğu sanılan kişilerin Suudi Arabistan'daki eğitimini gösteren bir video bandı yayınladı. 
     NBC'deki haberde, bu bandın çarşamba akşamı El Kaide ile bağlantılı olduğu belirtilen bir internet sitesinde yayımlandığı ve bu grup için başka video bant çekimleri de yapan bir şirket tarafından kaydedildiği belirtildi. 
     Bantta, Suudi Arap yetkilileri tarafından başlatılan bir operasyonda öldürüldüğü bilinen El Kaide militanı Abdül el Otaibi, ''Müslümanları, vatanımızı korumak ve Hıristiyanlarla Yahudileri İslam topraklarından kovmak için Allah adına cihada katılmaları için teşvik ettim'' derken görülüyor. 
     
</TEXT>
</DOC>
