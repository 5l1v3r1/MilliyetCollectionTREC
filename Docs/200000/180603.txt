<DOC>
<DOCNO> 180603 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/05/son/sontur52.html </URL>
<DATE> 2003/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Ağaca asmaya çalıştığı tüfek ateş aldı, öldü... 
</HEADLINE>
<TEXT>

     Siirt'te 10 yaşındaki çoban ağaca asmaya çalıştığı tüfeğin ateş alması sonucu öldü. 
     Ekmekçiler Köyü'nde Aydın Kılıç 10 koyunları otlatmak için giderken babasına ait ruhsatlı av tüfeğini de yanına aldı. 
     Kılıç, koyunları otlatacağı yerdeki ağaca tüfeği astığı sırada düşüp ateş alması sonucu yaralandı. Yakınları tarafından hastaneye kaldırılmak istenen Kılıç, yolda öldü. 
     
     TAMİR ETTİĞİ TRAKTÖRÜN ALTINDA KALARAK ÖLDÜ 
     Tekirdağ'ın Muratlı İlçesi'ne bağlı Kepenekli Köyü'nde bir kişi, tamir etmek istediği traktörün altında kaldı. 
     Alınan bilgiye göre, Güray İşler 32 , babası Zekai İşler'e ait 59 AR 600 plakalı traktörü onarmak istedi. Traktörün altına girerek, kabloları kısa devre yaptırmak isteyen İşler, traktörün aniden hareket etmesi üzerine, tekerleklerin altında kaldı. Ağır yaralanan İşler kaldırıldığı Tekirdağ Devlet Hastanesi'nde hayatını kaybetti. 
     
     JANDARMAYA RÜŞVET TEKLİF EDİNCE TUTUKLANDI 
     Eskişehir'de, trafik kontrolü yapan jandarmaya rüşvet vermeye çalışan kişi tutuklandı. 
     Alınan bilgiye göre, trafik kontrolü yapan jandarma ekipleri T.Ç. 29 yönetimindeki 26 KC 264 plakalı kamyonu durdurdu. 
     Yapılan kontrolde ticari taşıt kullanım belgesi olmadığı belirlenen T.Ç, jandarma ekiplerinin ceza kesmemeleri için 5 milyon lira rüşvet vermek istedi. 
     Gözaltına alınan T.Ç, ifadesinin ardından çıkarıldığı mahkemece tutuklanarak cezaevine gönderildi. 
     
</TEXT>
</DOC>
