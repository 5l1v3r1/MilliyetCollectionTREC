<DOC>
<DOCNO> 171886 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/27/spor/spo02.html </URL>
<DATE> 2003/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kıyat acı konuştu 
</HEADLINE>
<TEXT>

   Fenerbahçe'nin eski yöneticisi, tartışma yaratacak açıklamalar yaparak, şampiyon olunması halinde dahi yaşananların kulübün tarihine beyaz sayfa olarak geçmeyeceğini söyledi 
      
   Ağır eleştiri 
   SARI - Lacivertli kulübün Yüksek Divan Kurulu toplantısına katılan Atilla Kıyat yaşadıkları ve istifası ile ilgili gelişmeler konusunda çarpıcı açıklamalar yaptı. Yönetimi eleştiren Kıyat, "Benim de içinde bulunduğum yönetim tarzını sergilemeye devam ettiğiniz taktirde, transferlerin boyutu ne olursa olsun, başarı gelmeyebilir" diyerek, yaşanan bunalımın yönetimden kaynaklandığının altını çizdi. 
   
   Güven bunalımı 
   YÖNETİMİN kendi içinde güvensizlik yaşadığını ifade eden eski yönetici, "Esasında futbol takımının geldiği durum maalesef bizim yönetimin bir aynasıydı. Birbirimize sevgimizi, saygımızı, daha da önemlisi güvenimizi yitirmiştik. Bırakın kulüp üyeleri ve medyayı, aramızda bile şeffaf olamadık. Maalesef bizdeki sevgisizlik, saygısızlık ve güvensizlik, ister istemez takıma kadar yansıyordu" diye konuştu. 
   
   'Düzelmeden olmaz' 
   ZAMAN zaman duygulandığı gözlenen Atilla Kıyat, "Şampiyon da olsak, bu seneler Fenerbahçe tarihine beyaz sayfa olarak geçmeyecek gibi" diyerek, yaşadığı hayal kırıklığını özetledi. Fenerbahçe ve Daum'un başarılı olmamasını istemenin Fenerbahçeliliğe ihanet olacağını kaydeden Kıyat, "İnşallah Fenerbahçe bu sezon şampiyon olur. Daha önce de yıldızlar aldık. Ama bazı şeyler düzelmeden olmaz" dedi. 
   
   Daum meselesi 
   DAUM'A h l karşı olduğunu vurgulayan Kıyat, şöyle devam etti "Yönetimin resmi ağzı olarak, 'uyuşturucu kullandığını itiraf eden bir kişinin milyonlara mesaj veren Fenerbahçe gibi güzide bir kulüpte yeri yoktur, bu mümkün değil' dedim. İki yıl önce bunu söyleyen ben, iki yıl sonra 'oybirliği ile Daum'u getirdik' diyemezdim. Aileme karşı, çocuğuma karşı, size karşı bunu söyleyemezdim". 
   
   'Tetiğe basıldı' 
   ATİLLA Kıyat, Alman hoca ile ilgili düşüncelerini yönetimden birinin medyaya sızdırdığını öğrendiğinde büyük acı duyduğunu belirtip, "Sadece toplantılarda bu konuyu iletmiştim. Basına sızmasından sonra bir yerden tetiğe basıldı" iddiasında bulundu. Eski yönetici, "Önce, Basın Sözcüsü olarak 'El Sahaf'a benzetildim. Bu benzetmeyi yapan arkadaşın espri gücünü taktirle karşılıyorum" yorumunu yaptı. 
   
   'İnanmadığımı savundum' 
   "El Sahaf" benzetmesinin Daum'a karşı olmasından kaynaklandığının altını çizen Kıyat, 3.5 yıl süren basın sözcülüğü döneminde inanmadığı doğruları savunmak durumunda da kaldığını belirterek, sözlerini şöyle noktaladı "Tabii ki yönetimde birçok konuda anlaşamadığımız konular oldu. Ama her zaman kararların oybirliği ile alındığını açıklayıp, bazen de inanmadığım doğruları savunmak durumunda kaldım". 
   
   Borçlar 84 trilyon    FENERBAHÇE Kulübü Yüksek Divan Kurulu olağan toplantısı dün Göztepe'deki İSTEK Vakfı Semiha Şakir Lisesi Konferans Salonu'nda yapıldı. Başkan Aziz Yıldırım'ın hazır bulunduğu toplantıya yönetimden istifa eden Sadettin Saran da katıldı. Denetleme Kurulu, kulübün 2006 yılına dek ödemesi gereken borcun 59 milyon 739 bin dolar Yaklaşık 84 trilyon lira olduğunu açıkladı. Kulüp ve futbolculara olan borçların 33 milyon 582 bin, bankalara olan borcun da 22 milyon 814 bin dolar olduğunu bildirdi. 
   
   Mesaj açık    NECİL ÜLGEN 

   Atilla Kıyat, istifasından sonra yönetici olduğu dönemde yaşadıklarını da içeren ilk açıklamasını dün yaptı. Divan Kurulu üyelerine hitaben, bazı çarpıcı gerçekleri özetleyen Kıyat Paşa, kibar kişiliği ile Fenerbahçe camiası için ders olarak algılanması gereken değerlendirmelerinde, geçmiş ile büyük bir hesaplaşmaya girmeden geleceği kurtarmanın da yolunu gösterdi. Gelişmiş hitap yeteneği ile tane tane ve üstüne basa basa verilen mesaj ise aklı başında herkesin algılayabileceği kadar netti "Sevgisizlik, saygısızlık, iç hesaplaşmalar ile bugünlere gelindi. Bunlar çözülmeden kalıcı başarı gelmez". Televizyonda, Fenerbahçe'nin ortalama kaç yılda bir şampiyon olduğunu söyleyip başarı ölçüsü belirleyen Başkan Aziz Yıldırım, Paşa'nın konuşmasından nasıl bir hisse çıkarır bilinmez ama, şubat ayındaki kongrenin önemli belirleyicilerinden birinin bu bütünlüğü sağlamaya yönelik adımlar olması gerektiği kesin. 
   
   Rebrov'a baskı    YABANCI kontenjanının dolu olması nedeniyle yeni transferler konusunda eli kolu bağlanan Fenerbahçe'de, Rebrov'un bir an önce takım bulması için baskı arttı. Ukraynalı oyuncu ile görüşen Daum, "Birkaç gün içinde durumunu netleştir" diye konuştu. Vladimir'in sözleşmesinin de bu hafta içinde feshedileceği belirtildi. Bu arada yöneticilerin Brezilyalı Alex ve Fabiano'nun transferlerini bitirmek üzere oldukları öğrenildi. 
   
   Fener'de ışık çok 2-1    Sarı - Lacivertliler, Almanya İkinci Lig takımlarından Bielefeld'i Kemal ve Rebrov'un golleriyle geçti. Oynadığı futbolla umut verdi 
      Maçın karnesi 
   HAKEMLER Marc Seemann, Guide Winkman, Mark Borsch 
   FENERBAHÇE Volkan 7 - Fatih 5 Dk. 63 Ali Güneş 7 , Luciano 8 Dk. 63 Erman 5 , Ümit 7 Dk. 63 Can 5 , Erhan 6 Dk. 63 Mahmut 6 - Aurelio 8 Dk. 63 Da Silva 4 , Selçuk 7 Dk. 63 Yusuf 4 , Kemal 7 Dk. 63 İsmail 4 , Tuncay 7 Dk. 63 Semih 6 - Van Hooijdonk 6 Dk. 63 Riga 4 , Rebrov 7 Dk. 63 Hakan 6 
   A.BİELEFELD Hain 6 - Ben Schneider 6 , Kauf 7 , Borges 7 Dk. 68 Parcello 5 , Dammeier 6 Dk. 78 Sadoviç - Vata 7 Dk. 78 Amedick , Sinistera 6 , Küntzel 6 , Kauw 7 Dk. 68 Bogusz 6 - Katanha 5 Dk. 46 Owomoyela 6 , Radoviç 6 Dk. 83 Radtke 
   GOLLER Kemal Dk. 3 , Rebrov Dk. 61 , Vata Dk. 72 
   SARI KART Dammeier, Sinistera, Borges, Owomoyela Bielefeld , Fatih, Aurelio, Erman F.Bahçe 
   
   90 dakika    MEHMET DEMİRKOL 

   Daha iyi... Fenerbahçe kesinlikle daha iyiydi. Antrenmanlarda ısrarla çalışılan kanat toplarını, akının yönünü değiştirme işini, ver - kaçları daha çabuk ve çok çok daha olumlu yaptılar. Kemal ve Selçuk mükemmele yakın bir çift yönlü oyun oynadı. 3'te Kemal'in şık golüyle sonuçlanan sağ kanat organizasyonu, 30'da Rebrov, Aurelio ve Selçuk ile gelişen güzel akın. 36'da Kemal'in uzun, Tuncay'ın yan pasıyla oluşan ve Rebrov'un ayağında sonuçlanan hücum, bu olumlu gelişmenin meyvalarıydı. Bir başka sevindirici olan ise Van Hooijdonk'un sakatlığının oynamasını engellememesiydi. Ama olumsuz şeyler de vardı. Maçı beş dakika durduran karmaşa, sahaya atılanlar, kavga - döğüş. Bu bir dostluk maçı olmasa karşılaşma sonuçlanamaz, en azından Fatih maçı bitiremezdi. 
   Fenerbahçe'nin olumlu oyunu ikinci yarıda başka bir şekilde sahaya yansıdı. İlk yarıda topa sahip olmayı amaçlayan Sarı - Lacivertliler bu kez iyi bir kontratak takımına dönüştü. Üçüncü denemelerinde 61'de Aurelio muhteşem dalıp Rebrov'un önüne pas attı. Ukraynalı iyi bir takımda oynamayı hak ettiğini gösteren golü buldu. 
   63'te Daum, Volkan hariç bütün takımı değiştirdi. Genç oyuncular bir süre rakiplerine dengesiz ve eksik yakalandılar. 72'de bu durumdan Vata bir gol çıkardı. Ama daha sonra Fenerbahçe, Yusuf dışındaki nispeten tecrübeli oyuncularının çabasıyla oyunu dengeledi ve maçı kazanmayı bildi. 
   
   Daum'un keyfi yerinde    TEKNİK Direktör Daum, lige az bir zaman kaldığını ancak takımın yavaş yavaş istediği düzeye geldiğini söyledi. Alman hoca, "Burada tek hedefim var, o da Fener'i şampiyon yapmak. İlk yarıda A takımı sahaya sürdüm. Hepsinin performansından memnunum. 61. dakikadan sonra ise gençleri denedim" dedi. 
   MAÇIN zaman zaman sert geçtiğini de kaydeden Daum, "Ben oyuncularımı, Fatih de dahil kimseyi idam sehpasına götürmem. Rakibin de yaptıkları ortadaydı. Futbolun içinde tartışmalar olur. Bunları o kadar önemsememek gerek" diye konuştu. Bu arada yeni transfer Enke'nin yarın İstanbul'da olacağı belirtildi. 
   
   Göze çarpanlar    AURELİO Topla ya da topsuz mükemmele yakın bir oyun oynadı. Neredeyse hiç orta yapmadı. Verdiklerinin hepsi pastı. Savunma yönünde de çok başarılı oldu. İkinci golü yaratan futbolcuydu. 
   SELÇUK Kampa geç katılmasına rağmen müthiş bir ilerleme kaydetti. Sadece yan paslarda değil, derin uzun ve yüksek paslarda da yüksek bir yüzdeyle oynuyor. Yerini kaybetmiyor, savunmada da çok iyi. 
   REBROV Fenerbahçe'de oyuncuların değil sistemin sorun olduğununun en önemli göstergesi bu oyuncunun performansı. Müsait bir - iki pozisyondan yararlanamamasına rağmen hep olumlu, uyumlu ve çalışkandı. Böyle giderse Daum onun takımda kalmasını düşünebilir. 
   FATİH Futbol açısından ilerleme kaydediyor. Dünya Kupası'ndaki performansına çok yakın. Ama sinirlerine hakim olmaması dün onu oyun dışına atabilirdi. Fatih'in sorunu sadece sinirlenmesi değil, sinirini bir türlü yatıştıramaması. 
   
   
</TEXT>
</DOC>
