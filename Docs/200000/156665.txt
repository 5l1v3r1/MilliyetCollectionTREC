<DOC>
<DOCNO> 156665 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/14/son/sonspo26.html </URL>
<DATE> 2003/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa'da Efes 14. Ülkerspor 16. sırada... 
</HEADLINE>
<TEXT>

     2002-03 sezonu basketbol erkekler Avrupa kupalarında kulüplerin 3 kupada gösterdikleri performans sıralamasına göre, 140 takım arasında ilk sırayı, 20 maçta 18 galibiyet, 2 yenilgi, 36 puan ve averajla Rusya'dan UNICS Kazan takımı elde etti. 
     ''Turkbasket.com'' adlı internet sitesinin yaptığı araştırmaya göre sıralamada Rus ekibini, 22 maçta 18 galibiyet, 4 yenilgi, 36 puan ve averajla Polonya ekibi Prokom Trefl SSA Sopot, İtalyan temsilcisi Benetton Treviso ve İspanyol FC Barcelona izledi. 
     Efes Pilsen'in, 20 maçta 12 galibiyet, 8 yenilgi ve 24 puanla 14. sırada yer aldığı klasmanda, Ülkerspor ise yine 20 maçta 12 galibiyet, 8 yenilgi, 24 puan ve averajla kendine 16. sırada yer bulurken, diğer Türk temsilcilerinden Türk Telekomspor 29., Pınar Karşıyaka 84. ve Darüşşafaka ise 121. sırayı elde etti. 
     Erkekler Avrupa Ligi Dörtlü Finali'nde 3. olan Ergin Ataman'ın çalıştırdığı Montepaschi Siena ise 22 maçta 11 galibiyet ve topladığı 22 puanla 21. sırayı aldı. 
     
</TEXT>
</DOC>
