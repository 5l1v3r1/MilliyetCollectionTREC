<DOC>
<DOCNO> 195039 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/12/son/soneko11.html </URL>
<DATE> 2003/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
ASO Başkanı Çağlayan taburcu oldu... 
</HEADLINE>
<TEXT>

     Geçirdiği kalp krizi nedeniyle Başkent Üniversitesi Hastanesi'nde tedavi gören Ankara Sanayi Odası ASO Başkanı Zafer Çağlayan taburcu oldu. 
     Çağlayan, bugün saat 10,30'da hastaneden ayrıldı. Çağlayan hastaneden ayrılırken, Başken Hastanesi Başhekimi Prof. Dr. Mehmet Haberal tarafından kapıya kadar uğurlandı. 
     Çağlayan'a hastaneden ayrılışı sırasında babası, eşi, çocukları, kardeşleri ile yakın arkadaşı Gümrük Müsteşarı Nevzat Saygılıoğlu'nun da eşlik ettiği dikkati çekti. Hastaneden yürüyerek çıkan ve kendisine ait özel otomobil ile ayrılan Çağlayan'ın, yaklaşık 10 gün dinleneceği öğrenildi. 
     Çağlayan, 7 Kasım Cuma günü geçirdiği kalp krizi sonrasında Başkent Üniversitesi Hastanesi'nde tedavi altına alınmıştı. Sağ koroner damarının tıkalı olduğu belirlenen Çağlayan'ın, anjiyo ve koroner stent uygulamasıyla tıkalı damarı açılmıştı. 
     
</TEXT>
</DOC>
