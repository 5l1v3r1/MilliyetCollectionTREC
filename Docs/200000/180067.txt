<DOC>
<DOCNO> 180067 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/03/son/sontur03.html </URL>
<DATE> 2003/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Küçükçekmece'de freni patlayan TIR ölüm saçtı... 
</HEADLINE>
<TEXT>

     Küçükçekmece'de dün akşam freni patlayan TIR'ın yolcu minibüsüne çarpması sonucu meydana gelen kazada 2 yaşındaki Sena Çayır hayatını kaybetti. 
     Halkalı Fatih Caddesi üzerinde seyreden ve sürücüsünün kimliği öğrenilemeyen 34 AL 159 plakalı TIR, freninin patlaması sonucu Oktay Bayhan yönetimindeki 34 KD 801 plakalı kamyon ile Halkalı-Bakırköy hattında çalışan İlhan Aydın'ın kullandığı minibüse çarptı. 
     Kazada ağır yaralanan ve İstanbul Tıp Fakültesi Hastanesi'ne kaldırılan Sena Çayır 2 , yapılan müdahalelere rağmen kurtarılamadı. Sağ ayağı bilekten kopan anne Serap Çayır'ın ise Cerrahpaşa Tıp Fakültesi'nde tedavi altına alındığı, ancak kopan ayağının yerine dikilemediği öğrenildi. 
     Serap Çayır'ın kazada yaralanan 3 yaşındaki diğer çocuğunun ise Halkalı Özel Kent Hastanesi'nde tedavisine devam ediliyor. 
     Yine aynı hastaneye kaldırılan Hüseyin Türkmen, Özgür Kaya, Kurban Çelikten, Tuncer Ceylan ve Ender Tanış tedavilerinin ardından taburcu olurken, Özel TEM Hospital'da bulunan Ramazan Öztürk, ameliyat edildikten sonra yoğun bakım servisine alındı. 
     Polis yetkilileri, kazanın ardından ortadan kaybolan TIR sürücüsünün yakalanmasına ilişkin çalışmaların sürdürüldüğünü bildirdiler. 
     
</TEXT>
</DOC>
