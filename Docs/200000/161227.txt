<DOC>
<DOCNO> 161227 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/05/son/soneko17.html </URL>
<DATE> 2003/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Vakıfbank karını 9 kat artırdı... 
</HEADLINE>
<TEXT>

     Vakıfbank, Mayıs 2002 ayında 5.5 trilyon olan enflasyonsuz dönem karını, Mayıs 2003 sonu itibariyle 50.3 trilyon liraya çıkardı. 
     Vakıfbank'tan yapılan yazılı açıklamada, Vakıfbank'ın karını bir önceki döneme göre 9 kat arttırdığı belirtilerek, bankanın bilançosunda, Nisan ayından itibaren başlayan iyileşmenin devam ettiği ve faiz dışı gelir-gider dengesinin sağlanmış durumda olduğu kaydedildi. 
     Bankanın gayrimenkul ve iştirak satışları ile bilançosunu iyileştirme çabalarına devam ettiği belirtilen açıklamada, bankanın karının enflasyonlu muhasebeye göre, Mayıs 2003 sonu itibariyle 90 trilyona çıkmasının beklendiği ifade edildi. 
     Açıklamada, bankanın gerçekleştirdiği faaliyetler ile karlılığını arttırdığını ve bilançosunu iyileştirme çabalarının olumlu olarak devam ettiği de kaydedildi. 
     
</TEXT>
</DOC>
