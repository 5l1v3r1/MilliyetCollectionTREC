<DOC>
<DOCNO> 164375 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/20/son/sondun49.html </URL>
<DATE> 2003/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa PKK ve sol örgütler terör ihraç ediyor 
</HEADLINE>
<TEXT>

     Fransız İç İstihbarat Servisi DST Şefi Pierre de Bousquet de Florian, kökten dinci teröristlerin, Fransa'nın terör konusunda başlıca endişe kaynağını oluşturduğunu söyledi. 
     Terör örgütü PKK ve Türk aşırı sol terör örgütlerinin Fransa'ya terör ihraç ettiğini ifade eden de Florian, Türkiye, Irak ve İran arasındaki gelişmelerin yansımalarının Fransa'da da hissedildiğini ifade etti. 
     Fransa'da kökten dinci terörle mücadelenin yıllarca sürebileceğini belirten de Florian, ülkede yüzlerce kökten dinci terörist bulunduğunu iddia etti. 
     Fransız yetkili, ülkede polisin İranlı muhalif Halkın Mücahitleri Örgütü üyelerine yaptığı baskının gerekli olduğunu savundu ve bu grubun giderek tehlikeli hale geldiğini söyledi. 
     
</TEXT>
</DOC>
