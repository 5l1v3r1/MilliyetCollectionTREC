<DOC>
<DOCNO> 165098 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/24/yasam/yas12.html </URL>
<DATE> 2003/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Gündüz uykusu performansı artırıyor 
</HEADLINE>
<TEXT>
1.5 saatlik şekerleme 8 saat uykuya bedel 
Öğleden sonra rüya görülerek yapılan şekerleme insan bünyesine gece uykusu kadar faydalı... 
     LONDRA Milliyet 

     ABD'DEKİ Harvard Üniversitesi'nde gönüllülere uygulanan "Görme yoluyla öğrenme yeteneği" araştırması sırasında, gündüz 'şekerleme yapmanın' 8 saatlik gece uykusu kadar faydalı olduğu ortaya çıktı. Gözkapaklarının sık aralıklarla kıpırdadığı REM uyku halinde en çok rüyanın görüldüğünü belirten bilim adamları, "Bu tür şekerleme vücuda normal uykudan daha yararlı" dediler. 
     ARAŞTIRMACI Sara Mednick, deneyin sonucu hakkında şunları söyledi "Deneklerden şekerleme yapmalarına izin vermediklerimizin ilerleyen saatlerde performanslarında düşüş oldu. Şekerleme yapıp da rüya görenlerde zindelik ve performans artışı dikkat çekiciydi. Ancak şekerleme yapıp da REM uykusuna dalmayanlarda aynı sonuç alınamadı." 
     

</TEXT>
</DOC>
