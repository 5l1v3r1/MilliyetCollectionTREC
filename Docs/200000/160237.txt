<DOC>
<DOCNO> 160237 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/31/son/sontur17.html </URL>
<DATE> 2003/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Etkili iletişimde mimikler çok önemli 
</HEADLINE>
<TEXT>

     Uludağ Üniversitesi UÜ İktisadi ve İdari Bilimler Fakültesi İşletme Bölümü Yönetim ve Organizasyon Anabilim Dalı öğretim üyesi Prof. Dr. Melek Tüz, etkili bir iletişim için kullanılan beden dili ve tonlamanın önem taşıdığını söyledi. 
     Prof. Dr. Tüz, UÜ, Bursa Gazeteciler Cemiyeti ve As Kültür Merkezi'nce düzenlenen ''Bilimin Işığında Aydınlanma Seminerleri 2003'' etkinlikleri kapsamındaki ''İletişim'' konulu toplantıda, el kol hareketleri ile mimiklerden oluşan beden dilinin, iletişimde en önemli unsur olduğunu belirtti. 
     İnsanların, karşısındakinin mesajını algılamasında, beden dilinin yüzde 50 oranında etkiye sahip olduğunu belirten Prof. Dr. Tüz, şöyle konuştu 
     ''Beden dili, diğer anlamıyla sözsüz iletişimdir. Baktığınız zaman, daha onu dinlemeden çok kısa zaman içinde insan hakkında hemen karar veriyorsunuz. Nereye bakıyoruz Genel haline, konuşma tarzına, giyimine, yüz ifadesine, ellerine, kollarına bakıyoruz. Bütün bunlara bakarak çok kısa sürede karar veriyoruz. Dünyanın en güzel kelimelerini söyleyin, eğer beden dilinizle, ses tonunuzla mesajınızı desteklemiyorsanız, başarılı olamıyorsunuz'' 
     
</TEXT>
</DOC>
