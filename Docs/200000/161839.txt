<DOC>
<DOCNO> 161839 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/08/son/sondun16.html </URL>
<DATE> 2003/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Çıplaklar, Tunick için bu kez İspanya'daydı 
</HEADLINE>
<TEXT>

     Amerikalı ünlü fotoğraf sanatçısı Spencer Tunick'in dünyaca ünlü çalışması için bu sefer de İspanya'da 7 binden fazla kişi çıplak poz verdi. 
     Barcelona meydanını dolduran binlerce kişi, Tunick'in çıplak bedenler denizi çalışması için şafakla birlikte, sabah serinliğinde kıyafetlerini çıkardılar. 
     Tunick'in dünyanın çeşitli kentlerindeki çıplak bedenler çalışmasına, Barcelona'dan önce Londra, Lizbon, Bueno Aires, Santiago ve diğer Avrupa ile Güney Amerika kentleri evsahipliği yapmıştı. 
     En büyük katılımın Barcelona'da olduğu belirtilirken, diğer görkemli pozun Ağustos 2001'de Avustralya'nın Melbourne kentinde 4500 kişinin çıplak pozuyla sağlandığı kaydediliyor. 
     Tunick, ''Barcelona'da bedenler nehri yarattığını'' belirterek, bedeni soyutlama olarak kullandığını, fonun önündeki çıplak bedenin fona yeni bir anlam kattığını ve bunun da arka planı farklı biçimde düşünmeyi sağladığını söyledi. 
     
</TEXT>
</DOC>
