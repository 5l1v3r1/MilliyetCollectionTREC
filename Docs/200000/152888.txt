<DOC>
<DOCNO> 152888 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/28/siyaset/siy06.html </URL>
<DATE> 2003/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
H l çarşafla uğraşıyorlar 
</HEADLINE>
<TEXT>

Erdoğan basını eleştirdi 
     ABDULLAH KARAKUŞ Abant 

     Başbakan Recep Tayyip Erdoğan, İranlı heyetin eşlerinin Türkiye'yi ziyaretindeki çarşaflı görüntüleri hakkında, "Kadınların çarşafı ile uğraşıyorlar. Halbuki bu onların doğal giysisi" dedi. 
     Erdoğan, dün Abant'ta yapılan AKP İstanbul İl Örgütü'nün tanışma ve kaynaşma amaçlı toplantısının basına kapalı bölümünde, Türkiye'nin gündemindeki konulara ilişkin şunları söyledi 
     "Basın bu konuyu gündemde tutuyor. Oysa biz onlarla ekonomi ve doğalgaz konuştuk. Ama sadece görüntüler gündeme getirildi. Biz nelerle uğraşıyoruz basın nelerle uğraşıyor. Kadınların çarşafı ile uğraşıyorlar. Halbuki bu onların doğal giysisi. Kriz havası sizleri yıldırmasın. Biz yolumuza devam edeceğiz. Eleştirilerle yıldıramazlar." 
     
     PAŞA'YI İMA ETTİ 
     Erdoğan, toplantı sonrası yaptığı açıklamada da, Milli Güvenlik Kurulu MGK Genel Sekreteri Orgeneral Tuncer Kılınç'ın yurtdışında Türk derneklerinin temsilcileriyle yaptığı toplantılardaki sözleri konsunda "Herkes kurum olarak anayasadaki görevlerini yapmak zorundadır. Bunu, demokrasi tanımı içinde siz değerlendirin" dedi. 
     Erdoğan, MGK toplantısı dahil hiçbir ortamda gerilim yaratanlar içinde olmayacaklarını ifade ederek, "Böyle bir yanlışın içine düşmemeliyiz. Biz şu anda işimize bakıyoruz" diye konuştu. 
     


SİYASET 















</TEXT>
</DOC>
