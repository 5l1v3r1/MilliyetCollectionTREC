<DOC>
<DOCNO> 197777 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/25/son/sondun11.html </URL>
<DATE> 2003/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Gürcistan'da Yüksek Mahkeme, seçimi geçersiz ilan etti 
</HEADLINE>
<TEXT>

     Gürcistan yüksek mahkemesi, önceki gün istifa eden Cumhurbaşkanı Eduard Şevardnadze'nin muhaliflerinin hile karıştırıldığını öne sürdükleri genel seçim sonuçlarının büyük bölümünü iptal etti. 
     Yüksek mahkemenin parti listelerinden seçilen 150 milletvekilinin seçimini geçersiz kıldığı, diğer 85 milletvekilininse görevlerinde kalmasına karar verdiği bildirildi. Mahkemenin bu kararı, yeni seçimler yapılana kadar eski parlamentonun görevinde kalacağı anlamına geliyor. 
     Bu arada, meclisin bugün yeni devlet başkanlığı seçimlerinin tarihini belirlemek için toplanması bekleniyor. 
     Parlamento Başkanı Nino Burdzhanadze, yeni seçimlerin 45 gün içinde yapılması gerektiğini söylemişti. 
     Gürcistan'da seçimler 2 Kasım'da yapılmıştı. 
     
</TEXT>
</DOC>
