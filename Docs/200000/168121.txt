<DOC>
<DOCNO> 168121 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/08/son/sontur37.html </URL>
<DATE> 2003/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu olayda kaybeden ABD olmuştur, Türkiye değil... 
</HEADLINE>
<TEXT>

     Dışişleri Bakanı ve Başbakan Yardımcısı Abdullah Gül, Türkiye'nin onurunu hiç kimsenin rencide edemeyeceğini belirterek, ''Kuzey Irak'ta yaşanan olayda kaybeden ABD olmuştur, Türkiye değil. Bunu da göreceksiniz''dedi. 
     Gül, TBMM Genel Kurulu'nda, CHP Denizli milletvekili Haşim Oral'ın, Irak'ta Türk askerlerinin ABD askerleri tarafından gözaltına alınması ile ilgili yaptığı gündemdışı konuşmayı yanıtladı. 
     ABD'nin Türkiye'nin desteğine en çok ihtiyacı olduğu bir dönemde büyük bir yanlış yaptığını ifade eden Abdullah Gül, ''Askerlerimizin serbest kalması ile bu iş burada kalmamıştır. Şüphesiz bu işin izahatı yapılmalıdır ve yapılacaktır. İşin sorumluları ile ilgili işlemler mutlaka yapılacaktır'' dedi. 
     
</TEXT>
</DOC>
