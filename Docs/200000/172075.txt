<DOC>
<DOCNO> 172075 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/28/yasam/yas11.html </URL>
<DATE> 2003/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Suç makinesi Muhlis Arı 'uslandı' 
</HEADLINE>
<TEXT>

     Almanya'da yayımlanan Der Spiegel dergisi, işlediği 62 suçtan dolayı ailesinden ayrı olarak sınırdışı edilen ve daha sonra davayı kazanarak yeniden Münih kentine gelen Muhlis Arı'nın hayatını anlattı. Dergide, Alman kamuoyunda "Mehmet" lakabıyla tanınan Muhlis Arı'nın, Almanya'ya döndükten sonra hiç suç işlemediği, okulunu da tamamladığı belirtildi. Bavyera Eyaleti İçişleri Bakanı Günther Beckstein, "Sınırdışı edilmesi sert bir karardı, ancak çok etkili olmuş gibi görünüyor" dedi. Arı ise "Beckstein beni siyasi emellerine alet etti" şeklinde suçlamada bulundu. Derginin haberinde ayrıca, Arı'nın iki yıl süreyle suç işlemediği takdirde, istediği kadar Almanya'da kalacağı kaydedildi. 
     
     

</TEXT>
</DOC>
