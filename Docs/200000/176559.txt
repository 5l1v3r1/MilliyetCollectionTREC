<DOC>
<DOCNO> 176559 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/18/son/sontur21.html </URL>
<DATE> 2003/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Tahliye sevincine kalbi dayanamadı, öldü... 
</HEADLINE>
<TEXT>

     Bolu'da tahliyesine 12 gün kalan bir mahkum, tahliye sevincini yaşayamadan kalp krizi geçirerek öldü. 
     Alınan bilgiye göre, Bolu Kapalı Cezaevi'nde 5 yıldır cinayet suçundan yatan Mesut Akkuş 56 , tahliyesine 12 gün kala kalp krizi geçirdi. Cezaevi Jandarma ekipleri tarafından Bolu İzzet Baysal Devlet Hastanesi'ne kaldırılan Akkuş, tüm müdahalelere rağmen kurtarılamadı. 
     Bir yakınını öldürmek suçundan 5 yıldır cezaevinde bulunan Akkuş'un, tahliye edileceği için oldukça sevinçli ve heyecanlı olduğu, bu sevincini yakınları ve cezaevi görevlileriyle de paylaştığını öğrendiklerini belirten hastane yetkilileri, ''Kalp hastası Akkuş'un kalbi, bu heyecan ve sevince fazla dayanamamış'' dediler. 
     Yaşamını yitiren Akkuş'un cenazesi, yakınlarına teslim edildi. 
     
</TEXT>
</DOC>
