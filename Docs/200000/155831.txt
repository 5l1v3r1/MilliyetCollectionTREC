<DOC>
<DOCNO> 155831 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/10/son/sonspo05.html </URL>
<DATE> 2003/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbulspor Malatya'da puan arıyor... 
</HEADLINE>
<TEXT>

     Birinci Süper Futbol Ligi'nde son haftalarda aldığı başarılı sonuçlarla tehlikeli bölgeden uzaklaşan İstanbulspor, yarınki Malatyaspor deplasmanında da çıkışını sürdürmek istiyor. 
     Sarı-siyahlılar, UEFA Kupası'na katılma hesapları yapan rakipleri karşısında sahadan puan ya da puanlarla ayrılmayı hedefliyor. 
     Apandisit ameliyatı sonrası takımdan uzak kalan Zdravkov ve sakatlığı bulunan Deniz Uygar'dan yoksun İstanbulspor, öğle saatlerinde Malatya'ya gidecek. 
     İstanbulspor'un Malatyaspor karşısına, Ali Uyanık, Bekir, Selçuk, Saffet, Musa, Saidou, Güven, Yordanov, Petkov, Cenk, Bushaj muhtemel 11'i ile çıkması bekleniyor. 
     Malatya İnönü Stadı'nda saat 16.30'da başlayacak maçı hakem Mutlu Çelik yönetecek. 
     
</TEXT>
</DOC>
