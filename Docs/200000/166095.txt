<DOC>
<DOCNO> 166095 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/29/ekonomi/eko05.html </URL>
<DATE> 2003/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakü-Ceyhan’a deprem tedbiri 
</HEADLINE>
<TEXT>

     EVRİM ERGİN Ceyhan 

     Bakü - Tiflis - Ceyhan BTC boru hattında, inşaat çalışmaları hızla sürüyor. BTC yetkilileri boru hattının Türkiye kısmında iki aktif fayı keserek geçtiğini, ancak teknik olarak uzaktan kumanda ve boruların bu bölgede özel tekniklerle döşenerek riskin minimuma indirildiğini kaydettiler. 
     Proje’nin 326 km’lik C bölümünün Teknik Yöneticisi David Key, düzenlenen basın tanıtım gezisinde, bu bölgelerde boruların esnek bir biçimde hareket etmesine olanak sağlayacak yan dolgu malzemeleri kullanıldığını dile getirdi. Key, boru hattının toplam 930 adet nehir, geçit, yol gibi kesişim noktalarından geçtiğini söyledi. 
     Basın toplantısı sırasında, Uluslararası Af örgütü’nün Konsorsiyum’da bulunan şirketlerin Türkiye’yi sözleşmeyle ciddi hukuki yükümlülükler altına soktuğu’ yönündeki iddiaları da günlede geldi. Yetkililer bu konuda bir açıklama yapmazken, diğer konularla ilgili önümüzdeki ay kapsamlı bir basın toplantısı düzenlemeyi planladıklarını kaydettiler. 
     

</TEXT>
</DOC>
