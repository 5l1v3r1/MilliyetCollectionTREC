<DOC>
<DOCNO> 179190 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/30/son/sonspo19.html </URL>
<DATE> 2003/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakırspor 1 - Fenerbahçe 2 
</HEADLINE>
<TEXT>

     Birinci Süper Futbol Ligi'nde Diyarbakırspor, Fenerbahçe'ye 2-1 yenildi. 
     Stat Atatürk Hakemler Ali Aydın xxx, Koray Gençerler xxx, Cemal Gemici xxx Diyarbakırspor Şenol xxx, Stravrevski xx, Sinan xx, Cem xx, Ramazan xx, Hasan Yiğit xx Dk. 80 Çetin x , Kais xx, Tayfun x, Murat Salar x, Bakadal xx Dk. 68 Serdar x , Murat Hacıoğlu xx Fenerbahçe Recep xx, Fatih xx Dk. 90 Alper , Luciano xx, Ümit xx, Mahmut xxx, Aurelio x Dk. 74 Rebrov x , Kemal x Dk. 53 Semih x , Selçuk xx, Tuncay xx, Serhat x, Van Hooijdonk xxx Goller Dk. 46 Hasan Yiğit penaltıdan , Dk. 61 Tuncay, Dk. 76 Hooijdonk 
     
     İlk yarı 

     16. dakikada Serhat'ın pasıyla ceza alanına giren Aurelio, kaleci Şenol'u da çalımlayarak geçti. Ancak açı daraldığı için Aurelio'nun vuruşunda, meşin yuvarlak yandan auta çıktı. 
     18. dakikada Kemal'in pasıyla ceza alanına giren Tuncay'ın vuruşunda, top kaleci Şenol'dan döndü. 
     19. dakikada Kais'in ceza alanı dışından attığı şutta, top az farkla auta çıktı. 
     23. dakikada Murat Salar'ın ceza alanı dışında attığı şutta, top kaleci Recep'te kaldı. 
     26. dakikada Fenerbahçe savunmasının kafayla uzaklaştırdığı topa ceza alanı içinde Hasan Yiğit gelişine vurdu. Top yandan auta çıktı. 
     28. dakikada Aurelio'nun ceza alanına gönderdiği uzun top savunmadan döndü. Serhat'ın gelişine vuruşunda, top yandan auta çıktı. 
     42. dakikada Diyarbakırsporlu 2 savunma oyuncusunu geçerek ceza alanına giren Tuncay'ın vuruşunda, meşin yuvarlak kaleci Şenol'da kaldı. 
     Kalan dakikalarda her iki takımın atakları sonuç getirmeyince, ilk yarı golsüz eşitlikle tamamlandı. 
     
     İkinci yarı 

     46. dakikada Luciano'nun ceza alanı içinde Bakadal'a yaptığı faulde, hakem Ali Aydın penaltı noktasını gösterdi. Penaltı atışını kullanan Hasan Yiğit'in vuruşunda, meşin yuvarlak ağlarla buluştu 1-0. 
     61. dakikada serbest atışı kullanan Mahmut, topu ceza alanına ortaladı. Savunma oyuncularının kafayla dokunuşunda top Tuncay'ın önüne düştü. Tuncay'ın güzel vuruşunda, meşin yuvarlak ağlara takıldı 1-1. 
     63. dakikada Hooijdonk'un ceza alanında kale önüne gönderdiği topa Semih dokundu. Kaleci Şenol, uzanarak topu yakaladı. 
     71. dakikada sağdan ceza alanına giren Serhat'ın vuruşunda, top kaleci Şenol'dan döndü. 
     76. dakikada Fenerbahçe öne geçti. Fenerbahçe'nin ceza alanı dışında kazandığı serbest atışı Van Hooijdonk kullandı. Hollandalı futbolcu, nefis bir vuruşla meşin yuvarlağı filelerle buluştu 2-1. 
     83. dakikada sağdan ceza alanına giren Serhat'ın vuruşunda, top farklı biçimde auta çıktı. 
     84. dakikada Serhat'ın sağdan ortasında, kale önünde topun gelişine vuran Semih'in vuruşu autla sonuçlandı. 
     Maç, Fenerbahçe'nin 2-1 galibiyetiyle bitti. 
     
</TEXT>
</DOC>
