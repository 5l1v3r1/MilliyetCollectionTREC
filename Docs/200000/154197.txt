<DOC>
<DOCNO> 154197 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/03/yazar/tamer.html </URL>
<DATE> 2003/05/03/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Vestel'de Çince ve suşi dersleri 
</HEADLINE>
<TEXT>

     "Fiat ve Ford'un üretim merkezi olduk diye yan gelip yatamayız. Ar - Ge'ye ağırlık verip teknoloji üreterek artı katma değer yaratamadığımız takdirde, 8 - 10 yıl içinde bu büyük üretim merkezleri, Çin ve Hindistan gibi bizden daha ucuza üretim yapan ülkelere kaydırılabilir. Bugün elde ettiğimiz avantajlı durumumuzu koruyabilmemiz için üretim katma değerini teknoloji yaratma katma değerine dönüştürme ve teknoloji üretme mecburiyetimiz vardır." 
     Coşkusu, heyecanı ve dinamizmiyle bende hep profesyonel yöneticiden çok yaratıcı sanatçı izlenimi uyandıran Jan Nahum'un bu sözlerini, Zorlu Grubu'nun 50. yılı dolayısıyla düzenlenen toplantıda da hatırladım. 
     Örneğin Vestel Grubu Başkanı Ömer Yüngül, taa 1996'dan beri Vestelli genç mühendislerin Silikon Vadisi'ne yerleştirilmiş olmasını da 2 yıl önce İngiltere'de satın aldıkları Ar - Ge şirketinde istihdam ettikleri 40 mühendisle 50 patent başvurusunda bulunmalarını da "Dünya pazarında yarınlarımızı teminat altına almanın başka yolu yok," diye açıkladı. 
     
Küresel rekabet      Zorlu Grubu'nun 4 tepe yöneticisi tekstil, elektronik, enerji ve finans ile 2 patronunu peşpeşe dinlerken, hep dünya ölçeğindeki bir rekabete ayak uydurma vurgusu dikkatimi çekti. Belki 1994 gibi Türkiye'nin krizli bir yılında Vestel'i satın alarak tekstil gibi deneyimli oldukları bir alandan elektronik gibi hiç bilmedikleri bir denize yelken açtıkları için. Belki pek çok yönüyle eleştirebileceğimiz Vestel'in eski patronu Asil Nadir'in, bu kuruluşa baştan beri bir dünya vizyonu koymuş olmasından dolayı. Hatta belki de Türkiye'de üretim yapan Koç ve Profilo gibi rakiplerin aksine iç pazarın tadına varma imk nı kalmadığı için... 
     Zorlu Grubu, tekstilde de elektronikte de ihracatla ayakta duruyor. 600 milyon dolarlık tekstil cirosunun 300 milyon doları ihracattan. Elektronikte bu oran yüzde 80'leri aşıyor. 2003 için öngörülen 1.6 milyar euroluk cironun 1.3 milyar eurosu ihracattan gelecek. Yüngül'ün verdiği bilgiye göre k rlılığı ise cironun yüzde 8'i olarak hesap edebiliriz. 
     
Krizde büyümek      İyi de iç pazar ayağı olmadan k rlılık nasıl mümkün olabiliyor Ahmet Zorlu bu sorumu, "Önemli olan ölçek. Üretimde büyük ölçeklere eriştiğiniz zaman birim maliyetlerinizi düşürebiliyorsunuz" diyor. Ben buna 2 önemli etken daha eklemek istiyorum 

</TEXT>
</DOC>
