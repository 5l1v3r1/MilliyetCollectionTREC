<DOC>
<DOCNO> 195461 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/14/yazar/sazak.html </URL>
<DATE> 2003/11/14/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Öteleme 
</HEADLINE>
<TEXT>

   
   Dokunulmazlıklar, AKP Grubu'nun 'yumuşak karnı' olma özelliğini sürdürüyor. 
   3 Kasım öncesi Baykal ve Erdoğan arasındaki televizyon tartışmasında iki lider de Anayasa'nın 83 ve 100'üncü maddelerinde tanımlanan milletvekili dokunulmazlığının 'kürsü' masuniyeti ve ifade özgürlüğüyle sınırlandırılması konusunda uzlaşmışlardı. Siyaseti çürüten yolsuzluklar ve 'akçalı' işler milletvekilini yargı önünde hesap vermekten alıkoymayacaktı. Böylece 'temiz toplum'a giden yol açılacaktı. 
   AKP iktidar olunca bu sözü yerine getiremedi. 83 ve 100'üncü maddelere 'dokunmak' üzere bir yıl süre istedi. 
   CHP bu kez, TBMM Anayasa Adalet Komisyonu'ndaki dokunulmazlık dosyalarının gündeme alınması yönünde bastırıyor. AKP ise kıvırıyor Üstelik bunu AKP'li Anayasa Komisyonu Başkanı Prof. Burhan Kuzu'nun, 'Yargıya güvenmiyoruz' savunusu altında yapıyor. 
   Komisyonun gündeminde 107 dosya var. Hakkında dosya düzenlenen milletvekili sayısı 64. Dokunulmazlıkları kaldırılmak istenenlerden 43'ü AKP üyesi. 19'u CHP'li rekor Sefa Sirmen'de . DYP'den 1, bağımsız 1 milletvekili hakkında da tezkere düzenlenmiş. 
   İlginçtir. AKP'nin dokunulmazlıkları 'ötelediği' gün BBDK eski Başkanı Engin Akçakoca'nın görev yaptığı döneme ilişkin evrakının bulunduğu eve baskın düzenleniyor. İmarbank soruşturması konusunda gizli belge aranıyor. 
   İktidarın 'yolsuzluklarla mücadele'nin neresinde durduğu konusunda netleşme sağlaması bir yana, son günlerdeki 'pazarlıkçı' tutumu kimi kuşkular uyandırıyor. Akçakoca, İmarbank skandalının boyutlarını tahmin ve denetimdeki zaaflarından ötürü eleştiriliyorsa hükümetin yapacağı iş, BBDK eski Başkanı'nı mali polisle baş başa bırakmak değil, korumaya çalışmak olmalıydı. Kamu vicdanında şu izlenim oluşuyor Engin Akçakoca hakkında önce soruşturma açıldı, istifa noktasına getirildi, şimdi de yargının önüne atılıyor. Bu kadarına Başbakan Yardımcısı Abdüllatif Şener'in de vicdanı elvermedi ki, Akçakoca'yı savunmak zorunda kaldı. 
   BBDK'nın ilk başkanı Zekeriya Temizel de, 'Suç işleyenin dokunulmazlığı savunulamaz ancak bu süreçte hukuk gözden kaçırılırsa, totaliter sistemin de önünü açarsınız, Akçakoca olayında bu yaklaşımın ayak sesleri işitiliyor' diyor. 
   50 milyar dolarlık banka hortumcularını bırakıp, bürokrasinin üzerine gitmek Nasrettin Hoca'nın 'Hırsızın hiç mi günahı yok ' tepkisini akla getiriyor. 
   AKP 'öteleme' siyasetini bırakmalı. 
   CHP Meclis Grup Başkanvekili Haluk Koç, AKP'yi 107 dosyayı bir an önce genel kurula getirmeye çağırıyor. 
   AKP, 4 eski bakana Yüce Divan yolunu açtı. Adil olmak, parti rozetine bakmadan günümüz milletvekillerine de dokunulmazlık zırhına sığınmadan, 'savunma hakkı'nı tanımayı gerektirir. İstanbul Belediyesi'ndeki yolsuzluk, usulsüzlük iddiaları dahil 
   
      
   
</TEXT>
</DOC>
