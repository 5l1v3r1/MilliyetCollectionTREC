<DOC>
<DOCNO> 177459 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/22/son/soneko33.html </URL>
<DATE> 2003/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 12 bin puandan haftayı tamamladı... 
</HEADLINE>
<TEXT>

     İMKB Bileşik Endeksi 2. seansta 208.50 puan artarak, 12,001.08 puandan rekorla kapandı. 
     Bugünkü kapanış değeri olan 12,001.08, 2003 yılının en yüksek kapanışı olarak gerçekleşti. Borsanın 2003 yılında bundan en önceki en yüksek kapanışı 11,916.14 puanla 13 Ağustos günü kaydedilmişti. 
     Hisse senetleri ortalama yüzde 1.77 oranında değer kazandı. 
     İlk seanstaki 53.36 puanlık düşüş dikkate alındığında borsa endeksi, günün tamamında 155.14 puan yükseldi. Hisse senetlerindeki günlük değer artışı ise yüzde 1.31 oldu. 
     Endeks, 2. seansa 12.01 puanlık düşüşle 11,780.57 puan seviyesinde başladı. Endeks, seansın ilk yarısını 11,920.86 puandan geçti. Endeks, seans içinde en düşük 11,761.62, en yüksek 12,020.11 puanı gördü. 
     Kapanışta mali endeks 286.59 puan artışla 14,701.41 puana, sanayi endeksi 179.83 puan artışla 11,761.29 puana, hizmetler endeksi 77.42 puan artışla 7,568.94 puana yükseldi. 
     Böylece ilk seansa göre mali grup hisseler ortalama yüzde 1.99, sanayi grubu hisseler ortalama yüzde 1.55, hizmetler grubu hisseler ortalama yüzde 1.03 değer kazandı. 
     2. seansta işlem gören toplam 289 hisse senedinden 171'i değer kazandı, 43'ü değer yitirdi, 75'inin fiyatında değişiklik olmadı. 
     Seansta, 316 trilyon 705 milyar 531 milyon liralık işlem hacmi kaydedildi. İki seans toplamında ise 571 trilyon 759 milyar 33 milyon liralık işlem hacmi oluştu. 
     2. seansta İş Bankası C , Garanti Bankası, Sabancı Holding, Tüpraş ve Yapı Kredi Bankası en yoğun işlem gören hisse senetleri olarak belirlendi. 

     
</TEXT>
</DOC>
