<DOC>
<DOCNO> 173323 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/03/son/sondun11.html </URL>
<DATE> 2003/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Zevahiri'den ABD'ye tehdit... 
</HEADLINE>
<TEXT>

     El Kaide örgütünün üst düzey yetkililerinden Ayman El Zevahiri'ye ait olduğuna inanılan yeni bir ses bandı bulunduğu bildirildi. 
     Merkezi Birleşik Arap Emirlikleri'nin Dubai kentinde olan El Arabiye televizyonunda yayınlanan ses bandında, Zevahiri, ABD'nin, Küba'daki Guantanamo üssünde tuttuğu tutsaklara zarar vermesi halinde çok büyük bir bedel ödeyeceği tehdidinde bulunduğu ifade edildi. 
     Zevahiri olduğuna inanılan kişinin ses bandında, ''Amerika, Guantanamo'daki Müslüman mahkumları askeri mahkeme yargılamaya başlayacağını ve ölüme mahkum edebileceğini ilan etti. Allah adına yemin ederim ki, Haçlı askeri Amerika, Müslüman tutsaklara zarar verirse bunu çok pahalıya ödeyecektir. Amerika'ya sadece bir tek şey söylüyoruz Şimdiye kadar başınıza gelenler, sadece başlangıç çatışmalarıdır. Asıl çatışma henüz başlamadı'' diye konuştuğu belirtildi. 
     El Arabiye televizyonunda sesin Zevahiri'ye ait olduğu belirtilirken, konuya ilişkin ayrıntılı bilgi verilmedi. 
     
</TEXT>
</DOC>
