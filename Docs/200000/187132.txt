<DOC>
<DOCNO> 187132 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/08/astro/index.html </URL>
<DATE> 2003/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Dikkat boşluk 
</HEADLINE>
<TEXT>

   
   
   Gün boyunca boşlukta kalan Ay sürprizlere, beklemelere neden olabilir. Yeni ve önemli bir proje başlatmamalısınız. Verilen sözler yerine gelmeyebilir. Günü eski işlerle geçirmeye bakın. Koç'lar bugün büyük risklere girmemeli. Elde olmayan şartlar onları bir miktar tedirgin edebilir. Geçmişe ait sorunları çözmek için ideal şartlar var. Boğa'lar çok hareket ediyor ve başkaları ile bir araya geliyor. Bilgili kişilerden yararlı öneriler alabilirler. Grup çalışmaları için de güzel bir gün. İkizler kendilerini baskı altında görebilir, savunmaya geçebilirler. Duygusal konularda sakin ve soğukkanlı olmak gerekli. İş hayatı da önemli. Yengeç'ler kendilerine daha geniş ufuklar arayabilirler. Yabancılar, yolculuklar ve eğitimle ilgili konular olumlu vurgulanmakta. Değişikliklere açıklar. Aslan'lar biraz huzursuz olmakla beraber ortaklaşa konularda olumlu adımlar atabilirler. Ortakların para durumu ya da yatırımla ilgili konular yeniden gündeme gelebilir. Başak'lar çok rahat değiller ama diplomasi ve uyum göstererek işlerini hallettirebilirler. İlişkiler, evlilik ve ortaklaşa konularda hareket var. Yeni öneriler başarı getirebilir. 
   Terazi'ler günlük işlere dikkat etmeliler. Dikkat isteyen konularda bazı sorunlar mümkün. Bu arada sağlığa ilişkin problemleri çözmek olası. Akrep'ler aşkta mutlular. Duygusal enerjilerini yapıcı biçimde kullanmaya bakmalılar. Hayattan keyif almak öne çıkıyor. Yay'lar kendi özel hayatlarına ve evle ilgili konulara daha fazla zaman ayıracak ve bu alanda olumlu adımlar atabilecekler. Bazı şeyleri sona erdirmek onları rahatlatacak. Oğlak'lar çok hareket edebilir, çok yazı yazabilirler. çevreleri ile ilgililer. Kısa yolculuklar da dikkat çekici olabilir. Sözlerinin gücünü görebilirler. Kova'lar parasal konularda dikkatli olmalılar gereksiz abartıya gidebilirler. Bazı problemler kendiliğinden çözülebilir ve yeni kaynaklar bulabilirler. Balık'lar yeni adımlara devam edebilir. Şans onlardan yana ama ilişkilerinde ölçüyü kaçırıp kırıcı olmamalılar. 
   
   
</TEXT>
</DOC>
