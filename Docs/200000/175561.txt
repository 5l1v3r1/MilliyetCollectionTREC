<DOC>
<DOCNO> 175561 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/13/son/sontur40.html </URL>
<DATE> 2003/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Köşk'ten açıklama ''Sezer'in oydaşma görüşünde değişiklik yoktur'' 
</HEADLINE>
<TEXT>

     Çankaya Köşkü'nden yapılan açıklamada, Türk Silahlı Kuvvetleri'nin TSK yabancı ülkelere gönderilmesi ve uluslararası meşruiyet koşulunun bulunup bulunmadığını takdir etmenin TBMM'nin yetkisinde olduğu anımsatılarak, Cumhurbaşkanı Ahmet Necdet Sezer'in bu konudaki görüşlerinde bir değişiklik olmadığı bildirildi. 
     Cumhurbaşkanlığı Basın Merkezi'nden yapılan açıklamada, Çankaya Köşkü'nde dün yapılan toplantı konusunda basında yer alan haber ve yorumlara ilişkin olarak bazı hususların açıklanmasında yarar görüldüğü belirtilerek, şunlar kaydedildi 
     ''Anayasamızın 92. maddesine göre, uluslararası hukukun meşru saydığı durumlarda, Türk Silahlı Kuvvetleri'nin yabancı ülkelere gönderilmesine, ya da yabancı silahlı kuvvetlerin Türkiye'de bulunmasına izin verme yetkisi, Türkiye Büyük Millet Meclisi'nindir. 
     Dolayısıyla, bu konuda karar vermek ve uluslararası meşruiyet koşulunun bulunup bulunmadığını takdir etmek, ulusal iradenin oluştuğu Türkiye Büyük Millet Meclisi'nin yetkisindedir. 
     Cumhurbaşkanı Ahmet Necdet Sezer daha önceki konuşmalarında da bu noktaya vurgu yapmış olup, kamuoyuna açıklanmış bu görüşlerinde bir değişiklik bulunmamaktadır.'' 
     
</TEXT>
</DOC>
