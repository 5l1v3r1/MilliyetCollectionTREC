<DOC>
<DOCNO> 155753 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/10/spor/spo01.html </URL>
<DATE> 2003/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Çalım ustası Ahmet 
</HEADLINE>
<TEXT>

Gençlerbirliği’nin Mısırlı yıldızı üç büyükleri peşine taktı, herkese göz kırpıyor. Ahmet Hassan dün Başkent’te Beşiktaş ile pazarlık yaptı, Galatasaray ve Fenerbahçe’nin de şanslı olduğunu açıkladı 
     NECMİ KEPÇETUTAN 

     Büroda pazarlık 
     GENÇLERBİRLİĞİ formasıyla bu sezon alkış alan Ahmet Hassan, sahadaki hünerlerini masa başında da sergiliyor. Önce Galatasaray ile anlaştığı iddia edilen, ardından Samandıra’da denilen ve en son Beşiktaş’a imza attığı bildirilen Ahmet dün "Kimseyle anlaşmadım" dedi. Ankara’da Beşiktaş’ın eski yöneticilerinden Muzaffer Nasıroğlu’nun bürosunda yönetici Deniz Atalay ile bir araya gelen Ahmet, "Teklifleri değerlendiriyorum" diye konuştu. 
     
     Öneriler bekliyor 
     BAŞKENT’TEKİ pazarlık sonrasında cuma namazı için dışarı çıkan, karşısında basın mensuplarını görünce kaçmaya çalışan Hassan yaptığı açıklamada, "Fenerbahçe önceki gece beni İstanbul’a çağırdı. Beşiktaş’ın önerisi en iyisi. Ama Galatasaray maçından sonra daha iyi teklifler bekliyorum" dedi. Futbolcunun menajerinin ise yakın çevresine, "Ahmet, Galatasaray’ı çok seviyor" dediği iddia edildi. 
     
Rapid tamam sıra Kartal’da’      BÜNYAMİN OSMAN 

     GELECEK sezon Beşiktaş forması giyecek olan Rapid Bükreşli İencsi, Siyah - Beyazlılar’dan şampiyonluk müjdesi beklediğini açıkladı. Rumen futbolcu, Rapid’in Romanya’da mutlu sonu büyük ölçüde garantilediğini dile getirip, "Artık en büyük beklentim Beşiktaş’ın da şampiyon olması. Böylece şampiyon bir takımdan diğerine gitmiş olurum" ifadesini kullandı. 
     AVRUPA’NIN birçok takımından teklif aldığını da açıklayan İencsi, Beşiktaş’ın kendisinde önemli bir yerinin olduğunu kaydetti. Başarılı futbolcu şunları söyledi "Yurtdışına çıkmam bir türlü kısmet olmadı. Hayal kırıklığı yaşamak istemiyorum. Beşiktaş’ta beni bekleyenler var saygı duyduğum Lucescu ve kardeşim gibi sevdiğim Pancu." 
     
Özlenen buluşma      Cezalı Tayfur dışında Beşiktaş’ta eksik kalmadı. Adanaspor maçında sakatlıkları geçen Pancu ve İlhan da forma giyecek 
     Özel çalıştılar 
     ADANASPOR maçını kazanıp, şampiyonluk yarışında fire vermek istemeyen Beşiktaş, dün Ümraniye’de yaptığı antrenmanın ardından Adana’ya uçtu. Cezalı Tayfur dışında Siyah - Beyazlı takımda eksik kalmaması yüzleri güldü. İki haftadır takımdaki yerini alamayan Pancu ve A Milli Takım’da sakatlanan İlhan Mansız sabah çalışmasında özel gol çalışması ile hazırlıklarını tamamladı. 
     
     Büyük ilgi var 
     BEŞİKTAŞ Kongre Üyesi ve Beşiktaş Adana Eğitim Birliği Başkanı Yurdal Çağlar ve yardımcısı Tahsin Akış’ın organize ettiği bir grup taraftar Beşiktaş’ı davul, zurna eşliğinde karşıladı. Aynı ekip takımın kamp yaptığı Hilton Otel’e kadar büyük bir konvoy oluşturup kafileye eşlik etti. Havaalanında Teknik Direktör Mircea Lucescu’ya büyük ilgi vardı. 
     
Tatlı ile kayıp yok      DEPLASMANDA bugün Adanaspor ile karşılaşacak olan Beşiktaş, karşılaşmayı yönetecek olan Serdar Tatlı ile bu sezon maç kaybetmedi. Tatlı’nın yönettiği üç lig maçında Siyah - Beyazlı takım 9 puan topladı. Bu karşılaşmalarda Kartal, deplasmanda Denizlispor 2 - 1 ve Elazığspor’u 1 - 0 yenerken, İnönü Stadı’nda da İstanbulspor 2 - 1 engelini aşmayı başarmıştı. 
     
Ümitlen’in acı günü      SİYAH-Beyazlı kulübün yöneticilerinden Behçet Ümitlen’in annesi Sabahat Ümitlen’in cenazesi dün İstanbul’da toprağa verildi. Fatih Camii’nde cuma namazının ardından kılınan cenaze namazına, yöneticiler Yıldırım Demirören, İbrahim Altınsay, Hüseyin Mican, Cem Bilge ile Divan Kurulu üyesi Nevzat Demir ve Ümitlen’in yakınları katıldı. 
     
Luce’den uyarılar      Komiteyle buluştu 
     BEŞİKTAŞ Teknik Direktörü Mircea Lucescu, önceki gün Futbol Komitesi üyeleri ile bir araya gelerek son 4 haftada yapılması gerekenler konusunda fikir alış-verişinde bulundu. Rumen hocanın yöneticilere, "Biz sahada alacağımız sonuçlarla tüm olumsuzluklara karşı gereken cevapları vereceğiz. Sizden beklentim sakin olup, takıma destek vermeniz" dediği öğrenildi. 
     
     Herkes görecek’ 
     TAKIM içindeki huzurun çok önemli olduğunu hatırlatan Lucescu’nun, "Kimin şampiyon olduğunu herkes görecek" yorumunu yaptığı da iddia edildi. Rumen hocanın şunları söylediği bildirildi "Geride kalan 4 maçımızı kazanırsak, işi bitiririz. Bu yüzden camia içinde kenetlenip, aile ortamını korumalıyız. Bunu yitirmezsek, dış faktörler bizi kesinlikle etkilemez." 
     
Adanaspor-Beşiktaş      Kadrolar 
     ADANASPOR 
     Murat 
     Timur 
     Güngör 
     Serkan 
     Ercan 
     Ümit 
     İbrahim 
     Gökmen 
     Volkan 
     Necati 
     Cafer 
     
     BEŞİKTAŞ 
     Cordoba 
     Zago 
     Ronaldo 
     A.Yıldırım 
     Kaan 
     Pancu 
     Sergen 
     Giunti 
     Yasin 
     İbrahim 
     İlhan 
     A.Dursun 
     
     STAT 5 Ocak, SAAT 19.00, HAKEM Serdar Tatlı, CEZALI Tayfur Beşiktaş , SAKAT Bayram Beşiktaş 
     
İSTATİSTİK  O G B M A Y TOPLAM 39 18 14 7 46 26      
     En farklı galibiyeti 4 - 1 12.03.1989 
     En farklı yenilgisi 0 - 2 22.05.1977 
     En gollü maçları 2 - 4 04.01.1976 
     Son galibiyeti 3 - 0 23.11.2002 
     Son yenilgisi 0 - 1 04.12.1999 
     Son beraberliği 1 - 1 08.09.2000 
     NOT Tablo Beşiktaş’a göre düzenlenmiştir. 
     

</TEXT>
</DOC>
