<DOC>
<DOCNO> 152151 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/24/son/sonspo27.html </URL>
<DATE> 2003/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Samsunspor Fenerbahçe maçından umutlu... 
</HEADLINE>
<TEXT>

     Samsunspor, cumartesi günü oynayacağı Fenerbahçe maçı için İstanbul'a gitti. 
     Hafta başından bu yana Nuri Asan Tesisleri'nde çalışmalarını sürdüren Karadeniz ekibi, bugün 18 kişilik kadrosuyla İstanbul'a hareket etti. Fenerbahçe maçı kadrosuna Ercan, Sauza ve Vural ile sakatlıkları süren Serkan Dökme ve Milton dahil edilmedi. 
     Hareket öncesi açıklamalarda bulunan Teknik Direktör Sakıp Özberk, iyi bir hazırlık dönemi geçirdiklerini belirterek, İstanbul'da yapacakları 2 çalışmanın ardından Fenerbahçe maçına hazır olacaklarını söyledi. 
     Özberk, Fenerbahçe'nin güçlü bir takım olduğunu ve kazanmak için etkili oynayacağını belirterek, şunları kaydetti 
     ''Uzun zamandır galibiyet alamayan Fenerbahçe puan için bize yüklenecek. Gerçekten çok zor bir amaç olacak ama Samsunspor'un gücü de tartışılmaz. Biz de puan için ne gerekiyorsa yapacağız. Zorlu Fenerbahçe deplasmanından puanla ayrılmak istiyoruz. Bunun için de gerekli hazırlıklarımızı yaptık. Umarım güzel bir maç olur. Tabii ki iyi oynayan ve sahada mücadele veren kazanacak.'' Özberk, Fenerbahçe için özel bir önlem almadıklarını ve kendileri için bu maçın diğer lig maçlarından farkı olmadığını söyledi. 
     





</TEXT>
</DOC>
