<DOC>
<DOCNO> 160583 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/02/son/sonspo15.html </URL>
<DATE> 2003/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaşlılar Hakan Şükür'de kararsız.. 
</HEADLINE>
<TEXT>

     Beşiktaş taraftarları, siyah-beyazlı kulübün transfer gündeminde olduğu iddia edilen Hakan Şükür için kararsız. 
     İnternetteki ''www.bjkhaber.com'' adresli sitede yapılan ''Beşiktaş, Hakan Şükür'ü transfer etmeli mi '' anketine katılan 3813 kişinin 1933'ü yüzde 50.68 evet, 1880'i de yüzde 49.31 hayır oyu kullandı. 
     Milli futbolcu için Beşiktaş taraftarları kararsız kalırken, başta Sergen Yalçın olmak üzere, İlhan Mansız ve kaptan Tayfur ise Hakan Şükür ile birlikte oynamak istediklerini açıklamıştı. Teknik Direktör Mircea Lucescu da Hakan'ın iyi bir futbolcu olduğunu, ancak transferleri kulübün finansal durumuna göre yapmak zorunda olduklarını ve bu konuda henüz bir girişimlerinin bulunmadığını söylemişti. 
     Menajer Sinan Engin de ''Kişisel görüşüm olarak Hakan Şükür'ü Beşiktaş'ta görmek isterim. Ancak bu konuda şu ana kadar hiçbir girişimimiz olmadı'' dedi. 
     
</TEXT>
</DOC>
