<DOC>
<DOCNO> 168205 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/09/yasam/ayas.html </URL>
<DATE> 2003/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Marmaris kül oldu 
</HEADLINE>
<TEXT>

Marmaris'te 400 hektar ormanı kül eden yangın kontrol aldına alındı. Bodrum ve Dalaman'daki yangın da söndürüldü 
     MUSTAFA SARIİPEK, KAAN KAYA, AHMET BAYRAK Muğla DHA 

     Türkiye, ormanlarının kül olmasını seyrediyor. Marmaris'in Orhaniye köyü Kızkumu mevkiinde önceki gün çıkan, şiddetli rüzg r ve alevler karşısında yetersiz kalan su yüklü helikopterlerin cılız kalan söndürme çabaları nedeniyle dün akşama kadar 400 hektar kızıl çam ormanı kül oldu. Saat 23.30'da kontrol alınan yangında soğutma çalışmaları sürüyor. Bodrum ve Dalaman'da da 60 hektar ormanlık alan yandı. Yangın, kuzey tarafındaki Selimiye köyü yönünde kontrol altına alındı. 
     Yangın doğu ve güneydeki Orhaniye, Osmaniye köyleri çevresindeki sarp bölgede sürerken, müdahalede güçlük çekildi. Kısmen kontrol altına alınan ormanlık alanın kuzey bölgesinde alevler tekrar parladı. Yangında hasar gören alan 400 hektara ulaştı. 
     Bu bölgede sadece havadan söndürme yapılabildiğini belirten Muğla Orman Bölge Müdürü İbrahim Çiftçi, şunları kaydetti "Arazi sarp ve kayalık. Karadan mücadalede güçleşiyor. Denizli, Aydın, İzmir, Antalya, Burdur, Isparta'dan ekip desteği geldi. Önceki gece rüzg rın şiddetini azaltması Marmaris Yarımadası'nı kurtardı. Osmaniye Tepelice, Sarnıç ve Kuşburnu bölgelerindeki ormanların büyük bölümü yandı. Keçibükü Mahallesi'nde 50 ev boşaltıldı ve bir dağ evi yandı." 
     Bodrum Göl-Türkbükü beldesi Tırmandağı'nda önceki gün çıkan yangında da 55 hektar kızılçam ormanı ve 10 bine yakın zeytin ağacı kül oldu. Dalaman'da çıkan yangında da 5 hektarlık ormanlık alan tahrip oldu. Aydın'a bağlı Gözpınar ve Dağemir köyleri arasındaki ormanlık alanda çıkan yangındada 10 hektarlık alan zarar gördü. 
     Muğla Valisi Hüseyin Aksoy, Marmaris, Bodrum ve Dalaman'da çıkan orman yangınlarının elektrik tellerinden kaynaklandığını sabotaj ihtimali olmadığını söyledi. Muğla TEDAŞ Müessese Müdürü Hamdi Ercan ise "Tehlike yaratacak yerleri belirleyip önlem alacağız" dedi. 
     

</TEXT>
</DOC>
