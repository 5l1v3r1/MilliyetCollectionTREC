<DOC>
<DOCNO> 166037 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/28/son/soneko02.html </URL>
<DATE> 2003/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Çarşının nabzı hızlı atmıyor... İlk 6 ay geçen seneden kötü geçti 
</HEADLINE>
<TEXT>

     Ankara Ticaret Odası'nın ATO düzenlediği, Haziran ayı ''Çarşının Nabzı'' anketinin sonuçları belli oldu. 
     ATO'nun Ankara'nın değişik merkezlerinde 2 bin 120 işyeri arasında gerçekleştirdiği anketten ilginç sonuçlar çıktı. 
     Ankete katılanların yüzde 48.2'si bu yılın ilk 6 ayında geçen yılın aynı dönemine göre işlerinde kötüleşme olduğunu belirtirken, işletme sahiplerinin yüzde 45.4'ü bu yıl içerisinde yeni bir kriz beklemiyor. 
     Ankete işletme sahiplerine toplam 15 soru yöneltilirken, ankete katılanların yüzde 61.7'si ekonomide işlerin iyi gittiğine inanmadığını, yüzde 54.9'u ise faizlerdeki düşüşün işlerine yansımadığını bildirdi. 
     Enflasyondaki düşüşün işlerine yansıdığını bildirenlerin oranı yüzde 27.4'de kalırken, yansımadığını belirtenlerin oranı ise yüzde 51.9 olarak saptandı. 
     Bu yıl içerisinde banka kredisi kullanmayanların oranı yüzde 82 gibi yüksek bir düzeyi bulurken, ankete katılanların yüzde 50.1'i de hükümetin uyguladığı ekonomik politikaları tutarlı bulmadığını ve beğenmediğini kaydetti. Buna karşın hükümetin uyguladığı ekonomik politikaların başarı sağlayabileceğini ifade edenlerin oranı yüzde 43.2, başarı sağlayamayacağını ifade edenlerin oranı ise yüzde 35.8 oldu. 
     ATO'nun anketinde işletme sahiplerine yöneltilen sorular ile verilen yanıtlardan bazıları şöyle 
     
</TEXT>
</DOC>
