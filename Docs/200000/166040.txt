<DOC>
<DOCNO> 166040 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/28/son/soneko05.html </URL>
<DATE> 2003/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan ''Temmuz'da doğalgazda indirim yapılacak'' 
</HEADLINE>
<TEXT>

     Başbakan Recep Tayyip Erdoğan, Temmuz ayında, sanayide kullanılan doğalgazda yüzde 6, konutlarda kullanılan doğalgazda ise yüzde 7 indirim yapılacağını bildirdi. 
     Erdoğan, İvedik Organize Sanayi Bölgesi'nin açılışını yaptı. 
     Erdoğan, düzenlenen törende yaptığı konuşmada, farklı bir açılışı yaptığını ve son 10 yıldır bu açılışlara Türk milletinin hasret kaldığını ifade etti. Başbakan Erdoğan, 8. Cumhurbaşkanı Turgut Özal'ın temelini attığı sanayi bölgesinin açılışını yapmanın kendilerine nasip olmasından mutluluk duyduğunu söyledi. 
     Haziran ayı içerisinde sanayi ve konutlarda kullanılan doğalgazda indirim yaptıklarını anımsatan Erdoğan, Temmuz ayında da, sanayide kullanılan doğalgazda yüzde 6, konutlarda kullanılan doğalgazda ise yüzde 7 indirim yapacaklarını kaydetti. 
     
</TEXT>
</DOC>
