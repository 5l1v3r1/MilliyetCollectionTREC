<DOC>
<DOCNO> 161317 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/05/son/sontur23.html </URL>
<DATE> 2003/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Ümraniye Sapığı'nın boşanma davası... 
</HEADLINE>
<TEXT>

     İstanbul'un Anadolu Yakası'ndaki çeşitli ilçelerde 15 yaşından küçük kızlara tecavüz ve tecavüze teşebbüs etmek suçlarından hakkında açılan çeşitli davalarda toplam 98 yıl ağır hapis cezasına çarptırılan Yaman Özçelik ile eşi Fatma Özçelik boşandı. 
     Üsküdar 5. Asliye Hukuk Mahkemesi'nde yapılan duruşmaya Fatma Özçelik ve Yaman Özçelik katılmazken, Fatma Özçelik'in avukatı İbrahim Eyuboğlu hazır bulundu. 
     Yaman Özçelik'in mahkumiyet kararlarını inceleyen hakim, çiftin boşanmalarına karar verirken, 3 ve 6 yaşındaki iki kızının velayetini anneye bıraktı. 
     Eşi Yaman Özçelik'in tecavüz ve tecavüze teşebbüs iddialarıyla tutuklanmasının ardından ''haysiyetsizlik'' nedeniyle boşanma davası açan Fatma Özçelik, nafaka talebinde bulunmamış, çocuklarının velayetini istemişti. 
     
</TEXT>
</DOC>
