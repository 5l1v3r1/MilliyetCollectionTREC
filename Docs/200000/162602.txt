<DOC>
<DOCNO> 162602 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/12/spor/spo04.html </URL>
<DATE> 2003/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Malili Thiam beğenildi 
</HEADLINE>
<TEXT>

Trabzonspor adına futbolcu izleyen Ali Kemal Denizci, Mali Milli Takımı'nın stoperi hakkında raporunu verdi 
     DHA 

     "Lider futbolcu" 
     YABANCI transferi konusunda ince eleyip, sık dokuyan Trabzonspor'a İbrahim Thiam önerildi. Mali Milli Takımı'nın stoperini Eritre karşısında izleyen Ali Kemal Denizci, bu oyuncuyu beğendiğini ifade etti, ancak "Mutlaka bir daha izlenmeli" raporunu verdi. Thiam'ın savunmada lider futbolcu görünümü çizdiğini belirten Thiam, takımının da tek golünü attığı bildirildi. 
     
     Cesar çok istiyor 
     TRABZONSPOR'UN üzerinde durduğu Gaziantepsporlu Julio Cesar için Brezilya'nın Santos Kulübü'nden anlayış bekleniyor. Bonservisi Santos'da olan Sambacı'nın, "Türkiye'de oynamak istiyorum. Bana anlayış gösterin. Bonservisimde indirime gidin" diyerek kulübüne başvurduğu kaydedildi. Bu arada yeni transfer İbrahim Yattara'nın bonservis bedeli olan 350 bin Euro, Antwerp'e ödedi. 
     
     Kaleci Hasan'dan 4 yıllık imza 
     TRABZONSPOR, Gençlerbirliği'nin yedek kalecisi Hasan Sönmez ile 4 yıllık sözleşme imzaladı. Trabzon'un Türkiye Kupası'nı kazandığını hatırlatan Hasan, "Bu yıl da inşallah şampiyonluk kupasını alırız. Bütün isteğim bu" diye konuştu. Bonservisi elinde bulunan genç kaleci, Teknik Direktör Samet Aybaba'yı kıramadığını ve bunun da Trabzon'a transferinde etkili olduğunu sözlerine ekledi. 
     

</TEXT>
</DOC>
