<DOC>
<DOCNO> 170767 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/21/son/sontur04.html </URL>
<DATE> 2003/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da dün 15 kişi birden boğuldu 
</HEADLINE>
<TEXT>

     İstanbul'da, dün denize giren 15 kişi boğuldu, 1 kişi de kayboldu. 
     Sarıyer Kilyos'ta denize giren arkadaş grubundan Abdullah Çuvada, Mesut Gani, Adem Sarıdoğan ve Cumali Sarıdoğan ile Sarıyer Rumelikavağı Elmas Kum Plajı'nda Özcan Karagözoğlu dalgalara kapılarak can verdi. 
     Büyükçekmece Plajı'nda denize giren Mecnun Aksoy, Ayhan Başıbüyük ve kimliği henüz belirlenemeyen bir kişi ile aynı ilçenin başka bölgesinde denize giren Şaban Horoz boğuldu. 
     Beykoz Riva'da, Esma Aydın ve Elif Aydın, Şile Doğancılı mevkiinde Kazım Açıkgöz, Silivri'de Belcan Kaplan ve Eyüp'te Tevfik Ünsal, denizde akıntıya kapılarak boğuldu. 
     Şile'de, kimliği henüz belirlenemeyen bir kişi denizde boğulurken, boğulma tehlikesi geçiren 5 kişi de jandarma ekiplerince kurtarıldı. 
     Öte yandan, Bakırköy Yeşilköy sahilinde denize giren bir genç, bir süre sonra suda kayboldu. Kimliği belirlenemeyen gencin cesedi bulunamadı. 
     
</TEXT>
</DOC>
