<DOC>
<DOCNO> 194127 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/08/ekonomi/eko12.html </URL>
<DATE> 2003/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
'Vakfbank'ın talebiyle kredinin şartları yenilendi' 
</HEADLINE>
<TEXT>

   
   Doğan Holding, Vakıfbank'tan alınan ve vadesi nisan ve haziran 2004'te dolacak dövize endeksli kredilerin vadelerinden önce kapatmak için girişimde bulunduğunu ancak bankanın talebi üzerine kredilerin yeni şartlarla devamı için mutabakata varıldığını bildirdi. 
   Uzan Grubu'na ait Star gazetesinde, Doğan Holding'in Vakıfbank'tan aldığı 37 milyon dolar ve 29 milyon euro tutarındaki borçlarını 2006 yılına ötelediği haberiyle ilgili olarak Doğan Holding'ten yapılan açıklamada şöyle denildi 
   "Şirketimiz bu kredilerini anapara ve işlenmiş faizleriyle birlikte ilgili döviz cinsi üzerinden vadelerinden önce kapatmak üzere Vakıfbank'a yazılı olarak müracaat etmiş ancak bankanın talebi üzerine yapılan görüşmelerde kredilerin yeni şartlarda devam etmesi konusunda karşılıklı mutabakata varılmıştır." 
   
   
</TEXT>
</DOC>
