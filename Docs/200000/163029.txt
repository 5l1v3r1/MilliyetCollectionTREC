<DOC>
<DOCNO> 163029 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/13/son/sontur36.html </URL>
<DATE> 2003/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Aspirin kan kanseri riskini azaltıyor 
</HEADLINE>
<TEXT>

     Mucize ilaç Aspirin'in, kadınlardaki kan kanseri riskini yüzde 50 oranında azalttığı bildirildi. 
     Cancer Epidemiology, Biomarkers Prevention dergisinde yayımlanan habere göre, Minnesota Üniversitesi Kanser Merkezi'nde görevli bilim adamlarının yaptığı bir araştırmada, haftada iki kez Aspirin içen yetişkin kadınlarda kan kanseri riskinin yüzde 50 oranında azaldığı ortaya çıktı. 
     Araştırma başkanı Julie Ross, Aspirin'in ya da Ibuprofen gibi başka hafif ağrı kesicilerin NSAID nonsteroidal antiinflamatuvar kanserden koruyup korumadığı sorusuna yanıt aradıklarını, Iowa Kadın Sağlık Araştırması çerçevesinde, 1985 yılından bu yana 41 binden fazla kadının sağlık durumu, yaşam tarzı ve kanser konularında incelendiğini söyledi. 
     Yeni araştırmada 28 bin 244 kadının verilerinin değerlendirmeye alındığını söyleyen Ross, Aspirin'i çok nadir içen kadınlarda kan kanserinin daha sık görüldüğünü tespit ettiklerini kaydetti. Ross, Aspirin'in kan kanseri riskini diğer ağrı kesicilerden daha fazla azalttığını ifade etti, bununla birlikte, elde ettikleri verilerin başka araştırmalarla desteklenmesi gerektiğini belirtti. 
     Aspirin'in genelde güvenli bir ilaç olduğunu hatırlatan bilim adamları, bazı kişilerde yan etkilere neden olabildiğine dikkat çekerek, Aspirin'in bazı ilaçlarla birlikte kullanılması halinde de, planlanan bir kür öncesinde hekime danışmayı önerdiler. 
     
</TEXT>
</DOC>
