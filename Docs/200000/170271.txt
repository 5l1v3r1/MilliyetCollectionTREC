<DOC>
<DOCNO> 170271 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/18/son/sontur12.html </URL>
<DATE> 2003/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Gazeteci Metin Toker mezarı başında anıldı... 
</HEADLINE>
<TEXT>

     Gazeteci-Yazar Metin Toker, ölümünün birinci yıldönümünde mezarı başında anıldı. 
     Cebeci Asri Mezarlığı'ndaki kabri başındaki törene, eşi Özden Toker, kızları Gülsün Bilgehan Toker ve Nur Peri Özlen, kardeşi Mubin Toker, Özden Toker'in kardeşleri Erdal İnönü ve Ömer İnönü, Gazeteciler Cemiyeti Başkanı Nazmi Bilgin, MHP Genel Başkan Yardımcısı Şevket Bülent Yahnici, Çankaya Belediye Başkanı Haydar Yılmaz, Yenimahalle Belediye Başkanı Tuncay Alemdaroğlu ile bazı gazeteciler ve sevenleri katıldı. 
     Mezar başında dua okunmasının ardından Özden Toker, taziye dileklerini kabul etti. 
     Toker, gazetecilerin soruları üzerine, ''bir yılın çok zor geçtiğini ve eşini çok özlediğini'' belirterek, daha fazla konuşamayacağını ifade etti. 
     Metin Toker'in kızı CHP Ankara Milletvekili Gülsün Bilgehan Toker de, ''babasını çok özlediğini ve berrak fikirlerine ihtiyaç duyduğunu'' kaydederek, ''onu geride bıraktığı güzel anılarla andıklarını'' söyledi. 
     
</TEXT>
</DOC>
