<DOC>
<DOCNO> 181722 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/11/son/sonspo11.html </URL>
<DATE> 2003/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Mulaömeroviç Hırvatistan milli takımını bıraktı... 
</HEADLINE>
<TEXT>

     Hırvatistan Milli Basketbol Takımı'nın oyun kurucusu Damir Mulaomeroviç, bir daha Hırvatistan Milli Takımı'nda oynamayacağını açıkladı. 
     29 yaşındaki Hırvat oyuncu, en son 33. Avrupa Basketbol Şampiyonası'nda Hırvatistan-Rusya müsabakasında milli takım formasını giymişti. 
     Mulaömeroviç, son yıllarda Avrupa ve Hırvat basketbolunun en iyi oyun kurucularından biri olarak gösteriliyordu. Bir dönem Efes Pilsen formasını da giyen Hırvat oyun kurucu, milli takımın yanısıra Cibona Zagreb ve Panathanaikos gibi önemli takımlarında unutulmaz maçlarda görev aldı. 
     ''Mula'', İsveç'teki Avrupa Şampiyonası'nda maç başına 4 asist ve 16.5 sayı ortalamalarıyla Hırvatistan Milli Takımı'nın en iyi oyuncusu olmuştu. 
     Hırvatistan Basketbol Federasyonu, Hırvat oyuncuyu milli takımda bir süre daha oynaması için ikna etmeye çalışıyor. 
     
</TEXT>
</DOC>
