<DOC>
<DOCNO> 157089 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/16/son/soneko29.html </URL>
<DATE> 2003/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Başkent Elektrik Dağıtım da süreyi uzatmayacağını açıkladı 
</HEADLINE>
<TEXT>

     Başkent Elektrik Dağıtım, elektrik borçlarını ödemede kolaylık getiren uygulamada sürenin 20 Mayıs tarihinde dolduğunu belirterek, bu sürenin tekrar uzatılmasının söz konusu olmadığını bildirdi. 
     Başkent Elektrik Dağıtım'dan yapılan açıklamada, alacakların tasfiyesine ilişkin karar gereği borçlu abonelerin faizleri affedilerek peşin ödeyenlere yıllık toptan eşya fiyatları endeksi TEFE oranında indirim yapılması, taksitli ödemelerde TEFE oranında uygulama yapıldığı hatırlatıldı. 
     20 Mayıs tarihinde dolan sürenin uzatımının söz konusu olmadığı, son günlerde olabilecek yığılmaları önlemek için hafta sonu ve bayram tatili günlerinde tüm veznelerin açık tutulacağını belirtilen açıklamada, şöyle denildi 
     ''Bu nedenle, 17-18 Mayıs 2003 Cumartesi ve Pazar günü ile 19 Mayıs Atatürk'ü Anma ve Gençlik ve Spor Bayramı nedeniyle tatil olan 19 Mayıs 2003 Pazartesi günü veznelerimiz açık olup abonelerimizin peşinatları bu tatil günlerinde de tahsil edilecek.'' 
     
</TEXT>
</DOC>
