<DOC>
<DOCNO> 193151 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/04/guncel/gun07.html </URL>
<DATE> 2003/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Trilyonlar çöpe 
</HEADLINE>
<TEXT>

   Sağlık Bakanlığı, envanter çalışmasıyla 395 'gereksiz' yatırımı iptal ederek 300 trilyon lira kaynak sağladı 
      ŞÜKRAN ÖZÇAKMAK İstanbul 
   
   Sağlık Bakanlığı Araştırma ve Koordinasyon Kurulu Başkanlığı APK tarafından yapılan Türkiye'nin sağlık envanteri çalışması, politik yolla yapılan yatırım savurganlığını ortaya çıkardı. Bakanlık, bu envanter çalışmasıyla 395 gereksiz yatırımı 45'i hastane, 129'u sağlık ocağı iptal ederek 300 trilyon lira kaynak sağladı. Şimdi de ihtiyaç olmadığı halde inşaatı belli oranda tamamlanmış olan hastane ve sağlık ocaklarını farklı kurumlara devretmenin yollarını arayıp 250 trilyon liralık daha tasaruf planlıyor. 
   Türkiye'yi yatırım çöplüğü haline getiren çarpıcı örneklerden birkaçı şöyle 
   1995'te projelendirilen 150 yataklı Tire Devlet Hastanesi'nin yıllık ödeneği 100 milyar lira. Yüzde 3'ü tamamlandıktan sonra zeminin uygun olmadığı basık ortaya çıktı. Bitmesi için 5 trilyon lira gerekiyordu. İptaline karar verildi. 
   Mardin'in Ömerli ilçesindeki Alıçlı Sağlık Evi 16 yıl önce projelendirildi. Binanın yüzde 40'ı tamamlandıktan sonra inşaatın Botaş boru hattı üzerinde olduğu fark edildi. İnşaat durduruldu. 
   
   İPTAL EDİLEN HASTANELER 
   1995'te Sincan Devlet Hastanesi'ne 66 yataklı ek bina yapılmasına karar verildi. Mevcut binadaki yatakların doluluk oranı yüzde 44.6'ydı. 250 milyar lira ödenekle ek bina inşaatına başlandı ve inşaatın yüzde 60'ı tamamlandıktan sonra gereksiz olduğu ortaya çıktı. 
   1999'da projelendirilen 50 yataklı Kaş Devlet Hastanesi inşaatı da ilçede mevcut hastanede yatak işgalinin çok az olması 17.9 nedeniyle iptal edildi. 
   
   Kurum arayan binalar    Yalnızca Kastamonu'da ihtiyaç olmadığı halde projelendirilen 22 hastane ve sağlık ocağı inşaatı iptal dedildi. İhalesi yapılmayanların dışında kalan ve başka bir kuruma devredilmesi planlanan Kastamonu'daki hastaneler şunlar 
   Azdavay, Daday, İnebolu, İhsangazi, Seydiler hastaneleri 
   
   İhtiyaç olmadığı halde projelendirilen ve inşaatın belli bir kısmı tamamlandığı için iptal edilemeyen, bir başka kuruma devredilmesi planlanan hastanelerin bağzıları şunlar 
   Kangal Devlet Hastanesi 50 yataklı ,200 yataklı Kalecik Ruh ve Sinir Hastalıkları Hastanesi,50 yataklı Diyarbakır Hani Devlet Hastanesi,Gölbaşı Devlet Hastanesi,25 yataklı Burdur Çavdır Sağlık Merkezi,75'i tamamlanan Hatay Reyhanlı Devlet Hastanesi,50 yataklı Hatay Ezin Devlet Hastanesi, Çankırı Bayramören Devlet Hastanesi, Isparta Şakirağaç Göğüs Hastanesi 100 yataklı ve Tarım veya Adalet Bakanlığı'na devri düşünülmekte , 30 yataklı Çatalca Binkılıç Devlet Hastanesi,Kastamonu Seydiler Devlet Hastanesi Devredilecek kurum bulunamazsa A tipi hastane olacak . 
   
   
   
</TEXT>
</DOC>
