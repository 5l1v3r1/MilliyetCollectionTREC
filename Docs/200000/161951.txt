<DOC>
<DOCNO> 161951 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/09/yazar/pulur.html </URL>
<DATE> 2003/06/09/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
"46 Demokratı"nın dediği çıkıyor... 
</HEADLINE>
<TEXT>

     "Tayyip Erdoğan'ın partisine oy verecek misiniz " 
     O günlerde, başta birtakım erbab - ı kalem, öyle "Tayyip rüzgarı" estiriyorlardı ki .. 
     "46 Demokratı" başını salladı 
     "Vermem " 
     "Niye, bak adamlar biz Demokrat Parti'nin devamıyız, demeye getiriyorlar." 
     Hayır, o kararlıydı 
     "Vermem, bunlar rahat durmaz " 
     
     EVET, rahat durmadılar, durmayacaklar da, önce ormanları, arkadan kıyıları yağmalatmaya hazırlar, ellerinden gelse her apartmanda bir mescit açacaklar, hele, Allah selamet versin Meclis Başkanı bir alem, Japonya'ya gidiyor Tokyo camiini çok beğeniyor, "İnşallah, bin gün Japonlar da Müslüman olurlar " diyor. 
     Japonların Müslüman olup olmayacağını bilemeyiz ama, yarın bir başka devletin Katolik Meclis Başkanı gelse, İstanbul'daki bir kiliseyi gezip "İnşallah bir gün Türkler de Hırıstiyan olur " dese, ne yapacağız 
     Evet, "46 Demokratı"nın dedikleri doğru çıkıyor 
     "Bunlar rahat durmaz " 
     
     GEÇEN gün Ümit Zileli, yedi ayda yapılanları satırbaşlarıyla sıralıyordu 
     "Türban devletin zirvesine kadar sokuldu. Büyük tepki alınca zirveden vazgeçildi ama, Meclis'e, Ankara Palas'a bakanlıklara iyice yerleştirildi. 
     - Cumhuriyet tarihinde ilk kez, cuma namazı, Başbakan'ın resmi programında yer aldı. 
     - İş Yasası'nda tatil günü serbest bırakıldı, dileyen cuma günü de tatil ilan edecek. 
     - Binlerce insan, 61 yaşında emekliye sevk edildi, Anayasa Mahkemesi yasayı iptal etti, ama atı alan Üsküdar'ı geçti. 
     - Cumhuriyet arşivinin başına El Ezher mezunu biri getirildi." 
     
     BU örnekler çoğaltılabilir, çoğalacaktır da... 
     Hele, CHP gibi bir muhalefet partisi olursa... 
     Hani, Osmanlı paşası bütün silahları yasaklamış, av tüfekleri dahil... 
     Köylünün biri dağ yolunda oturmuş nefesleniyor, bakmış yanı başında bir keklik ötüyor "Ah tüfeğim olsaydı " diye içinden geçirmiş 
     "Öt gidinin kekliği, öt Celal Paşa gibi arkan oldukça " 
     Tayyip Erdoğan da, daha çok esip gürler arkasında CHP gibi bir muhalefet oldukça... 
     
     

</TEXT>
</DOC>
