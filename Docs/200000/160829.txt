<DOC>
<DOCNO> 160829 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/03/son/sonspo17.html </URL>
<DATE> 2003/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Gençlerbirliği'nin yeni kalecisi Kerem mutlu... 
</HEADLINE>
<TEXT>

     Gençlerbirliği'nin bugün Galatasaray'dan transfer ettiği kaleci Kerem İnan, Türkiye'nin en iyi üç kulübünden birine geldiğini söyledi. 
     Beştepe İlhan Cavcav Tesisleri'nde düzenlenen törenle 3 yıllık sözleşmeye imza atan kaleci Kerem, yaptığı açıklamada, hedefleri olan bir kulüp olması nedeniyle Gençlerbirliği'ni tercih ettiğini belirtti. 
     Kendisinin de hedeflerinin bulunduğunu ve bunları gerçekleştirebilmesi açısından Gençlerbirliği'ne transferinin çok önemli bir adım olduğunu vurgulayan Kerem İnan, şöyle devam etti 
     ''Gençlerbirliği'nin kalecisi Gökhan'ı da Ümit Milli Takım'dan tanıyorum. Aramızda dostça bir rekabet olacaktır. Bu sezon Galatasaray'da oynama şansını bulamadım. Ancak, Galatasaray gibi köklü bir kulübün altyapısından yetiştim. Bu da benim avantajım. Burada Ersun Yanal hoca hangimize görev verirse en iyi şekilde yapacağımıza kimsenin kuşkusu olmasın. İkimiz de kaliteli kalecileriz.'' 
     
</TEXT>
</DOC>
