<DOC>
<DOCNO> 180762 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/06/son/sontur15.html </URL>
<DATE> 2003/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Kendini yaralayarak uyuşturucu iğne istedi 
</HEADLINE>
<TEXT>

     Antalya Devlet Hastanesi'ne gelen madde bağımlısı 2 kardeşten biri kendini bıçakla yaralayarak, uyuşturucu iğne yapılmasını istedi. 
     Alınan bilgiye göre, M.B. ve E.B. adlı madde bağımlısı 2 kardeş Etiler Mahallesi'nde bir taksiye binerek Antalya Devlet Hastanesi'ne geldiler. Gençlerden M.B. bağırıp, çağırarak, uyuşturucu iğne yapılmasını isterken, elindeki bıçakla kendisini yaraladı. Bu sırada yanındaki kardeşi E.B. de boğazına bıçak dayayarak, ağabeyinden eyleminin sona erdirmesini istedi. 
     Bu arada olay yerine gelen polis ekipleri iğne yapılmasını isteyen madde bağımlısı M.B'yi ikna etmeyi başardılar. 
     Yaralı olan ve Acil Servis'e getirilen M.B. tedavisi yapıldıktan sonra kardeşiyle birlikte tarafından polis merkezine götürüldü. 
     Öte yandan, 2 kardeşi Antalya Devlet Hastanesi'ne getiren kimliği öğrenilemeyen taksi şoförü ifadesine başvurulmak üzere polis merkezine götürülmek istendi. Taksi sürücüsü, olayla ilgili olmadığını söyleyerek, polis merkezine gitmekte direndi. Gençlerden korktuğunu belirten taksi şoförü, korkusu nedeniyle aracında satır taşıdığını da söyledi. 
     Kısa süre sonra polis merkezinde rahatsızlanan madde bağımlısı M.B. aynı taksiyle kardeşi tarafından yeniden Devlet Hastanesi'ne getirilerek tedavi altına alındı. 
     
</TEXT>
</DOC>
