<DOC>
<DOCNO> 169473 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/15/yasam/yas05.html </URL>
<DATE> 2003/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
'Menopoz geciktirici' yakında 
</HEADLINE>
<TEXT>

Kadınların korkulu rüyası erken menopozun gen eksikliğinden kaynaklandığı belirtildi. Bilim adamlarına göre sıra geciktiricide 
     DIŞ HABERLER SERVİSİ 

     KADINLARIN erken menopoza girmesine neden olabilecek genetik bozukluk, bilim adamları tarafından tespit edildi. Yeni buluş sayesinde, menopoz geciktiren doğum kontrol hapları geliştirilebilir. Boston Kadın Hastanesi'nde yürütülen araştırma, FOXO3a adı verilen bir genin eksikliğinin, yumurtaların çok erken harekete geçmesine ve çabuk tüketilmesine, dolayısıyla da erken menopoza yol açtığını ortaya koydu. 
     ARAŞTIRMA sonuçlarına göre, yumurtaların hareketlerinin çok hızlı olması, yumurtalığın erken yaşta iflas etmesine yol açıyor. Bu durumda da 30'lu yaşlarda menopoza rastlanabiliyor. Bilim adamları, elde edilen bulgular sayesinde, hem yumurtaların hareketlerini yavaşlatarak doğum kontrolüne yardımcı olan, hem de menopozu geciktiren bir ilacın geliştirilmesinin yolunun açıldığına dikkat çekiyor. 
     

</TEXT>
</DOC>
