<DOC>
<DOCNO> 183083 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/18/yazar/asik.html </URL>
<DATE> 2003/09/18/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Ceza tasarısı... 
</HEADLINE>
<TEXT>

   
   Meclis'e gönderilmek üzere hazırlığı yapılan yeni bir Ceza Yasası tasarısı var. Başbakan Erdoğan ve Adalet Bakanı Cemil Çiçek bu tasarıyı öven sözler sarfedi- yor. Acaba nasıl bir tasarı bu 
   Düşünce Suçuna Karşı Girişim'in sözcüsü Şanar Yurdatapan, yakında TBMM'ye sevk edilecek olan Ceza Yasası tasarısı ile ilgili diyor ki 
   - Ben hukukçu değilim ama bu ceza yasası tasarısını anlamak için hukukçu olmaya gerek yok. Eğer 499 maddelik bu tasarı bu şekilde Meclis'ten geçerse 7 paketle getirilen idamın kaldırılması hariç olumlu ne varsa dolaylı yoldan geri alınacak. Bir insan düşüncesinden dolayı müebbed hapse bile mahk m olabilecek... Bu tasarının acele geri çekilmesi lazım... 
   
   "Kendi davası için dövüşmeyen, dövüşür düşmanının davası için." 
   Bertolt Brecht 
   
   CHP Genel Başkanlığına adaylığını koyacağını açıklayan Bedri Baykam 
   - İlk hedefim solu birleştirmek, demiş... 
   Sen Deniz Baykal'ı o koltuktan indir sola en büyük hizmeti yaparsın... 
   Haldun Ertem 
   
   Bedava alkış...    Ankara'nın Pursaklar ilçesinde bir ilköğretim okulunun 5'inci sınıfı... Öğretmen öğrencilere ücretsiz kitapları dağıtıyor. Dağıtım tamamlandıktan sonra Başbakan ve Milli Eğitim Bakanı'nın kitapların içinden çıkan mesajlarını okutuyor. Peşinden 
   - Hadi bakalım çocuklar, diyor, şimdi hep beraber alkışlayalım... 
   Çocuklar alkışlıyor... 
   Görüyorsunuz bedava kitaplar nasıl da işe yarıyor... 
   Acaba daha kaç okulda buna benzer komediler yaşandı 
   
   Aratşırma socunu    Cmabridge Üinversitesinde yaıpaln bir arşaıtrmaya gröe, bir kleimedkei hafrlrein hnagi sıarda didizlikleri dğeil, ilk ve son hafrlrein dğoru yedre olamalrı öenm tşamıatkadır. Geirsi taammen kamradaşır ve ynie de surosnuz olraak okubanilir. Buunn sbeebi isnan benyinin her hafri tek tek dieğl kemileelri bir btüün oralak omukadısır. 
   İnternetten 
   
   Öğretmene Say'gı    Müzik Eğitimcileri Derneği, yani kısa adıyla MÜZED... 5 bine yakın üyesi var, kasasında ise şu anda sadece 200 milyon lirası... Başkanı, ünlü müzisyenimiz Fazıl Say'ın babası Ahmet Say. Baba, oğlundan rica etmiş, "Dört yıldır Ankara'da konser vermiyorsun, gel, hem Ankaralı müzikseverlerin sana olan özlemini gider, hem derneğimize biraz katkıda bulun" demiş... "Seve seve" diyen Fazıl Say 22 Eylül Pazartesi günü Milli Eğitim Bakanlığı Şura Salonu'nda Ankaralı müzikseverlerle buluşuyor. 
   Resitalin davetiyeleri Diapason, Dost, Arkadaş, Ada Koru Mesa Plaza ve Armada Remzi Kitabevi'nden edinilebiliyor. 
   
   
   Bizim sanayi burjuvazisinin kendine güveni yoktur. 
   Siz hiç yerli malı otomobil ve beyaz eşya kullanan sanayici gördünüz mü 
   Akif Kökçe 
   
   Ekonomide büyüme devam ederken işsizlik de artıyormuş. 
   Demek ki çalışmadan üretmenin yolunu bulduk... 
   Arif Ayhan 
   
   İmam hatipler...    İmam hatip liseleriyle ilgili yeni yönetmelikte bu okullara "Hem mesleğe hem de yükseköğretim programlarına hazırlama" niteliği kazandırılması öngörülüyor. Haber dün Hürriyet'teydi. 
   Konuyu dün İstanbul Üniversitesi Rektör Yardımcısı Prof. Nur Serter'le görüştük... Sayın Serter bize Hüseyin Çelik'in geçtiğimiz haftalarda Taha Akyol ile CNN'de yaptığı konuşmada sarf ettiği bir cümleyi anımsattı 
   "İmam hatip liseleri imam yetiştiren okullar değildir çünkü Türkiye'de imamların artık ilahiyat fakültelerinden mezun olması gerekir..." 
   Hüseyin Çelik'in bu sözleri üzerine Prof. Serter şöyle diyor 
   - İmam hatipler meslek okulu statüsü içinde kurulmuş okullardır. Eğer meslek elemanı yetiştirmeyeceklerse kapatılmaları ve düz liseye dönüştürülmeleri gerekir. Diyanet İşleri bu durumda ilahiyat fakültesi mezunlarını imamlığa tayin ederek daha nitelikli hizmet sağlamış olur... 
   Prof. Serter ekliyor 
   - Eğer imam hatip liseleri imam yetiştirmeyecekse Tevhidi Tedrisat Kanunu'na aykırı din eğitimi veren alternatif orta öğretim kurumları haline gelir... 
   
   MİLLİYET İnternet...    Süperpoligon internet sitesi hangi gazetenin internet sitesinin daha çok okunduğuna ilişkin bir anket düzenlemiş... 
   Milliyet internet sitesi, yüzde 24.2 ile en çok izlenen site durumunda... 
   Milliyet'i yüzde 15.4 ile Star izliyor. 
   Türkiye üçüncü, Sabah dördüncü... 
   Milliyet internet sitesi ayrıca Türkiye'deki haber sitelerinin de en çok izleneni... Siteyi büyük titizlik ve çabayla hazırlayan Ercüment İşleyen ve yardımcılarını kutluyoruz. 
   
   Şiir...    O nane likörüne bayılırdı ama ben onu sıcacık bir kahvenin dumanına benzettim, o da beni birine benzetmiş olmalı ki, tuttu aşk derdine düştü, şimdiyse terk etme sevdasında. 
   Haydar Ergülen 
   
   Bize de sorsanız...    Tayyip Erdoğan ve Abdullah Gül'ün ağzından sık sık duyduğumuz bir söylemi önceki akşam haberlerde Milli Savunma Vecdi Gönül de tekrarladı 
   - Asker gönderme konusunda Irak halkının görüşünü dikkate alacağız. 
   Okurumuz Güçlü Akyürek soruyor 
   - Hükümet acaba çocuklarını tehlikeye atan Türk halkının görüşünü almayı da düşünüyor mu 
   Hemen tüm anketlerde halkın en az yüzde 65'i Irak'a asker gönderilmesini istemiyor... Ancak hükümet ülkeyi bu belanın içine sokmak için çırpınıyor. Neden Kimse kusura bakmasın... "Amerika'ya yaranma" dışında tutarlı başka neden göremiyoruz... 
   
      
   
</TEXT>
</DOC>
