<DOC>
<DOCNO> 193446 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/05/son/sondun03.html </URL>
<DATE> 2003/11/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush'a "hayır" diyenler destekleyenleri geçti 
</HEADLINE>
<TEXT>

     ABD'de, gelecek yıl yapılacak başkanlık seçimlerinde Başkan George Bush'a oy vermeyeceklerini açıklayanların oranı yüzde 44'e yükselirken, Bush'u yeniden başkan seçeceklerini söyleyenlerin oranı yüzde 38'de kaldı. 
     ''Marist College's İnstitute for Public Opinion'' adlı kuruluş tarafından yapılan nabız yoklaması, geçen nisan ayında yapılan yoklamaya oranla büyük değişiklikler gösteriyor. O tarihte Bush'a oy vereceklerin oranı yüzde 40, vermeyeceklerin oranı ise yüzde 30 olarak belirlenmişti. 
     Son nabız yoklaması, Bush'un yaptığı işleri beğenenlerin oranının yüzde 70'den yüzde 'e düştüğünü ortaya koydu. 
     Buna karşın Demokrat Partililer, 2004 seçimlerinde Bush'un karşısına partinin adayı olarak kimi çıkaracakları konusunda henüz görüş birliğine varamadılar. 
     Demokrat seçmenlerin yüzde 16'sı Howard Dean'in aday olmasını isterken, yüzde 12'si Joe Liebermann'ı, yüzde 10'u ise Dick Gephardt'ı destekliyor. 
     
</TEXT>
</DOC>
