<DOC>
<DOCNO> 150555 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/17/son/sontur29.html </URL>
<DATE> 2003/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Ana- kız kendi evlerini yakmak suçundan yargılanıyor 
</HEADLINE>
<TEXT>

     Eskişehir'de evlerini satmak isteyen eşi Yılmaz Biçkin'e sinirlendiği için oturdukları evi kasten yaktıkları öne sürülen 35 yaşındaki Nevri Biçkin ile kızı, 17 yaşındaki B.G. için 6 yıla kadar hapis cezası istendi. 
     Geçen Aralık ayında Bahçelievler Mahallesi Kolat Sokak'ta Nevri Biçkin'in oturduğu evde yangın çıktı. İtfaiye ekiplerinin söndürdüğü yangında evde büyük zarar meydana geldi. 48 yaşındaki Yılmaz Biçkin, evi eşi Nevri Biçkin ile üvey kızı B.G.'nin yaktığını öne sürerek şikayetçi oldu. Bunun üzerine Nevri Biçkin ile kızı B.G. hakkında Ağır Ceza Mahkemesi'nde kasten yangın çıkarmak' suçundan dava açıldı. 
     Ağır Ceza Mhkemesi'nde dün yapılan duruşmaya tutuksuz sanıklar Nevri Biçkin ile kızı B.G. katıldı. Yılmaz Biçkin'in katılmadığı duruşmada ana-kız suçlamaları kabul etmedi. Nevri Biçkin, Oturduğumuz ev, ikinci eşim Yılmaz Biçkin ile ikimizin adına kayıtlı. apudaki hissenin yarısı benim. Yılmaz, evi satmak istiyordu. Ben karşı çıkıyordum. Bu nedenle sürekli tartışıyorduk. Eşim olaydan 1 gün önce kızım Burcu'yu evden kovdu. Ertesi gün mutfaktaki ocağa çaydanlığı koymuştum. Unutup dışarı çıktım, eve geldiğimde yangın çıktığını gördüm ve hemen itfaiyeye haber verdim. Ben ve kızım kasıtlı olarak yangın çıkarmış değiliz'' diye konuştu. 
     Duruşmaya katılmayan Yılmaz Bikçin daha önce cumhuriyet savcılığına verdiği ifadesinde, eşi ve üvey kızının kasten evi yaktıklarını ileri sürdü. Yılmaz Biçkin ifadesinde, Evi kasıtlı olarak yaktılar. Otomobilimin 4 lastiğini de bıçakla kestiler. Kendilerinden davacıyım'' dedi. 
     Dava, tanıkların dinlenmesi için ertelendi. 
     
</TEXT>
</DOC>
