<DOC>
<DOCNO> 178993 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/29/son/sonspo27.html </URL>
<DATE> 2003/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizlispor - Beşiktaş 2-3 
</HEADLINE>
<TEXT>

     Denizlispor kendi sahasında oynadığı maçta Beşiktaş'a 3-2 yenildi. 
     Denizlispor, kazanmak için çıktığı maçta, bulduğu fırsatları değerlendiremedi. Buna karşın Beşiktaş ilk tehlikeli atağında golü buldu. Siyah-beyazlı ekip, Kratochvil'in kendi kalesine attığı golle de iyice rahatladı. 
     Lucesku, bu maçta Sergen, Tümer, Ahmet Dursun ve Zago'yu yedek kulübesine çekerken, Sinan, Emre Aşık ve Pancu'yu ilk 11'de sahaya sürdü. 
     Orta alanı kalabalık tutarak Denizlispor'u durdurmak isteyen Lucescu'nun bu planı, ilk yarıda tuttu. Denizlispor ise yakaladığı fırsatları cömertçe harcayınca ilk yarıyı yenik kapatmak zorunda kaldı. 
     
     İLK YARI 

     10. dakikada Denizlispor atağında Timuçin ceza sahası içinde Ömer Rıza'yı topla buluşturdu. Bu futbolcunun çaprazdan vuruşunda top auta çıktı. 
     15. dakikada, Denizlispor atağında Mustafa Keçeli, ceza sahası içinde topla buluştu ancak uygun pozisyonda topu üsten dışarı gönderdi. 
     17. dakikada, Beşiktaş'ın golü geldi. Gunti'nin arapasında Denizlispor defansının ofsayt gerekçesiyle duraklamasından yararlanarak hareketlenen Kaan Dobra ceza alanı içerisinde topla buluştu ve kaleci Süleymanou'nun altından meşin yuvarlağı filelere gönderdi 1-0. 
     21. dakikada, Beşiktaş atağında, Kaan Dobra topu ortaladı, Ahmet Hassan'ın vuruşunda top kaleci Süleymanou'da kaldı. 
     33. dakikada, Beşiktaş farkı 2'ye çıkardı. Bu dakikada İbrahim'in soldan taşıyarak kale sahasına gönderdiği topu, Kratochvil ters bir vuruşla kendi kalesine gönderdi 2-0. 
     35. dakikada Timuçin, Emre Aşık'tan kaptığı topla hareketlendi. Defansla mücadelesi sırasında yere düşünce, Levent topu Mustafa Tekeli'ye aktardı. Bu futbolcu ise topu, altı pastan auta gönderdi. 
     36. dakikada Özgür'ün ortasında Timuçin topu, kaleci Cordoba'nın üzerinden aşırttı, ancak top direği sıyıyarak auta gitti. 
     40. dakikada Kaan Dobra'nın kaleye gönderdiği topu, Süleymanou son anda kornere çeldi. 
     45. dakikada, hakem Selcuk Dereli, kötü tezahürat nedeniyle 1 numaralı anonsu yaptırdı. 
     Karşılaşmanın ilk yarısı Beşiktaş'ın 2-0'lık üstünlüğüyle tamamlandı. 
     
     İkinci yarı 

     Maçın ikinci yarısına Denizlispor Ersen Martin'in yerine Cafer, Beşiktaş ise Ronaldo'nun yerine Zago, Ahmet Hassan'ın yerine de Sergen'i alarak başladı. Sergen'in orta alanda oyunu yönlendirmesi, bu yarıda Beşiktaş'a oyun üstünlüğü de getirdi. 
     46. dakikada tribünlerden yükselen kötü tezahurat nedeniyle hakem Selçuk Dereli iki numaralı anonsu yaptırdı. 
     47. dakikada Beşiktaş farkı üçe çıkardı. Bu dakikada Pancu'nun sol kanattan taşıyıp ortaladığı topa Denizlispor defansı müdahale edemeyince Sergen kafayla topu Denizlispor filelerine gönderdi 3-0. 
     52. dakikada Maçın hakemi Selçuk Dereli bir kez daha anons yaptırdı. Başına isabet eden pet şişe nedeniyle dört numaralı anonsla tribünlerdeki Denizlispor taraftarları bir kez daha uyarıldı. 
     72. dakikada Denizlispor atağında Coşkun'un önüne bıraktığı topta, Miikka vuruşunu yaptı, kaleye yönelen topu Zago çeldi ve defans tehlikeyi uzaklaştırdı. 
     77. dakikada Beşiktaş atağında ceza sahasında topla buluşan Sinan, vuruşunu yaptı, ancak top kaleci Süleymanou'da kaldı. 
     82. dakikada Denizlispor defansının ofsayt diye duraklamasından yararlanan Ahmet Dursun, kaleci ile karşı karşıya kaldı. Bu futbolcunun vuruşunda Süleymanau, topu kornere çeldi. 
     89. dakikada Denizlispor golünü buldu. Bu dakikada Emre Aşık ceza sahasına girerken Coşkun'u düşürdü. Hakem Selçuk Dereli penaltı noktasını gösterdi, atışı kullanan İsmet topu köşeden filelere yolladı ve skoru 3-1'e getirdi. 
     Maçın uzatma bölümleri oynanırken kazanılan serbest vuruşu Timuçin kullandı. Bu futbolcunun Beşiktaş ceza alınana gönderdiği topa Beşiktaş defansı müdahale edemeyince topu, Kratochvil kafayla Beşiktaş filelerine gönderdi ve skoru 3-2 yaptı. 
     Karşılaşmada başka gol olmadı ve Beşiktaş Denizlispor deplasmanından 3-2'lik galibiyetle ayrıldı. 
     Stat Denizli Atatürk Hakemler Selçuk Dereli x, Ekrem Tan xx, Hakan Yavuz xx Denizlispor Süleymanou x, Mustafa Kekeli x, Servet x, Dk. 50 Çağdaş xxx , Kratochvil xx, Özgür xx, Miikka xx, Levent x, İsmet xx, Timuçin xxx, Ömer Rıza x, Dk. 66 Coşkun x , Ersen Martin x, Dk. 46 Cafer x 
     Beşiktaş Cordoba xx, Emre Aşık xx, Ronaldo xx, Dk. 46 Zago xx , Ahmet Yıldırım xxx, Guinti xxx, Tayfur xx, Kaan Dobra xxx, Pancu x, Dk. 58 Ahmet Dursun xx , İbrahim xxx, Ahmet Hassan xx, Dk. 46 Sergen xxx , Sinan xx Goller Dk. 17 Kaan Dobra, Dk. 33 Kratochvil kk , Dk. 47 Sergen, Dk. 89 İsmet penaltı , Dk. 90 Kratochvil Sarı Kartlar Dk. 28 Levent, Dk. 41 İsmet, Dk. 79 Cafer Denizlispor , Dk. 85 Kaan Dobra, Dk. 89 Emre Aşık Beşiktaş 
     
</TEXT>
</DOC>
