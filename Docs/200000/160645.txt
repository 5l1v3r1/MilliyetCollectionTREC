<DOC>
<DOCNO> 160645 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/03/ekonomi/eko05.html </URL>
<DATE> 2003/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Hedefler değişti... 
</HEADLINE>
<TEXT>

     ANKARA Milliyet 

     Devlet Bakanı Ali Babacan, döviz gelir ve giderini gösteren 'cari denge'de 3.7 milyar dolarlık açık tahmininin revize edilerek 6.1 milyar dolara çekildiğini, dış ticaretin yanı sıra Irak Savaşı'nın etkileri nedeni ile turizm hedeflerinin de değiştirildildiğini söyledi. 
     Turizm geliri hedefi 7.9 milyar dolara düşürülürken ihracat hedefi 40.6 milyar, ithalat 55.4 milyar dolara yükseltildi. IMF ile beşinci gözden geçirme çalışmalarına ilişkin bilgi veren Babacan, yapısal reform programındaki bazı sapmaların doğal sürecin zorlanmamasından kaynaklandığını belirtti ve '15 günde 15 yasa' yaklaşımı sakıncalı. Düzeltmek eziyet oluyor" dedi. 
     
     Sosyal güvenlik ön şartı 
     5'inci Gözden Geçirme'nin tamamlanabilmesi için sosyal güvenlik yasalarının Meclis'ten geçmesinin ön koşul olduğunu da belirten Babacan, "Özellikle SSK, Bağ - Kur ve İş - Kur tasarılarının çok kısa zamanda yasalaşması büyük önem arz ediyor" dedi. Babacan, niyet mektubunun yazımına da başlandığını ve haziran ortasında IMF'ye gönderileceğini söyledi. 
     
Cari açık tahmini 6.1 milyar dolar İhracat 39.4 40.6 İthalat 53.8 55.4 Turizm 8.5 7.9 Cari açık 3.7 6.1      

</TEXT>
</DOC>
