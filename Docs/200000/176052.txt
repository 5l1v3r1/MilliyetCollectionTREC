<DOC>
<DOCNO> 176052 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/16/magazin/mag02.html </URL>
<DATE> 2003/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Bermuda aşk üçgeni 
</HEADLINE>
<TEXT>

   Helin Avşar, kesin olarak ayrıldığı Erdinç Acar'la iki yerde birden karşılaştı. Üstelik, yeni sevgili Hande Demir de aynı kulüpteydi 
      DENİZ ALTUNTAŞ 
   
   HELİN Avşar ile Erdinç Acar'ın 2 yıllık ilişkisi geçen ay sona erdi. Ayrılığın ardından Acar önce Nalan Çelikli ile, ardından da Hande Demir ile kısa süreli aşklar yaşadı. Helin Avşar ile Erdinç Acar önceki gece Reina'da karşılaştı. Birbirlerini görmezden gelen eski sevgililer, daha sonra Arto'nun sahneye çıktığı Club Orange'da yine karşılaştı. 
   
   Kaçamak bakışlar 
   BİRBİRLERİNDEN yaklaşık 10 metre uzakta oturan Helin Avşar ile Erdinç Acar, kaçamak bakışlarla birbirini izledi. Erdinç Acar'ın yeni sevgilisi Hande Demir ise bir masa ileride Eda Modoğlu ile eğlendi. Demir, gece boyunca Erdinç Acar'ın yanına gitmedi. Ancak Demir barın çıkışında bindiği taksiden Laila'nın önünde indi ve Erdinç Acar'ın kullandığı cipe bindi. 
   
   
</TEXT>
</DOC>
