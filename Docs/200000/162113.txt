<DOC>
<DOCNO> 162113 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/10/astro/index.html </URL>
<DATE> 2003/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Engeller aşılıyor 
</HEADLINE>
<TEXT>

     Gün içinde hızlı hareket etmek çok daha kolay. Entelektüel uğraşlar, eğitimle ilgili çalışmalar destekleniyor. Düşüncelerimizi iyi ifade edebileceğimiz bir gündeyiz. Koç’lar başkalarının düşüncelerinden ve yapıcı tekliflerinden yarar sağlayabilirler. Hızlı karar almak ve harekete geçmek mümkün. İlişkilerde akıcı enerjiler var. Boğa’lar işle ilgili ilerlemeler yapabilirler. Detay gerektiren işlerde başarı var. Bu arada eski sorunların da hafiflediğini görebilirler. İkizler için başarı çok kolay gelecek. Sözleri ile etkinler ve değişikliklere gidebilirler. İnandırıcı olmaları sayesinde etkin durumdalar. Yengeç’ler biraz yorulsalar da sonunda istediklerini elde edebilirler. Ev ve güvenlikle ilgili konularda yapıcı sonuçlar söz konusu. Aslan’lar düşünsel konularda hareketli bir gündeler. Yeni haberlerle harekete geçebilirler. Olumlu bir düşünce içindeler. Kardeşlerle de ilişkiler akıcı olacak. Başak’lar bugün maddi konularda başarılı olabilirler. Kendilerine yeni kaynaklar yaratabilirler. Bu arada birikimleri de iyi değerlendirmek mümkün. 
     Terazi’ler duygusal konularda kendilerini cesur biçimde ortaya koyabilirler. Yenilik yapmak ve sosyal alanda faaliyetler açısından akıcı bir gündeler. Akrep’ler geçmişe ait konular hakkında çok şey öğrenebilirler. Duygusal alanda bir temizlenme içindeler. Sezgileri sayesinde hata yapmaktan kurtulabilirler. Yay’lar ortaklaşa konular, grup çalışmaları bakımdan hızlı ve yeniliklerle dolu bir gündeler. Olaylar beklentilerinin üstünde hızlı akabilir. Oğlak’lar biraz çaba ile pek çok şeyi değiştirebilirler. İş hayatında üstlerle ilişkilere olumlu bakabilirler. Sosyal alanda da yeni girişimler mümkün. Kova’nın keyfi yerinde ve eğer pek boş verici davranmazsa son derece yapıcı sonuçlar elde edebilirler. Aşk hayatında da mutluluk var. Balık’lar ortaklaşa konularda şimdi daha akılcı davranabilirler. Eğer yeni maddi kaynaklara ihtiyaç söz konusuysa bunu elde etmek çok daha kolay olacak. 
     
     
     

</TEXT>
</DOC>
