<DOC>
<DOCNO> 194006 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/07/son/soneko14.html </URL>
<DATE> 2003/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Dolar 1 milyon 510 bin liraya yükseldi... 
</HEADLINE>
<TEXT>

     İstanbul serbest piyasa ve bankalararası piyasada Amerikan Doları 1 milyon 500 bin liranın üzerine çıktı. 
     Serbest piyasada dün 1 milyon 497 bin liradan kapanan dolar, bu sabah piyasa açılışında, 1 milyon 498 bin lira alış, 1 milyon 506 bin lira satış fiyatıyla işlem gördü. 
     Bankalararası piyasadaki artışa paralel olarak Kapalıçarşı'da dolar saat 10.30 itibariyle 1 milyon 505 bin lira alış, 1 milyon 510 bin lira satış seviyesine yükseldi. 
     Bankalararası piyasada dolar kotasyonlarında alışta en düşük fiyat 1 milyon 505 bin lira, en yüksek fiyat 1 milyon 508 bin lira, satışta en düşük fiyat 1 milyon 511 bin lira, en yüksek fiyat 1 milyon 514 bin lira düzeyinde bulunuyor. 
     Uzmanlar 1 milyon 510 bin lira seviyesinin kritik olduğunu belirterek, bu seviyenin yukarı kırılması halinde 1 milyon 530 bin liraya varan yükselişlerin yaşanabileceğini söylüyorlar. 
     Dolar en son 28 Ekim'de 1 milyon 524 bin lira satış fiyatı ile günü 1.5 milyon liranın üzerinde kapatmıştı. 
     Dün 1 milyon 710 bin liradan günü tamamlayan Euro da 1 milyon 723 bin lira seviyesinde işlem görüyor. 

     
</TEXT>
</DOC>
