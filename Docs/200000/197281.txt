<DOC>
<DOCNO> 197281 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/22/son/sonspo03.html </URL>
<DATE> 2003/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe ile Samsunspor, ligde yarın 53. maça çıkıyor... 
</HEADLINE>
<TEXT>

     Fenerbahçe ile Samsunspor, yarın yapacakları maçla, Birinci Süper Futbol Ligi'nde . kez karşılaşmış olacak. 
     İki takım arasında 1969-70 sezonundan itibaren oynanan 52 lig maçında Fenerbahçe 31, Samsunspor 10 kez galip geldi. 11 karşılaşmada ise taraflar birbirlerine üstünlük sağlayamadı. 
     Fenerbahçe'nin toplam 90 golüne, Samsunspor 46 golle karşılık verdi. 
     Ligde geçen sezon yapılan maçlarda Fenerbahçe deplasmanda 3-1 yendiği rakibiyle İstanbul'da 1-1 berabere kalmıştı. 
     
     SAMSUN'DAKİ MAÇLAR 
     Fenerbahçe ile Samsunspor, bundan önce Samsun'da 26 lig maçında karşılaştı. 
     Samsunspor, kendi evindeki maçlarda 8 galibiyet alırken, Fenerbahçe ise deplasmanda 1'i hükmen olmak üzere, 12 kez güldü. Taraflar 6 maçta da eşitliği bozamazken, gollerde de 38-31 sarı-lacivertli ekibin üstünlüğü bulunuyor. 
     
     FENERBAHÇE SON YILLARDA RAHAT 
     Fenerbahçe, Samsunspor deplasmanlarında son yıllarda başarılı skorlara imza atıyor. 
     Sarı-lacivertliler, Samsun 19 Mayıs Stadı'nda ligde yaptığı son 13 maçtan, 1'i hükmen olmak üzere 9'unu kazandı, 2'sinde yenildi, 2'sinde de berabere kaldı. 
     
     TARİHİ SKORLAR 
     Fenerbahçe ile Samsunspor'un lig yarışında birbirlerine karşı elde ettiği tarihi skorlar bulunuyor. 
     Fenerbahçe, 1 Mayıs 1994'te İstanbul'daki maçta rakibini 8-1 yenerek, lig tarihinin en farklı skorlu galibiyetlerinden birisine imza attı. 
     Sarı-lacivertliler ayrıca, 1998-99 sezonunda Kadıköy'deki maçtan 6-2, 1991-92 sezonunda da Samsun'daki karşılaşmadan 5-2 galip ayrıldı. Samsunspor ise güçlü rakibini 1985-86 ve 1986-87 sezonlarında üst üste Samsun 19 Mayıs Stadı'ndaki lig maçlarında 4-0 yenerek, rakibi karşısındaki en farklı skorlu galibiyetlerini elde etti. 
     
</TEXT>
</DOC>
