<DOC>
<DOCNO> 193147 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/04/guncel/gun03.html </URL>
<DATE> 2003/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Ahmet Kaya'ya mezar ev 
</HEADLINE>
<TEXT>

   Yeterli maddi destek gelmediği için anıtmezar kampanyasından vazgeçen Gülten Kaya, yaptırdığı 'Ahmet Kaya Mezar Evi'ni TIR'la Paris'e gönderdi 
      MAGAZİN SERVİSİ 
   
   Hayranları yeterli maddi destekte bulunmayınca Ahmet Kaya'nın Paris'teki mezarını eşi Gülten Kaya yaptırdı. Gülten Kaya, Ahmet Kaya'ya anıtmezar için başlatılan "Anıta Taş Taşıyoruz" kampanyasına "yok" denecek kadar az sayıda katılım olduğu için projeden vazgeçtiklerini söyledi. Gülten Kaya, mimarlar Beysun Mert, Mehmet Akif Beşkardeşler ve heykeltıraş Hale İşsever'in katkılarıyla yaptırıp TIR'la Paris'e gönderdiği "Ahmet Kaya Mezar Evi"nin açılışının 15 Kasım'da yapılacağını söyledi."Ev'i 'Pere - Lachaise' yönetiminin verdiği ölçülere göre yaptırdık" diyen Kaya şöyle konuştu "Uzunluğu iki, genişliği bir metre. Yüksekliği ise 45 cm. 'Marmara Taşı' işlenerek yapılan 'Ev'de Anadolu topraklarında var olmuş kültürlerden sembollere yer verdik." 
   
   
   
   
</TEXT>
</DOC>
