<DOC>
<DOCNO> 198904 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/01/ekonomi/eko03.html </URL>
<DATE> 2003/12/01/ </DATE>
<TIME>  </TIME>
<AUTHOR>  </AUTHOR>
<HEADLINE>
200 dolarlık kutsal CEO 
</HEADLINE>
<TEXT>

   Hindu olduğu için ofisinde bile çıplak dolaşan Fashion International'ın CEO'su Fabre, 100 milyon dolar cirolu firmadan 200 dolar maaş alıyor 
      
   Christian Fabre, Fashion International'ın CEO'su. Fransa kökenli olan Fabre, 15 yıl önce Hinduizm'i seçtikten sonra giyiniş tarzını ve adını da değiştirmiş. Fabre işe giderken çıplak hatta işyerinde de çıplak. 
   Çünkü Hintlilerin kutsal saydığı bir statü olan Saduluk makamına erişmiş ve Swami Pranavananda Brahmendra Avadhuta adını almış. 62 yaşındaki bu ilginç CEO, inançları gereği çıplak dolaşırken şirketi Kenzo, Lee Cooper, Galeries La Fayette gibi büyük firmalara 100 milyon dolarlık mal üretiyor. 
   
   Tapınak gibi ofis 
   Fabre'nin maaşı diğer CEO'lar ile karşılaştırılınca oldukça komik. 100 milyon dolarlık şirketten 200 dolar maaş alıyor. Fabre, "Benim hiçbir şeye ihtiyacım yok. Hissedarlarımın mutlu olması önemli" diyor. Fashion International'ın CEO'sunun ofisi internet bağlantısı olan bir tapınağı andırıyor. 
   
   
</TEXT>
</DOC>
