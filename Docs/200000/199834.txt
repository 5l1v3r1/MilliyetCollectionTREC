<DOC>
<DOCNO> 199834 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/04/son/sontur07.html </URL>
<DATE> 2003/12/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaralılara müdahale etmeye çalışan doktora kamyon çarptı... 
</HEADLINE>
<TEXT>

     Diyarbakır'da, trafik kazasında yaralılara müdahale etmeye çalışan Dr. Aybar İlyas Dinçer, başka bir aracın çarpması sonucu ağır yaralandı. 
     Ergani İlçesi'ne bağlı Şölen Beldesi Sağlık Ocağı'nda görev yapan Dr. Dinçer, Diyarbakır'a gelirken Geyiktepe mevkiinde, bir traktör ile otomobilin çarpışması sonucu meydana gelen kazaya tanık oldu. Dinçer, kazada yaralananlara müdahale etmek için aracını durdurdu. Yaralılara ilk müdahaleyi yaptığı sırada, Dinçer'e plakası belirlenemeyen bir kamyon çarptı. 
     Kazada, kopan kulağı Diyarbakır Devlet Hastanesi'nde dikilen Dinçer'in vücuduna toplam dikiş atıldı. Dinçer, AA muhabirine, kazadaki yaralılara müdahale ederken kamyonun kendisine çarptığını belirterek, olayı şöyle anlattı 
     ''Yol üzerindeki araçtan yaralıyı çıkardım. İkinci yaralıyı çıkarmaya çalışırken ne olduğunu anlayamadım. Kamyonun bana çarpmasıyla yere yığıldım. Diğer yaralılarla birlikte beni de hastaneye kaldırdılar. Kopan sağ kulağım, başarılı bir ameliyatla dikildi.'' 
     
</TEXT>
</DOC>
