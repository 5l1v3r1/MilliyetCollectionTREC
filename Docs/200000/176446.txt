<DOC>
<DOCNO> 176446 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/18/son/sondun02.html </URL>
<DATE> 2003/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikalı astonota uzaya tek gidiş bileti... Peki nasıl dönecek.. 
</HEADLINE>
<TEXT>

     Uluslararası Uzay İstasyonu'ndaki UUİ çalışmalar için Ekim ayında uzaya gidecek Amerikalı astronotun, Dünya'ya nasıl döneceği kesinlik kazanmadı. 
     UUİ'de görev yapacak Rus ve Amerikalı uzay adamları, 18 Ekim'de bir Soyuz aracıyla uzaya gidecek. UUİ'de 6 ay kalmaları öngörülen Amerikalı Michael Foale ve Rus Alexander Kaleri'nin geri dönecekleri Nisan ayına kadar NASA'nın yeni bir uzay mekiğini hizmete sokup, sokamayacağı henüz bilinmiyor. 
     NASA yetkilileri, yeni mekiğin 11 Mart-6 Nisan arasında hizmete gireceğini belirtiyor. 
     
     ''SİZ DELİSİNİZ'' 
     Amerikalı astronot Michael Foale, Amerikan uzay üssü Cape Caneveral'de düzenlediği basın toplantısında, ''Bazı kişiler, uzaya tek gidişli biletle giderek akıllıca davranmıyorsunuz diyorlar. Ancak şunu unutmamalıyız ki, bizi uzaya çıkaracak Soyuz aracını dönüş için de pekala kullanabiliriz'' diye konuştu. 
     Kaleri ve Foale ile birlikte uzaya gidecek İspanyol astronot Pedro Duque ise istasyonda 8 gün kaldıktan sonra, halen istasyonda bulunan Ed Lu ve Yuri Malenchenko ile birlikte Dünya'ya dönecek. 
     Foale ve Kaleri'nin, uzayda 15 deney ve ikili bir uzay yürüyüşü yapacakları bildirildi. 
     
</TEXT>
</DOC>
