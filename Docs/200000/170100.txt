<DOC>
<DOCNO> 170100 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/18/guncel/gun06a.html </URL>
<DATE> 2003/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Takım çalışması etkili ve çok yararlı 
</HEADLINE>
<TEXT>

     İSTANBUL Milliyet 

     Başarısını dokuz arkadaşıyla yaptığı düzenli çalışmaya borçlu olduğunu söyleyen ÖSS şampiyonu Emre Kacar’a eğitimcilerden de destek geldi. 
     Bahçeşehir Üniversitesi Mühendislik Fakültesi Dekanı ve Rektör Yardımcısı Prof. Ruhi Kaykayoğlu, takım çalışmasının öğrenmeyi kolaylaştırdığını belirterek şunları söyledi "Özellikle Kuzey Amerika, Japonya ve bazı Avrupa ülkelerinde bu sistem son yıllarda çok moda. Bizde daha çok bireysel çalışma yöntemi kullanılıyor. Takım çalışmalarının öğrencilere katkıları çok fazla. Takım halinde bir problemi çözmek, ortak sinerji yaratmak etkili bir öğrenim yöntemi. Özellikle matematik kimya ve fizik gibi derslerde kesinlikle uygulanmalı. Herkesin değişik beyin yapısı biraraya getiriliyor. Batıda takım çalışması ilkokullarda başlatılıyor. Proje grupları oluşturuluyor." 
     Sosyal hayattaki takımdaşlıkların da öğrencileri motive ettiğini belirten Kaykayoğlu, daha iyi bir kaynaşma ve rekabet ortamı yaratılmasının başarıyı artırdığını da vurguladı. 
     

</TEXT>
</DOC>
