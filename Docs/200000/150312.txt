<DOC>
<DOCNO> 150312 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/17/ekonomi/eko02.html </URL>
<DATE> 2003/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Piyasanın gözü faiz indiriminde 
</HEADLINE>
<TEXT>

Bono faizlerinin yüzde 58'e kadar gerilemesi yüzde 44 olan gecelik faizde iki ya da dört puan indirim olacağı beklentisini artırdı 
     EKONOMİ SERVİSİ 

     Irak'taki savaşın sona ermesiyle birlikte bono faizlerinde ve döviz kurlarında yaşanan hızlı düşüş piyasalarda Merkez Bankası'nın gecelik faizde iki ya da dört puan indirim yapacağı beklentisi yarattı. 
     Oyuncuların pozisyonlarını dövizden faize geçirmeye başlamasıyla birlikte bono faizlerinin gecelik faize yaklaşması piyasalarda Merkez Bankası'nın gecelik faizleri düşüreceği yönündeki beklentileri artırdı. Yüzde 44 olan gecelik basit faizin yıllık bileşiğinin yüzde 55'e geldiğini, bu nedenle kimsenin yüzde 58 faizli bir bonoyu alıp faizi daha da düşürerek bono riskine girmek istemediğini dile getiren uzmanlar, indirim yapılması durumunda bono piyasasında alımın hızlanacağı belirtti. Uzmanlar, indirimin 1 milyon 610 bin seviyesini gören dolara da talep yaratabileceğini, bunun da kurları bir miktar yukarı çekebileceğini ifade etti. 
     Dün 3 Mart 2004 vadeli bononun bileşiği yüzde 58.3'e geriledi. Dolar da 10 bin lira düşüşle günü 1 milyon 610 binden tamamladı. 
     


SİYASET 




















</TEXT>
</DOC>
