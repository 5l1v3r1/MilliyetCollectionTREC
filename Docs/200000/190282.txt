<DOC>
<DOCNO> 190282 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/22/ekonomi/eko10.html </URL>
<DATE> 2003/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan Erdoğan'a hortumcu sorusu Paralar nerede 
</HEADLINE>
<TEXT>

   SALİHA ÇOLAK Ankara 
   
   CHP Ardahan Milletvekili Ensar Öğüt, Başbakan Erdoğan'ın yanıtlaması istemiyle TBMM Başkanlığı'na soru önergesi vererek, hortumlanan bankalarla ilgili yasal tahsilat yapılamamasının gerekçesini sordu. 
   Öğüt, "Bankaları hortumlayarak toplumu yoksullaştırıp, açlık sınırında yaşamaya mahkum eden soyguncular belli olmasına rağmen halen kimseden tahsilat yapılamadığı için ülkemizin ekonomisi daha kötüye gitmekte" dedi. Öğüt, Erdoğan'a, "AKP hükümeti olarak niçin hortumculardan tahsilatı hızlandıracak daha etkin ve caydırıcı anlamda yasa tekliflerini Meclis'e getirmiyorsunuz " diye sordu. 
   İşe önce Meclis'ten başlanması gerektiğini vurgulayan Öğüt, dokunulmazlıkların kaldırılması konusunun Meclis gündemine getirilip getirilmeyeceğini de sordu. 
   
   
</TEXT>
</DOC>
