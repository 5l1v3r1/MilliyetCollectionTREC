<DOC>
<DOCNO> 167841 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/07/son/sonspo05.html </URL>
<DATE> 2003/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Interli Dalmat Emre gibi olmak istiyorum 
</HEADLINE>
<TEXT>

     İtalya'nın FC İnter takımında oynayan Fransız futbolcu Stephane Dalmat, La Gazzetta dello Sport gazetesine verdiği demeçte, ''Emre gibi olmak istiyorum'' dedi. 
     Gazetede bugün yeralan röportajda Dalmat, geçen sezon yaşadığı formsuzluğu ve şansızlığını üzerinden atmak istediğini, bunu yaparken de kendisine örnek olarak Emre'yi alacağını söyledi. 24 yaşındaki Fransız futbolcu ''Bugünlerde oturup düşünmemin sonucunda Emre gibi olabileceğim sonucuna vardım. İnter'deki ilk sezonunda çok fazla fiziki problemler yaşadı. Bu yıl olumlu bir sezon geçirerek, tüm gücü patladı ve klasını gösterdi'' diye konuştu. 
     Genç futbolcu, teknik direktör Cuper'in güvenini almasına rağmen buna cevap veremediğini ve bu yüzden de taraftartarlar özür dilediğini belirterek, bu sezon kendisini kanıtlayacak yeteneğe sahip olduğunu ifade etti. İtalyan basınında bazen transfer listesinde de adı geçen Dalmat, takımda kalacağını kaydetti. 
     Bu arada basında yeralan transfer iddialarında, İnter'in Van der Meyde Ajax , Kily Gonzalez Valencia , Overmans Barcelona , Pires Arsenal ve Joaquin'i Real Betis transfer etmek için görüşmelerde bulunduğu bildirildi. 
     
</TEXT>
</DOC>
