<DOC>
<DOCNO> 159879 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/30/yasam/yas04.html </URL>
<DATE> 2003/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Başkentte kan davası infazı 
</HEADLINE>
<TEXT>

15 yıllık 'aile içi' kan davası Ankara'da can aldı. Yüzlerce kişi önünde silah çeken akrabaları, Mehmet ve Berat Sabuncu'yu kurşun yağmuruna tuttu 
     ŞERİF ÇIRAY Ankara 

     Ağrı'dan Ankara'ya taşınan kan davası, başkentin merkezi Atatürk Bulvarı'nı en yoğun olduğu saatlerde kana buladı. 
     Ağrılı Dolgun ve Sabuncu aileleri arasında 15 yıldır süren kan davasında uzun süredir suskun kalan silahlar, dört yıl önce Nurettin Dolgun'un Ağrı'da vurulmasıyla yeniden ateşlenmeye başlandı. Dolgun'un intikamını almak isteyen ailesi, Ankara'da müteahhitlik yapan Mehmet Sabuncu ve Berat Sabuncu'yu öldürmeyi tasarladı. Bu amaçla Ağrı'dan gelen Erol Taş 24 ve Tuncer Dolgun 32 , aradıkları isimleri, Atatürk Bulvarı 117 numarada bulunan 'Effect' adlı mağazının giriş bölümünde dün buldu. 
     
     Biri 'izinli' asker 
     Taş ve Dolgun'un silahlarından çıkan kurşunlar, Berat Sabuncu'nun 32 olay yerinde, Mehmet Sabuncu'nun 71 kaldırıldığı hastanede ölümüne neden oldu. 
     Kurşunların, Mehmet ve Berat Sabuncu'nun baş ve vücutlarının çeşitli yerlerine isabet ettiği saptandı. 
     Olay yerinden kaçmak isteyen katil zanlılarından biri taksiye binmek isterken bir vatandaşın müdahalesi sonucu, diğeri yolun karşısına geçmeye çalışırken sivil polislerce yakalandı. Yakalanmadan önce 'Bu bizim kan davamızdı' diye bağıran Taş ve Dolgun'un üzerinden iki, öldürülen Berat Sabuncu'nun üzerinden de ruhsatlı bir silah çıktı. Taş'ın asker olduğu ve birliğinden izinli olarak ayrıldığı saptandı. 
     
Hepsi akraba      Kızılay'da işlenen cinayette vuranlar ve vurulanların akrabalık ilişkileri şaşkınlık yarattı. Dört yıl önce öldürülen Nurettin Dolgun'un, Berat Sabuncu'nun dayısı Sabuncu'yu, Dolgun'un intikamını almak için öldürenlerden Tuncer Dolgun'un da amcası olduğu ortaya çıktı. Öldürülen Mehmet ve Berat Sabuncu'nun amca - yeğen, Sabuncular'ı vuran Taş ve Dolgun'un da dayı - yeğen olduğu belirlendi. 
     

</TEXT>
</DOC>
