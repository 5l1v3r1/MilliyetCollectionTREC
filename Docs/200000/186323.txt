<DOC>
<DOCNO> 186323 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/04/astro/index.html </URL>
<DATE> 2003/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Feleğin çemberi 
</HEADLINE>
<TEXT>

   
   Siz de feleğin çemberinden geçtiniz mi 29 yaş sınırı insan psikolojisinde son derece kritik bir dönemece işaret eder. Bu yaşa geldiğimizde birden 30 olacağımızı düşünüp paniğe kapılır ve hayatımızı sorgulamaya başlarız 
   
   Feleğin çemberinden geçmek dilimizde bilinen bir ifadedir. Hayat tecrübesi edinmek, olgunlaşmak ve sınavlardan geçmiş olmak anlamına gelen bu ifadenin nereden kaynaklandığını hiç düşündünüz mü Ben size söyleyeyim Astrolojiden. Aslında astrolojiyi günlük hayatımızda o kadar çok kullanıyoruz ki... İşte benzer bir tane daha Felekten bir gün çalmak. 
   Felek çember, gökyüzü çemberleri anlamını taşımakta. Aslında bu çemberler gökyüzündeki gezegenlerin devinimlerini, döngülerini anlatıyor. Modern gezegenler olan Uranüs, Neptün ve Pluto dışında, klasik anlamda Satürn eski kozmolojide sistemin sınırını oluşturmaktaydı. Satürn astrolojide bu yüzden sınırların gezegenidir. Bu gezegen aynı zamanda sorumlulukların ve maddi dünyada yapabileceklerimizin sınırlarını da çizer. Bir bakıma kişinin olgunlaşmasına ve kendi gücünü maddi dünyaya aktarmasına eşlik eder. Bu yüzden zorlamaları da beraberinde getirir. Biz astrologlar Satürn'ü yaşlı, sert bir öğretmen olarak tanımlarız. 
   Satürn zodyaktaki turunu yaklaşık 29 yılda tamamlar ve bu süre içinde doğum anımızdaki yerine geri döner. İşte bu son çember feleğin de çemberidir. Zira 29 yaş sınırı insan psikolojisinde son derece kritik bir dönemece işaret eder. Bu yaşa geldiğimizde birden 30 olacağımızı düşünüp hayatımızı sorgulamaya başlarız. Bu dikkat çekici bir iç muhasebe dönemidir. Hayatta bizi temsil eden bir iş edinebildik mi Neler yaptık, neler yapabilirizin bir iç hesaplaşmasını yaşarız. Bu dönem aynı zamanda bir ayıklama dönemidir. Çoğunlukla, doğum haritamızda Satürn'ün konumuna bağlı olarak, kariyerimizde radikal değişikliklere gideriz. Çünkü böyle zamanlarda kendimizi doğru yerde hissetmediğimiz bir iş yapıyorsak, karşılaştığımız başarısızlıklar ve sorunlar bizim için önemli uyarılar olur. Üstlerimiz bizi daha sert eleştirir hatta belki işimize son da verilebilir. 
   
   7 yıl insan hayatında önemli bir dönemeçtir 
   Feleğin çemberinden geçmiş olmak bu yüzden psikolojimizde çok önemli bir aşamaya denk gelir. Felekten bir gün ya da gece çalmak ise eğlenmek, sorumluluklardan, yani Satürn'den bağımsız zaman geçirebilmek anlamındadır. Şimdilerde Satürn gezegeni Yengeç burcunun ortalarına doğru ilerliyor. Bu yüzden önümüzdeki iki yıllık süre içinde Satürn 1973-1975 yılları arasında doğmuş kişilerin haritasında aynı yerden geçiyor. Satürn, Yengeç ve Aslan burçlarının karşıt burçları olan Oğlak ve Kova burçlarının gezegeni olduğu için, Satürn'ü Yengeç'te olan kişiler doğal olarak zorlamalar altında hayata küsmek, sorumluluk almamak ya da kendilerini sürekli güçsüzlükle suçlamak gibi zayıflıklar göstermeye eğilimlidir. Bu yıllarda doğan kişilere önerimiz depresif bir atmosfere girmek yerine, kendi iç seslerini çok daha fazla dinlemeleri ve şu ana kadar inşa ettikleri hayatın gerçekçi bir eleştirisini yaparak uzun vadeli düşünmeleri olacak. 
   Satürn bulunduğu konuma yaklaşık 7 yılda bir kare açı 90 derece 360 4 yaptığı için, 7 yıl yine insan hayatında önemli bir dönemece işaret eder. Örneğin 7 yıl evlilikler için de kritik bir zaman olarak nitelenir. Aslına bakarsanız 7 yıllık süreler içinde Satürn bizi doğru yolda olup olmadığımız konusunda test eder. 7 yaşında ilkokula başlamak, 14 yaşlarında fiziksel olgunlaşma, 21 yaşında artık iş hayatına girebilecek kapasiteye ulaşmak yine hayatımızın en kritik dönemeçleridir. Bu arada bir insan ömrünün en fazla üç Satürn dönüşü kapladığı düşünülürse, ilk 29 yıl aslında hayata hazırlığı, 29-58 yaş arası olgunluk ve hayattaki en verimli yılları, 58 yaş sonrası ise Satürn'ün getirdiği bilgeliği topluma katkı yapmak için kullanmayı ve bizi yaşamın sonuna hazırlayan deneyimleri içerir. Bu arada 1973-1975 doğumlulara mutlu Satürn dönüşleri. İyi haftalar. 
   
   
   
</TEXT>
</DOC>
