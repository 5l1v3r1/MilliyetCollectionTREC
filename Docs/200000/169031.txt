<DOC>
<DOCNO> 169031 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/13/guncel/gun20.html </URL>
<DATE> 2003/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

Tatile gidenlere havadan denetim      Bodrum, Marmaris, Fethiye gibi önemli turizm bölgelerinin bulunduğu Muğla'da yaz aylarında araç yoğunluğunun artması nedeniyle havadan trafik denetimi başlatıldı. Hatalı sollama yapan ve tehlikeli araç kullanan sürücüler, dürbünle tespit edilip telsizle yer ekiplerine bildiriliyor. Trafik kazalarını önlemek amacıyla planlanan uygulama, yaz boyunca devam edecek. Helikopterden, havadan trafik denetim uygulamasının yanında, orman yangını belirleme, teknelerin sintine boşaltması ve kaçak yapıları belirlemede de yararlanılıyor. Dur ihtarına uymayan sürücüler de havadan takip edilerek yerleri belirleniyor. Gökova Bölge Trafik Denetleme İstasyon Amiri Başkomiser Selahattin Yaman, "Havadan denetim yapılabilmesi için bir helikopter gönderildi. Bir gün Marmaris ve Köyceğiz, diğer gün Milas ve Bodrum yönündeki karayolları denetleniyor" dedi. 
     
Ayasofya'da turnike yolsuzluğa dönüyor      Ayasofya Müzesi'nde elektronik turnike sistemini kullanarak müzeyi soydukları belirlenen 13 çalışan başka yerlere gönderildi ancak sistem h l aynı. Müze yönetimi, ziyaretçi sayısını kontrol edemiyor. Kültür ve Turizm Bakanlığı'ndan yolsuzlukları önlemek için yeni bir sistem kurulmasını isteyen müze yönetimi, çalışanların belirli aralıklarla rotasyona tabi tutulması gerektiğini rapor etti. 3 müfettişin yaptığı soruşturmada, müze çalışanlarının turnike sistemi üzerinde farklı yöntemler geliştirdikleri, "turnikenin altına boş dönmesi için özel bir düğme yapıldığı", "optik okuyucuyu aldatmak için de biletlerin barkot kısımlarına ücretsiz bilet barkotu yapıştırılarak, tekrar tekrar satıldığı" tespit edilmişti. 
     
Trilyonluk naylon fatura      İSTANBUL polisi, hiçbir mal ve hizmet satışı olmadan piyasaya yüzde 5 - 6 komisyonla naylon fatura sürüldüğünü belirledikleri Güngören'deki bir işyerine operasyon düzenlendi. Dört değişik paravan firma adına piyasaya sürülmek üzere kesilmiş yaklaşık 23 trilyon lira değerinde naylon fatura ele geçiren polis, iki kişiyi gözaltına aldı. 
     
Fabrikada yangın      KÜÇÜKÇEKMECE Sefaköy Tevfikbey Mahallesi Tahsin Tekeoğlu Caddesi'nde 500 metrekarelik alanda faaliyet gösteren Tunalar Tekstil'e ait fabrikanın birinci katındaki kumaş deposunda saat 10.40'ta yangın çıktı. Kısa sürede büyüyen yangın itfaiye iki saatlik çalışma sonucu söndürüldü. Hasara neden olan yangının, elektrik kontağından çıktığı sanılıyor. 
     
LPG iki can daha aldı      ANKARA'nın İncesu semtinde bir LPG istasyonunda 5 Temmuz'daki patlamanın ardından ağır yaralanan 7 kişi arasında yer alan Gökmen Savaş'ın ardından SSK Ankara Eğitim Hastanesi'nde tedavi gören Necati Ömür ile GATA'daki Muhsin Turan da öldü. Adnan Kılıç ile Yaşar Kumlu'nun durumunun da düzelmeye başladığı belirtildi. 
     
Başına sıva düştü      EŞİYLE alışveriş yapmak için Eminönü'ne gelen Sabahat Doğan, serinlemek için Yeni Camii'nin şadırvanında yüzünü yıkamak istedi. Bu sırada tamir yapılan caminin üst balkonundaki tavan sıvası başına düşen Doğan, kanlar içinde yere yığıldı. Hafıza kaybına uğrayan Doğan, Haseki Hastanesi'ne kaldırıldı. Vatandaşlar önlem almayan cami yetkililerini suçladı. 
     
Damatsız düğün      ANTAKYA'da, beş yıl önce karıştığı bir kavga nedeniyle 84 günlük mahk miyeti bulunan Halil Ünsal 22 , düğünden yedi saat önce tutuklanınca, aileler "damatsız düğün" yapmak zorunda kaldı. Antakya Samanyolu Düğün Salonu'na yakınlarıyla gelen gelin Gülseren Babacan 22 , "Başvurumuza rağmen yetkililer yardımcı olmadı" dedi. n MEHMET EZER DHA 
     
Kadir Has'tan yol koşusu      TÜRKİYE'nin en genç vakıf üniversitelerinden olan Kadir Has Üniversitesi'nin 1. Yol Koşusu, 3 Ağustos 2003 Pazar günü sabah 09.30'da Cibali Merkez Kampusü'nden start alacak. Yarışma mesafesi 5 bin metre olan koşuya katılmak isteyenler 31 Temmuz'a kadar başvurabilecekler. Erkeklerde birinciye 500 milyon, kadınlarda birinciye 400 milyon lira ödül verilecek. 
     
Haliç'te golf turnuvası      İstanbul Büyükşehir Belediyesi'nce Haliç'e dönüş etkinlikleri kapsamında düzenlenen 'Haliç I. Mini Golf Turnuvası' dün başladı. Ayvansaray İskelesi yanında düzenlenen törende konuşan İstanbul Büyükşehir Belediye Başkanı Ali Müfit Gürtuna, "İstanbul dünyanın markası, Haliç de İstanbul'un markası olacak. Altın Boynuz geri geldi. Haliç kültür, sanat ve su sporlarının yanı sıra, golf gibi özel spor alanlarının da merkezi olacak. Bugün mini golf ile başladık." Geçmiş yıllarda golf oynadığını ve bir turnuvada birinci olduğunu vurgulayan Gürtuna, törenin ardından Gençlik ve Spor Genel Müdürü Mehmet Atalay, Golf Federasyonu Başkanı Ahmet Ağaoğlu, sanatçılar Gönül Yazar, Süheyl Uygur, Yetkin Dikinciler, mankenler Yüksel Ak, Tatyana ve Vahe Kılıçaslan ile mini sahada golf oynadı. 16 kişinin katıldığı Mini Golf Turnuvası'nda da Raif Bilir birinci, Necla Gerçek ikinci, Battal Can üçüncü oldu. 
     
Japonya deprem kredisi verecek      Deprem araştırmaları için bugüne kadar birçok destek sağlayan Japonya, yine yardım elini uzattı. Bu kez, Afet Enformasyon Sistemi ve donanımlı bir Acil Durum Yönetimi oluşturmak için 40 yıl vadeli, düşük faizli kredi desteği teklif ettiler. Projenin içinde, acil yardım hatlarının ABD'deki gibi tek serviste toplanması, Afet Yönetimi'nin tek merkezden sağlanması gibi öneriler yer alıyor. 
     40 YIL VADELİ 
     Teklif kabul edilirse, detaylar belirlenip kredi kullanıma açılacak. Yaklaşık 200 - 300 milyon dolar finans gerektireceği tahmin edilen sistem için Japonya ilk 10 yıl ödemesiz, 40 yıl vadeli yüzde 0.75 faizli kredi taahhüt etti. Malzemelerin yüzde 30'u Japonya'dan temin edilecek. İstanbul Valiliği teklif hakkında İTÜ'den görüş istedi. 2003'te karar veremezsek kredi düşecek. 
     

</TEXT>
</DOC>
