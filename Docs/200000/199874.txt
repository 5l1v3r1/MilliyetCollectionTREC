<DOC>
<DOCNO> 199874 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/05/astro/index.html </URL>
<DATE> 2003/12/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Ekonomik konular 
</HEADLINE>
<TEXT>

   
   
   Boğa burcuna geçen Ay maddi konuları, güvene olan ihtiyacımızı ve sakinlik isteğini vurguluyor. Bununla birlikte, ilişkilerde, aşkta ve parasal alanda bu güveni sağlamak kolay gözükmüyor. Koç'lar parasal konularda özenli olmalı ve harcamalarını kontrol etmeli. Ortaklaşa işlerde bazı gerginlikler zarara yol açabilir. Boğa'lar aşk hayatında ya da ortaklaşa konularda ufak bir kıvılcımdan yangın çıkaracak kadar gergin. Bu yüzden, özellikle akşam öfkelerini kontrol altına almaya çalışmalı. İkizler iş hayatında daha fazla angarya ile karşılaşıp kendilerini baskı altında hissedebilirler. Gerginlikleri yüzünden verimlilik söz konusu değil. Günlük düzenlerine önem vermeliler. Yengeç'ler akıcı enerjiler altındalar ama zevklerde abartıya kaçmak ya da maddi kaynaklarını iyi kullanamamak gibi problemlerle karşılaşabilirler. Aslan'lar ev hayatında ve yakın ilişkilerde sakin olmalı. Eve ait sorumluluk gerektirecek konular sinirleri gerebilir. Başak'lar hareket ve iletişimden yana yine canlı bir gündeler ama aniden kırılacak potlar ilişkilere zarar verebilir. 
   Terazi'ler harcamalarını akıllıca yapmaya çalışmalılar. Özellikle akşam beklenmeyen olaylar kayıp ya da fazla harcama getirebilir. Birikimleri iyi kullanmak gerekiyor. Akrep'ler dikkat çekeceği bir günde ama istemeden de olsa, ilişkilerde olumsuz sonuçlarla karşılaşabilir. Ters davranışlar tartışma ve güç kavgasına yol açabilir. Yay'lar elde olmayan nedenlerden ötürü sıkıntı hissedebilirler. Sezgilerine güvenerek abartılı risklerden uzak kalmalılar. Oğlak'lar canlı bir gündeler ama kendi planlarının çok iyi işlemediğini görmek onları daraltabilir. Ortaklaşa işlerde daha toleranslı davranmalılar. Kova'lar aceleci olmamalılar. İş hayatında yüksek enerjiler söz konusu. Üstlerle ilişkilerde sertleşme mümkün. Balık'lar iletişim, hareket ve kısa yolculuklara ilgisi büyük ama ani gelişmeler ya da huzursuzluklar yüzünden planları alt üst olabilir. 
   
   
</TEXT>
</DOC>
