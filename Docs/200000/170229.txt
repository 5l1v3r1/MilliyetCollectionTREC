<DOC>
<DOCNO> 170229 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/18/son/soneko32.html </URL>
<DATE> 2003/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayındır Sigorta hisseleri satışa çıkarıldı 
</HEADLINE>
<TEXT>

     Bayındır Hayat Sigorta A.Ş. hisseleri ihale yoluyla satışa çıkarıldı. 
     Bayındır Sigorta'dan yapılan açıklamada, şirket hisselerinin yüzde 17.5'i Tasarruf Mevduatı Sigorta Fonu'nda TMSF , kalan yüzde 82.5'i Bayındır Holding bünyesinde bulunduğu anımsatılarak, Bayındır Holding'in İstanbul Yaklaşımı'na alınmasıyla şirketteki Bayındır Holding hisselerinin bugün itibariyle satışa çıkarıldığı bildirildi. 
     Açıklamada, şirket hisselerinin bir kısmının Fon bünyesine geçmesinin ardından şirketin birçok yerli ve yabancı sermaye gruplarının ilgisini çektiği belirtilerek, ''Bayındır Hayat Sigorta A.Ş., bu gruplardan bazıları ile anlaşma akd etmiş ancak yüzde 82.5 oranındaki hisselerinin hukuki sorunları nedeniyle hisse devri gerçekleştirememişti'' denildi. 
     İhale yoluyla yapılacak satışla ilgilenecek grupların, 18 Ağustos'a kadar tekliflerini TMSF'ye iletmeleri gerekiyor. 
     
</TEXT>
</DOC>
