<DOC>
<DOCNO> 167729 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/07/magazin/mag01.html </URL>
<DATE> 2003/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu kez Poyrazoğlu ihbar edildi 
</HEADLINE>
<TEXT>

Ali Poyrazoğlu ne ile suçlanıyor 'Kahveci'lerin saçlarını 40 kişi yaptı. Bodrum'da iki yeni kulüp. Dudu'ya 'Ahmet Salih' yorumu 
     KAYNAMA NOKTASI 
AHMET SALİH 

     Filozof Walter Benjamin, "Pasajlar Passagenwerk " adlı kitabında yüksek kapitalizmin başkenti olarak tanımladığı 19. yüzyıl Paris'ini, kentin pasajlarındaki dokuma, terzi atölyelerini, oradaki çalışma koşullarını, üretim tarzını çözümler. Kapitalizm tarafından yersiz yurtsuzlaştırılmış, çöplerden artık kumaş parçaları toplayarak ekmeklerini kazanmaya çalışan insanlar da Benjamin'in gözünden kaçmaz. Benjamin onlar ile dünya edebiyatının en büyük şairlerinden Baudelaire arasında bir paralellik kurar. Şair de aynı çöp toplayıcılar gibi yüksek kapitalizmin söylem, ideoloji ve estetik artıklarından, atıklarından üretmektedir zehir zemberek şiirlerini... 
     Bizler ise bir yükselişin değil, dekadansın, çöküşün çağdaşlarıyız. Plastik ve zehirli artıklarımızdan, atıklarımızdan yeni ve ileri bir şey üretmek imkansız. "Recycle" yeniden dolaşıma sokma tezg hları dünyaya ikincil kötü kopyalar, türevler püskürtüyor, yığıyor. Yine plastik, yine naylon yani. 
     
     MÜZİKAL ÇÖP TOPLAMA 
     Tarkan'ın "Dudu"su gibi. Şimdiye kadar Türkiye'de hiçbir şarkı Türk popüler müziğinin atıklarını bu denli yığınsal ve dağınık bırakarak bir araya getirmedi. 
     Çok üstüme vazifeymiş gibi, Tarkan'ın "Dudu"sunu dinlerken bunları düşündüm. 
     Diğer taraftan, Türkiye'de geniş kitlelerin ekonomik durumu herkesin malumu. Ve çevremizdeki çöp toplayıcılar, çöp karıştırıcılar hızla artıyor. Ama sahicileri. Ve onların işi çevreci bir eylem aynı zamanda. Artıkları, atıkları ayrıştırıyor, tasnif ediyor, fabrikalara satıyorlar. Ve en önemlisi Bütün artıkları, metal kola kutularını, pet şişeleri filan ezdikten, az yer kaplasın diye yassılaştırdıktan sonra biriktiriyorlar. Ama Tarkan öyle mi Bütün o New York gizemiyle, Dice Kayek'leriyle, Reina'larla, ağdalı laflarla k abarttıkça k abartıyor müzikal atık yığınını. 
     Ve haberler 
     Çağan Irmak, "Asmalı Konak" önümüzdeki yayın döneminde devam etse de, diziyi yönetmeyecekmiş. Irmak, şu sıralar iki proje ile meşgul. Kendi yazdığı "Mustafa Hakkında Her Şey" adlı sinema filminin çekimlerine başlıyor. Başrolde büyük olasılıkla Talat Bulut olacak. Ve İstanbul Devlet Tiyatrosu için bir oyun hazırlıyor Sinema versiyonunda Meryl Streep ve Leonardo Di Caprio'nun oynadığı "Marvin'in Odası". Yapıtın Irmak versiyonunda Meryl Streep'in rolünü Işıl Yücesoy üstlendi. 
     Metin Akpınar'ın Müjdat Gezen'i Maliye'ye, Levent Kırca'nın Yılmaz Erdoğan'ı askerlik şubesine ihbar ettiklerinin ortaya çıkmasının ardından tiyatro çevrelerinden bir muhbirlik iddiası daha Genco Erkal, Ali Poyrazoğlu'nu eski bir oyununun adını değiştirip yeni bir oyun gibi sahneye koyarak devlet yardımı aldığı suçlamasıyla Kültür Bakanlığı'na ihbar etmiş. 
     Türkiye'nin dört bir yanından evlenmek üzere olan çiftlerin gelip fotoğraflarını çektirdikleri Cihangir'in ünlü Zümrüt Stüdyosu, cumartesi günü Harbiye'de bir şube açtı. 
     
     NE SAÇ AMA 
     Nihat Kahveci ile Pınar Kaşgören'in düğün saçları ile makyajlarını medya ve spor dünyasının ünlülerinin kuaförü Vehbi Şükrü yaptı. Vehbi Şükrü'nün 40 kişilik ekibi yapımda görev aldı. 
     Bodrum'un iki yeni mekanı, Emre Ergani'nin 'Tampa'sı ile Aslı Altan'ın 'Safran'ı hafta sonu açıldı. Bu sene h l istenilen kalabalığa ulaşamayan Bodrum'da, açılışlar da sakin geçiyor. Tampa'ya topu topu 80-90 kişi gelirken, Safran'ın kalabalığı iyiydi ama mutfak henüz hazır olmadığı için mek n salt kulüp işlevi gördü. 
     

</TEXT>
</DOC>
