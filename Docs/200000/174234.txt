<DOC>
<DOCNO> 174234 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/07/son/soneko15.html </URL>
<DATE> 2003/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa birinci seansı 99 puanlık artışla tamamladı... 
</HEADLINE>
<TEXT>

     İstanbul Menkul Kıymetler Borsası İMKB Ulusal-100 Endeksi, 1. seansı, 99.31 puan artışla 11,410.43 puandan tamamladı. 
     Hisse senetlerinin ortalama değer kazancı yüzde 0.88 olarak gerçekleşti. 
     Haftanın ilk iki işlem gününde yaşadığı hızlı çıkışı sindirmeye çalışan ve dün özellikle ikinci seanstaki kar satışlarını bugün gelen alımlarla dengeleyen Borsa, 11,400 ile 11,500 aralığında hareket etti. Piyasa profesyonelleri, orman arazilerine ilişkin yasa tasarısı ve Irak'a asker gönderilmesi konularının piyasa tarafından yakından izlendiğini bildiriyor. 
     Dün günü 11.311.12 puandan tamamlayan endeks, ilk seansa 11,305.90 puandan başladı. Seansın ilk yarısını 11,433.84 puandan geçen endeks, seansta en düşük 11,305.90, en yüksek 11,468.74 puanı gördü. 
     Seans kapanışında mali endeks 143.84 puan artışla 13,955.38 puana, sanayi endeksi 59.95 puan artışla 11,258.87 puana, hizmetler endeksi 87.80 puan artışla 7,306,56 puana yükseldi. 
     Böylece, önceki kapanışa göre mali grup hisseler ortalama yüzde 1.04, sanayi grubu hisseler ortalama yüzde 0.54, hizmetler grubu hisseler ise ortalama yüzde 1.22 oranında değer kazandı. 
     İşlem gören toplam 285 hissenin 157'si değer kazandı, 56'sı değer yitirdi, 72'sinin fiyatı değişmedi. 
     Seansta, toplam 239 trilyon 78 milyar 110 milyon liralık işlem hacmi gerçekleşti. 
     1. seansta, İş Bankası C, Garanti Bankası, Yapı Kredi Bankası, Sabancı Holding ve Ereğli Demir Çelik en yoğun işlem gören hisseler oldu. 
     
</TEXT>
</DOC>
