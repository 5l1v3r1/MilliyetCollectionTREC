<DOC>
<DOCNO> 182987 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/17/son/sontur16.html </URL>
<DATE> 2003/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Hepatit B aşısı üreten balık geliştirildi 
</HEADLINE>
<TEXT>

     Gelecekte enjektörle yapılan aşılara alternatif olarak genetik yapısı değiştirilmiş balıkların yenmesi yeterli olacak. 
     Singapur Ulusal Üniversite'de görevli bilim adamları, zebra balığının genetik yapısını değiştirerek, kaslarında Hepatit B aşısı üretmesini sağladılar. 
     Bilim adamı Gong Zhiyan, yöntemin somon balığı gibi yenebilir balıklarda da uygulanabileceğini kaydederek, çiğ olarak yenilmesi gereken balığın, gelecekte aşıların yerini alabileceğini söyledi. 
     BBC'de çıkan habere göre, balık tarafından üretilen aşı, ilk etapta Hepatit B hastalığı bulaştırılan hayvanlar üzerinde denenecek. Bilim adamları, 1 kilo balık kasında 27 gram aşı bulunduğunu hesapladı. 
     Gong Zhiyan, balıkların aşı üretiminde kullanılmasının diğer yöntemlere göre daha ucuz olacağını belirterek, inek gibi memelilerin kullanılması halinde insanlara çeşitli hastalıkların bulaşma olasılığının bulunduğunu, balıklarda bu tehlikenin olmadığını kaydetti. 
     Henüz aşı için ne kadar balık yenilmesi gerektiğini bilmediklerini ifade eden Gong Zhiyan, yüksek protein oranı nedeniyle miktarın fazla olmayacağını tahmin ettiğini söyledi. 
     
</TEXT>
</DOC>
