<DOC>
<DOCNO> 170434 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/19/son/sontur05.html </URL>
<DATE> 2003/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Arkadaşının sevgilisi kızı evde alıkoymaktan ceza aldı 
</HEADLINE>
<TEXT>

     İsmail AKDUMAN SAMSUN, DHA . 
     

SAMSUN'da 6 ay önce meydana gelen olayda 16 yaşındaki E.Y.'yi arkadaşı Engin İren'le birlikte evinde alıkoymak suçundan yargılanan 25 yaşındaki Erdem Eker, 5 ay hapis cezası alınca duruşmada ağladı. Erdem Eker, "Bu suçtan dolayı ceza almaktan utanç duyuyorum' dedi. 
     Bahçelievler Mahallesi'nde meydana gelen olayda, Engin İren kız arkadaşı E.Y.'yi konuşmak üzere arkadaşı Erdem Eker'in evine davet etti. İki genç uzun süre evde konuştukları kızı kapıyı kilitleyerek sabaha kadar evde tuttu. Engin İren, 2 ay cezaevinde kaldıktan sonra alıkoymak suçundan 5 ay hapis cezası alıp tahliye edilirken, kendisine yardımcı olan arkadaşı Erdem Eker ise firar etti. 
     Eker de bir ay önce yakalanıp cezaevine gönderildi. Eker, ilk kez çıktığı Samsun 1'inci Ağır Ceza Mahkemesi'nde üzerine atılan suçlamaları kabul etmedi. Sanık Eker, "İkisi birlikte benim evime gelip, konuştular. Daha sonra kız gitmedi. Sabaha kadar kız bir odada, biz bir odada yattık. Ona elimizi bile sürmedik. Benim evime misafir olarak geldiler'' dedi. 
     Mahkeme heyeti, E.Y'yi tabanca zoruyla evde tutmakla suçlanan sanığa 5 ay hapis cezası verdi. Beraat etmeyi bekleyen Eker, aldığı cezayı duyunca ağlamaya başladı. Erdem Eker, "Daha öncede bir çok kez yargılandım ancak bu suçtan dolayı ceza almayı kabul edemem. Bu suçtan dolayı ceza almaktan utanç duyuyorum'' diyerek gözyaşlarına hakim olamadı. Heyet, Eker'e verilen hapis cezasını 1 milyar 733 milyar lira para cezasına çevirerek sanığı tahliye etti. 
     
</TEXT>
</DOC>
