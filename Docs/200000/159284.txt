<DOC>
<DOCNO> 159284 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/27/son/sonspo12.html </URL>
<DATE> 2003/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe sağanak yağışta çalıştı... 
</HEADLINE>
<TEXT>

     Fenerbahçe, hafta sonunda deplasmanda Göztepe ile yapacağı lig maçının hazırlarına bir günlük izinin ardından başladı. 
     Teknik Koordinatör Tamer Güney yönetiminde Samandıra Tesisleri'nde gerçekleştirilen ve yaklaşık 1 saat süren idmanda futbolcular, birden bastıran sağanak yağış altında çift kale maç oynadılar. 
     Cezalı ve sakat futbolcuların çokluğu nedeniyle kadro kurmakta zorlanan Tamer Güney, as takımda Ümit, Erman, İsmail, Cem, Johnson, Kemal, Ali Güneş, Rebrov ve Semih'e yer verdi. Turuncu takım, Beschastnykh 2 , Mustafa, Fahri, Erhan ve Mirkoviç'in golleriyle mavi takımı 6-4 yenerken, mavi takımın golleri ise Kemal 3 ve Semih'ten geldi. 
     Bu arada, Sağlık Kurulu Başkanı Prof. Dr. Ömer Taşer'in, sakatlıkları nedeniyle idmana çıkmayan Rüştü, Ceyhun ve Hakan'ı muayene ettiği, bu futbolcuların tedavilerinin sürdüğü bildirildi. 
     Ceyhun ve Hakan daha sonra sahaya çıkarak bir süre koşu yapmakla yetinirken, çalışmada sakatlığı süren Bilal de takımdan ayrı koşu yapan oyuncular arasında yer aldı. 
     Fenerbahçe, yarın yapacağı tek antrenmanla Göztepe maçının hazırlıklarını sürdürecek. 
     Öte yandan, Fenerbahçe'nin cuma günü saat 14.45 uçağıyla İzmir'e gideceği ve cumartesi günü maçtan hemen sonra da İstanbul'a döneceği öğrenildi. 
     
</TEXT>
</DOC>
