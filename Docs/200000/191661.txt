<DOC>
<DOCNO> 191661 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/27/son/sontur08.html </URL>
<DATE> 2003/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
İftardan sonra kahve sakıncalı... 
</HEADLINE>
<TEXT>

     Harran Üniversitesi Ziraat Fakültesi Gıda Mühendisliği Öğretim Üyesi Doç. Dr. İbrahim Hayoğlu, iftardan hemen sonra içilen bir fincan kahvenin, vücudun gıdalardan alabileceği demir miktarını azaltarak, kansızlığa neden olabileceğini söyledi. 
     Doç. Dr. Hayoğlu, kahvenin bileşimindeki kafeinden dolayı uyarıcı, idrar söktürücü, kan akışını hızlandırıcı, sindirimi kolaylaştırıcı, yorgunluk giderici ve vücudun metabolik hızını arttırıcı etkilere sahip olduğunu söyledi. 
     Bir fincan kahvede ortalama 85 miligram kafein bulunduğunu anlatan Hayoğlu, şöyle dedi 
     ''Ramazanda, kahve tüketimine dikkat edilmelidir. İftardan hemen sonra içilecek bir fincan kahve, gıdalardan vücuda alınabilecek demir miktarını azaltarak, kansızlığa neden olabilir. Oysa, yemekten bin saat sonra içilecek bir fincan kahve, yorgunluğu giderirken, kalp ve sinirleri uyarır. Zihni açar, uykuyu kaçırır, dikkati artırır, sindirimi kolaylaştırır ve vücudun metabolik hızının artmasını sağlar.'' 
     
</TEXT>
</DOC>
