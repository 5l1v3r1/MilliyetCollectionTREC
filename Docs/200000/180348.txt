<DOC>
<DOCNO> 180348 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/04/son/sontur31.html </URL>
<DATE> 2003/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir'de kokain operasyonları... 
</HEADLINE>
<TEXT>

     İzmir'de, Brezilya'dan gönderilen dekoratif şişelerin özel bölmelerine gizlenmiş 350 gram kokain ele geçirildi. Çeşme Otobanı'nda ise 2 kişi, üzerlerinde 380 gram kokainle yakalandı. 
     Kaçakçılık ve Organize Suçlarla Mücadele Daire Başkanlığı, Brezilya'dan İzmir'e posta yoluyla kokain gönderileceğini öğrenerek, İzmir Kaçakçılık ve Organize Suçlar Şube Müdürlüğü ekipleriyle birlikte operasyon başlattı. 
     Ekipler, yaptıkları araştırma sonrasında, Brezilya'dan inek ayağı şeklindeki dekoratif 3 şişenin Bayraklı'daki posta işletmesine geldiğini belirleyerek, bu şişeleri teslim alan Mehmet B. 37 , uyuşturucu bulundurmaktan sabıkalı kardeşi Bilal B. 30 ile yanlarında bulunan Mehmet Halit A. 25 , Aydın A. 28 , İbrahim M.'yi yakaladı. Ekipler, dekoratif şişelerin altına yapılmış özel bölmelerde toplam 350 gram kokain ele geçirdi. 
     Yetkililer, gözaltına alınan bu kişilerin sorgulandığını, kokainin Türkiye'de piyasaya sürülmek amacıyla getirildiğini ve gramının 150 ABD Doları'ndan alıcı bulduğunu tespit ettiklerini belirtti. 
     Zanlılar, ifadelerinin alınmasının ardından İzmir Cumhuriyet Başsavcılığı'na sevk edildi. 
     Öte yandan, Narkotik Büro Amirliği ekipleri, İstanbul'dan 2 kişinin, İzmir'in Çeşme İlçesi'nde piyasaya sürmek için kokain götürdükleri ihbarı üzerine, Çeşme Otobanı'nda Mustafa Ç. 35 ve Mehmet T'nin 35 içinde bulunduğu otomobili durdurdu. Otomobilde yapılan aramada, el çantası içinde 380 gram kokain ele geçirdi. Yakalanan 2 kişinin yanı sıra olayla ilgili Ş.A. ve S.D'nin de gözaltına alındığını belirten ekipler, bu kişilerin ifadelerinin alınmasının ardından İzmir Cumhuriyet Başsavcılığı'na sevk edileceğini bildirdi. 
     
</TEXT>
</DOC>
