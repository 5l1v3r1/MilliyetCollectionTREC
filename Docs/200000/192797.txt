<DOC>
<DOCNO> 192797 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/02/yazar/pulur.html </URL>
<DATE> 2003/11/02/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Saddam'dan büyük var mı 
</HEADLINE>
<TEXT>

   
   SAVAŞ bile insandaki mizah yeteneğini örtemiyor. Irak savaşının en popüler kişisi her akşam televizyona çıkan, "sığır çobanlarını mahvettik, perişan ettik " diye atıp tutan Enformasyon Bakan Muhammed El Sahhaf'tı. Hani biraz daha dayanabilseydi, Amerikalıları "yarın denize döküyoruz, ya da çöle sürüyoruz " diyecekti. 
   Bağdat düşünce ortadan ilk kaybolan Sahhaf oldu, kim bilir şimdi Amerikalılara ne masallar uyduruyordur. 
   El Şarkül Avsat gazetesinde, onunla Saddam arasında geçen bir konuşma yayımlandı tabii hayali x 
   Halid El Qaştini ikisini konuşturuyordu, lafa, Saddam başlıyordu 
   "Ey Muhammed yoldaş, söyle bakalım, ben mi daha büyüğüm, yoksa Filistin lideri Yaser Arafat mı " 
   "Efendim, Yaser Arafat, bir kahve fincanını ancak doldurabilecek kadar küçük bir ülkenin lideridir. Yine de ülkeyi çekip çevirmekte çaresiz kalıyor herkes başına buyruk, kimse kendisine kulak asmıyor. Oysa Irak'ta hiç kimsenin sizden habersiz kılı bile kıpırdayamaz haberiniz olmadan hiç kimse hapse dahi giremez. Siz kim, Arafat kim " 
   
   SADDAM "Tamam, tamam. Sen her şeyi bilip iyi kavrıyorsun. Şimdi söyle bana Mısır eski lideri Cemal Abdülnasır mı büyük, yoksa ben mi " 
   El Sahhaf "Sayın Başkan, Merhum Abdülnasır Sina Savaşı verecek oldu, 5 bin Mısırlı ağlaya sızlaya ortaya çıkıp, ABD'den bu savaşı bitirmesini istedi. Yufka yürekli Abdülnasır, çaresiz 1967 savaşını durdurdu. Oysa siz, İran savaşını başlatırken yaklaşık bir milyon Iraklı öldü ama gözünüzü dahi kırpmadınız. Siz kim, Abdülnasır kim " 
   
   GÜLÜMSEYİP yumuşayan Saddam sordu "Ha, ha, ha Güzel Şimdi söyle bana yoldaş Muhammed, ben mi daha güçlüyüm yoksa Allah'ın Aslanı Hz. Ali mi " 
   El Sahhaf biraz tereddüt etti, zira orta yerde Şii ve Sünni inanç sahiplerinin dini duyguları var, mezhep meseleleri işin içine karışıyor. Saddam üsteleyince, yanıtlamak zorunda kaldı 
   "Sayın Başkan, belki cevabıma şaşıracaksınız ama hak ve gerçek adına konuşuyorum. Bilirsiniz ki, size gerçeklerden başka şey aktaramam." 
   Saddam, "Söyle, çekinmeden söyle Ben cesur ve gerçeklerden başka şey söylemeyen bakanlar isterim yanımda." 
   El Sahhaf "Doğrusu, Sayın Başkan Siz, efendimiz Hz. Ali'den daha yücesiniz. Zira Hz. Ali, Zülfikar adlı kılıçla savaşırdı. Her vuruşta bir müşrik putperest öldürürdü. Oysa siz, elinize kılıç almadan, küçük parmağınızı her oynatışınızda 50 - 60 kadar insan öteki dünyayı boylar." 
   
   SADDAM keyiflenir "Ha, ha, ha" diye sevinip yeniden sorar 
   "Bu nokta kitaplara geçecek kadar önemli. Şimdi söyle bakalım, ben mi daha güçlüyüm yoksa Hz. Muhammed Efendimiz mi " 
   El Sahhaf yine şaşırıp kekeler çünkü, aleyhte bir şey söylese kellesi gidecek, Hz. Muhammed'i küçümsese, bu kez İslam dünyası ayağa kalkar Bocalamayı fark eden Saddam ısrar eder 
   "Hadi söyle Burası demokratik bir ülke ve herkes görüşünü söylemekte serbesttir " 
   El Sahhaf "Doğrusu Sayın Başkan, siz, Peygamber Efendimizden daha üstünsünüz Çünkü o, Allah'tan korkardı. Siz ise hiçbir şeyden, hiç kimseden korkmuyorsunuz " 
   
   x Arapların Gözüyle Irak İşgali - Faik Bulut - Berfin Yayınları 
   
      
   
</TEXT>
</DOC>
