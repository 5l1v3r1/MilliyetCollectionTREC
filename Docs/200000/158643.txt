<DOC>
<DOCNO> 158643 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/24/yazar/asik.html </URL>
<DATE> 2003/05/24/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Savaş anketi 
</HEADLINE>
<TEXT>

     Bu oranlardan ilginç sonuçlar üretildi. 
     Mesela halkın savaşa karşı yüzde 90'lık bölümünün bu tavrını değiştirdiği... Yüzde 40.9'unun şimdi "Türkiye ABD'nin yanında yer almalıydı" diye düşündüğü...vb... 
     Bu yorumlar doğru olabilir mi Bizce hayır... İnsanlar bizim gibi hem savaş karşıtı olabilir hem izlenen politikaları tutarsız buluyor olabilirler. 
     Konuyu A G'nin yetkilisi Tarhan Erdem'le konuştuk... Söylediği netti 
     - Bu anketten savaşa karşı olanların azaldığı sonucu çıkmayacağı gibi savaş yanlılarının çoğaldığı sonucu da çıkmaz... Çünkü biz savaşı sormadık... 
     
     Politikacı ne kadar ucuz olursa ülkesine o kadar pahalıya mal olur. 
     
Mülkiye'de İnek Bayramı...      Siyasal Bilgiler Fakültesi'nin ünlü İnek Bayramı dün başladı. 40 yıl önce Mülkiye'den mezun olanlar adına fermanı Avukat Ceyhan Mumcu okudu. Bir bölümünü dinleyelim 
     "Yaratan, esirgeyen, yargılayan ve bağışlayan ulu Tanrı 
     40 dakika gibi hissettiğimiz bu kırk yıl içinde bizlere bakan, milletvekili, vali, büyükelçi, kaymakam... gibi dünyevi unvanları bahşetmene karşın aramızdan hortumcu, hırsız, ihaleye fesat karıştıran, görevini kötüye kullanan suçlamasının sanığı ve hükümlüsü çıkmadı. 
     Biz kul hakkı ve haram yemedik, 40 yıl sonra alnımız ak, başımız dik olarak bu duayı yapıyoruz. Bunun için de sana şükürler olsun Yarabbi 
     ...İlahi Yarabbi 15 günde 15 kanun deyüp, irade - i milliyeyi 1.5 milyar dolara satın alan ulusalcı ve sol düşmanı, IMF'nin mutemet kotacı adamlarından, Dünya Bankası'nın sol koridorunun sol cephesine bakan odada masası olduğu için solcu zannedilen... Geçen yıl "solu birleştiriyoruz", bu yıl da "sağı birleştiriyoruz" diyerek maskelerini atıp gerçek yüzlerini gösteren, bunları liberal solcu diye bilime ve akla aykırı hezeyanlarla yutturmaya çalışan dönek akademik şarlatanlardan genç tüllabı sen koru Yarabbi 
     ...İlahi Yarabbi Damat Ferit ve Ali Kemal'in hortlamış müsvetteleri olan, sözde yazar taifesi, "Türkiye Türklere bırakılmayacak kadar önemlidir" ve "Tek heykelli ülkelerle birlikte Türkiye de tarihten silinecektir" diyen cüretk r ve haddini bilmez hain - i vatan mütareke basını kılıklılarını da tarihin çöp sepetinde bizlere seyrettirmeyi nasip eyle Yarabbi 
     "Kışlalar camimiz, müminler askerimiz, minareler süngümüz, kubbeler miğferimiz, demokrasi aracımız" diyen... "Kanlı mı geliriz, kansız mı" deyip ağır ceza mahkemelerinde haramların hesabını bir türlü vermeyen, senin kitabında Ahzab suresinin örtünme ayetinden başka bir ayetten bihaber görünen kullarına dahi, "Karşıma kul hakkı yiyerek gelmeyin" ayetini de bir münasip dille sen hatırlat Yarabbi 
     ...Kamu görevlisini, "Leb demeden leblebiyi" ve dahi "benim vücut dilimi iyi anlayandır" diyerek tasvir eden, siyaseti ganimetçilik zanneden zihniyetten tüllabı sen koru Yarabbi. 
     
     
     

</TEXT>
</DOC>
