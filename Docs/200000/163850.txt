<DOC>
<DOCNO> 163850 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/18/yasam/yas05.html </URL>
<DATE> 2003/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Osmanlı erotizmi açık artırmada... 
</HEADLINE>
<TEXT>

Osmanlı Dünyası müzayedesinde, Osmanlı'nın cinsel birleşme kitapçığı Bahname ve cariye elbiseleri gibi ilginç eşyalar satılacak 
     ŞÜKRAN PAKKAN İstanbul 

     PERA Müzayede Evi tarafından bu akşam düzenlenecek "Osmanlı Dünyası" müzayedesinde, cariye kıyafetlerinden, yapay erkeklik organı "zıbık"a, Osmanlı erotizminin temsilcisi olarak bilinen cinsel birleşme kitapçığı "Bahname"den cariye resimlerine birçok ilginç parça satışa çıkarılacak. Hilton Oteli'ndeki müzayedede satışa sunulacak 335 parça, daha çok Osmanlı'nın elit kesiminin beğenilerini yansıtan eserlerden oluşuyor. 
     
     En pahalı eser bronz bir saat 
     MÜZAYEDEDE "cariye elbiseleri" de satışa sunulacak. İpek üzerine, altın sırma işlemeli, şalvar, bluz ve yeleklerin fiyatı 700 milyon liradan başlayacak. Pempe ipek üzerine altın işlemeli eteklik 2.5 milyardan artırmaya çıkacak. En pahalı eser "Periol" marka, Osmanlı pazarı için üretilmiş, kök maun üzerine bronz ajur işli bir saat. Açılış fiyatı 37.5 milyar lira. 
     

</TEXT>
</DOC>
