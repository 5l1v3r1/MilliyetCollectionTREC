<DOC>
<DOCNO> 151188 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/20/son/soneko06.html </URL>
<DATE> 2003/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
9 milyon 238 bin Bağ-Kur'luya sağlık karnesi verildi... 
</HEADLINE>
<TEXT>

     Bağ-Kur'un, 2003 Ocak ayı itibarıyla 9 milyon 238 bin 918 kişiye sağlık karnesi verdiği, sağlık hizmetleri için 14 bin 145 eczane ve bin 466 gözlükçü ile anlaşma yapıldığı bildirildi. 
     Çalışma ve Sosyal Güvenlik Bakanlığı verilerine göre, 2003 Ocak ayı itibarıyla Bağ-Kur'un 3 milyon 323 bin 673 aktif sigortalısı bulunuyor. Bir milyon 396 bin 494 kişi da bu kurumdan aylık alıyor. 1 Bağ-Kur emeklisine karşılık 2.38 Bağ-Kur'lu çalışan bulunuyor. 
     
     İCRA TAKİBİ 

     SSK, kişi başına 70 ABD doları sağlık giderinde bulunurken, Bağ-Kur'un kişi başına sağlık gideri 170 ABD dolarına yükseliyor. Bu durum, Bağ-Kur'un sağlık giderlerinde finansman açığını artırıcı rol oynuyor. 
     Bağ-Kur'un kişi bazında prim tahsilatı yapması, tahsilatı menfi yönde etkiliyor, bu da finansman açıklarının artmasına neden oluyor. 
     Bağ-Kur'un, açıklarını kapatmak için prim borcu olanlar aleyhine icra takibi başlatacağı ve hiç prim ödemeyenlerin sigortalılıklarını sona erdireceği bildirildi. 
     





</TEXT>
</DOC>
