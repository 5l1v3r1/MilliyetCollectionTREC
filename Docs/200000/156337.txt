<DOC>
<DOCNO> 156337 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/13/son/sondun04.html </URL>
<DATE> 2003/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Riyad'da 3 ayrı noktada patlama.. 
</HEADLINE>
<TEXT>

     ABD Dışişleri Bakanı Colin Powell'ın Suudi Arabistan'ı ziyaret etmesine saatler kala, başkent Riyad'da batılıların kaldığı lojmanlarda patlamalar meydana geldiği bildirildi. 
     Riyad'da 3 ayrı noktada patlamaların meydana geldiğini belirten diplomatik kaynaklar, yaralılar konusunda henüz açıklamada bulunmadılar. 
     Riyad'daki patlamaların ardından açıklamada bulunan Suudi Arabistanlı bir güvenlik yetkilisi, kentin doğusunda bulunan Garnata banliyösünde, batılıların kaldığı binalara çarpan bomba yüklü aracın 4 kapılı siyah bir Chevrole Caprice olduğunun belirlendiğini belirtti. 
     Genellikle batılılar ve diğer yabancıların kaldığı binaların, Riyad Vali Yardımcısı Abdullah El Blaidh'e ait olduğu kaydedildi. 
     Öte yandan, görgü tanıkları, patlamalardan önce silah sesleri duyulduğunu belirttiler. Suudi Arabistan yetkilileri ise bu haberi henüz doğrulayacak durumda olmadıklarını kaydettiler. 
     Powell'ın Ortadoğu gezisi kapsamında bugün Riyad'ı ziyaret etmesi bekleniyor. 
     
</TEXT>
</DOC>
