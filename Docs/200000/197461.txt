<DOC>
<DOCNO> 197461 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/23/son/sonspo11.html </URL>
<DATE> 2003/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'nin 4. büyük stadı Şanlıurfa'da yapılıyor... 
</HEADLINE>
<TEXT>

     Şanlıurfa'da, yapımına 1992'de başlanan 30 bin kişilik stadın, yeterli ödenek ayrılması sonucu tamamlanmasıyla Türkiye'nin 4'ncü büyük stadı olacağı bildirildi. 
     A.A muhabirinin Gençlik ve Spor Şanlıurfa İl Müdürlüğü'nden aldığı bilgiye göre, 11 yıldır inşaat halinde bulunan ve inşaat çalışmalarının sürdüğü stat, yeterli ödeneğin ayrılması durumunda 2004'de faaliyete geçecek. 
     Beykapısı Mahallesi'nde 209 dönüm arazi üzerine inşa edilen stada, şimdiye dek yaklaşık 20 trilyon lira para harcanırken, yüzde 90'nın üzerinde fiziksel gerçekleşme sağlandı. Stadın tamamlanmasıyla, bölgedeki birçok amatör kulüp ve spora meraklı gençler de sosyal tesislerinden yararlanarak kendilerini geliştirme olanağına sahip olacak. 
     Türkiye'nin en büyük 4'ncü büyük stadı olma özelliğini kazanacak tesiste, şu özellikler bulunuyor 
     ''30 bin kişi kapasiteye sahip tribünler. Stadın üst kısmı tamamıyla kapatılarak, olumsuz hava koşullarında maçı etkilemesi engellenecek. 8 kulvarlı pistiyle atletlere hizmet verecek. 500 kişilik protokol tribünü yer alacak. 22 soyunma odası, 3 kondisyon çalışma salonu, 4 kulvarlı 60 metrelik atletizm antrenman salonu, alışveriş merkezi ve 13 naklen yayın odası yer alacak.'' 
     
</TEXT>
</DOC>
