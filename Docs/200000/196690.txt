<DOC>
<DOCNO> 196690 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/20/ekonomi/eko06.html </URL>
<DATE> 2003/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Para aklayan 48 brokera FBI baskını 
</HEADLINE>
<TEXT>

   Wall Street'te müşterilerine para kazandırmak için şirketlerini zarara sokan 48 broker FBI baskınıyla gözaltına alındı 
   EKONOMİ SERVİSİ 
   
   Manhattan'da çeşitli finansal kuruluşların bulunduğu bir binaya baskın yapan FBI, Wall Street'te farklı kuruluşlardan 48 brokerı para aklama, döviz ve menkul kıymetler işlemlerinde yolsuzluk suçlamalarıyla gözaltına aldı. JP Morgan Chase ve UBS çalışanlarından bazıları, şirketlerinin zarar ettiği ama müşterilerin kazandığı işlemleri yapmakla suçlanıyor. Suçlamaların ardından, olaya karışan kişilerin, para kazandırdıkları müşterilerinden para aldıklarını itiraf ettikleri bildirildi. 
   
   Büyükler de var 
   Gözaltına alınanlar arasında New York'taki birçok büyük banka çalışanın da olduğu bildirildi. Uzmanlar döviz piyasasının düzene tabi olmadığı ABD'de sanal ortamda, herkesin bu suç işleyebileceğini öne sürüyor. 
   
   
</TEXT>
</DOC>
