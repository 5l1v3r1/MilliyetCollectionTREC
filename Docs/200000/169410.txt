<DOC>
<DOCNO> 169410 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/15/ekonomi/eko01.html </URL>
<DATE> 2003/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
'Bilişim suçu' şik yeti 
</HEADLINE>
<TEXT>

BDDK Uzanlar'ın İmar Bankası'ndan istifası için 'emniyeti suistimal', banka kayıtlarının silinmesiyle ilgili olarak da 'bilişim suçu' şik yetinde bulundu 
     SEMRA PELEK İstanbul 

     Bankacılık Düzenleme ve Denetleme Kurumu BDDK avukatları, Şişli Cumhuriyet Başsavcılığı'na, sahibi oldukları İmar Bankası'nın yönetiminden istifa eden Uzanlar hakkında suç duyurusunda bulundu. Bildirimde bulunmadan toplu istifa eden yöneticiler hakkında soruşturma açılması istenirken, banka resmi kayıtlarının silinmesiyle ilgili de ayrıca "bilişim suçu" kapsamında şik yet dilekçesi verildi. 
     İmar Bankası'na 3 Temmuz 2003 tarihinde el koyan BDDK, merkezi Mecidiyeköy'de bulunan bankayla ilgili Şişli Savcılığı'na iki ayrı suç duyurusu yaptı. BDDK'nın daha önce atadığı ve veto hakkını elinde bulunduran Cumhur Doğan dışındaki yönetim kurulu üyelerinden Yönetim Kurulu Başkanı Kemal Uzan, Başkanvekili Yavuz Uzan, Genel Müdür Hilmi Başaran, üyeler Erol Hürbaş, Yaşar Avni Güral, Gürol Demirkol ve Birol Çilingir 10 Temmuz günü banka yönetiminden istifa etmişti. 
     
     Soruşturma istendi 
     BDDK avukatları suç duyurusu dilekçesinde bu istifaların hiçbir bildirim yapılmadan ve toplu olarak gerçekleştirildiğini belirterek, bunun "Hizmet nedeniyle emniyeti suistimal" suçu kapsamına girdiğini bildirdi. Avukatlar bu konuda soruşturma başlatılmasını talep etti. 
     BDDK ayrıca İmar Bankası bilgisayar sistemlerinin silinmesi nedeniyle de ikinci bir dilekçe vererek, "bilişim suçu" kapsamında soruşturma başlatılmasını talep etti. Dilekçeler savcılık tarafından işleme kondu. 
     
Off - shore'lar İmar'a aktarıldı      KADİFE ŞAHİN 

     Uzanlar'ın İmar Bankası'nın yönetim ve denetiminin Fon'a alınmasından kısa süre önce Kuzey Kıbrıs Türk Cumhuriyeti'nde kurulu İmar Off - Shore'daki hesapların büyük kısmını İmar Bankası'na aktardığı belirtiliyor. 
     BDDK, off - shore'dan ne kadar hesabın bankaya aktarıldığını tespit etmeye çalışıyor. BDDK ve Tasarruf Mevduatı Sigorta Fonu geçen hafta yaptığı ortak açıklamada, off - shore hesaplarının mevduat güvencesi kapsamında olmadığını belirtmiş ve bankaya verilen talimatlara aykırı ve muvazaalı olarak yurtiçi mevduata dönüştürüldüğü tespit edilen off - shore hesaplarının da mevduata sağlanan garanti kapsamında ödenmesinin mümkün olmadığını da vurgulamıştı. Uzanlar'ın bankanın yönetimine el konulmadan kısa süre önce çalışanların ücretlerine de yüzde 30 zam yaptığı belirtiliyor. 
     Bu arada BDDK'dan yapılan açıklamada, İmar Bankası hakkında, tasarruf sahipleri ve vatandaşlar tarafından kuruma yöneltilen sorulara açıklık kazandırmak ve bu husustaki iletişimi hızlandırmak amacıyla telefon ve web sitesinde açılan özel link www.bddk.org.tr vasıtasıyla, bilgilendirme faaliyetlerine devam edildiği bildirildi. 
     
     BDDK bilgi hattı 
     "İlgililerin, sadece kurumun resmi açıklamaları veya internet sitemiz kaynak gösterilerek yapılan haberlere itibar etmeleri, kamuoyunun doğru bilgilendirilmesi açısından önem taşımaktadır" denilen açıklamada, İmar Bankası mudilerinin başvurabilecekleri Yardım Masası Telefonları'na da yer verildi. 
     Bu numaralar şöyle 312 455 65 62, 312 455 65 63, 312 455 65 90, 312 455 65 96, 312 455 65 86, 312 455 65 87 
     
İmarzedeler 'BDDK'nın önünde yatarız' diyor      ANKARA Milliyet 

     Mevduatlarının ne zaman ödeneceğini öğrenmek isteyen mudiler dün BDDK önünde toplandı. 
     Mudiler adına BDDK'dan yetkililerle görüşen Yusuf Ak isimli tasarruf sahibi, yeterli bilgi alamadığını savundu.Ak şöyle konuştu "Mevduatların 3 Temmuz'a kadar olan faizleri ödenecek, 3 Temmuz'dan sonraki kısmın faizi ödenmeyecek' dediler. 'Faiz ödenmeyecekse bu paralar uzun vadede ödenecek' dedim. 'Yok öyle düşünmüyoruz. Banka bilgisayarlarıyla oynanmış' diyorlar. Eski sahipleri ise 'Tüm defterleri teslim ettik' diyor. BDDK 'Parayı ödeyeceğiz' diyor tarih vermiyor. Biz tarih verilmesini istiyoruz." Ak, 16 Temmuz saat 09.00'da, İmar Bankası mağdurlarının BDDK önünde toplanmasını istedi. Bazı mudiler "Gerekirse paramız ödenene kadar BDDK'nın önünde yatacağız" dedi. 
     
Rekabet Kurulu'ndan Teleon'a 1.5 trilyon ceza      Rekabet Kurulu'nun 2001 yılı içinde verdiği bir kararı dünkü Resmi Gazete'de yayınlandı. Teleon'un hakim durumunu kötüye kullanarak, Rekabet Kanunu'nu ihlal ettiği iddiasını inceleyen Kurul, şikayetle ilgili konunun Kanunun uygulama alanında olduğuna, ancak Teleon'un profesyonel futbol ligi maçlarının haber amaçlı satışına ilişkin ağırlaştırıcı koşullar ileri sürerek, diğer kanalları görüntü alamaz duruma getirmesinin ihlal oluşturduğuna karar verdi. Söz konusu ihlal nedeniyle Kurul, Teleon'un 1 trilyon 334 milyar 678 milyon lira idari para cezası ile cezalandırılmasına karar verdi. Kurul ayrıca Teleon'un abonelik satışında Telsim abonelerine tanıdığı haklarda kanunun ihlal edilmediğini, ancak yayın hakkı devir sözleşmesinin Türkiye Futbol Federasyonu tarafından fesih tarihine uymamasından dolayı, 264 milyar 721 milyon süreli para cezası ile cezalandırılmasını kararlaştırdı. 
     
Kanal 6'daki logo oyunu RTÜK'ten geri döndü      ANKARA Milliyet 

     GP Genel Başkanı Cem Uzan'ın Başbakan Erdoğan'a ilişkin hakaretler içeren Bursa mitingini canlı yayınladığı için 30 günlük ekran karartma cezası alan Kanal 6'da logo değiştirme planı tutmadı. RTÜK, cezadan sonra logosunu "Anadolu" olarak değiştirip yayına devam eden kanalla ilgili yaptırımın yerine getirileceğini bildirdi. RTÜK yetkilileri, logo değişikliğinin yasaya aykırı olmadığını, ama kanalın aynı frekanstan yayın yapmayı sürdürdüğü için bir aylık cezanın uygulanacağı kaydetti. Karara karşı dava açmaması durumunda 29 Temmuz'dan itibaren bir ay kapatılacak Kanal 6'nın hissedarları şöyle Çiğdem Yiğit, Gülşen Yiğit, Metin Parlatan, İbrahim Süzme, Süha Sezen, Mikail Polat, Vedat Mehteroğlu, Haluk Dayıoğlu, Burhan Güvenç, Ömer Gençoğlu. 
     
'Hortumlanmış, hem de yasal yollardan yapılmış'      ANKARA Milliyet 

     AKP Genel Başkan Yardımcısı Dengir Mir Mehmet Fırat, gazetecilerle yaptığı sohbet toplantısında, İcra İflas Yasa Tasarısı'nın Meclis'ten geçmesinden sonra batık bankalarla ilgili tahsilatın hızlanacağını belirtti. 
     Fırat, "Bu orada bitmeyecek. Arkasından başka yasal düzenlemeler geliyor. Önceliği bu düzenlemelere verdik. Vatandaş, 'benden aldıkları paralarla birileri yatıyla katıyla gezmesin' diyor. Haklı talep o boşluğu dolduracağız" dedi. Fırat, "Hukukla hukuksuzluk yapanlar olmuş. Hortumlanmış hem de yasal yapılmış. Yasal boşluklardan faydalanmıştır. Biz bu konuda netice almaya başladık. Ama henüz yüzde 1 bile değil" diye konuştu. 
     

</TEXT>
</DOC>
