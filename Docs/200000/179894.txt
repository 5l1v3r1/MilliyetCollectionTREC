<DOC>
<DOCNO> 179894 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/03/guncel/gun00.html </URL>
<DATE> 2003/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Milliyet yazarlarının Gaziantep izlenimleri 
</HEADLINE>
<TEXT>

   SİZE GELİYORUZ 

   
      
      
   
   Bölgesinin can simidi    TUBA AKYOL 

      Hani hep öyledir ya Doğu'nun, Güneydoğu'nun nispeten gelişmiş kentleri Paris'e benzetilir. Güneydoğu'nun Paris'i... 
   Yok, o kadar da uzun boylu değil "Gaziantep, Güneydoğu'nun İstanbul'u". Sıra sıra dükk nların, kafelerin, en çok da döviz bürosu ve kuyumcuların sıralandığı trafiğe kapalı Gaziler Caddesi, Beyoğlu'na benziyor hakikaten. Ayrıca Antep'te alışveriş merkezleri, sinemalar, bowling salonu, bir dolu kafe, pavyon sayısının yanında sözü bile edilemese de bir - iki bar var. 
   Ama Antep ile İstanbul'un benzerliği bunlarla sınırlı değil. O aynı zamanda bölgesinin can simidi. Herkes ona bir yerinden tutunmaya çabalıyor. "Çok göç alıyor Antep..." diyor Nevin hanım. Cümleyi Mehmet tamamlıyor "Üstelik gelenler bu kente uyum sağlamıyor. Geldiği yerde nasıl yaşıyorduysa, burada da öyle yaşamaya devam ediyor." 
   Son yıllarda tinerci çocuk sayısı da hayli artmış. Hırsızlık, yaralama gibi olaylarda da artış var. Anteplilerin bir şik yeti de kollarına, bacaklarına yapışıp bir şey satmaya çalışan çocuklar... 
   İstanbullular için hayli tanıdık şik yetler bunlar. Ama hemen sonra Antep'te Antepli sayısının yüzde 7'ye düştüğünü söylüyorlar. Yani Antep çevre kentlerden göç alıyor, evet. Ama Anteplilerin can simidi de İstanbul, Ankara gibi büyük kentler. Gençler iş bulmak, öğrenim, aile baskısından kaçmak için bazısı da nedenini bile bilmeden İstanbul'a kapağı atmak istiyor. 
   "Burada kızlar evlendirilmek için yetiştirilir" diyorlar. "O gördüğünüz kuyumcular boşuna değil. Burada bir kız için kilolarca altın, metrelerce zincir istenir" diyorlar. "Neyse ki artık kuyumcular kredi kartına sıfır faizle altı ay vade yapıyor" diyorlar. "Çeyiz çok mühimdir. Kız daha ilkokula başlarken çeyizine de başlanır" diyorlar. Ve aslında gençler artık tüm bu detlerden kurtulmak istiyorlar. 
   
   Dülük Baba'ya sahreye 
   Tek bir det var ki, o bir klasik, gençler bile henüz sıkılmamışlar her pazar günü Dülük Baba'ya "sahreye gitmek"ten. Sahre, piknik demek. "Antepli altı gün çalışır bir gün yer"miş. Gidermiş Dülük Baba ormanına, yakarmış mangalını... 
   Doğru mudur bilemem, bir rivayete göre Antep'in pazar sefasından habersiz pilotlar, ormanın üstünden geçerken yükselen dumanlara aldanıp merkeze anons geçerlermiş "Antep'te yangın var " 
   
   'Hem içek, hem görüşek'    ALİ EYÜBOĞLU 

      Biberi Kahramanmaraş'tan, mercimeği Mardin Kızıltepe'den alıp, fıstık gibi "Antep malı" diye pazarlıyorlar... Gaziantep'i "GAP'ın başkenti" ilan eden Antepliler, ticaretteki bu beceriyi atalarının genlerinden aldığını söylüyor. Çünkü onlara göre "Şeytan Kayseri'de doğmuş, Antep'te kurs görmüş..." 
   Gaziantep'teki para bolluğu doğal olarak eğlence hayatına da yansıyor... Gaziantep'te 14 katlı, çelikten inşa edilecek "Steel Imperial" Çeliğin İmparatoru adlı 5 yıldızlı otelin tasarımını yapan mimar Erden Güven, "Antep'te ofisinde iş görüşmesi yapan kalmadı. Herkes, 'Akşama hem içek, hem görüşek' diyor. Bütün ortaklıklar, iş bağlantıları, sayıları sürekli artan restoranlarda yapılıyor" diyor. 
   
   Erkek günleri var 
   Antep'teki hali vakti yerinde olan evli erkeklerin çoğu 4 ay "yaz bek rı"... Eşlerini, çocuklarını Akdeniz sahillerindeki yazlıklarına gönderiyor. Erkeklerin çoğu, kadınların çekiliş günleri gibi aralarında geceler düzenliyor. Her ayın belki günlerinde erkek erkeğe buluşulan gecelerin adları bile ilginç. Erkekler, "Tatlı Çarşamba" ya da "Pembe Cuma" gibi adlar taktıkları gecelerde kendilerini evden "resmi izinli" sayıyor... 
   Gece hayatı bir hayli renkli olan Gaziantep'te bir gece 03.00'e kadar restoranları, türkü barları, pavyonlardan kadınların kendilerini bir geceliğine kiralayacak müşteri beklediği gece kulüplerini turlayınca şu kanaate vardık Geçtiğimiz yıla damgasını vuran dizilerdeki "modern ağalar" ile Şener Şen'in "Züğürt Ağa" filmindeki ikide bir eliyle kulağına vurup "Karı istirem, karı" diyen baba hayal kahramanları değil, gerçek... 
   Pazartesi olmasına rağmen Gaziantep'te gece dolaştığımız her yerde işler yolundaydı. Çoğu yabancı 20'ye yakın kadının "müşteri" beklediği yerin "en faça" masasında 59 yaşında olduğunu söyleyen Hasan Günay bile vardı. Hem de gecenin 02.00'sinde... 4 - 5 garsonun zor taşıdığı "yanar - döner meyve" sipariş eden, onlarca şampanya açtırmaktan kaçınmayan müşteriyi gören kadınlar, "Misafir ol, gel bana" diyenlere 200 milyondan kapı açıyor. Fiyatı yüksek bulanlara da şu gerçeği hatırlatıyorlar "Burası Antep... Zevkler de pahalıdır..." 
   
   'Bu şehre bu takım fazla'    MEHMET DEMİRKOL 

   Ahmet Mermer 10 yaşında. 8 kardeşin beşincisi... Çiklet satan Galatasaray formalı bir çocuk. 3'e gidiyor, Hasan Şaş'ı seviyor. Neden Antep'i değil de, Galatasaray'ı tutuyorsun deyince, utangaç bir sesle, ama çok net cevap veriyor "Çok iyi oynuyorlar." Antep'te hangi takımı tutuyorsun soruma, "Gaziantep" diyen çıkmıyor neredeyse. Belki de ilk "Gaziantep" cevabını veren, üniversite öğrencisi Ali Arı, Antep'e göç edenlere bu soruyu sorabileceğimi söylüyor. "Ama" diyor, "Antepliyim diyenler de mutlaka bir büyük takımın taraftarıdır." Peki böylesine güçlü bir takımları varken neden gönülleri başka renklere kayıyor. 
   Ali özellikle iki sezon önce 3 - 0'dan 4 - 3 kaybedilen Fenerbahçe maçından sonra taraftarın küstüğünü söylüyor. Eğer o sezon en azından Şampiyonlar Ligi'ne katılabilselermiş, bugün her şey çok farklı olurmuş. Taraftarın bilinçsiz olduğu da tespitleri arasında. Ali'ye göre, seyirci bu takımın arkasında olmayacaksa bu yatırıma günah. Şöyle koyuyor noktayı "Bu takım, bu şehre fazla." 
   
   Celal Doğan olmadan... 
   Gaziantep, üçüncü ligdeki GASKİ ve ikinci ligdeki Büyükşehir Belediye ile altyapıyı sağlam tutuyor. Belediye ve Sanko'nun maddi desteğiyle tartışmasız Türkiye'nin en önemli futbol merkezlerinden biri... "Şampiyonluğu düşünmüyor musunuz " diye soruyorum, Ömer Faruk Aslan, "Medya istemez, kimse istemez" diyor. Ama ne olursa olsun, Celal Doğan'ın varlığı takdir görüyor. "O olmadan bu iş olmaz" diyenler çok. Ama eleştiriler de var. Misal, hoca seçimi... Ve şöyle diyorlar "Mesela bu sene Hagi ile anlaşılsa o bir heyecan yaratabilirdi." Peki neden olmuyor. "Burada hocalığa hevesli yöneticiler var" diyorlar, "Onlar böyle istiyor." 
   
   BUGÜN 
   Adana Abidin Dino Parkı Saat 13.00 
   YARIN 
   Niğde - Defterdarlık önü - Saat 13.00 
   
   Yarın başlayacak Niğde, Karaman, Aksaray, Kırşehir, Kırıkkale etabında yazarlarımız Fikret Bila, Güngör Uras, Ece Temelkuran ve Serin Duruş'tan Hüseyin Özcan ile fotomuhabirimiz Yurttaş Tümer Milliyet okurlarıyla buluşacaklar. 
   
   
   
</TEXT>
</DOC>
