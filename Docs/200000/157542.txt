<DOC>
<DOCNO> 157542 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/19/guncel/gun05.html </URL>
<DATE> 2003/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Gözünün önünde oğlunu kaybetti 
</HEADLINE>
<TEXT>

Freni boşalan kamyon, babasına tamirde yardım etmek isteyen 12 yaşındaki Hasan'ı ezerek öldürdü 
     M. AKİF ERDEM 

     Esenler'de kamyonunu tamir eden babasına yardımcı olmak isteyen ilköğretim okulu öğrencisi Hasan İnan 12 , aracın kayması sonucu tekerleklerin altında kalarak hayatını kaybetti. 
     Başakşehir Deprem Konutları 2. Blok'ta oturan İbrahim İnan, nakliyatçılık yaptığı 34 UT 7952 plakalı kamyonunu tamir etmek için şaftını söktü. Hasan ve Eyüp İnan 10 da babalarına yardım etmek istedi. Hasan, babasıyla birlikte kamyonun altındaki boşluğa inerken, Eyüp ise alet çantasından gerekli olan araçları getirip götürme görevini üstlendi. Tamir esnasında frenleri boşalan ve kayan kamyon hareket etmeye başladı. İbrahim İnan son anda kurtulurken, Hasan babası kadar şanslı değildi. Kafası tekerleklerin altında kalan Hasan hayatını kaybetti. Oğlu gözlerinin önünde korkunç şekilde ölen İbrahim İnan uzun süre gözyaşı döktü. İnan çiftini akrabaları sakinleştirmeye çalıştı. Cahit Zarifoğlu İlköğretim Okulu'nda 5. sınıf öğrencisi olan Hasan'ın derslerinde çok başarılı olduğu öğrenildi. 
     

</TEXT>
</DOC>
