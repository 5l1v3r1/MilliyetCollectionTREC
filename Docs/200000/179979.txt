<DOC>
<DOCNO> 179979 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/03/son/sondun04.html </URL>
<DATE> 2003/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Hillary Clinton, Bush'un 7 puan gerisinde... 
</HEADLINE>
<TEXT>

     ABD'de, 2004 başkanlık seçimlerinde adaylığını koyması için çeşitli çevreler tarafından baskı altına alınan New York senatörü ve eski ABD Başkanı Bill Clinton'un eşi Hillary Clinton'un, kamuoyu yoklamalarında Başkan George Bush'un 7 puan gerisinde kaldığı ortaya çıktı. 
     Scott Rasmussen tarafından yapılan kamuoyu yoklamasına göre, seçimler bugün yapılsa George Bush oyların yüzde 48'ini, Hillary Clinton ise yüzde 41'ini alacak. 
     Bununla birlikte Hillary Clinton'un, Demokrat Partili adaylar arasında en şanslısı olduğu bildiriliyor. 
     Kamuoyu yoklamasına göre, Demokratlar Başkan Bush'un karşısına Massacchussets Senatörü John Kerry'yi çıkardıkları takdirde Bush seçimi 45-36 kazanacak. Vermont Valisi Howard Dean'in aday olması durumunda ise Bush, zaferi 45-34 üstünlükle elde edecek. 
     Yoğun baskı altında olmasına rağmen Hillary Clinton, önceki gün günü ''2004 seçimlerinde aday olmaya niyetinin olmadığını'' bir kez daha ifade etti. Seçmenleriyle sohbet eden Bayan Clinton, ''Hiçbir şey değişmedi. Dün ne diyorsam bugün de o'' diye konuştu. 
     Öte yandan, nabız yoklaması, yatırımcı Amerikalıların da Bush'u Clinton'a tercih ettiklerini ortaya koydu. Bu oranın 'e 35 olduğu bildiriliyor. Yatırım yapmayan Amerikalılar ise yüzde 46-42 Hillary lehinde oy kullanacaklarını söylediler. 
     
</TEXT>
</DOC>
