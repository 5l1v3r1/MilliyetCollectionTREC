<DOC>
<DOCNO> 191905 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/28/son/sontur30.html </URL>
<DATE> 2003/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Meteoroloji'den fırtına uyarısı... 
</HEADLINE>
<TEXT>

     Meteoroloji Genel Müdürlüğü, tüm denizlerde fırtına beklendiği bildirildi. 
     Meteoroloji Genel Müdürlüğü'nden yapılan yazılı açıklamada, bugün Batı Karadeniz, Marmara ile Kuzey Ege'de poyraz, Doğu Karadeniz, Güney Ege ve Batı Karadeniz'de karayel, Doğu Akdeniz'de önceleri lodos, zamanla karayel, fırtına şeklinde eseceği kaydedildi. 
     Açıklamada, fırtınanın saatteki hızının Karadeniz ile Güney Ege'de 90, öteki denizlerde 80 kilometreye ulaşması beklendiği, fırtınanın yarın ve perşembe günü öğleye kadar Orta ve Doğu Karadeniz'de, yarın öğle saatlerine kadar da Güney Ege ve Akdeniz'de etkisini sürdüreceği belirtildi. 
     Yarın öğle saatlerinden sonra Batı Karadeniz, Marmara ve Ege'de yön değiştirerek, perşembe günü güney-güney doğudan esmesi beklenen rüzgarın, öğle saatlerinden sonra lodosa dönerek Ege'de fırtına, Marmara ve Batı Karadeniz'de kuvvetli olarak eseceği belirtildi. 
     Lodosun cuma günü de Akdeniz'de zaman zaman etkili olmasının beklendiği ifade edildi. 
     
</TEXT>
</DOC>
