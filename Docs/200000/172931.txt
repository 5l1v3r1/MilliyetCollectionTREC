<DOC>
<DOCNO> 172931 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/01/yasam/yas02.html </URL>
<DATE> 2003/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
İş ilanıyla hayatı protesto ediyor 
</HEADLINE>
<TEXT>

   Kimya mühendisi Rezzan Sabuncu, yıllar sonra mesleğini yapmak istedi, iş bulamadı. Şimdilerde kendi emeğini hak edecek bir aile arıyor... 
      AYÇA ATAY İSTANBUL 
   
   "ÇOCUKLARINIZA anne sevecenliğiyle bakarım, ev işlerini yaparım, entelektüel can yoldaşıyım." Bir gazetede geçen hafta yayımlanan küçük bir ilanda böyle diyordu. Telefonla aradığımızda, röportaj yapmak için bir şartı vardı. Umut Çocukları Vakfı'na resimlerini bağışlamıştı, önce onları görmeli, sonra kendisini aramalıydık. Ardından öyküsünü anlatmayı kabul etti. 
   
   İKİ ÖLÜMLE SARSILDI 
   İSMİ Rezzan Sabuncu. 22 yıldır resim yapıyor, esas mesleği kimya mühendisliği. Evlenmeden önce kısa bir zaman çalışmış. Sonrasında evlilik... Evinde mutlu bir yaşam sürer, ta ki eşi Ege Tıp Fakültesi öğretim üyesi Prof. Dr. Nejat Sabuncu'yu kaybedene kadar. Sabuncu'nun ölümüyle aile sarsılır, onun ardından büyük oğlunu da kaybeder Rezzan Hanım. 
   
   İŞ BULAMADI 
   EŞİNDEN emekli maaşı alıyor, bir de evi var. "Devlete minnettarım" diyor ama işe ihtiyacı olduğunu söylüyor. Kimya öğretmenliği yapmak için başvurularda bulunur, her seferinde olumsuz yanıt alır. İlanı neden verdiğini şu sözlerle anlatıyor 
   "HAYATI çok ciddiye alıyordum. Baktım ki bunlar bir işe yaramıyor. Kurallarla alay etmek istedim." 
   
   H L ARIYORUM 
   SABUNCU, "Entelektüel can yoldaşı ifadesini neden kullandınız " sorusuna ise şu yanıtı veriyor "Bu ilan bir nevi protesto. Emeğimin kime yarayacağını bilmek istedim. Klasik müzik dinleyen bir insanın, arabesk çalan bir mutfakta yemek pişirmesini düşünemiyorum. Emeğimi hak eden bir aileyi bulamadım ama h l arıyorum." 
   
   
</TEXT>
</DOC>
