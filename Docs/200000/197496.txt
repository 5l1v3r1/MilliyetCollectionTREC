<DOC>
<DOCNO> 197496 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/23/son/sontur20.html </URL>
<DATE> 2003/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya hayali kısa sürdü... 
</HEADLINE>
<TEXT>

     Malta bandıralı kuru yük gemisiyle kaçak yollardan İtalya'ya giden 5 Türk, aynı gemiyle gönderildikleri Gemlik Borusan Limanı'nda gözaltına alındı. 
     Alınan bilgiye göre, 3'ü Azerbaycan uyruklu 5 gemi görevlisinin İtalya'ya götürme vaadiyle 26 Ekim'de Gemlik Borusan Limanı'ndan Malta bandıralı kuru yük gemisine binen 5 Türk, 13 gün süren yolculuğun ardından İtalyan polisince yakalandı. 
     Hayati ve Bayram isimli Türkler ile Azerbaycan uyruklu bir kişi, tutuklanırken, Osman D. 30 , Murat D. 23 , Mehmet D. 19 , Enver Ö. 25 ve Niyazi K. 26 aynı gemiyle çıkış yaptıkları Gemlik Borusan Limanı'na geri gönderildi. 
     Burada, Gemlik Deniz Polisi tarafından gözaltına alınan zanlılar, İlçe Emniyet Müdürlüğü'ndeki ilk ifadelerinde, sadece isimlerini bildikleri kişilerin adam başı 2 bin 500 Euro karşılığında, kendilerini İtalya'ya götürme vaadinde bulunduklarını söylediler. 
     Bu arada, zanlıların Borusan Limanı'na girmelerine ve gemiye binmelerine yardımcı olduğu iddia edilen Yunus S. de gözaltına alındı. 
     
</TEXT>
</DOC>
