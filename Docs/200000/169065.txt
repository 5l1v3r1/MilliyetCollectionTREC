<DOC>
<DOCNO> 169065 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/13/yasam/ayas.html </URL>
<DATE> 2003/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Af sözü ormana yaramıyor 
</HEADLINE>
<TEXT>

28 yıllık bir dönemin incelendiği araştırmanın sonuçlarına göre, ormanlarda yapılaşmaya imk n sağlayan yasanın söylentisi bile yangın sayısını ikiye katlıyor. Bu yıl da öyle oldu yangınlar arttı 
     YILDIZ YAZICIOĞLUSELMAN EKİCİ Ankara 

     Kırsal Çevre ve Ormancılık Sorunları Araştırma Derneği KÇOSAD , "orman arazisi" alanlarını daraltarak bu bölgelerde yapılaşmaya yasal zemin sağlayan af düzenlemelerinin yapılacağı yıllarda, orman yangınlarında önemli oranlarda artış olduğunu tespit etti. Dernek Yönetim Kurulu üyesi Hakan Bezirci ile Orman Mühendisleri Odası Genel Başkanı Salih Sönmezışık, ormanlarla ilgili yasal düzenlemelerin gündeme geldiği dönemlerde yangınlarda birkaç kat artış olduğunu açıkladı. 
     
     RAKAMLAR ORTADA 
     Bezirci ve Sönmezışık, iddialarını KÇOSAD'ın derlediği verilere dayandırdı. 1950-1977 döneminin incelendiği süreçte, ormanlarla ilgili yasal değişikliklerin gündeme getirildiği 14 yılda, her yıl ortalama 955 yangın meydana geldi her yıl ortalama 30.4 bin hektar ormanlık alan tümüyle yandı. 
     Orman yasalarıyla ilgili "tartışma yaşanmayan" 14 yıllık dönemde ise, yangını sayısı yılda 513, yanan orman alanı da ortalama 8 bin hektardı. 
     
     SÖYLENTİSİ YETER 
     Orman alanlarında yapılaşmaya izin verecek düzenleme hazırlıklarının yapıldığı bu yıl da, özellikle Bodrum ve Marmaris gibi yüksek rant merkezlerinde peş peşe yangınlar çıkmaya başladı. 
     Hükümetin planladığı orman affı miladının şimdilik bu yangın tarihlerini kapsamadığı, ancak tarihin ileri çekilebileceği, ayrıca af söylentisinin bile rant avcılarını harekete geçirmeye yettiği vurgulandı. 
     Hakan Bezirci, "Bu yıl da Anayasa ve 2B gündeme geldi. Ne zaman af söylentileri, seçim ortamı içine girildiyse, yasa değişiklikleri gündeme gelirse yanan orman alanlarında en az 2-3 kat artıyor. Bu yıl Türkiye, yangınlardan daha fazla etkilenecek" dedi. 
     Bezirci, AKP hükümetinin orman bölge müdürlerini görevden almasının zamanlama olarak yangınları söndürmeyi güçleştirdiğini belirterek şunları söyledi "Geniş arazilerde ağaç yapısını, personelini ve su kaynaklarını bilmeyen yetkililer, söndürmede tecrübesiz kalıyor. Sık sık siyasi sebeplerle tayin yapılınca ormanları korumakla görevli teşkilat çöküntüye uğruyor. Bu iktidar zamanında durum daha vahimleşti. " 
     
     27 MÜDÜRÜN 24'Ü GİTTİ 
     Türkiye'deki 27 Orman Bölge Müdürü'nün 24'ünün yangın mevsiminin başladığı dönemlerde görevlerinden alındığını belirten Sönmezışık da şunları söyledi "Bu kişilerin yerine vek leten atamalar yapıldı. Yani ormanlarımız vek leten korunuyor. Son dönemde de peş peşe yangınların çıktığı Muğla başta olmak üzere Antalya, İzmir, Çanakkale, İstanbul, Balıkesir, Mersin ve Adana'daki orman bölge müdürleri görevden alındı." 
     
'2B' affı nedir, ne getirir      2B affı, Orman Kanunu'nun 2'nci maddesinin B bendi için kullanılan bir kısaltma. Bu tabir, "orman vasfını yitirmiş araziler" için kullanılıyor. Yapılacak anayasa değişikliği, orman olma vasfını kaybeden ve tekrar ormana dönüştürülmesi mümkün olmayan arazilerin satışını öngörüyor. Anayasa'nın 169 ve 170. maddelerinin değişmesiyle orman vasfını kaybetmiş arazilerin orman köylüsü dışındaki üçüncü şahıslara satışına olanak sağlıyor. 
     

</TEXT>
</DOC>
