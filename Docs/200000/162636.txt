<DOC>
<DOCNO> 162636 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/12/yazar/pulur.html </URL>
<DATE> 2003/06/12/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
O artık değişti diyenlere... 
</HEADLINE>
<TEXT>

     Nereye kadar mı 
     Kimse onun yaptıklarına karışmadıkça, demokrattır, partisi seçimi kazanıncaya kadar da demokrasi aşığıdır. 
     Demokrasimizin ne halde olduğu bundan belli değil mi 
     İstediğiniz kadar kanunları değiştirin, "uyum paketleri" değil, "uyum balyaları" çıkarın, netice hanesine hep Hatice yazılacaktır. 
     Çünkü insanın inanmadığı bir kavramı, hayata geçirmesi mümkün olmuyor da ondan... 
     
     BİR örnek... 
     Başbakan Erdoğan bir yerde konuşurken, iki öğrenci müdahale ediyor, kız öğrenci "Biz Türkiye'ye güveniyoruz ama, size güvenmiyoruz " diye bağırıyor, kızı yaka paça götürüp helaya kapatıyorlar, erkek arkadaşı da aynı akıbete uğruyor. 
     Bir toplantının düzenini bozanı, polisin müdahalesi olağandır, yaka paça yerlerde sürüklemek de alışılmış bir davranıştır, ama sonrası... 
     
     BAŞBAKAN Tayyip Erdoğan olay hakkında konuşurken, bu iki genç için "sicili lekeli" deyimini kullanıyor. 
     Mehmet Y. Yılmaz da geçen gün haklı olarak soruyordu 
     "Ya sizin siciliniz " 
     Süngülü, miğferli, kubbeli bir şiir okumaktan verilen mahkumiyet o'nun siciline geçmedi mi 
     Eğer, gücü yeterse, siciline, fişine, kasetlerine bir baksın, kim bilir neler yazılıdır, tabii gösterirlerse... 
     
     DOĞRUSU biz, kendisini protesto eden iki genç için kullandığı "sicili lekeli" deyimini hiç yadırgamadık "demokrasi bizim için araçtır, amaç değildir" diyenden başka bir şey beklemiyorduk da ondan... 
     Ama, o'nun için "Değişti, değişti " diyenler de anlasınlar kimin, nasıl değiştiğini 
     "Kahrolsun komünistler " diye bağıra bağıra, "Komünistler Moskova'ya" diye hedef gösteren bir cemaatten gelenlerin değişimi de herhalde böyle oluyor. 
     Hem söyler misiniz, düğünde davetlilerin kadın, erkek diye araya paravan konularak ayrı oturtulması, niye Avrupa yolunda ayıp oluyormuş 
     "Türban"ı, demokrasinin simgesi sayanlara ne oldu böyle 
     Vatandaşın kendi düğününü, istediği gibi yapması niye Avrupa'ya ayıp oluyormuş 
     
     TUTTURMUŞUZ bir de Avrupalı olacağız, diye... 
     Buyurun bakalım, buradan yakın... 
     Avrupa'da böyle düğün yoksa, böyle konuşan başbakanlar var mı 
     Tabii böyle yapanlara, toplantının düzenini bozanlara müdahale edilir, ona kimsenin bir şey dememesi gerek. 
     Yaka paça yerlerde sürüklemek de yeni bir şey değil 
     Helaya kapamak ise, yepyeni bir uygulama... 
     Hem eğer bu gençler suç işlemişlerse, niye serbest bırakılıyorlar, soruşturma açılmıyor 
     Başbakan'ın, "sicili lekeli" açıklamasından sonra söyledikleri de adeta onlara "bir şey yaptırmayacağım" havasında 
     "Şu anda ne tutukludurlar ne de gözaltında " 
     Helaya çişleri geldiği için mi kapatıldılar 
     
     

</TEXT>
</DOC>
