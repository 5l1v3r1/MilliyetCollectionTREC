<DOC>
<DOCNO> 156889 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/15/son/sonspo12.html </URL>
<DATE> 2003/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İhtiyar Boksörler Kulübü... 
</HEADLINE>
<TEXT>

     Bir zamanlar şampiyon ve milli olmuş, Avrupa'da dereceler almış, ancak daha sonra spor hayatlarına son vermek zorunda kalmış yaşlı boksörler, Türk sporuna katkı sağlamak için İhtiyar Boksörler Kulübü'nü kurdu. 
     Faaliyetlerine yeni başlayan İhtiyar Boksörler Kulübü'nden yapılan açıklamada, zor durumdaki eski boksörlere yardım edebilmek, bilinçsizce yapılan tekmeli Uzakdoğu sporlarından gençleri koruyabilmek ve Avrupa ile Dünya şampiyonu çıkmasına rağmen ilgi görmeyen boks sporunu eski parlak günlerine kavuşturmak amacıyla kulübün kurulduğu bildirildi. 
     Kulüpte, eski boksörlerden Vural İnan Türkiye Şampiyonu , Garbis Zaharyan Türkiye Şampiyonu , Orhan Tuş Avrupa Üçüncüsü , Vedat Karakurum Türkiye Şampiyonu , Tacettin İçsel Türkiye Şampiyonu , Tayyar Kalça Türkiye Şampiyonu , Hüseyin Yıldırım Türkiye Şampiyonu , Yurdakul Gülören Milli Takım ile Beşiktaş'ın boks antrenörü , Yılmaz Tek Eski boksör , Hasan Çolakoğlu milli boksör ve Oğuz Aral Karikatürist ve eski boksör kurucu üyeler olarak görev aldı. 
     Öte yandan CHP Milletvekili Şükrü Elekdağ, ses sanatçısı Muazzez Abacı, Boks Federasyonu eski Başkanı Ahmet Cömert'in oğlu Atilla Cömert ve gazeteci Orhan Ayhan da kulübün kurucu onur üyeleri oldu. 
     
</TEXT>
</DOC>
