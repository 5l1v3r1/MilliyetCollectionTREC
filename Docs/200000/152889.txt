<DOC>
<DOCNO> 152889 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/28/siyaset/siy07.html </URL>
<DATE> 2003/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Kıbrıs için özel mahkeme 
</HEADLINE>
<TEXT>

Avrupa Konseyi önerdi 
     GÜVEN ÖZALP Brüksel 

     Türkiye, Avrupa İnsan Hakları Mahkemesi'nin AİHM , başta Loizidou Davası olmak üzere Kıbrıs konusunda aldığı kararları uygulamaması ve yeni davaların da önünü kesememesi üzerine Avrupa Konseyi ile binlerce davayı pazarlık masasına yatırdı. Çözüm önerilerinden birini özel mahkeme kurulması oluşturuyor. 
     Avrupa Konseyi, Ankara'ya "daha önce alınan kararları uygulayın, beklemede olan binlerce dava ve şik yet için adada özel bir mahkeme kurulsun" önerisiyle geldi. Bu yaklaşımla 1974 sonrası ortaya çıkan mülkiyet sorununun giderilmesi öngörülüyor. Böylelikle AİHM'de karara bağlanmamış veya bekletilen davaların yeni kurulacak mahkemeye transfer edilecek. 
     
     Ankara olumlu yaklaşıyor 
     Bu çerçevede Ankara'nın bu teklife sıcak baktığı ancak Rum tarafının "meşruiyet" gerekçesiyle bu öneriye soğuk yaklaştığı ifade ediliyor. Strasbourg'da gerçekleştirilen toplantılarda Konsey ile Dışişleri yetkilileri uygulama ve gelecekte izlenecek politika üzerinde duruldu. Toplantıların ilk boyutunu bugüne kadar Rumların açtığı ve Türkiye aleyhine sonuçlanan davalarda alınan kararların nasıl uygulanacağı oluşturdu. İkinci boyutu ise karar için bekleyen dava ve başvuruların nasıl çözümleneceği oluşturdu. 
     


SİYASET 















</TEXT>
</DOC>
