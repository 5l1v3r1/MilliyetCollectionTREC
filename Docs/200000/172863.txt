<DOC>
<DOCNO> 172863 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/31/son/sontur28.html </URL>
<DATE> 2003/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Savcının arabasını yaktılar... 
</HEADLINE>
<TEXT>

     Şanlıurfa'nın Birecik İlçesi'nde, uçucu madde bağımlısı bir genç, arkadaşıyla birlikte, kendisini tutuklama talebiyle mahkemeye sevk eden savcının arabasını yaktı. 
     Yaklaşık 4 ay önce hırsızlık yaparken yakalanan Hasan Basri S. 17 , sevk edildiği adliyede ifadesini alan Cumhuriyet Savcısı Bilgehan Ertan tarafından, tutuklama talebiyle Asliye Ceza Mahkemesi'ne gönderildi. Mahkeme, Hasan Basri S'yi tutuklayarak, cezaevine gönderdi. 
     Yaklaşık 15 gün önce tahliye olan Hasan Basri S, tutuklanmasına neden olduğuna inandığı Savcı Ertan'ı takip ederek, Meydan Mahallesi'ndeki evini tespit etti. 
     Daha sonra Mustafa A, yine kendisi gibi uçucu madde bağımlısı olan arkadaşı ile birlikte, Savcı Ertan'ın park halindeki özel otomobiline uçucu madde dökerek yaktı. 
     Yangın, itfaiye ve çevredeki vatandaşların müdahalesiyle söndürülürken, otomobilin ön tarafından hasar meydana geldi. Olaydan sonra kaçan Hasan Basri S. ile arkadaşı Mustafa A, güvenlik güçleri tarafından yakalanarak gözaltına alındı. 
     Olayla ilgili soruşturmanın sürdürüldüğü bildirildi. 
     
</TEXT>
</DOC>
