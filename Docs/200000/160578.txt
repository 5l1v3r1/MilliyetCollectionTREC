<DOC>
<DOCNO> 160578 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/02/son/sonspo10.html </URL>
<DATE> 2003/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Ronaldo, Beşiktaş'ın Süleyman Seba'sı... 
</HEADLINE>
<TEXT>

     Beşiktaş'ta son 2 sezonda olduğu gibi, bu sezon da en istikrarlı futbolcu Brezilyalı Guiaro Ronaldo oldu. 
     Beşiktaş'a geldiği 2000-01 sezonundan bu yana cezalara ve sakatlıklara adeta meydan okuyarak, en çok forma giyen oyuncu olan Ronaldo, bu sezon lig ve UEFA Kupası'nda yapılan 44 resmi maçın 43'ünde forma giydi. 
     UEFA Kupası'nda oynanan 10 maçta da 90'ar dakika forma giyen Brezilyalı futbolcu, ligde ise 34 maçın 33'ünde oynayıp 2 bin 925 dakika takımı için ter döktü. Ronaldo ligde sadece sarı kart cezalısı olduğu Fenerbahçe maçında oynayamadı. 
     Siyah-beyazlıların yeni transferleri Oscar Cordoba, Antonio Zago ve Daniel Gabriel Pancu ile kaptan Tayfur Havutçu da bu sezon başarılı bir grafik çizerek, Ronaldo'dan sonra en çok forma giyen oyuncular olarak dikkat çekti. 
     
     ZAFER HAYAL KIRIKLIĞI YARATTI 

     Beşiktaş'ın bu sezon başında Trabzonspor'dan transfer ettiği Zafer Demiray, bu sezon ligde sadece Samsunspor ile ligin son haftasında oynanan prestij maçında oynayabildi. 
     UEFA Kupası'nda da sadece FK Sarajevo ile yapılan 1. tur ilk maçında 17 dakika sahada kalan Zafer, böylece bir sezonda UEFA Kupası ve ligde 2 maçta 74 dakika oynayarak hayal kırıklığı yarattı. 
     
     YERLİ FUTBOLCULARIN PERFORMANSI 

     Beşiktaş'ta bu sezon yabancı futbolcular istikrar bakımından başı çekerken, Türk oyuncular içinde kaptan Tayfur, İbrahim ve Ahmet Yıldırım en çok forma giyen oyuncular oldu. 
     Ligde Tayfur 31, İbrahim ve Ahmet Yıldırım ise 25 maçta şans buldu. UEFA Kupası'nda Tayfur ve Yasin Sülün tüm maçlarda forma giyerken, İbrahim ve Sergen ise 5 maçta görev aldı. 
     
     LİGDE 27 FUTBOLCU FORMA GİYDİ 

     Teknik direktör Mircea Lucescu, Birinci Süper Lig'de bu sezon 27 futbolcusuna şans tanıdı. 
     Siyah-beyazlılarda ligde sadece genç kaleci Yasin Yıldız forma giyemedi. Beşiktaş'ta UEFA Kupası'nda ise 23 futbolcu forma giydi. 
     
     LİGDE FUTBOLCULARIN PERFORMANSI 

     Beşiktaş'ta 2002-2003 sezonunda forma giyen oyuncular ve oynadıkları süreler şöyle 
     

Futbolcu Maç 90dk. Toplam süre 1- Guiaro Ronaldo 33 32 2925 2- Oscar Cordoba 31 31 2790 3- Antonio Zago 31 26 2648 4- Tayfur Havutçu 31 22 23 5- Daniel Pancu 31 14 2297 6- İbrahim Üzülmez 25 16 2010 7- Ahmet Yıldırım 25 19 1896 8- Kaan Dobra 24 13 1875 9- Sergen Yalçın 28 10 1831 10-İlhan Mansız 23 13 1730 11-Ahmet Dursun 23 11 1490 12-Yasin Sülün 24 9 1456 13-Ali Eren Beşerler 14 13 1238 14-Tolga Doğantez 17 12 1190 15-Federico Giunti 11 7 1093 16-Tümer Metin 22 4 990 17-Pascal Nouma 19 3 811 18-Serdar Topraktepe 11 5 719 19-Tamer Tuna 11 2 667 20-Amaral 11 4 602 21-Göksel Gencer 3 3 270 22-Niyazi Güney 6 1 263 23-Maldarasanu 3 1 122 24-Bayram Bektaş 5 - 122 25-Ali Cansun 3 1 110 26-Eser Yağmur 3 - 74 27-Zafer Demiray 1 - 57      
     AVRUPA'DA DA RONALDO 

     Beşiktaş'ın Brezilyalı futbolcusu Ronaldo, ligde olduğu gibi UEFA Kupası'nda da en çok forma giyen oyuncusu oldu. 
     
</TEXT>
</DOC>
