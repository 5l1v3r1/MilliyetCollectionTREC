<DOC>
<DOCNO> 184541 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/25/son/sondun28.html </URL>
<DATE> 2003/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa'da aşırı sıcaklardan ölenlerin sayısı 14 bin 802 
</HEADLINE>
<TEXT>

     Fransa Ulusal Tıbbi Araştırma ve Sağlık Enstitüsü INSERM , Ağustos ayında aşırı sıcaklar nedeniyle ölenlerinin sayısının 14 bin 802 olduğunu açıkladı. 
     INSERM tarafından Sağlık Bakanı Jean-François Mattei'ye sunulan resmi raporda, ''aşırı sıcaklar nedeniyle ölenlerin yüzde 70'ni 75 yaşın üzerindekilerin oluşturduğu'' kaydedildi. 
     Fransa'da Ağustos ayında yapılan ilk resmi açıklamada, ölü sayısının 11 bin civarında olduğu bildirilmişti. 
     Hastanelerde yeterli soğutma sistemlerinin olmamasının, doktorların büyük bölümünün tatilde bulunmasının, ilgili devlet kurumları arasındaki iletişim eksikliğinin ve erken uyarı sisteminin kurulmamasının, ölü sayısının çok yüksek olmasında önemli rol oynadığı tahmin ediliyor. 
     Fransa'da meclis, bu ay başında yaptığı ilk oturumda, konu ile ilgili sorumlu kurum ve kuruluşları tespit etmek amacıyla, bir araştırma komisyonu kurulmasını kararlaştırmıştı. 
     
</TEXT>
</DOC>
