<DOC>
<DOCNO> 174900 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/11/astro/index.html </URL>
<DATE> 2003/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaratıcılığınızı gösterin 
</HEADLINE>
<TEXT>

   
   
   Kova burcundaki Ay ve Aslan'daki gezegenler heyecan ve yaratıcılık getiriyor. Akşam 18.35 hayalci davranma tehlikesi var. Koç'lar ortaklaşa konularda rahat edebilirler. İleriye yönelik hedefleri gözden geçirmek gerekecek. Boğa'lar dikkatli ve uzlaşıcı olmaya çalışmalılar. İş hayatında kararsızlık ya da üstlerle ilgili konular gerginlik yaratabilir. İkizler için akıcı ve hareketlendirici bir gün. Yeni düşüncelerle harekete geçmek onlara çok şey kazandırabilir. Yolculuklar da çekici gelebilir. Yengeç'ler maddi konularda gerçekçi olmak durumundalar. Yanlış anlamalar ya da elde olmayan nedenler yüzünden ortaklaşa konularda sorunlar ortaya çıkabilir. Aslan'lar şu ana kadar yaptıkları pek çok şeyin sonucunu daha iyi görebilecekler. Yakın beraberliklerde biraz daha esnek olmak gerekiyor. Başak'lar günlük işlerini yeteri kadar organize ediyorlarsa problem yok. Zaman kaybettirici uğraşlar yüzünden kendilerini kısır döngü içinde bulabilirler. 
   Terazi akıcı bir gününde. Haftanın ilk gününde hayattan daha fazla zevk alabilir. Bu arada yaratıcı uğraşlar ya da çocukları ile ilgili işler de dikkat çekebilir. Akrep'ler duygusal alanda sakin olmalılar. Onları harekete geçiren çok neden var. Ev ve yakın çevrede kendini tutsak hissederek keyfi kaçabilir. Yay'lar yeni düşüncelere açık bir gündeler. Alacakları haberler de onları heyecanlandırabilir. Yeni düşünceler, bolca hareket ve iyimserlik vurgulanıyor. Oğlak'lar maddi konularda dengeli olmaya bakmalılar. Başkalarından destek görseler de kendi kaynaklarını daha iyi kullanmalılar. Borç alacak konularına da özen göstermek gerekebilir. Kova için hareketli ve yeni kararların alındığı bir gündeyiz. Duygusal alanda daha dengeli ve toleranslı olmak gerekiyor. İnatlaşma yerine uzlaşıyı seçmeliler. Balık'ları meşgul eden çok şey olmakla birlikte, çok akıcı hareket edemeyebilirler. Kararsızlık ya da yanlış değerlendirmeler bazı kayıplara neden olabilir. İpin ucunu kaçırmayıp, kendini toparlamalılar. 
   
   
</TEXT>
</DOC>
