<DOC>
<DOCNO> 156037 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/12/astro/index.html </URL>
<DATE> 2003/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Önemli karar almayın 
</HEADLINE>
<TEXT>

     Bugün gökyüzünde kafaları karıştıracak çok şey var. 10.07 ile 14.41 arasında ay boşlukta kalırken önemli kararlardan kaçınmak gerekecek. Ortaklıklarda da aldanabilirsiniz. Koç’lar günün ilk yarısında detaylar, günlük işler ve zaman alacak işlerle daha fazla uğraşmak zorunda kalabilirler. Akşam ise yakın ilişkilere, ortaklıklara özen göstermeliler. Boğa’nın öğleden sonra kendine çeki düzen vermesi gerekecek. İş ortamında sorunlar var ve aşırı iyimserlikten uzak durmak gerek. İkizler akşam daha rahat edecek ama yine de büyük risklere girmemeli. Yaratıcı konularda hayal gücünü kullanabilirler. Yengeç’ler şimdi biraz içe dönerek ailevi konularla, yakınlarla ilgilenebilirler. Evde fedak rca davranmak gerekebilir. Aslan’lar kısa yolculuklarda dikkatli olmalılar. Duygusal alanda kafa karışıklığı pek çok yanlış anlamaya da yol açabilir. Başak’lar parasal konularda daha tutumlu olmalılar. Elde olmayan nedenler ya da belirsizlikler yüzünden bazı kayıplar olabilir. 
     Terazi’ler burçlarındaki Ay sayesinde daha girişkenler ve ilişkilerini gözden geçirebilirler. Bu arada aile ya da duygusal yönden onları etkileyebilecek konular da öne çıkabilir. Akrep’ler aşırı hayalci olmamalılar. Geçmişe ait konular duygusal yönden ağır basabilir ve kafa karıştırabilir. Riske girmemeliler. Yay’lar farklı görüşleri değerlendirmek ve karar vermek zorundalar ama sonuca gitmekte zorlanabilirler. Sosyal konular, arkadaşlıklar da akşam öne çıkmakta. Oğlak’lar haftanın ilk gününde seslerini duyarmakta zorlanabilirler. Tamamlanması gereken işler var. İş hayatında daha özenli olmak ve detaylara önem vermek lazım. Kova’nın keyfi yerine gelecek. Özellikle akşam saatlerinde daha akıcı enerjiler var. Bununla birlikte her söylenene inanmamak gerekli. Balık’lar ortaklaşa konularda daha temkinli olmalı. Haklarını korumaları pek kolay olmayabilir. Duygusal alanda da ifade edilemeyen şeyler söz konusu. 
     
     

</TEXT>
</DOC>
