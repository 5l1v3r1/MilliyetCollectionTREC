<DOC>
<DOCNO> 164377 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/20/son/sondun51.html </URL>
<DATE> 2003/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir saat içinde aynı bankanın iki şubesi soyuldu 
</HEADLINE>
<TEXT>

     Almanya'nın Essen kentinde, bir saat içinde Sparkasse adlı bankanın iki ayrı şubesi soyuldu. 
     Essen polisi, ilk soygunun kentin Frohnhauser caddesindeki şubesinde olduğunu belirtti. Polis, 20 yaşında olduğu tahmin edilen silahlı bir kişinin, vezne görevlisinden silah zoruyla paraları aldığını ve koşarak olay yerinden kaçtığını kaydetti. 
     Bankanın Heidhauser caddesindeki bir başka şubesi de, aradan bir saat geçtikten sonra silahlı 3 kişi tarafından soyuldu. Polis, soyguncuların, banka şubesi yakınındaki bir araçla olay yerinden kaçtığını belirtti. 
     Banka şubelerinden çalınan paranın miktarı hakkında bilgi vermeyen polis, iki banka soygunu arasında bir bağlantı bulunmadığını açıkladı. 
     
</TEXT>
</DOC>
