<DOC>
<DOCNO> 174004 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/06/son/sonspo20.html </URL>
<DATE> 2003/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Ve Manchester United Veron'u Chelsea'ye verdi... 
</HEADLINE>
<TEXT>

     Manchester United, Arjantinli milli futbolcu Juan Sebastian Veron'u, FC Chelsea'ye 15 milyon paunda verdi. 
     28 yaşındaki orta alan oyuncusu Juan Sebastian Veron'un, 2001 yılında İtalyan kulübü SS Lazio'dan Manchester United'a 28 milyon paunda transfer olması tartışma yaratmıştı. 
     FC Chelsea Kulübü Başkanı Trevor Birch, 15 milyon paundluk önerilerinin kabul edilmesinden sonra sıranın kişisel konuların konuşulması ve sağlık kontrolüne geldiğini söyledi. 
     Veron, Rus işadamı Roman Abramovich'in geçen ay FC Chelsea'yi satın aldıktan sonraki son yüksek ücretli tarnsferi oldu. 
     Son dakika transferiyle FC Chelsea, Veron'un Avrupa Şampiyonlar Ligi'nde oynamasını da sağlamış oldu. 
     FC Chelsea, Blackburn Rovers'dan 17 milyon paunda İrlandalı Damian Duff, West Ham United'dan Glen Johnson, Kamerunlu Geremi ve İngiliz Wayne Bridge'in ardından son olarak Juan Sebastian Veron'u da transfer sezonunda kadrosuna kattı. 
     
</TEXT>
</DOC>
