<DOC>
<DOCNO> 189561 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/18/son/sontur14.html </URL>
<DATE> 2003/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Azerbaycan Büyükelçisi Seçimler şeffaf ortamda gerçekleşti 
</HEADLINE>
<TEXT>

     Azerbaycan'ın Ankara Büyükelçisi Mehmet Nevruzoğlu, 15 Ekim'de Azerbaycan'da yapılan cumhurbaşkanlığı seçimlerinin ''şeffaf, demokratik ve hür ortamda'' yapıldığını söyledi. 
     Nevruzoğlu, Azerbaycan'ın bağımsızlık günü dolayısıyla Azerbaycan'ın Ankara Büyükelçiliği'nde yaptığı açıklamada, Yüksek Seçim Komisyonu tarafından açıklanan ilk bilgileri göre, seçimlere yüzde 71.5 oranında katılımın olduğunu, seçmenlerin yüzde 79.5'inin Başbakan İlham Aliyev'e oy verdiğini belirtti. 
     Seçimlerin yurt içinden ve dışından 50 binin üzerinde bağımsız gözlemci tarafından izlediğini söyleyen Nevruzoğlu, ''Gözlemcilerin ortak kararlarına göre, seçimler şeffaf, demokratik ve hür ortamda gerçekleşmiştir'' diye konuştu. Büyükelçi, Azerbaycan halkının seçimlerde istikrara, gelişmeye ve Bakü-Ceyhan projesine oy verdiğini ifade ederek, ''Bu yol, gelişmenin yoludur'' dedi. 
     Bir soru üzerine, seçimlerin ardından meydana gelen olayların sorumlusu olarak radikal muhalefet partilerini gösteren Nevruzoğlu, seçim öncesinde basında çıkan kışkırtıcı haberler bulunduğunu söyledi. 
     Olaylara ilişkin kurulan komisyonun bilgi topladığını belirten Nevruzoğlu, sorumluların cezalandırılacağını kaydetti. 
     
</TEXT>
</DOC>
