<DOC>
<DOCNO> 150109 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/16/spor/spo03.html </URL>
<DATE> 2003/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
SPORUN GÜZELLİĞİ 
</HEADLINE>
<TEXT>

Şampiyonlukta birbiriyle kıyasıya mücadele veren Beşiktaş ile Galatasaray'ın futbolcuları İ.Ü. Spor Şöleni'nde aynı takımda yer aldı, basketbol oynadı 
     ERHAN TELLİ 

     Anlamlı açılış 
     İSTANBUL Üniversitesi tarafından geleneksel olarak düzenlenen Spor Şöleni'nin dün Avcılar yerleşkesinde yapılan açılışı oldukça renkli ve anlamlı geçti. Beşiktaş Başkanı Serdar Bilgili ve yönetici Mete Düren, Galatasaray 2. Başkanı Ali Dürüst, İstanbulspor Başkanı Adnan Sezgin ile diğer davetliler, şampiyonlukta birbiriyle kıyasıya bir yarış içine giren Cim - Bom ile Kartal'ın aynı takımda yer alan futbolcularına alkış tuttu. 
     
     Karşılıklı tezahürat 
     ÜNİVERSİTE personeline karşı basketbol oynayan iki takım futbolcuları da, attıkları sayılarla ilgi gördü. İÜ Rektörü Prof. Dr. Kemal Alemdaroğlu, "Spor etkinliklerimizin barış, dostluk ve sevgi bağını güçlendirmesini diliyorum" dedi. Personelin coachu Fatih Terim olurken, futbolcuları da Beşiktaşlı eski futbolcu Mehmet Özdilek yönetti. Sarı - Kırmızılı öğrenciler "İmparator Terim" diye tempo tutarken, Kartal taraftarları da, "Lucescu" lehine tezahürat yaptı. 
     
Terim tedbiri elden bırakmıyorGalatasaray Teknik Direktörü, "Ligde her takım bir diğerini yenebilir" diyerek Göztepe maçını ciddiye aldıklarını söyledi 
     Emre hatırlatması 
     GÖZTEPE maçı için temkinli konuşan Galatasaray Teknik Diraktörü Fatih Terim, şampiyonluk yolunun çetin olduğunu vurguladı. Türkiye'de her takımın bir diğerini yenebilecek güçte olduğuna dikkat çeken Fatih hoca, "Biz de ciddiyetle hazırlanacağız ve böyle oynayacağız'' diye konuştu. Volkan'ın henüz eksiklerinin olduğunu ifade eden Terim, "Emre Belözoğlu da geçmişte 10 metrekare içinde oynardı. Şimdi ise Avrupa'nın en iyi orta saha oyuncusu" dedi. 
     
     'Jestroviç pahalı' 
     TAKIMLARDAN gelen ve gidenlerin olabileceğini belirten Terim, "Önemli olan ideal kadroyu oluşturmak" yorumunu yaptı. Cim - Bom'un çalıştırıcısı, yönetimden istifa eden Burak Elmas ile de uyumlu bir çalışma dönemi geçirdiklerini söyledi. Son günlerde adı gündemden düşmeyen Anderlecht'in golcüsü Jestroviç'e de değinen Fatih hoca, "Bir oyuncuya 7.5 milyon dolar veren var mı Verecek olan varsa alalım" diyerek sözlerini noktaladı. 
     
Lukunku'nun uğurlu saçı      Ekstra motivasyon 
     ALTAY maçında ligdeki ilk golünü atan Lukunku, arkadaşlarının gol sevincinin kendisine ekstra bir motivasyon sağladığını belirtti. Son 2 yılda oynadığı takımlarda 22 maçta 16 gol attığını, gelmeden önceki kulübünde de 12 maçta 7 gol kaydettiğini anlatan Kongolu futbolcu, Türkiye'de belirli bir süre uyum dönemi geçirdiğini söyledi. 
     
     'Belki çocukça' 
     SARI - Kırmızılı forvet oyuncusu, Anderlecht'de oynarken şu andaki saç modelini kullandığını belirterek, "Belki çocukça olacak ama bu saç modelinin bana uğur getirdiğine inanıyorum" ifadesini kullandı. Lukunku, yabancı ve dilini bilmediği bir ülkeye gelmenin bir futbolcu için çok zor olduğunu vurgulayıp, yardımcı olanlara teşekkür etti. 
     
Ergün umudu      HAKAN Ünsal'ın cezası nedeniyle solda sıkıntı yaşayan Galatasaray'da Ergün'ün dün idmana çıkması yüreklere su serpti. Metin Oktay Tesisleri'ndeki antrenmanda Fatih Terim, Vedat'ı sol bek mevkiinde denedi. Bu arada Terim, problemler nedeniyle bu bölgede görev yapan İlker için de B Genç Milli Takımı'ndan izin alınabileceğini belirtti. 
     


SPOR 























</TEXT>
</DOC>
