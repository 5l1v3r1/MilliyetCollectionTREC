<DOC>
<DOCNO> 190459 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/22/son/soneko41.html </URL>
<DATE> 2003/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Selçuk Yaşar, Yaşar Holding'deki görevini kızına bırakıyor 
</HEADLINE>
<TEXT>

     Yaşar Holding Yönetim Kurulu Başkanı Selçuk Yaşar, görevini kızı Feyhan Kalpaklıoğlu'na devredeceğini bildirdi. 
     Selçuk Yaşar, sağlığının yerinde olduğunu, ancak yaş haddi nedeniyle başkanlık görevini bırakacağını belirterek, ''Geç bile kaldık'' dedi. 
     Ramazan Bayramı sonrası başkanlığı büyük kızı Feyhan Kalpaklıoğlu'na devredeceğini kaydeden Yaşar, ''Diğer kızım İdil Yiğitbaşı başkan vekili, oğlum Selim ise yönetim kurulu üyesi olacak. Uluslararası danışmanlık kuruluşu McKinsey ve aile meclisinin aldığı kararla böyle bir uygulamaya gittik'' diye konuştu. 
     İş hayatından çekilmediğini ve topluluğun Onur Kurulu Başkanı olarak çalışmaya devam edeceğini dile getiren Yaşar, şöyle konuştu 
     ''Görevi bırakmamın sağlığımla, yorgunluğumla hiçbir alakası yok. Bu dünyaya kazık mı çakacağız Babamın mağazasında başladığım çalışma hayatımda 1954 yılında kurduğumuz boya fabrikasıyla sanayiciliğe adım attım. O günden bu yana 50 fabrika kurduk. Bunlardan bazılarını kapattık. Şimdi boya ve gıdaya konsantre olduk. Artık dikey büyüyoruz. Yeni kuşak bu eseri büyütecek. Ben Yaşar'ı Türkiye markası yaptım, dünya markası olması için temelleri attım. Onlar da dünya markası yapacak.'' 
     
</TEXT>
</DOC>
