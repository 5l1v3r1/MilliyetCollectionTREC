<DOC>
<DOCNO> 176921 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/20/yazar/pulur.html </URL>
<DATE> 2003/08/20/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
'Durum tespiti'ne dip notu... 
</HEADLINE>
<TEXT>

   
   GÜNGÖR Uras'ın yazısının altında dün bir not vardı... Biz bunlara "dip notu" deriz ama, Güngör'ün köşesinde "durum tespiti" olur... 
   Şöyle diyordu 
   "Gazetecilik dışında paralı veya parasız danışmanlık dahil hiçbir işim yoktur. Marmara Üniversitesi İletişim Fakültesi'nde gazetecilik, radyo, televizyon, halkla ilişkiler bölümü öğrencilerine ekonomi dersi veririm." 
   
   PEKİ, bu "durum tespiti" neyin gereğiydi 
   Birisi mi, birileri mi bir şey demişti 
   Demişse kimler ne demişti 
   Neden demişti, niçin demişti, nerede demişti 
   Muamma 
   Muhteremin ağzından kerpetenle laf çekilir, nerede kaldı, "durumun tespiti"nden bir şey öğrenmek... 
   
   KAYIKÇI kavgasını seven dostlarımız - Allah eksikliklerini göstermesin - hemen devreye girdiler 
   "Sen de yazsana " 
   "Ne yazacağız " 
   "Benim de gazetecilik dışında hiçbir işim yoktur, desene " 
   Münafıklığın, kışkırtıcılığın soyu tükense, kıran girse Taksim Meydanı'nda poz verirler "Buradayız " diye... 
   
   BİZ onların oyununa gelmemeye çalışıyoruz, onlar sağdan soldan yükleniyorlar. 
   Biz diyoruz ki 
   "Yahu, Güngör Uras böyle bir durum tespiti yaptı diye, bütün yazarlar da yapmak zorunda mı " 
   Onlar da diyor ki 
   "Sen kendine bak " 
   Bir ara düşündük, yazsak ne olacak, esnaf deyimiyle bunun k rı ne 
   
   DOSTLARDAN biri, bildiğimiz bir fıkrayı anlattı... 
   Amerika'da büyük zenginlerden birinin milyar dolarları varmış, bir işe yatırıp para kazanayım demiş. Uzmanları toplamış, herkes bir iş önermiş, kimi Coca - Cola'ya rakip bir meşrubat, kimi uçak şirketi, kimi otobüs firması... 
   Zengin her teklife burun bükmüş, çünkü tahmin edilen k r, paraya göre çok düşük kalıyormuş... 
   Biri atılmış 
   "Miraj uçağı alın " 
   "Ne olacak, k r ne " 
   "K rını bilmiyorum ama, İsrail bugünlerde hep Miraj uçağı aldığına göre... Onlar işlerini bilirler." 
   Yani 
   "Güngör Uras böyle yazdığına göre mutlaka bir bildiği vardır." 
   
   MADEM öyle, biz de yazalım, Güngör Uras'ın "durum tespiti"nin altını biz de imzalayıp, mühürümüzü basalım... 
   Hem de bir ilavesiyle 
   "Anaokulunda dahi ders vermiyoruz " 
   
      
   
</TEXT>
</DOC>
