<DOC>
<DOCNO> 181724 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/11/son/sonspo13.html </URL>
<DATE> 2003/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş İnönü'de kalesini gole kapadı... 
</HEADLINE>
<TEXT>

     Birinci Süper Futbol Ligi'nin son şampiyonu Beşiktaş, İstanbul'da kalesini adeta rakiplerine kapattı. 
     Siyah-beyazlılar, lig maçlarında 7 karşılaşmadır rakiplerine gol izni bile vermiyor. 
     ''Kara Kartallar'', şampiyon olarak kapattığı 2002-2003 sezonun 22. haftasında, İstanbul'da 2 Mart 2003 Pazar günü Göztepe ile yaptığı ve 7-3 kazandığı maçın ardından, BJK İnönü Stadı'ndaki lig maçlarında kalesinde tek gol dahi gol görmedi. 
     
     SON GOL GÖZTEPELİ ALP'TEN 

     Beşiktaş, İstanbul'daki lig maçlarında son golü Göztepeli Alp'ten yedi. 
     Maçın 45. dakikasında Alp'in golüne engel olamayan Beşiktaş, aradan geçen 193 gün ve tam 675 dakikadır İstanbul'daki seyircilerine gol üzüntüsü yaşatmadı. 
     
     CORDOBA KALEYİ KAPATTI 

     Beşiktaş'ın, 5'i geçen sezon, 2'si de bu sezona ait İstanbul'daki son 7 lig maçında da kaleyi Kolombiyalı Oscar Cordoba korudu. 
     Siyah-beyazlı savunmada ise bu süre içinde, Ranoldo Guiaro, Carlos Antonio Zago, Ahmet Yıldırım, Tolga Doğantez, Ali Eren Beşerler ve Emre Aşık forma giydi. 
     
     GOL ORUCU 

     Beşiktaş'ın, kalesinde gol görmediği İstanbul'daki son 7 lig maçının sonuçları şöyle 
     2002-2003 Sezonu 
     Beşiktaş-Ankaragücü 1-0. 
     Beşiktaş-Denizlispor 2-0. 
     Beşiktaş-Fenerbahçe 2-0. 
     Beşiktaş-Altay 2-0. 
     Beşiktaş-Galatasaray 1-0. 
     2003-2004 Sezonu 
     Beşiktaş-Bursaspor 1-0. 
     Beşiktaş-Ankaragücü 3-0. 
     
</TEXT>
</DOC>
