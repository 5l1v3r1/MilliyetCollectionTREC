<DOC>
<DOCNO> 182885 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/17/son/sondun33.html </URL>
<DATE> 2003/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
4 çocuğunu öldüren baba, cinayetleri telefonda anneye anlattı 
</HEADLINE>
<TEXT>

     İngiltere'de 38 yaşındaki Keith Young adlı kişi, dört çocuğunu egzoz gazı doldurulmuş otomobile kilitleyerek öldürürken, olan biteni de telefonun diğer ucundaki eşine naklen aktardı. 
     Samantha Young 28 , ayrıldığı eşinin telefonla kendisini arayıp çocuklarını öldüreceğini söylediğini, daha sonra da sırayla 3, 5, 6 ve 7 yaşındaki oğullarını telefona verip annelerine ''veda etmelerini'' sağladığını anlattı. Kendisinin ise bu sırada eski eşine bulundukları yeri söylemesi için yalvardığını belirten Young, ''Ancak bana yerlerini söylemeyi reddetti ve 'Zaten bizi bulduklarında çok geç olacak' dedi'' ifadesini kullandı. 
     Batı Galler polisinin olay yerini mobil telefon dalgalarını izleyerek ortaya çıkardığında, dört çocuk ve babalarının ölü bulunduğu açıklandı. 
     Çocuklarını öldürdükten sonra kendini de öldüren babanın, eşini eve dönmeye ikna etmek için uğraştığı, çabalarının sonuç vermemesi üzerine de ''onu cezalandırmak'' amacıyla çocuklarını ve kendini öldürdüğü sanılıyor. 
     
</TEXT>
</DOC>
