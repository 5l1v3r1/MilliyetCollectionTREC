<DOC>
<DOCNO> 155533 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/09/yazar/asik.html </URL>
<DATE> 2003/05/09/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Tekelci oyunlar 
</HEADLINE>
<TEXT>

     "Fiyatı artırıldığında hem devlete daha çok gelir sağlayan hem de halk sağlığını olumlu etkileyen bir tek ürün vardır sigara. Yapılan bilimsel hesaplamalar sigaraya yüzde 100 zam yapılması durumunda devlete yüzde 44 daha fazla gelir sağladığını, buna karşılık tüketimin yüzde 40 azaldığını göstermiştir. Dolayısıyla hem kendini hem halkının sağlığını düşünen bir hükümetin yapacağı en hayırlı zam sigara zammıdır." 
     Kısa bir süre öncesine kadar günde iki paket sigara içen AKP milletvekili Emin Şirin'in bu konudaki değerlendirmesi de aynı paralelde oldu. 
     "Bugün Avrupa'nın en pahalı benzini Türkiye'de satılıyor. En ucuz sigarası da maalesef yine Türkiye'de... Bu çok anlamlıdır ve üzerinde uzun uzun düşünülmelidir." 
     
     Büyükşehirlerde her yıl bahar aylarında başlayıp yaz sonuna kadar süren geleneksel kaldırım yenileme şenlikleri başladı. 
Akif Kökçe 

"Ben hırsız değilim"      ANAP Genel Başkanı Ali Talip Özdemir yaptığımız kısa sohbette ANAP'ı tekrar ayağa kaldırma çalışmalarına basının ilgi göstermeyişinden yakındı. 
     Yaptığı konuşmalarda ben hırsız değilim, aksini iddia edenle tartışmaya hazırım diyormuş. 
     Slogan güzel. Ancak vatandaşın zihninde "Demek daha öncekiler hırsızmış, bunların partiden tamamen temizlendiğine nasıl emin olacağız " şeklinde kuşkular doğabilir. 
     
Bir ödül daha...      ÇGD gecesinde barış ödülleri dağıtıldıktan sonra dostlarla sohbet ediyorduk. Hürriyet Ankara temsilcisi Sedat Ergin yanındaki Milliyet Temsilcisi Fikret Bila'yı göstererek dedi ki 
     - En büyük barış ödülünü aslında Fikret'e vermek gerekir. 
     - Neden 
     - Milliyet ikinci tezkere öncesi Fikret'in haberini manşetten "Asker rahatsız" başlığıyla vermese tezkere geçecekti. 
     Bir tek haber bazen ne çok şeyi değiştiriyor. 
     
Çağdaş bir gece...      Çağdaş Gazeteciler Derneği ÇGD yılın gazetecilerine ödüllerini önceki gece Ankara Bilkent Otel'de törenle verdi. Törenden sonra Sezen Aksu'nun olağanüstü hoş konseri izlendi. 
     ÇGD bu yıl 25. kuruluş yıldönümünü kutluyor. Dernek, bu 25 yıl içinde, ilerici ve demokrat çizgisinden hiç sapmadı. Hep dürüst, tarafsız, ilkeli gazeteciliği savundu. Derneğin unutulmayacak başkanlarından biri Mustafa Ekmekçi'ydi. Mustafa Ekmekçi adına her yıl verilen Gazetecilik ödülüne bu yıl Açık Pencere layık görüldü. Tüm arkadaşlarımız ve okurlarımız adına teşekkür ediyoruz. 
     - Gazeteci savaş kışkırtıcılığı yapmaz, gazeteci her zaman halkların kardeşliğini ve barışı savunur. Bu yönde bütün medyaya örnek teşkil eden isimleri davet ediyoruz... 
     Bu takdimle birlikte kürsüye Ece Temelkuran, Necati Doğru, Umur Talu, Bekir Coşkun, Murat Çelikkan, Fehmi Koru, Ruşen Çakır geldiler. Savaşa karşı soylu bir tavır alan bu değerli meslektaşlara ödüllerini aynı düşüncelerin savunucusu ÇGD Başkan Yardımcısı Can Dündar verdi. Sevgili Ece Temelkuran ödüllerin kendilerine barışı savunma yolunda yeni bir güç kattığını söyledi. Cumhuriyet ve Evrensel gazeteleri aynı ödüle layık görüldü. 
     Diğer ödülleri Faruk Bildirici, Rıdvan Akar, Ayşe Karabat, Muammer Başkan, Adnan Gerger, Mete Çubukçu, Mustafa Arslan, Ümit Yaldız, Erdoğan Erişen, Ahmet Mortaş, Oktay Demirci, Zafer Akturan aldılar. 
     ÇGD Başkanı İsmet Demirdöğen dedi ki 
     - Gazeteci olmak zor iş, gazeteci kalmak daha zor bir iş. Gazeteci kalmayı başaranları yürekten kutluyoruz. 
     ÇGD gecesi çok nezih bir davetli topluluğunca izlendi. Herkes mutlu oldu. Temiz kalemli gazeteciler çok da yalnız olmadıklarını hissettiler. 
     
     Ekmekçi'yi anarken... 
     Sevgili Mustafa Ekmekçi'ye bir okuru biraz da hayret içinde sormuştu 
     - Kuzum o cesur yazıları nasıl yazıyorsunuz. 
     Ekmekçi'den yanıt 
     - Korka, korka... 
     
     Açıklama... 
     Enerji Piyasası Düzenleme Kurumu dünkü yazımızla ilgili bir açıklama yaparak kademeli fiyat uygulamasına geçen ay son verildiğini bildirdi. 
     
     

</TEXT>
</DOC>
