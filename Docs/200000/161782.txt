<DOC>
<DOCNO> 161782 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/08/siyaset/siy02.html </URL>
<DATE> 2003/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
6. Uyum Paketi'nde korkacak bir şey yok 
</HEADLINE>
<TEXT>

Türkiye'nin h l "izlenen" bir ülke olduğunu söyleyen Dışişleri Bakanı Gül, ifade özgürlüğü konusunda çağdaş normlara uyum sağlayacaklarını söyledi 
     ANKARA Milliyet 

     Başbakan Yardımcısı ve Dışişleri Bakanı Abdullah Gül, hükümetin bazı konularda Genelkurmay Başkanlığı ile görüş ayrılığı yaşadığı AB'ye 6. Uyum Paketi konusunda, "Bunlar imzaladığımız uluslararası sözleşmelerin gereği. Korkacak, çekinecek bir şey yok" dedi. 
     Liberal Düşünce Topluluğu'nun düzenlediği, "Düşünce ve İfade Özgürlüğü" konulu sempozyumda konuşan Gül, Avrupa Parlamentosu'nda 2004'te yapılacak yeni seçimlere dikkat çekerek, gelecek yıl sonunda AB'ye tam üyelik amacıyla müzakere tarihi almak için bu yıl bir iki ay içinde yasaları çıkarmak ve 2004'te bunların en iyi şekilde uygulandığını tüm dünyaya göstermek amacında olduklarını kaydetti. 
     Türkiye'de yasal düzenlemelere karşın, ifade özgürlüğü konusunda çağdaş normlara tam uyumun sağlanamadığını vurgulayan Gül, "Avrupa Konseyi'nin en eski ülkelerinden olmamıza rağmen Türkiye, h l 'izlenen' bir ülke. Bu alanda da mevzuatı ve uygulamaları çağdaş normlara uygun düzenleme çabalarını sürdüreceğiz" diye konuştu. 
     

</TEXT>
</DOC>
