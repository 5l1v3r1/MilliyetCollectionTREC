<DOC>
<DOCNO> 186463 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/04/son/sonspo09.html </URL>
<DATE> 2003/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş, Elazığspor maçına hazır... Kadroda kimler eksik... 
</HEADLINE>
<TEXT>

     Yenilgisiz lig lideri Beşiktaş, Elazığspor ile yarın deplasmanda yapacağı Birinci Süper Futbol Ligi maçının hazırlıklarını tamamladı. 
     Teknik direktör Mircea Lucescu yönetiminde BJK Nevzat Demir Tesisleri'nde bu sabah basına kapalı olarak gerçekleştirilen idmanda, siyah-beyazlı futbolcuların taktik ağırlıklı bir çalışma yaptıkları öğrenildi. 
     Kulüp doktoru Ayhan Optur, sakatlıkları bulunan Zago, Giunti, Cordoba ve İbrahim'in Elazığ'a götürülmeyeceklerini, bunun dışında eksik futbolcularının bulunmadığını söyledi. 
     Siyah-beyazlıların yarın saat 15.00'te Elazığ Atatürk Stadı'nda yapılacak karşılaşmaya, şu muhtemel 11 ile çıkması bekleniyor 
     Ramazan, Emre Gökhan , Ronaldo, Ahmet Yıldırım, Kaan Dobra, Tayfur, Yasin, Pancu, Serdar, Ahmed Hassan ve İlhan Mansız. 
     Hakem İsmet Arzuman'ın yöneteceği karşılaşma, Digitürk Lig TV'den naklen yayınlanacak. 
     Siyah-beyazlı kafile akşam üzeri Elazığ'a gidecek. 
     
</TEXT>
</DOC>
