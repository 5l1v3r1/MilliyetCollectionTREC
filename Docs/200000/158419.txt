<DOC>
<DOCNO> 158419 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/23/son/sondun06.html </URL>
<DATE> 2003/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'li uzman "İntihar bombacıları deli değil" 
</HEADLINE>
<TEXT>

     Filistinli kamikazeler üzerinde araştırma yapan eski bir Amerikan Merkezi Haberalma Teşkilatı CIA uzmanı, bu kişilerin ''deli'' olmadıklarını, kendi toplumlarında örnek kişilikleriyle öne çıktıklarını söyledi. 
     CIA'da 20 yıl çalışan ve teşkilat içinde Kişilik ve Siyasi Davranış Analiz Merkezi'ni kuran terörizm psikolojisi uzmanı Jerrold Post, İsrail ve Filistin cezaevlerinde bulunan Filistinli militanlarla görüşmelerde bulundu. 
     Amerikan Psikiyatri Vakfı'nın geleneksel toplantısında konuşan Post, ''Bu kişileri çılgın fanatikler, ruhsal bakımdan hastalar olarak görmemeliyiz. Bunun tersine toplumda örnek gösteriliyorlar. Akli rahatsızlık siyasi terörist olmakla bağdaşmaz'' dedi. 
     Halen George Washington Üniversitesi öğretim üyesi olan Post, görüştüğü Filistinli militanların soğukkanlı olduğunu ve şiddet eylemleri hakkında mantıklı konuştuklarını söyledi. 
     
</TEXT>
</DOC>
