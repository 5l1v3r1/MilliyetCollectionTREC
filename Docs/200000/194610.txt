<DOC>
<DOCNO> 194610 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/10/son/sonspo18.html </URL>
<DATE> 2003/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
'Top kaleye girmiyorsa, Özkara mı atsın ' 
</HEADLINE>
<TEXT>

     Konyaspor yönetimi, Samsunspor maçından sonra alınan beraberlikten sonra istifaya çağırılan teknik direktöre güvenin tam olduğunu açıkladı. 
     Kulüp İkinci Başkanı Faruk Turhan, haftalardır süren galibiyet hasretine son vermek için 3 puan parolası ile çıktıkları Samsunspor maçında güzel oyuna karşın istedikleri sonucu alamamanın üzüntüsünü yaşadıklarını bildirdi. 
     Sahada mücadele eden, koşan ve pozisyona giren tarafın kendileri olduğunu, ancak galibiyet alamadıklarını vurgulayan Turhan, bir türlü gol kaydına muvaffak olamadıklarını kaydetti. 
     Futbolcuların saha içinde gösterdiği performansın kendilerini çok mutlu ettiğini dile getiren Turhan, şunları söyledi 
     ''Çok net söylüyorum, Samsunspor maçında çok iyi oynadık. Teknik direktörümüz yerinde değişiklik yaparak, takımı hareketlendirmeyi bildi. Pozisyona girdik, ama şeytanın bacağını kıramadık. Sahada yapılması gereken her şeyi harfiyen yerine getirdik fakat olmadı. Topu filelerle buluşturamadık. Bu nedenle de beraberliğe razı olduk.'' Turhan, maçtan sonra takımı ikinci ligde şampiyon yaparak, Süper Lig'e taşıyan Hüsnü Özkara'nın istifa etmesi için slogan atanların da Özkara'ya haksızlık ettiğini ifade ederek, ''Top kaleye girmiyorsa Özkara mı atsın Saha kenarında elinden geleni yaptı'' dedi. 
     Yönetim olarak Özkara'ya güvenlerinin tam olduğunu ve sezon sonuna kadar arkasında olduklarını belirten Turhan, ''Sürekli pozisyon bulan ve mücadele eden bir takımın teknik direktörünü neden gönderelim Ligden düşmek için mi Takım gayet güzel futbol ortaya koyuyor. Şanssızlığımızı kırdıktan sonra alacağımız seri galibiyetlerle birlikte istifa diye bağıranlar ne yapacak çok merak ediyorum'' diye konuştu. 
     
</TEXT>
</DOC>
