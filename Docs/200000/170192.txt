<DOC>
<DOCNO> 170192 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/18/son/sondun23.html </URL>
<DATE> 2003/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Avam Kamarası "Kelly büyük ihtimalle BBC'nin kaynağı değil" 
</HEADLINE>
<TEXT>

     İngiliz Avam Kamarası'nda hükümetin Irak dosyaları ve BBC'nin iddiaları konusundaki soruşturmayı yürüten Dış İlişkiler Komisyonu'nun başkanı Donald Anderson, Savunma Bakanlığı çalışanı Dr. David Kelly'nin büyük ihtimalle BBC'nin kaynağı olmadığını söyledi. 
     Dünden bu yana kayıp olduğu bildirilen 59 yaşındaki bilim adamı Kelly'nin evinin yakınında bugün bir cesedin bulunmasının ardından Sky televizyonunun sorularını yanıtlayan Anderson, Kelly'nin komisyon tarafından sorgulanması sırasında üzerinde baskı kurulmadığını belirtti. 
     Anderson, ''Sizce BBC'nin köstebeği o muydu '' sorusuna karşılık, ''Büyük olasılıkla değildi. Bu konuda 4 kişinin varlığından şüpheleniliyordu, o bunlardan sadece birisiydi. BBC muhabiri Gillighan ile sadece 45 dakika görüşmüştü'' dedi. 
     
</TEXT>
</DOC>
