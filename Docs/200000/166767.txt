<DOC>
<DOCNO> 166767 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/02/yasam/yas01.html </URL>
<DATE> 2003/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Polis Prisma'yı gizlice izlemiş 
</HEADLINE>
<TEXT>

Seminer verme yetkisi olmadığı iddia edilen Prisma'da olan biteni izlemek için kimliklerini gizleyen dedektifler seminerlere devam edip rapor tutmuş 
     AYÇA ATAY İstanbul 

     İstanbul Defterdarlığı'nca hesap defterlerine el konulan Prisma'nın seminerlerini İstihbarat Şubesi dedektiflerinin de izlediği öğrenildi. Prisma ile ilgili haberler üzerine İstanbul Emniyet Müdürlüğü Güvenlik Şubesi bir süre önce grubu incelemeye aldı. Bu durumdan Prisma yönetiminin haberi oldu, ancak Terörle Mücadele ve İstihbarat dedektifleri bazı toplantıları gizlice izledi. Dedektifler seminerlerle ilgili bilgileri rapor halinde üstlerine bildirirken, İçişleri Bakanı Abdülkadir Aksu da önceki gün araştırma talimatı verdi. 
     
     Yetkisi yok iddiası 
     Bu arada, Prisma'nın "Kişisel gelişim seminerlerini " verme yetkisinin olmadığı da iddia edildi. Kağıthane İlçe Milli Eğitim Müdürlüğü yetkilileri, Prisma'yı basından duyduklarını, kendilerine herhangi bir başvuru olmadığını belirtti. Milli Eğitim Bakanlığı da bu bilgiyi doğrularken, Prisma yetkilileri bu konuda açıklama yapmadı. Kişisel gelişim seminerleri veren kuruluşların, 625 sayılı Özel Öğretim Kurumları Kanunu ve Özel Kurslar Yönetmeliği uyarınca, Milli Eğitim Bakanlığı'ndan kurs açabilme izni alması gerekiyor. Prisma'nın internet sitesinde ise seminerlerde, "hayatın tüm alanlarının, profesyonel, kişisel ve ailevi meselelerin" ele alındığı belirtiliyor ve insanların, nasıl bu seminerler sayesinde mutluluğu yakaladığını anlatan örneklere yer veriliyor. 
     İstanbul Emniyet Müdürü Celalettin Cerrah da "Prisma organizasyonunda polisiye bir konu yoktur. Konunun mali kısmını İstanbul Defterdarlığı araştırır" dedi. 
     
Doktorlardan seminerlere tepki      Prisma'nın eğitim seminerlerine İstanbul Tabip Odası ve Türk Psikoloji Derneği'nden de tepki geldi. 
     İstanbul Tabip Odası Başkanı Prof. Dr. Gencay Gürsoy Bir tür postmodern tarikat. Seminerler yetkisiz ve donanımsız kişiler tarafından yapılıyor. Konuyla ilgili soruşturma açılması gerekli. 
     Türk Psikologlar Derneği İstanbul Şube Başkanı Doç. Dr. Serdar Değirmencioğlu Meclis'e sunulmak üzere bir yasa tasarısı önerisi üzerinde çalışıyoruz. Önerinin yasalaşması halinde, bu tür ehliyetsiz kişi ve kuruluşları denetleme imkanına sahip olacağız." 
     
     Kendini Tanrı sanıyordu 
     Prof. Dr. Kerem Doksat Prisma seminerlerine katılıp rahatsızlanarak gelen hastalarım var. Hastalarımın hepsi depresyondaydı. Biri zaten hastaymış, Prisma'ya girince kötüleşmiş, kendisini Tanrı sanmaya başlamış. Hepsi boşanmayı düşünüyordu. Eğitmenlerin hiçbir psikoloji veya psikiyatri eğitimleri yok. 'Terapi yapmıyoruz' diyorlar ama insanları yoğun bir psikolojik baskı eğitiminden geçiriyorlar. Yaptıkları yasadışı." 
     

</TEXT>
</DOC>
