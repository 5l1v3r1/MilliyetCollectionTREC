<DOC>
<DOCNO> 158319 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/22/son/sontur15.html </URL>
<DATE> 2003/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Rus güzel uyuyakaldı, yarışmadan atıldı 
</HEADLINE>
<TEXT>

     Antalya Kemer Clup Aura'da bu gece yapılacak Cristal Crown Güzellik Yarışması'na katılmak için Rusya'dan Antalya'ya gelen güzeller arasında bulunan 18 yaşındaki Semenova Veronica, disiplinsiz hareketleri nedeniyle yarışmadan atıldı. 
     Semenova Veronica'nın kampta disiplinsiz davrandığını ve provalara gerekli özeni göstermediğini belirten Aura Disco Basın ve Halkla İlişkiler Müdürü Gözde Aksoy, "Semenova'nın yaptığı asla affedilebilecek birşey değil. Biz de yarışmadan uzaklaştırmaya karar verdik. Fakat son durum ne olur bilemem'' dedi. 
     Yarışmadan uzaklaştırıldığına üzüldüğünü söyleyen Veronica, "Kendi başıma hareket ettiğim doğru, ancak bir kez uyuyakaldığım için provaya katılamadım. Bu nedenle yarışmadan çıkarılmaktan üzgünüm'' diye konuştu. 
     
</TEXT>
</DOC>
