<DOC>
<DOCNO> 167600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/06/yasam/yas04.html </URL>
<DATE> 2003/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Fazla alkol hafızayı siliyor 
</HEADLINE>
<TEXT>

Bilim adamları, yoğun alkol tüketiminin, uzun süreli hafıza kayıplarına neden olduğunu açıkladı 
     Kısa süreli hafıza kaybına yol açtığı bilinen yoğun alkol tüketiminin, uzun süreli hafıza kayıplarına da neden olduğu belirlendi. Uzmanlar, aşırı alkol tüketiminin, daha önceden öğrenilmiş bilgilerin hafızadan silinmesinde de etkili olabildiğini ifade etti. 
     Amerika'daki Westminster Üniversitesi'nde yapılan araştırmada, aşırı alkolün, günlük aktivitelerin hatırlanmaması gibi önemli hafıza kayıplarına neden olabildiği saptandı. 
     
     Yüzde 30 daha fazla 
     Araştırmada, aşırı alkol kullanan deneklerde, alkol kullanmayan deneklere göre yüzde 30 daha fazla hafıza kaybı meydana geldiği belirlendi. 
     Uzmanlar, alkol bağımlılığı bulunanların günlük hafıza kaybıyla ilgili sorunlarını kolayca belirleyebileceklerine dikkat çekiyor. 
     

</TEXT>
</DOC>
