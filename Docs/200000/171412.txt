<DOC>
<DOCNO> 171412 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/24/son/soneko29.html </URL>
<DATE> 2003/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Dolar oynuyor... Serbest piyasada 1 milyon 435 bin liraya çıktı... 
</HEADLINE>
<TEXT>

     İstanbul serbest piyasada dolar gün içinde 1 milyon 435 bin liraya kadar çıktı. 
     Dün 1 milyon 400 bin liranın üzerine çıkan dolar, Kapalıçarşı'da güne 1 milyon 416 bin lira satış fiyatıyla başladı. 
     Gün içerisinde 1 milyon 435 bin liraya kadar çıkan dolar saat 16.00 itibariyle 1 milyon 415 bin liradan alınıp 1 milyon 419 bin liradan satılıyor. 
     Güne 1 milyon 625 bin lira satış fiyatıyla başlayan Euro ise 1 milyon 624 bin liradan el değiştiriyor. 
     Sabah en yüksek 1 milyon 422 bin liralık satış fiyatıyla açılan bankalararası dolar kotasyonları ise alışta en yüksek 1 milyon 430, satışta en yüksek 1 milyon 441 bin lira seviyesini gördü. 
     Bankalararası dolar kotasyonları halen satışta en yüksek 1 milyon 430 bin lira seviyesinde bulunuyor. 

     
</TEXT>
</DOC>
