<DOC>
<DOCNO> 184682 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/26/guncel/gun90.html </URL>
<DATE> 2003/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 

   
   Takıntılar No 14    SerinDuruş ve ShockHabercilerden gelen takıntılara devam... 
   Herhangi bir sağ uzvunuzu kütlettiğinizde soldakini de kütletmeye çalışır mısınız Kütlemezse kütletene kadar uğraşır ve o uzvunuza zarar verecek derecede sert davrandığınızı fark edip "ne yapıyorum ben ya " diye kendi kendinize söylenir misiniz Tıraş olurken tıraş köpüğünü her yere eşit dağıtmaya çalışır mısınız Fazla köpük sürdüğünüz yerlerden elinizle alıp az olan yerlere destek yapar mısınız Skorunu duyduğunuz bir maçın özetini izlerken takımınızın gol atamadığını bildiğiniz halde her pozisyonda yine de heyecanlanır mısınız Sizden sonra redial'a basıp aradığınız numarayı aramasınlar diye telefonu kapattıktan sonra ahizeyi tekrar kaldırıp bir tuşa basıp kapatır mısınız Batıl inançlarınız olmadığı halde yine de n'olur n'olmaz diyerek merdiven altlarından uzak durup, bazı mekanlara illa da sağ ayağınızla girer misiniz Yeni aldığınız bir ayakkabının yeni olduğu çakılmasın diye boyar mısınız Merdivenlerden inerken bir basamağa tam basmadığınızı düşünüp o basamağa tekrar basar mısınız Sigaranızı küllüğe koyarken filtre kısmında yazan markanın üste gelmesine dikkat eder misiniz Bilgisayardaki Tetris'in yüzüne bakmayıp gameboy görünce saldırır mısın Dolu kül tablasını boşalttığınızda daha az sigara içmiş gibi anlamsız bir hisse kapılır mısınız Metroda ayakta seyahat ederken uzaklarda bir koltuk boşaldığında oraya gitmek istediğiniz halde "şimdi herkes oraya gidene kadar beni süzecek kim bilir ne yorumlar yapacak" diye düşünerek gitmekten vazgeçip yakınlarda bir koltuğun boşalmasını bekler misiniz Kafanızı bir yere vurduğunuzda herkesin size bakıp içinden sizinle dalga geçtiğini düşünür müsünüz, çok acıdığı halde ve elinizle acıyan bölgeyi tutma isteği ile tutuştuğunuz halde dokunmamak için üstün bir çaba harcar mısınız Güneş vurduğu için kararan ve aynalaşan her camekana bakarken yürüyüşünüzü incelemek vs. için "içerisini göremiyorum inşallah benim baktığım yerde bir insan yoktur " korkusuna kapılıp tırsar mısınız Otobüs ya da herhangi bir vasıtayı beklerken "üçe kadar sayacağım, mutlaka gelecek..." deyip sayıları nefesiniz yettiğince uzatıp ikiden sonra da "iki buçuk, iki nokta yetmiş beş, iki nokta yetmiş altı..." diyerek üç dememek için kesirli sayılarda gezinir misiniz Bir mağazanın elemanlarını, içeriye müşteri girdiğinde "buyrun efendim yardımcı olalım" diye müşteriye yapışıp yapışmadığını öğrenmek için izler misiniz, eğer yapışıyorsa daha rahat alışveriş yapmak için başka mağazalara doğru yelken açar mısınız 
   
   DANİMARKALILAŞTIRAMADIKLARIMIZDAN MISINIZ    Haftada bir spor yazmaya karar vermiştik ama spor cephesinde işler iyi gidiyor. Ama bizim bir arkadaş var, Tarcan. O'nun cephe düşmüş durumda... 
   Bu Tarcan, 5 sene önce bir tatil köyünde çalışırken ablanın birini ayarlayıp Danimarka'ya gitti. Evlendi de... 3 sene geçti, vatandaşlığı da aldı. Kendisi Avrupa Birliği üyesi olarak mesut bir hayat sürer arada bir de telefon açıp bizle dalga geçerdi "Oğlum vize falan lazımsa davetiye göndereyim de, gelin bir rakı içelim" derdi. Üzülür, günlerce kahrolurduk. Taa ki 2 gün önce, satır aralarında kaybolmuş bir haberi duyana dek. 
   Bizim girmek uğruna 40 takla ve 20 perende attığımız, üzerine de 50 şınav, 100 mekik çektiğimiz başvurumuzun 40. hüsran yılında hala ne olacağını bile bilmediğimiz AB hikayesinden sıkılmış Danimarkalılar. Ve önümüzdeki sene AB üyeliğinden ayrılmayı düşünüyorlarmış... 
   Haber, yalan haber üstadı New York Times muhabiri Jason tarafından yapılmamış, kontrol ettik... Allah akıl fikir versin diyoruz. Bizim anlayabileceğimiz bir şey değil bu Danimarkalıların yaptığı. Hayra alamet hiç değil. Başlarına bir gelecek var, uyarmadı demeyin. Bu arada boş ver be Tarcan-can, AB delikanlıyı bozar diyorlar zaten... 
   
   Ay'a benzer yüreğim e doğal olarak takipteyim... 
   Neil Armstrong 
   
   Ey Zenginler, Utanın 
   "Neden bizde polo oynayan bir zengin seçkin h l yok. Bu durum utandırıcı değil mi " 
</TEXT>
</DOC>
