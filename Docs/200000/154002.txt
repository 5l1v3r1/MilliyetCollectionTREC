<DOC>
<DOCNO> 154002 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/02/son/soneko21.html </URL>
<DATE> 2003/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Faik Öztrak, Başbakanlık Müşavirliği'ne atandı 
</HEADLINE>
<TEXT>

     Hazine Müsteşarlığı görevinden istifa eden Faik Öztrak, Başbakanlık Müşavirliği'ne atandı. 
     Resmi Gazete'nin bugünkü sayısında yayımlanan diğer kararnamelere göre, Adli Tıp Kurumu Başkanlığı'na aynı yer Beşinci İhtisas Kurulu Başkanı Uzman Dr. Keramettin Kurt getirildi. 
     İçişleri Bakanlığı Araştırma, Planlama ve Koordinasyon Kurulu Başkanlığı'na Nüfus ve Vatandaşlık İşleri Genel Müdür Yardımcısı Amir Çiçek, Sağlık Bakanlığı Tedavi Hizmetleri Genel Müdürlüğü'ne Uzman Dr. İsmail Demirtaş, Müsteşar Yardımcılığı'na İçişleri Bakanlığı Teftiş Kurulu Başkanlığı Mülkiye Başmüfettişi Dr. Mehmet Ulvi Saran atandı. 
     Tarım ve Köyişleri Bakanlığı Kayseri İl Müdürlüğü'ne Adnan Akay, Şanlıurfa İl Sanayi ve Ticaret Müdürlüğü'ne Yahya Demirkol tayin edildi. 
     




</TEXT>
</DOC>
