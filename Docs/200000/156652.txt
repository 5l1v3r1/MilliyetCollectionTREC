<DOC>
<DOCNO> 156652 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/14/son/sonspo13.html </URL>
<DATE> 2003/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Belçikalı holiganlar mahkemeye çıkıyor... 
</HEADLINE>
<TEXT>

     Avrupa Şampiyonlar Ligi 1. turunda 23 Ekim 2002'de Brugge'da yapılan Club Brugge-Galatasaray maçı öncesi Galatasaraylı taraftarlara saldıran 1'i bayan 11 Belçikalı holigan, ceza mahkemesine sevkedildi. 
     Brugge Karar Mahkemesi, 11 holiganın, Türkler'e karşı nefret uyandırmak, ırkçı slogan atmak, çete oluşturmak, kasden adam yaralamak suçlarından yargılanmasına karar verdi. 
     11 holiganın ceza mahkemesi önüne ne zaman çıkacağı henüz açıklanmadı. Yetkililere göre dava, en erken yıl sonunda başlayabilecek. 
     Geçen yıl 23 Ekim günü Brugge kent merkezi ve stat yakınlarında meydana gelen olaylarda 3 Türk, yaralı olarak hastaneye kaldırılmış, Hollanda'dan gelen ve kafası yarılan bir Türk vatandaşı da uzun süre hastanede tedavi görmüştü. 
     11 sanığın karar mahkemesinin bu kararı için 3 ay içinde temyize başvurup vurmayacağı belli olacak. 
     Bu arada Brugge polisi, bu holiganları Türk taraftarların ve Türk televizyonlarının çektiği görüntü kasetlerini, Galatasaray Kulübü'nün resmi internet sitesine girerek belirledi. 
     
</TEXT>
</DOC>
