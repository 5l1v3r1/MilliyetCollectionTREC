<DOC>
<DOCNO> 172157 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/28/son/sonspo10.html </URL>
<DATE> 2003/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Konyaspor Allum Bucker ve Kerem'in peşine düştü... 
</HEADLINE>
<TEXT>

     Kaleci arayışlarını hızlandıran Konyaspor, İstanbulsporlu Allum Bucker ve Gençlerbirliğili Kerem ile görüşmelerini hızlandırdı. 
     Basın sözcüsü İbrahim Kaplan, İstanbulspor ile yapılan TSYD Konya Şubesi Kupa maçında alınan 2-0'lık mağlubiyeti çok fazla önemsemediklerini bildirdi. 
     Kadronun tamamına yakınının yeni futbolculardan oluştuğunu bu nedenle de uyum sorununun henüz çözülemediğini belirten Kaplan, ''Hazırlık maçlarında alınan sonuçlar çok önemli değil. Lige girmeden önce ilerde büyük sıkıntılar yaratabilecek uyum sorununu atlatmak istiyoruz'' dedi. 
     Kaplan, kupa maçında kaleci eksiğinin de net bir şekilde ortaya çıktığını vurgulayarak, bu nedenle kaleci arayışlarına hız kazandırdıklarını kaydetti. 
     İstanbulsporlu kaleci Allum Bucker ile görüşmelerin yoğun bir şekilde sürdüğünü ifade eden Kaplan, ''Gençlerbiliği'nde kadro dışı bırakılan Kerem ile de temastayız. Önümüzdeki günlerde bu kalecilerden birini renklerimize bağlayarak, kaleci sıkıntısını ortadan kaldırmayı hedefliyoruz'' diye konuştu. 
     
</TEXT>
</DOC>
