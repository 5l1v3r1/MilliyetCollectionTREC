<DOC>
<DOCNO> 152272 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/25/yazar/guclu.html </URL>
<DATE> 2003/04/25/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Eğitime müthiş destek 
</HEADLINE>
<TEXT>

     Neredeyse tüm televizyonlar, sanatçılar, politikacılar, gazeteciler, eğitimciler, işadamları, gönül birliği etmişçesine eğitimin önemini anlata anlata bitiremediler. 
     Biri sustu, diğeri konuştu. Kimi anısını anlattı. Kimi de daha iyi bir gelecek için eğitime bağış yapın diye yalvardı. Ve sonuçta öylesine etkili oldu ki gün boyunca TEGV'nin kasasına para yağdı. 
     Keşke bu coşku yılda birkaç gün değil de tüm yıl boyunca hatta yıllarca sürse. İşte o zaman, Atatürk'ün öngördüğü şekilde Türkiye'nin muasır medeniyetler seviyesine ulaşması çok daha kolay olacak. 
     Cumhuriyet'in ilk yıllarında olduğu gibi yeni bir heyecan dalgası estirilip yeni bir eğitim seferberliği başlatılsa, görün bakın o zaman her şey çok daha farklı olacak. 
     Türkiye Eğitim Gönüllüleri Vakfı, işte bunu başarmak üzere. Yılmadan usanmadan eğitimin önemini anlatmaya çalışıyor. Hem de en etkili isimler ile. Daha iyi yetişmelerine destek olmaya çalıştığı bir milyon öğrencinin yanı sıra, 70 milyonun beynine eğitim virüsünü enjekte ediyor. Eğer bunu başarabilirse, yani eğitimin önemini herkesin beynine bir daha çıkmayacak şekilde yerleştirebilirse, işte o zaman, Türkiye'de ikinci aydınlanma dönemini başlatanlar olarak tarihe geçer... 
     Türk Eğitim Vakfı'nın bu kadar öne çıkması, diğer eğitim vakıflarını rahatsız etmişe benziyor. Medya neden bize de bu kadar ilgi göstermiyor serzenişinde bulunuyorlar. Oysa yakınma yerine benzeri projeler geliştirseler çok daha anlamlı bir iş yapmış olurlar. TEGV'nin başkanı ve yönetim kurulu üyeleri, haftalardır işini gücünü bırakıp bu projenin peşinde koştu. Peki ya diğer vakıfların, derneklerin yöneticileri ne yapıyor .. 
     TEGV, halka ulaşmak için toplumun önde gelen isimlerini vitrine çıkarıyor. Bu bir tercihti. Etkili de oldu. İyi de yaptılar. Diğer sivil toplum örgütlerine de önerimiz iş yapanları eleştirme yerine önce yapılanları alkışlamaları, ardından da yaptıklarından ders çıkarmaları. Yoksa üzüldükleriyle kalırlar. 
     Anlaşılan o ki AKP iktidarının öncelikleri arasında eğitim bulunmuyor. Çünkü bu konuda attıkları somut bir adım h l yok. Olacağa da benzemiyor. O halde iş kamuoyuna düşüyor. Çocuklarımızın geleceği, iktidarların umurunda değil ise o zaman bizler sahip çıkmalıyız. 
     Devlet eğitime para ayırmıyor, siyasetçiler eğitime önem vermiyor ki diye ağlama, sızlama yerine TEGV ve eğitime gönül veren diğer vakıfların desteğinde çağı yakalamalıyız. Yoksa harcanan kuşaklar arasına bugünkü çocuklarımız da katılacaktır. 
     Milli Gençlik Vakfı, Milli Görüş'ü iktidara taşıdı. Peki ya Atatürkçülüğü, laikliği, eğitimi, çağdaşlığı savunanlar, susmanın, koltuk kavgası yapmanın, iş yapanları eleştirmenin ötesinde ne yaptı Geriye dönük özeleştiri yapma zamanı h l gelmedi mi 
     Özetin özeti Türkiye, eğitimi ve çocukları ciddiye almamakla çok büyük hatalar yaptı. Bugünkü sorunların ve şik yetlerin temelinde hep bu vurdumduymazlık yatıyor. Bakalım bu aymazlık nereye kadar devam edecek .. 
     
     







</TEXT>
</DOC>
