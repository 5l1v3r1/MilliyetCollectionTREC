<DOC>
<DOCNO> 173451 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/04/son/sondun04.html </URL>
<DATE> 2003/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Hindistan'daki patlamada ölü sayısı 43'e yükseldi 
</HEADLINE>
<TEXT>

     Hindistan'da gaz patlamasıyla çöken üç binanın enkazında kurtarma çalışmaları sürerken, ölü sayısı 43'e yükseldi. 
     Polis ve itfaiye görevlileri, Gucarat eyalet başkenti Ahmedabad'ın 250 kilometre güneyindeki Suret'te dün erken saatlerde meydana gelen kazada, enkaz kaldırma ve enkaz altında kalmış kişileri arama çalışmalarının sürdüğünü açıkladı. Yetkililer ölü sayısının 43'e yükseldiği patlamada, bazıları ağır olmak üzere 38 kişinin de yaralandığını belirtti. 
     Hindistan'a yılda 8 milyon dolar ihracat getirisi olan elmasın yüzde 80'inin işlendiği Suret'teki patlama sırasında, bir elmas işleme fabrikası işçilerinin de çöken binanın zemin katında uykuda oldukları, bu nedenle ölü sayısının artabileceği belirtiliyor. 
     Üst düzey polis yetkilisi, "Kurtarma çalışmalarının sürdüğünü, enkaz altındakiler için henüz umutlarının kesilmediğini" söyledi. 
     
</TEXT>
</DOC>
