<DOC>
<DOCNO> 166304 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/30/spor/spo06.html </URL>
<DATE> 2003/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Boynuz kulağı geçti 
</HEADLINE>
<TEXT>

Almanya Grand Prix'sinin favori ismi Michael Schumacher ancak beşinci olabilirken, kardeşi Ralf ise dün ilk sırada yer aldı 
     FORMULA 1'de Almanya'nın Nürburgring pistinde düzenlenen yılın dokuzuncu Grand Prix'si, Alman pilot Ralf Schumacher'in zaferiyle sonuçlandı. Dünya Şampiyonası'nın Avrupa'daki beşinci ayağını teşkil eden, arıza ve kazaların ardı ardına geldiği yarışta finişi, 1.34.43.622'lik derecesiyle ilk geçen Williams BMW pilotu Ralf oldu. Ağabeyi Michael Schumacher'in favori olduğu yarışı birincilikle kapayan Schumacher, böylece 28. yaş gününden bir gün önce en büyük hediyeyi kazandı. 
     KARİYERİNDEKİ beşinci ve geçtiğimiz yılki Malezya Grand Prix'sinden sonra ilk birinciliğini alan Ralf, takım arkadaşı Kolombiyalı Juan Pablo Montoya'nın da 16.821 saniye gerisinde ikinci olmasıyla takımı Williams BMW'ye de çifte zafer yaşatmış oldu. Montoya'nın 17. turda bariyer dışına ittiği Michael Schumacher ise kardeşinin 1.06.162 gerisinde ancak beşinci olabildi. Finli Kimi Raikonnen, açık ara önde iken McLaren otomobilinin arıza yapması yüzünden yarışı bırakmak zorunda kaldı. 
     
Sürücüler klasmanı 1.M.Schumacher Alm. Ferrari 58p 2.K.Raikkonen Fin. McLaren 51p 3.R.Schumacher Alm. Williams 43p 4.F.Alonso İsp. Renault 39p 5.J.Pablo Montoya Kol. Williams 39p      
     
Markalar klasmanı 1.Ferrari 95p 2.Williams 82p 3.McLaren 76p 4.Renault 52p 5.Jordan 11p 6.BAR 13p 7.Jaguar 9p 8.Sauber 9p 9.Toyota 4p 10.Minardi -      
     

</TEXT>
</DOC>
