<DOC>
<DOCNO> 187863 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/11/dunya/dun03.html </URL>
<DATE> 2003/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Mahmur Kampı'nda top BM'de 
</HEADLINE>
<TEXT>

      
   Washington'daki bir Türk diplomatı, Bush yönetiminin Irak'taki PKK KADEK varlığını bitirmeye kararlı göründüğünü, ancak ABD'nin bu yönde somut bir eyleme girişmeden önce, Topluma Kazandırma Yasası'nın daha iyi duyurulmasından ve işlemesine biraz daha zaman tanınmasından yana olduğunu açıkladı. Buna karşın, Washington'ın bekleme eğiliminden, Kuzey Irak'ta PKK'ya karşı, Şubat 2004'ten önce bir operasyon olmayacağı sonucunun çıkarılmaması gerektiği, hem Türk hem Amerikalı kaynaklarca vurgulanıyor. ABD, Ankara'dan gelen K. Irak'taki Mahmur Kampı'nın boşaltılması talebi konusunda ise topu BM'ye attı. ABD'li yetkililer, bu kampın BM'ye ait olduğunu hatırlatarak, Ankara'nın, kamptaki Türk vatandaşlarının ülkeye dönmesi konusundaki talebini doğrudan BM ile müzakere etmesini istediler. Türk tarafı, bölgedeki "siyasi ve askeri otoritenin" ABD olduğunu, dolayısıyla konunun sadece BM'ye bırakılmasını "yetersiz" gördüğünü Washington'a iletti. 
   
   
</TEXT>
</DOC>
