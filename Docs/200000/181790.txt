<DOC>
<DOCNO> 181790 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/12/ekonomi/eko08.html </URL>
<DATE> 2003/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakü-Ceyhan inşaatında beklenen k r yok oldu 
</HEADLINE>
<TEXT>

   Botaş'ın 59 milyon 853 bin dolar dolar k r beklediği Bakü - Tiflis - Ceyhan inşaatının zamanında bitirilmesi için 95 milyon 964 bin dolarlık ek maliyet çıktı 
      SEÇKİN ÜREY Ankara 
   
   Bakü - Tiflis - Ceyhan BTC Boru Hattı inşaatının toplam maliyetinin 95 milyon dolar arttığı belirlendi. Milliyet, inşaatın Türkiye ayağını bağımsız denetimden geçiren ABD'li Stone Webster firmasının, bir yıldaki gelişmeleri değerlendirdiği raporun taslağını ele geçirdi. Rapor, Enerji Bakanlığı, Botaş ve konsorsiyumun lideri BP'ye sunulacak. 
   Anlaşmaya göre, ana müteahhit Botaş'ın, kabulü 10 Mayıs 2005'te yapılacak olan inşaatı, 1 milyar 307 milyon 610 bin dolara tamamlaması gerekiyor. 2002 yazında yapılan denetimde inşaatı bitirme maliyeti 1 milyar 247 milyon 757 bin dolar olarak belirlenmişti. Bu durumda Botaş, boru hattının inşaatından 59 milyon 853 bin dolar k r edecekti. 
   
   Fark sorun olacak 
   Ancak, Stone Webster'ın raporunda inşaatın 1 milyar 343 milyon 721 bin dolara biteceği belirtildi. Yani maliyetler bir yılda 95 milyon 964 bin dolar arttı. Bu nedenle Botaş'ın k rı yok olduğu gibi, kurum zarar etti. Raporda, Botaş'ın inşaatı anlaşma fiyatına bitirme olasılığının da yüzde 20 olduğu ifade edildi. 
   Anlaşmanın öngördüğü miktarı konsorsiyumdan tahsil eden Botaş, maliyetin 1 milyar 307 milyon 610 bin doları aşan kısmını ya kendisi üstlenecek ya da 300 milyon dolara kadar olan Hazine garantisiyle karşılayacak. BTC Konsorsiyumu isterse anlaşmanın finansal garanti maddelerini devreye sokabilecek ve maliyetin üstünü Botaş'tan isteyecek. Botaş bunu karşılayamazsa Hazine akreditif açmak zorunda kalacak. 
   
   Gecikmesin diye maliyet çıktı    Maliyet artışının en önemli nedeni inşaatın zamanında bitmeyeceğinin anlaşılması üzerine uygulamaya konulan Takvim Düzeltme Programı. 
   İnşaatı Mayıs 2005'e yetiştirmeyi amaçlayan program haftada altı gün yerine yedi gün çalışmayı ve kış aylarında da yüksek rakımlarda iş yapılmasını içeriyor. Stone Webster'ın raporunda, "Bu strateji, hava koşulları ve güvenlik nedeniyle önceki çalışma koşullarına göre daha risklidir" denildi. 
   Maliyet artırıcı diğer unsurlar ise Sağlık, Çevre ve Güvenlik Programı ile istimlak uygulamalarında gecikmeler yaşanması, kazalar nedeniyle işin durması, taşeronların sahaya inmede yavaş davranması, detay mühendislik gecikmesi ve Türkiye'de iktidarın değişmesi olarak gösterildi. 
   
   
</TEXT>
</DOC>
