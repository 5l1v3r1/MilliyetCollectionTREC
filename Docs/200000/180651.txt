<DOC>
<DOCNO> 180651 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/06/siyaset/siy03.html </URL>
<DATE> 2003/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
'Hayata Dönüş'ün jandarmaları kayıp 
</HEADLINE>
<TEXT>

   'Hayata Dönüş'te ölen mahk mların ailelerinin şik yeti üzerine soruşturma başlatan savcılıklar, tam 21 aydır operasyondaki güvenlik güçlerinin isimlerine ulaşamıyor... 
   ŞÜKRAN ÖZÇAKMAK 

   
   Hayata Dönüş Operasyonu sırasında Bayrampaşa Cezaevi'nde ölen 12 tutuklu ve hükümlünün ailelelerinin şik yeti sonrasında soruşturma başlatan Eyüp Savcılığı, 21 aydır operasyona katılan güvenlik görevlilerinin isimlerini alamıyor. Sekiz kez Jandarma'dan isim isteyen savcılık, "belge ve bilgiye ulaşılamadığı" yanıtını aldı. 2 yıl 9 ay önce yapılan operasyonda Ümraniye Cezaevi'nde de 6 kişi öldü. Güvenlik görevlileri hakkında soruşturma açan Ümraniye Savcılığı da bir yere varamadı. Valilik, Ümraniye'deki ölümlerle ilgili operasyonda görevli jandarma personeli hakkında soruşturmaya izin vermedi. 
   
   'ASIL AMAÇ BAŞKALDIRMAK' 
   Dönemin valisi Erol Çakır imzalı kararın gerekçesi "Şik yetlerin asıl amacının devletin otoritesine karşı bir başkaldırı ve güvenlik güçlerini yıpratma amacı taşadığı" yönündeydi. Şik yetçiler, Bölge İdare Mahkemesi'ne başvurarak sonucu beklemeye başladı. Bayrampaşa Cezaevi'ndeki ölümlerle ilgili soruşturmayı yürüten Eyüp Savcısı Ali İhsan Demirel ise h l başladığı noktada. Demirel, ilki 15 Ocak 2002'de olmak üzere Jandarma Komando Özel Asayiş Komutanlığı'na 8 kez yazı yazarak isim istedi. 
   
   BİLGİLERE ULAŞILAMIYOR 
   Yazılarının tümüne "İlgili belge ve bilgiye ulaşılamadı" yanıtını alan Demirel, Adalet Bakanlığı'na yazı yazarak gerekli bilgiler alınamadığı için soruşturmanın sürümcemede kaldığını bildirdi. İstanbul Valiliği'nden de soruşturma izni isteyen Demirel, henüz yanıt alamadı. 
   Eyüp'te bir başka savcının 'tutuklulara kötü davranıldığı ve görevin kötüye kullanıldığı' gerekçesiyle başlattığı soruşturma sonucunda 1459 jandarma ile 156 gardiyana dava açıldı. Bu davada da gardiyanların isimleri belirlendi ama jandarmanın isimleri yine bulunamadı. 
   
</TEXT>
</DOC>
