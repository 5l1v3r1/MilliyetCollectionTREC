<DOC>
<DOCNO> 165055 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/24/magazin/mag03.html </URL>
<DATE> 2003/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kimsenin gözü paramda olmasın' 
</HEADLINE>
<TEXT>

Sunduğu programdan aldığı para Meclis gündeminde bile tartışılan Pınar Altuğ, 'Meyve veren ağaç taşlanır' diyor... 
     BİRSEN ALTUNTAŞ 

     Çocuklar Duymasın'ın 'Meltem' i Pınar Altuğ, dizi tatile girince tanıtımdan tanıtıma koşmaya başladı. Beykoz Konakları'nda 250 bin dolara aldığı evin dekorasyonunu yaptırırken,"Pınar'ın Mutfağından" adlı kitabı en çok satanlar listesinde. TRT1'de sunduğu programdan bölüm başına aldığı 1 milyar 200 milyon lira nedeniyle Meclis gündemine taşınan Altuğ ile konuştuk... 
     
TRT1'de sunduğunuz "Kahvaltı Saati" için aldığınız ücret, Meclis'in gündemine geldi. Siz bu tartışmaları doğru buluyor musunuz 
     Tamer'in de, benim de sürekli kazandığımız paraların konuşulması, göz önünde insanlar olmamızdan kaynaklanıyor. Hiçbir zaman kazandığım parayı kimseyle konuşmadığım gibi kimsenin parasını da merak etmedim. İşimi yapıyorum, kimsenin parasında gözüm yok, kimsenin de benim paramda gözü olmasın. Bir firmanın yıllık reklam kampanyası için istediğim parayı Jennifer Lopez'in tek bir konser için istediği parayla bile karşılaştırdılar. Bunlar komik şeyler. Şartlarımı kabul edenlerle çalışıyorum. 
     
De Beers için Paris'e gideceksiniz. Şöhret sizi şımarttı mı 
     De Beers Paris'e bu yıl beni götürüyorsa, bu benim şimdiye kadar hep doğru şeyler yaptığımı gösteriyor. Ama bu durum benim kişiliğimi hiç değiştirmedi, ben h l eşimin, dostlarımın yanında eski Pınar'ım. Tabii, şartlar insanı biraz olsun değiştiriyor, insan şöhret olmasa da yaşlandıkça değişiyor. Sokakta çocukların 'Meltem Teyze'siyim evlerde kadınların mutfaklarında pişirdiklerini paylaştığı, televizyon programında dertleştiği bir kadınım. 
     
Küçük yaşta girdiğiniz şov dünyasında bu günlere geleceğinizi tahmin ediyor muydunuz 
     Mankenliğe başladığımda 17 yaşımdaydım, kendime göre bir yol çizdim. Hep belli bir çizgide yürüdüm. Bunu da ne güzel belli etmişim ki, hiç bana soyunma teklifi gelmedi. O zaman da mutluydum, kendi doğrularımı yaşadım. Elbette bunlar başkalarına yanlış gelebilir ama bulunduğum konum doğru davrandığımı kanıtlıyor. 
     
Dizi popüler olduktan sonra oyunculuğunuz ve diksiyonunuz eliştirildi. Kendinizi bu konuda yeterli görüyor musunuz 
     İnsan kendi kendine 'Ben artık oyuncu oldum' diyemiyor. Bu konuda en çok saygı duyduğum isimlerin başında olan partnerim Tamer Karadağlı, 'Oyunculuğu öğreniyorum' şeklinde konuşurken beni bir gün köşeye çekti ve 'Ağzından artık bunları duymak istemiyorum. Sen artık bir oyuncusun. Seninle oynamaktan büyük keyif alıyorum' dedi. Evet, artık ben bir oyuncuyum. 
     
'Boşanıyorum'      YAŞAR ÇAKMAK 

     Pınar Altuğ, dün medyaya çektiği faksla eşi Umut Elçioğlu'yla boşanma kararı aldıklarını açıkladı. Çok geçmeden kulislerde ayrılığı ihanetin getirdiği konuşulmaya başlandı. Altuğ'un askerdeki eşini İzzet Antebi ile aldattığı iddia edildi. İddialar için "Çok saçma. İzzet eşimin arkadaşı" diyen Altuğ, "Başka şeyler de çıkacaktır. Tamer Karadağlı'yla bile adımı ananlar var. Hepsi iftira, benim alnım açık. Biz ayrılık kararını Umut askere gitmeden aldık. Düzelir diye bekledik ama olmadı. Kıskançlıklar başladı. Sürekli arıyor, nerede olduğumu, niye gittiğimi soruyordu. Ayrılığın elbette ki bir sebebi var ama bizde kalacak" dedi. 
     

</TEXT>
</DOC>
