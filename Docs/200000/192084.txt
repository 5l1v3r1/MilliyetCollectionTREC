<DOC>
<DOCNO> 192084 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/29/son/sontur25.html </URL>
<DATE> 2003/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Baykal, Sosyalist Enternasyonal'in Kıbrıs raporunu değiştirtti 
</HEADLINE>
<TEXT>

     Sosyalist Enternasyonal'in Brezilya'nın Sao Paulo kentinde yapılan genel kurulunda, Akdeniz Komitesi'nin hazırladığı raporun Kıbrıs ile ilgili bölümü CHP Genel Başkanı Deniz Baykal'ın önerileri doğrultusunda değiştirilerek kabul edildi. 
     CHP Genel Merkezi'nden yapılan açıklamaya göre, tasarıda yer alan Kıbrıs sorununa çözümün AB yasaları temel alınarak çözülebileceği yolundaki ifade Türk delegasyonunun yoğun çalışmaları ve girişimleri sonucunda metinden çıkarıldı. 
     Tasarıda yer almayan Kıbrıs devletinin kurucu antlaşmaları ile Kıbrıs'taki iki taraf arasında şimdiye kadar yapılan antlaşmalar çözümün temel unsurları arasında sayıldı. Genel Kurul'da kabul edilen ortak deklarasyonun Kıbrıs bölümü şöyle 
     ''Kıbrıs'la ilgili siyasi süreçte yaşanan olumlu gelişmeleri memnunlukla karşılar ve Kıbrıs sorununun çözümünü Kıbrıs devletini kuran uluslararası antlaşmalar, Kıbrıs'taki iki taraf arasında şimdiye kadar varılan ikili antlaşmalar, Birleşmiş Milletler'in ilgili kararları, Birleşmiş Milletler yasalarının ilkeleri ve uluslararası hukuk temeline dayalı olarak gerçekleşmesi gerektiğini belirtti.'' 
     
</TEXT>
</DOC>
