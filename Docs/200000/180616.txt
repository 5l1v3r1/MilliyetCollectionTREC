<DOC>
<DOCNO> 180616 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/06/dunya/dun02.html </URL>
<DATE> 2003/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'la yeni bir çağ başladı 
</HEADLINE>
<TEXT>

   Demokratik toplumların diktatörleri kuvvet kullanarak indirmesini isteyen Silvio Berlusconi'ye göre, Irak'ın işgali bu dönemin miladı 
      DIŞ HABERLER SERVİSİ 

   
   Irak konusunda ABD yanlısı bir tutum sergileyerek AB içinde derin bir çatlak yaratan İtalya Başbakanı Silvio Berlusconi, Irak'ın işgalinin yeni bir çağın başlangıcı olduğunu savundu. Berlusconi, insan haklarının ihlal edildiği ülkelere karşı askeri müdahale yapılmasını önerdi. 
   "Spactator" dergisine konuşan İtalya Başbakanı, "demokrasi topluluğu dünya politikasında daha etkin olmalı, despotların h kimiyetine gerekirse zor kullanarak son vermeli" dedi. Berlusconi, 11 Eylül saldırılarından yeni bir dinamizm kazanarak çıkan özgürlük kavramının dünya demokrasilerinin önünü aydınlatması gerektiğini söyledi. Berlusconi şöyle konuştu "Fundamantalizmin başarılarını göz önüne alırsak BM'yi neden reformdan geçirmiyoruz Şu veya bu ülkedeki X veya Y diktatöre insan haklarına saygı göstermezseniz sonunuz fena olacak demeliyiz. Bunlara 6 ay bir yıl arasında bir süre veririz, sonra müdahale ederiz. Saddam'a bunu gösterdik." 
   Berlusconi'nin sözcüsü de, Libya lideri Muammer Kaddafi'nin, Irak'ın igşalinin ardından İtalya Başbakanı'nı telefonla arayarak, "Çok korkuyorum, Amerikalılara söyleyin ne isterlerse yaparım" dediğini aktardı. 
   
</TEXT>
</DOC>
