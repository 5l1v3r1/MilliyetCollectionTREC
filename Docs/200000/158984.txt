<DOC>
<DOCNO> 158984 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/26/son/sondun09.html </URL>
<DATE> 2003/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Belçika "Eurovision sonucunda Türk lobisi etkili" 
</HEADLINE>
<TEXT>

     Eurovision Şarkı Yarışması'nı son anda, iki puan farkla kaybeden Belçika'da basın, birinciliğin son anda Türkiye'ye kaptırıldığını, Belçika'nın Sertab Erener'e 12 puan verdiğini çünkü Belçika'daki Türklerin telefonla oy kullanarak ülkelerini desteklediklerini, diğer Avrupa ülkelerinde de Türk lobisinin oylamalarının etkili olduğunu yazdı. 
     Belçika gazeteleri, yarışma öncesinde Belçika'ya en ufak bir şans tanımayan ve bu ülkenin adayının 26 katılımcı arasında sonuncu olacağı tahmininde bulunan İngiliz basınını da alaya aldılar ve İngiliz ekibinin "başarısını" kutladılar. 
     "Urban Trade" grubu, Türkiye'nin hak ettiği bir zaferi kazandığını belirterek elde ettiği ikinciliğin, çok tatmin edici büyük bir başarı olduğunu açıkladı. 
     
</TEXT>
</DOC>
