<DOC>
<DOCNO> 166578 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/01/son/sondun12.html </URL>
<DATE> 2003/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Times Türkiye, gerçekle yüzleşecek 
</HEADLINE>
<TEXT>

     İhsan DÖRTKARDEŞ, DHA 
     İngiliz The Times gazetesi, Avrupa Birliği AB reformları doğrultusunda Türkiye'de askerlerin siyaset üzerindeki nüfuzunun kaldırılmaya çalışıldığını ve ülkenin Gerçekle yüzleşme anına' doğru ilerlediğini yazdı. 
     Gazete, dünkü sayısında MGK'da reform planlarının ardında asker-sivil çekişmesinin sinyallerinin alındığını öne sürdü. The Times, MGK'nın Türkiye'de generallerin siyasetteki ağırlığını resmileştirdiğini savunduğu yazısını şöyle sürdürdü 
     "MGK, AB'ye üyeliği amaçlayan reformlara geniş çapta destek vermesine rağmen kurul toplantılarından sızan bilgilere göre, siviller ile askerler arasında görüş ayrılıkları da su yüzüne çıktı. Bu konulardan biri, MGK Genel Sekreterliği'ne bir sivilin atanması fikrine askerlerin isteksiz olması. Ancak, değişim kaçınılmaz görünüyor. Türkler'in büyük çoğunluğu AB'ye katılıma destek veriyor ve içinde AB taraftarları olan Türk Ordusu da Türkiye'nin gelecek hayallerinin simgesi olan AB'ye açık biçimde karşı çıkmakta zorlanacaktır.'' 
     
</TEXT>
</DOC>
