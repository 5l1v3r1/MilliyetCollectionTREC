<DOC>
<DOCNO> 178514 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/27/son/sontur11.html </URL>
<DATE> 2003/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Lüks otomobil fiyatına yarış atı... 
</HEADLINE>
<TEXT>

     Tarım İşletmeleri Genel Müdürlüğü'ne TİGEM bağlı Karacabey Tarım İşletmesi'nde yetiştirilen safkan Arap tayları, açık artırma yöntemiyle satıldı. 
     Özellikle Şanlıurfalı atseverlerin büyük ilgi gösterdiği satışlarda, yaşları 1-3 arasında değişen ve soy kütükleri düzenli biçimde muhafaza edilen 41 tay, alıcıların beğenisine sunuldu. 
     Açık artırmaya katılanlar, jandarmanın sıkı kontrolünden geçirildikten sonra işletmeye alınırken, tayların tamamı alıcı buldu. 
     Satışlarda, 11 milyar lira ile en düşük fiyat 1 yaşındaki ''Övünçlü'' adlı tay için belirlenirken, '''Ahmer'' adlı tay, 84 milyar liralık fiyatıyla rekor kırdı. ''Ahmer'', büyük rekabete sahne olan açık artırmada, en yüksek fiyatı veren Mevlüt Taniğit'te kaldı. 
     TİGEM, 41 safkan Arap tayının satışından 1 trilyon 109 milyar lira gelir elde etti. 
     
</TEXT>
</DOC>
