<DOC>
<DOCNO> 171114 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/23/yazar/uras.html </URL>
<DATE> 2003/07/23/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Borsanın gelir gider farkı 143 trilyon TL 
</HEADLINE>
<TEXT>

   
   İstanbul Menkul Kıymetler Borsası Başkanı Osman Birsen, önceki gün, 140 okul yapımı için Başbakan Tayyip Erdoğan'a 450 trilyon liralık çek verdi. 
   Bugünkü kur ile 450 trilyon liranın karşılığı 320 milyon dolar ediyor. Okul yaptırma işine 1998 yılında başlayan borsa yönetimi, o günden bugüne 445 milyon dolar bağış ile 130 okul yaptırmış. Önceki günkü çekin rakamını buna ekleyince borsanın toplam okul bağışı 765 milyon doları buluyor... 
   Rakamın büyüklüğü karşısında meraklandım. Acaba borsa bu paraları nereden buluyor Borsada işler "kesat" iken bu paralar nereden çıkıyor Borsa Başkanı Osman Birsen'i arayarak sorgu sual eyledim. 
   Öğrendim ki, borsanın 2002 yılı geliri 211 trilyon lira, gideri 68 trilyon lira, gelir fazlası 143 trilyon lira imiş. 
   Borsanın 2002 yılı gelir gider hesaplarına baktım. 211 trilyon lira gelirin 21 trilyonu menkul kıymet tescil ücretlerinden, 24 trilyonu borsa paylarından, 5 trilyonu kotasyon ücretlerinden oluşuyor. Kalanı sair gelirler ve faiz geliri. Borsanın 2002 yılında 118 trilyon lira faiz geliri var. 
   Borsanın 68 trilyon liralık giderleri arasında en büyük gider kalemi personel harcamaları. Borsada 83'ü yönetici statüsünde toplam 462 kişi çalışıyor. Bunlara 2002 yılında 33 trilyon lira ödeme yapılmış. 
   Borsa Başkanı'na "2002 yılındaki 143 trilyon liralık gider fazlasını ne yaptıklarını" sordum. Bana anlatılana göre, büyük depremden sonra çıkarılan "Deprem Kanunu" ile, Başbakan'a ve Maliye Bakanı'na, borsanın imk nlarından bütçeye fon aktarma yetkisi verilmiş. Bu yetkiye dayalı olarak geçen yıl borsanın kaynaklarından bütçeye 200 trilyon lira aktarılmış. Açık anlatımıyla 2002 gelir fazlasının üzerinde bir rakam borsa kaynaklarından Hazine'ye aktarılmış. 
   Ben bu rakamları görünce sevindim... Borsa ile ilgisi, ilişki olanlar "Borsa battı... Borsada işler kötü... Borsa para kazandırmıyor..." diye konuşuyor... Görülüyor ki, "kazanamayanlar, işleri kötü olanlar, batanlar" sadece borsada k ğıt alıp kağıt satanlarmış... Yoksa, k ğıtların alınıp satıldığı "işyeri"nin durumu iyi imiş... Hem de öyle iyi imiş ki, çok kişi parasının peşine düşmüş .. 
   
   Borsanın İMKB'nin gelir - gideri trilyon TL 2002 2001 I. BORSANIN GELİRİ 211.9 283.5 1 Faaliyet geliri 78.9 88.5 2 Faiz geliri 118.3 182.8 3 Diğer gelirler 14.7 12.2 II. BORSANIN GİDERİ 68.5 64.8 1 Yönetim gideri 57.1 48.3 2 Diğer giderler 11.4 16.5 III. GELİR FAZLASI 143.4 218.7 
      
   
</TEXT>
</DOC>
