<DOC>
<DOCNO> 150257 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/16/son/sonspo27.html </URL>
<DATE> 2003/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Dardanelspor lidere hazırlanıyor... 
</HEADLINE>
<TEXT>

     İkinci Futbol Ligi A Kategorisi'nde mücadele eden Çanakkale Dardanelspor, 19 Nisan Cumartesi günü yapacağı Konyaspor maçının hazırlıklarını sürdürüyor. 
     Çanakkale Dardanelspor Kulübü Genel Menajeri Nahit Güzel, ligin son 6 haftasına girilirken, ligde kalma mücadelesi yolunda geçen hafta Şekerspor'u deplasmanda yenerek moral bulduklarını belirterek, bu hafta sonunda kendi sahalarında yapacakları Konyaspor maçının her iki takım açısından da önemine dikkati çekti. 
     Geçen haftalarda yitirdikleri puanlarla sıralamada istemedikleri bir konumda olduklarını hatırlatan Güzel, bu maça büyük önem verdiklerini ve tüm Çanakkalelilerden destek beklediklerini belirterek, ''Bu karşılaşma Çanakkale'ye lider gelecek olan Konyaspor açısından ne kadar çok önemliyse, bizim açımızdan bir kat daha fazla önemli. Bu karşılaşmadan mutlak suretle puan kazanarak ayrılmak zorundayız. Kendi saha ve seyircimiz önünde yapacağımız bu karşılaşmada, tüm taraftarlarımızdan destek bekliyoruz. Cumartesi günü tüm taraftarları 18 Mart Stadı'nda görmek istiyoruz'' dedi. 
     Güzel, 19 Nisan Cumartesi günü saat 12.00'de yapılacak ve TRT'den naklen yayınlanacak olan karşılaşmada, cezalı olan Mehmet Çoğum'un forma giyemeyeceğini, Gökhan'ın ise durumunun ise cuma günü belli olacağını sözlerine ekledi. 
     





</TEXT>
</DOC>
