<DOC>
<DOCNO> 186695 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/06/siyaset/siy06.html </URL>
<DATE> 2003/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
IKYB Türkiye'nin desteği önemli 
</HEADLINE>
<TEXT>

   ANKARA Milliyet 

   
   Irak Kürdistan Yurtseverler Birliği IKYB yetkilisi Berham Salih, demokratik ve federal yeni bir Irak'ın kurulması için Türkiye'nin siyasi ve ekonomik desteğinin çok önemli olduğunu söyledi. 
   Temaslarda bulunmak üzere Ankara'ya gelen Salih, Dışişleri Bakanlığı yetkilileriyle iki tarafı ilgilendiren konuları ele alacaklarını, kendisinin de Irak'taki gelişmeler hakkında bilgi vereceğini belirtti. Türkiye ile ABD arasında terör örgütü PKK KADEK'in Irak'ın kuzeyinden çıkarılmasına yönelik eylem planına ilişkin bir soru üzerine de Salih, yeni Irak devletinin bölgede barış ve istikrarın gelişmesi için komşularıyla işbirliği yapmak istediği yanıtını verdi. Herhangi bir komşu ülkeyi istikrarsızlığa sürükleyecek faaliyetleri yasaklayan uluslararası anlaşmalara bağlı olduklarını belirten Salih, IKYB lideri Celal Talabani'nin iletişim kanallarının daima açık kalmasını istediğini dile getirdi. 
   
</TEXT>
</DOC>
