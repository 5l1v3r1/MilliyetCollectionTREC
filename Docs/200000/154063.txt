<DOC>
<DOCNO> 154063 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/02/son/sonspo30.html </URL>
<DATE> 2003/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe, Bursa'da kampa girdi... 
</HEADLINE>
<TEXT>

     Fenerbahçe, Bursaspor ile yarın yapacağı karşılaşma için Bursa'ya gelerek, kampa girdi. 
     Kervansaray Termal Otel'e yerleşen ve maç saatini beklemeye başlayan sarı-lacivertlilerde, sakatlıkları süren Mustafa, Ceyhun, Hakan, Ali Güneş ve Mirkoviç Bursa'ya getirilmedi. 
     Geçmiş yılların tersine az sayıdaki taraftar tarafından karşılanan Fenerbahçe'de, en büyük ilgiyi kaleci Rüştü ile bir dönem Bursapor'da kiralık olarak forma giyen savunma oyuncusu Ümit Özat gördü. 
     Geçen hafta tedavisi için Almanya'da bulunan ve Samsunspor maçında görev yapamayan milli kalecinin, Bursaspor karşısında forma giyebileceği öğrenildi. 
     UEFA Kupası'na katılma hesapları yapan Fenerbahçe'de, teknik koordinatör Tamer Güney ve futbolcular, basın mensuplarının sorularını yanıtsız bıraktı. 
     




</TEXT>
</DOC>
