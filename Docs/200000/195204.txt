<DOC>
<DOCNO> 195204 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/13/yazar/pulur.html </URL>
<DATE> 2003/11/13/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Atatürk olsaydı... 
</HEADLINE>
<TEXT>

   
   YENİ moda şu "Atatürk de böyle düşünürdü, Atatürk olsaydı böyle yapardı." 
   Adamı televizyona çıkarıyorlar, ekranın karşısına alıyorlar, soruyorlar 
   "Atatürk de böyle yapardı, değil mi " 
   Adam nezaketen hafif yollu itiraz edecek oluyor, lafı ağzına tıkıyorlar 
   "Yok yok, Atatürk de böyle düşünürdü " 
   Adam biraz sinirleniyor 
   "Hiç sanmıyorum " demek istiyor, karşılık hazır 
   "Bakın Atatürk ne diyor " 
   "Evet Atatürk öyle demiş ama, o cümlenin altı da var, üstü de var " 
   Ne gam 
   Sonunda adam pes ediyor, susuyor, karşısındaki memnun 
   "Evet, sizin de kabul ettiğiniz gibi, Atatürk olsaydı böyle yapardı." 
   Ya araya reklam giriyor, ya da program bitiyor, netice alınmış, Atatürk'ün böyle düşünüp, böyle yapacağı tescil edilmiştir 
   
   
   ATATÜRK'ün ne düşündüğünü, ne yapacağını en iyi Erbakan Hoca söylemiştir 
   "Atatürk yaşasaydı, Refah Partisi'ne girerdi " vecizesi onundur 
   
   
   DOĞRUDUR, Atatürk yaşasaydı Refah Partisi'ne girmekle kalmaz, başta, Prof. Afet İnan olmak üzere, cümle kadınlara "türban" taktırırdı 
   İmam hatip okullarını daha da yaygın hale getirir, imam hatipi bitiren çocuklara, ek puan verdirerek üniversiteye sokardı 
   
   
   AVRUPA Birliği'ne hemen girmek için, Kıbrıs'ı derhal elden çıkarırdı 
   Atatürk, Irak'a asker gönderir miydi 
   Sormak abes, çizmesini çektiği gibi, Amerikalılardan önce Bağdat'a girerdi 
   "Ulus devlet" denilen, Türkiye Cumhuriyeti'ni federasyona çevirir, resmi dilin Türkçe olma şartını kaldırırdı 
   
   
   AVRUPA Birliği'ne girmek için, bu kadar uzun görüşmelere girişmez, "Getirin şartlarınızı " der, imzayı basardı 
   "RTÜK, YÖK gibi sivil kurumlarda askerlerin ne işi var diyerek hepsine "İstikamet kışla marş marş " çekerdi 
   Heybeliada'daki Papaz Okulu'na bizzat gider, açar, Patrik cenaplarını buyur eder, Batı Trakya'daki Türkleri de "oturun, oturduğunuz yerde " diye azarlardı 
   
   
   EVET, Atatürk yaşasaydı bunları yapardı 
   Çünkü Atatürk tam bir liberaldi, hem ekonomide, hem düşünce de liberaldi, onun sağlığında Takrir - i Sükun Yasası çıkmamış, Sümerbank, Etibank gibi devlet kurumları kurulmamıştı 
   Bugün yeteri kadar fiyat bulamadık diye Tekel'i satıyorlar... 
   Atatürk olsaydı, Maliye Bakanı Unakıtan'ın kursağında kalan hevesi delip geçer, Tekel'i "babalar gibi satar ", yok pahasına, hatta bedava elden çıkarırdı 
   Atatürk, "Benim en büyük eserim, liberal Türkiye Cumhuriyeti'dir " dememiş miydi 
   
   
   "HOP, hop, o kadar da uzun boylu değil " dediğinizi duyar gibiyiz. 
   Canım adamlar "karşı devrim"in altyapısını döşerken, biz de onlara biraz gaz verelim dedik, hepsi bu kadar 
   
      
   
   
   
</TEXT>
</DOC>
