<DOC>
<DOCNO> 166940 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/02/son/sontur45.html </URL>
<DATE> 2003/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Çantasını çaldırmadı, bebeğini çaldırmadığına şükretti... 
</HEADLINE>
<TEXT>

     Bursa'nın merkez Osmangazi İlçesi'nde, kendi el çantasıyla birlikte oğlunu, bebek arabasında bırakarak alışveriş için mağazaya giren genç anne, döndüğünde çantasının çalınmasının şaşkınlığıyla oğluna bir şey olmamasının sevincini birlikte yaşadı. 
     Alınan bilgiye göre, Heykel'deki tarihi belediye binası arkasındaki mağazaların vitrinlerinden oğlu için kıyafet bakan Elif Dost İrgil 26 , elindeki çantasını, oğlunun da içinde bulunduğu bebek arabasına bırakarak bir mağazaya girdi. 
     Kısa süre sonra mağaza önündeki bebek arabasının yanına dönen genç anne, çantasının bıraktığı yerde olmadığını fark etti. İçinde kredi kartları, cep telefonu ve 50 milyon lirasının bulunduğu çantasının çalındığını anlayan genç anne, çantasının çalınmasının şaşkınlığı ile çocuğuna bir şey olmamasının sevincini birlikte yaşadı. 
     Polis, genç kadının şikayeti üzerine olayla ilgili soruşturma başlattı. 
     
</TEXT>
</DOC>
