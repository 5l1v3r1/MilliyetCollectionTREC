<DOC>
<DOCNO> 182506 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/15/son/sontur09.html </URL>
<DATE> 2003/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Kayıt parası yerine okulu temizleten okul müdürüne soruşturma 
</HEADLINE>
<TEXT>

     Antalya'daki Bedri Bileydi İlköğretim Okulu'nda, kayıt parası veremeyeceğini söyleyen bir öğrenci velisine, okulun temizletilmesiyle ilgili soruşturma açıldı. 
     Antalya İl Milli Eğitim Müdürü Adnan Menderes Bulut, yaptığı açıklamada, Milli Eğitim Bakanı Hüseyin Çelik'in dün kendisini telefonla arayarak, olayın mahiyetini sorduğunu ve gereğinin yapılmasını istediğini bildirdi. Bulut, Bedri Bileydi İlköğretim Okulu Müdürü Ali Açıkalın hakkında soruşturma açıldığını belirterek, ''Teftiş Kurulu Başkanı Emin Uyanık ve Başkan Yardımcısı Ömer Öcel'i okula gönderdik. Müfettişler, ilgililerin ifadelerini almaya başladı. Okullara şartlı kayıt kesinlikle yapılamaz. Gereken yapılacak'' dedi. 
     
</TEXT>
</DOC>
