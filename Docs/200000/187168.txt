<DOC>
<DOCNO> 187168 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/08/siyaset/siy13.html </URL>
<DATE> 2003/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Tartan'dan 'Hortum'un kitabı 
</HEADLINE>
<TEXT>

   ANKARA ANKA 

   
   Eski Çalışma ve Sosyal Güvenlik Bakanı, DSP İzmir milletvekili, gazeteci Hakan Tartan, Türkiye'de batan bankaların tarihçesini ve son dönemlerdeki banka batırma olaylarının perde arkasını konu alan bir kitap yayımladı. 
   Tartan, Toplumsal Dönüşüm Yayınları'ndan çıkan "Hortumun Ucundakiler - Türkiye'de Batan Bankaların Hik yesi" isimli 544 sayfalık 
   kitabında son 4 - 5 yılda halkın sırtına batan bankalar nedeniyle en iyimser bakışla 30 milyar dolar yüklendiğini kaydederken, "Biraz daha gerçekçi olursanız 50 milyar dolardan söz etmek gerek" dedi. 
   Perde arkasındaki gerçekleri, resmi raporlar ve kişisel araştırmalarından yararlanarak ekonomiyle ilgilenmeyenlerin de anlayacağı şekilde öyküsel bir üslupla sade ve sürükleyici bir dille ele alan Tartan, şunları kaydetti 
   "Bu sancıya son verilmezse toplumun geleceği karartılacak. Bir daha aynı sancılar yaşanmasın ve koca bir sistem zan altında kalmasın diye Türkiye'deki banka gerçeğinin, hortumlamaların, doğruların ve yanlışların yazılmasından yanayım." 
   
</TEXT>
</DOC>
