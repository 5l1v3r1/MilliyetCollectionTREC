<DOC>
<DOCNO> 184958 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/27/son/sondun05.html </URL>
<DATE> 2003/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kylie Minogue'a mektuplu taciz.. 
</HEADLINE>
<TEXT>

     İngiltere'nin başkenti Londra'da yaşayan ünlü Avustralyalı şarkıcı Kylie Minogue'un kendisine gönderilen tehdit mektupları nedeniyle İngiliz polisinden yardım istediği bildirildi. 
     Scotland Yard'ın bir sözcüsü, Londra'nın batısındaki polis görevlilerinin ünlü şarkıcıya 18 Eylül'de yapılan mektupla taciz iddialarını araştırmakta olduğunu belirtti. Sözcü olayla ilgili olarak herhangi bir tutuklama yapılmadığını kaydetti. 
     İngiliz Sun gazetesinin bugünkü sayısında yeralan haberde 700 kadar tehdit mektubu alan Minogue'un polise şikayet dilekçesiyle başvurduğu belirtildi. 
     Haberde, batı İngiltere posta damgaları taşıyan mektupların, Minogue'un plak şirketi EMI'nin bürolarıyla sanatçının yaşadığı batı Londra bölgesindeki adreslere postalandığı kaydedildi. 
     
</TEXT>
</DOC>
