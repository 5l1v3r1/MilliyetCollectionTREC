<DOC>
<DOCNO> 161723 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/07/son/sontur15.html </URL>
<DATE> 2003/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Yangına giden orman ekibi kaza geçirdi 5 yaralı... 
</HEADLINE>
<TEXT>

     Yalova'nın Çınarcık İlçesi'ne bağlı Kocadere Beldesi yakınında çıkan orman yangınını söndürmeye giden ormancıların aracının şarampole yuvarlanması sonucu 5 kişi yaralandı. 
     Alınan bilgiye göre, Kocadere Beldesi'ne yaklaşık 5 kilometre uzaklıktaki ormanlık mevkiinde bulunan fundalık alanda sabah erken saatlerinde yangın çıktığı yönünde ihbar alan Çınarcık Orman İşletme Şefliği'nde görevli İsmail Hakkı Demir, Tahsin Güleç, Nuri Özaksoy, Osman Yaşbey ve Şenol Şahin'in kullandığı arasözle bölgeye hareket ettiler. 
     Ekibin yangın bölgesine seyrettiği sırada, sürücünün direksiyon hakimiyetini kaybetmesi sonucu, arasöz, yaklaşık 20 metre yükseklikten şarampole yuvarlandı. 
     Jandarma ekipleri ve vatandaşlar tarafından, hurda haline gelen arasözden çıkarılan orman yangın ekibi, Yalova Devlet Hastanesi'ne kaldırıldı. 
     İlk müdahaleleri yapılan yaralılardan 3'ü hastaneye yatırılırken, durumları ağır olan Nuri Özaksoy ve Osman Yaşbey, Uludağ Üniversitesi Tıp Fakültesi Hastanesi'ne sevk edildi. 
     Bu arada, yöre halkının anız yakması sonucu çıkan yangının, vatandaşlar tarafından söndürüldüğü öğrenildi. 
     
</TEXT>
</DOC>
