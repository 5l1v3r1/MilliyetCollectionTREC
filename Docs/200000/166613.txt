<DOC>
<DOCNO> 166613 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/01/son/soneko13.html </URL>
<DATE> 2003/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaz okulu öğretim ücretleri açıklandı 
</HEADLINE>
<TEXT>

     Maliye Bakanlığı'nın 2003 Mali yılı Bütçe Uygulama talimatı çerçevesinde, yaz okulu öğretim ücretleri belli oldu. 
     Resmi Gazete'nin bugünkü sayısında yayımlanan tebliğe göre, Tıp Fakültesi'nde, bir saatlik azami ders ücreti bir milyon 603 bin lira, Diş Hekimliği Fakültesi'nde, bir milyon 317 bin lira düzeyinde belirlendi. 
     Mühendislik ve mimarlık fakültelerinde saat ücreti bir milyon 36 bin lira olurken, Devlet Konservatuvarı'nda bir milyon 603 bin lira olarak saptandı. Sivil Havacılık Yüksek Okulu ile Yabancı Diller Yüksek Okulu'nda, bir saatlik azami ders, bir milyon 278 bin lira ile bir milyon 83 bin lira aralığında saptandı. 
     Sosyal bilim ağırlıklı fakülte ve yüksek okullarda ise belirlenen ücretler, 500 bin lira ile 800 bin lira arasında değişiyor. 
     Bu arada ilgili Üniversite ve Yüksek Teknoloji Enstitüsü Yönetim Kurulu, Maliye Bakanlığı tarafından fakülte veya gelir düzeyi düşük öğrencilerden ise bu ücretin alınmaması veya belirlenen miktardan daha az öğretim ücreti alınmasına karar verebilecek. 
     Bakanlıklar ve kamu kuruluşları adına, mecburi hizmet karşılığı öğrenim gören öğrenciler, Türk Cumhhiriyetleri ile Türk ve akraba topluluk öğrencilerinden, devlet Milli eğitim Bakanlığı burslusu olarak yüksek öğretim gören öğrenciler ile gerek normal örgün öğretiminde gerekse ikinci öğretimde lisanüstü eğitim yapan araştırma görevlilerinden ise yaz öğretimi için ücret alınmayacak. 
     
</TEXT>
</DOC>
