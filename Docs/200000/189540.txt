<DOC>
<DOCNO> 189540 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/18/son/sonspo13.html </URL>
<DATE> 2003/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe, Bursa'ya umutlu gitti... 
</HEADLINE>
<TEXT>

     Fenerbahçe, Bursaspor ile yarın yapacağı lig maçı için Bursa'ya gitti. 
     Sarı-lacivertliler, Samandıra Tesisleri'nde yapılan antrenmanın ardından otobüsle Bursa'ya hareket etti. 
     İstanbul dışında oynadığı son 2 maçı kazanan Fenerbahçe, milli maç nedeniyle lige verilen aradan sonra Bursaspor ile yapacağı maçtan da 3 puanla ayrılıp, üst üste 3. deplasmanını da kayıpsız atlatmak istiyor. 
     Bursaspor maçı öncesinde 3'er sarı kartı bulunan Kemal ve Selçuk, sarı kart cezası sınırındalar. İki futbolcu yarınki maçta sarı kart görürse, gelecek hafta İstanbul'daki Adanaspor maçında forma giyemeyecek. 
     
     MUHTEMEL 11 
     Teknik Direktör Chirstoph Daum'un, 18 kişilik maç kadrosuna Hakan'ı almadığı öğrenildi. 
     8. haftadaki Konyaspor maçında 18'de yer alan Hakan'ın yerine Mahmut Hanefi'yi kadroya alan Alman çalıştırıcının, Erhan, İsmail, Alper ve Ali Güneş'e de 18 kişilik kadroda yer vermediği bildirildi. 
     Daum'un Konyaspor maçında 2 gol atan Rebrov'u yarınki maçta Aurelio'nun yerine ilk 11'de oynatması bekleniyor. 
     Fenerbahçe'nin muhtemel 11'i şöyle 
     Recep, Fatih, Luciano, Tomas, Petkov, Kemal, Ümit, Rebrov Aurelio , Tuncay, Serhat, Hooijdonk. 
     Bursa Atatürk Stadı'nda saat 19.00'da başlayacak ve Digitürk Lig TV'den naklen yayınlanacak karşılaşmayı hakem İsmet Arzuman yönetecek. 
     
</TEXT>
</DOC>
