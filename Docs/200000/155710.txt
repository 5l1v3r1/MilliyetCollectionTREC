<DOC>
<DOCNO> 155710 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/10/dunya/dun02.html </URL>
<DATE> 2003/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Küstah diplomasi 
</HEADLINE>
<TEXT>

     ABD Kongresi’nde "Türk dostluk grubunun" kurucularından, milletvekili Robert Wexler, ABD Savunma Bakan Yardımcısı Paul Wolfowitz’in söylemini küstahlık’ diye tanımladı. Wexler, Amerika’nın Sesi Radyosu’na verdiği demeçte, Wolfowitz’in sözlerinin, ABD yönetiminin dış politikadaki küstah’ tavrını sembolize ettiğini savundu. 
     Wexler, şöyle dedi "Wolfowitz’in, Türkiye’nin bir anlamda özür dileyerek ya da hatasını kabul ederek, Amerika’nın yanına geçip birlikte hareket etmesi gerektiğini söylemesi, ne yazık ki bu hükümetin diplomaside devam eden küstah tavrını sembolize ediyor." 
     Robert Wexler, Türkiye’ye tavsiyelerini de şöyle sıraladı "Amerikan Kongresi’ne, Türk - Amerikan ilişkilerini, kendilerinin ne kadar önemli gördüğüne dair olumlu mesajlar versin. Türkiye, Suriye, İran ve yeni Filistin hükümetiyle de ilişki kurmalı. Suriye’ye, teröre desteğini kesmesi, İran’a da reform yanlılarını desteklemesi mesajını vermeli." 
     

</TEXT>
</DOC>
