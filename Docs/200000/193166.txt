<DOC>
<DOCNO> 193166 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/04/siyaset/siy07.html </URL>
<DATE> 2003/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
'TCK'nın adaleti santimetreyle ölçülüyor..' 
</HEADLINE>
<TEXT>

   Doç. Dr. Adem Sözüer, "Türk Ceza Kanunu TCK Tasarısı"nın baskıcı ve otoriter bir yapıya sahip olduğunu savundu 
   BELMA AKÇURA İstanbul 

   
   Türk Ceza Kanunu Tasarısı Alt Komisyonu Bilim Danışmanı, İstanbul Üniversitesi İÜ Hukuk Fakültesi Öğretim Üyesi Doç. Dr. Adem Sözüer, "Türk Ceza Kanunu TCK Tasarısı"nın baskıcı ve otoriter bir yapıya sahip olduğunu savunarak, "Bu tasarının felsefesine ve ruhuna hepimiz karşı çıkmalıyız. Çünkü bu konuda verilen mücadele politik bir mücadeledir" dedi. Kadının İnsan Hakları - Yeni Çözümler Vakfı'nca, Taksim'de Lion Oteli'nde, düzenlenen "Türk Ceza Kanunu'nda Kadının İnsan Hakları İhlalleri" başlıklı toplantıda konuşan Sözüer, TCK tasarısının mevcut yasanın tersyüz edilerek daha da kötüleşmiş şekli olduğunu ileri sürdü. Sözüer şöyle dedi 
   
   'İnsanlık suçu' 
   "Türkiye'de tecavüze uğramış bir kadın için TCK adaleti santimetre adaletidir. Çünkü yasa bu insanlık dışı olayı değerlendirirken 'Erkek organının kaç santim, nereye girdiğinin hesabını yapıyor. Bu bakış açısını ve zihniyeti anlamak mümkün değil. Bu insanlığa karşı işlenmiş bir suçtur." 
   Prof. Dr. Yakın Ertürk de, TCK tasarısındaki cinsiyete dayalı, ayrımcı ifade ve maddelerin kaldırılmasını istedi. 
   
   
   
   
   
</TEXT>
</DOC>
