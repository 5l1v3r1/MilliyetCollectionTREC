<DOC>
<DOCNO> 194651 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/10/son/sontur29.html </URL>
<DATE> 2003/11/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Uyuşturucu fazla kaçınca yakalandılar 
</HEADLINE>
<TEXT>

     Trabzon'da, araca aldıkları kadına uyuşturucu verdikleri gerekçesiyle 2 kişi tutuklandı. 
     Baygın halde Numune Hastanesi'ne gelen Z.A. uyuşturucu koması teşhisiyle tedavi altına alındı. Tedavisinin tamamlanmasının ardından, Z.A'nın ifadesine başvuruldu. 
     Z.A'nın, Kamil Akabayrak 23 ile Hasan Salih Tanrıver 31 tarafından bir araca bindirildiğini ve kendisine uyuşturucu madde verildiğini iddia etmesinin ardından, Kaçakçılık ve Organize Suçlarla Mücadele Şubesi ekiplerince operasyon başlatıldı. 
     Güvenlik güçleri, Kamil Akabayrak ile Hasan Salih Tanrıver'i, kent merkezinde yakalayarak gözaltına aldı. 
     Zanlıların, Z.A'yı evine götürmek amacıyla otomobile aldıklarını ve kendisine uyuşturucu nitelikli bir madde verdiklerini söyledikleri öğrenildi. 
     Emniyet Müdürlüğü'nde sorgulamaları tamamlanan Kamil Akabayrak ile Hasan Salih Tanrıver, ''Kadın kaçırmak ve uyuşturucu madde temin etmek'' iddiasıyla nöbetçi mahkeme tarafından tutuklandı. 
     
</TEXT>
</DOC>
