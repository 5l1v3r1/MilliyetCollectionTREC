<DOC>
<DOCNO> 152987 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/28/son/soneko14.html </URL>
<DATE> 2003/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Ekmeğin yüzde 41'i ziyan ediliyor... 
</HEADLINE>
<TEXT>

     Konya'da yapılan bir araştırmada, bayatlayan ekmeğin yüzde 6'sının çöpe atıldığı, yüzde 35'inin ise hayvan yemi olarak kullanıldığı belirlendi. 
     Selçuk Üniversitesi Ziraat Fakültesi Gıda Mühendisliği Bölümü Öğretim Üyesi Prof. Selman Türker, ekmeğin değerlendirilmesi ve israfının önlenmesi yönünde bir araştırma yaptıklarını söyledi. 
     Bu kapsamda 1,3 kişiye ''ekmeği nasıl değerlendiriyorsunuz '' sorusunu yönelttiklerini belirten Türker, veriler değerlendirildiğinde, yüzde 57'sinin ekmeği bayatladıktan sonra farklı yemeklerde kullanarak tükettiği, yüzde 6'sının bayatlayan ekmeği çöpe attığı ve yüzde 35'inin ise hayvan yemi olarak kullandığının ortaya çıktığını vurgulayan Türker, yüzde 2'sinin cevap vermediği anketin ortaya koyduğu sonuçların, ekmek israfının boyatlarını gözler önüne serdiğini kaydetti. 
     Yüzde 41'lere varan oranlarda ekmeğin israf edilmesinin, ekonomik açıdan oldukça büyük bir kayba neden olduğunu ifade eden Türker, şöyle devam etti 
     ''Ülke genelinde ekmek üretimi yaklaşık 10 milyon ton olarak ele alanırsa, 4 milyon ton ekmek israf edilmektedir. İsraf edilen ekmeğin Türkiye ekonomisine verdiği zarar ise yaklaşık 5 katrilyonu bulmaktadır. ekmeklerin çöpe atılması ve hayvanlara verilmesinin önüne geçilirse boşa giden 5 katrilyon ile yeni işletmeler kurulabilir ve istihdam yaratılabilir.'' Türker, yanlış saklama metodları yüzünden ekmeğin bayatladığını ve yüzeyinin kuruduğunu belirtirken, bu nedenle çok sayıda ailenin eve alınan ekmeği, ertesi gün kullanamadığını söyledi. 
     İlk olarak vatandaşın ekmeği nasıl saklayacağı konusunda bilinçlendirilmesi ve bayatlayan ekmeği değerlendirmesinin sağlanması gerektiğini vurgulayan Türker, böylece ekonomik açıdan büyük bir kayıp haline gelen ekmek israfının önleneceğini sözlerine ekledi. 
     





</TEXT>
</DOC>
