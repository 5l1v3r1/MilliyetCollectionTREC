<DOC>
<DOCNO> 166932 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/02/son/sontur37.html </URL>
<DATE> 2003/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Piri Reis adına 10 gün kürek çekti... 
</HEADLINE>
<TEXT>

     Macera tutkusuyla tanınan gazeteci Hüseyin Ürkmez 41 , İstanbul'dan Gelibolu'ya 4 metrelik teknesiyle kürek çekerek 10 günde ulaştı. 
     Daha önce İstanbul'dan Hatay'a 125 gün pedal çevirerek bisikletiyle ulaşan Ürkmez, bu kez Kabotaj Bayramı nedeniyle ünlü denizci Piri Reis anısına düzenlediği, İstanbul-Gelibolu arasındaki mesafeyi, 4 metrelik teknesiyle kürek çekerek 10 günde tamamladı. 
     Küçük teknesiyle zoru başardığını belirten Üzmez, şöyle konuştu 
     ''Macera tutkum beni yeni zorlukları başarmaya itiyor. Kabotaj Bayramı nedeniyle Marmara Denizi'nin azgın dalgalarıyla boğuşarak, Piri Reis anısına küçük teknemle 10 gün kürek çektim. Bu yıl yanıma yandaş tekne bulamadım ancak, geleneksel hale getirmeyi planladığım bu serüveni her yıl sürdürmeye karar verdim. Katılan olursa hayır demem.'' Gelibolu Limanı'nda, vatandaşlar tarafından karşılanan Üzmez, Belediye Başkanı Cihat Bingöl tarafından tebrik edilerek konuk edildi. 
     
</TEXT>
</DOC>
