<DOC>
<DOCNO> 180969 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/08/yasam/ayas.html </URL>
<DATE> 2003/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk taksi şoförü lider ruhlu olacak 
</HEADLINE>
<TEXT>

   TSE standartlarına göre taksiciler, müşteriye evine kadar şemsiye tutacak, dört işleme h kim olup kibar olacak yabancı dil bilecek 
      ANKARA Milliyet 
   
   Türk Standartları Enstitüsü'nün TSE , taksi şoförlerine getirdiği standartlar, ortaya ilginç bir tablo çıkardı. Buna göre, taksi şoförleri yabancı dil bilecek, saç ve sakal tıraşına özen gösterip kibar ve lider ruhlu olacak. TSE tarafından hazırlanan "Taksi İşletmeciliği Genel Kurallar" ve "Taksi Otomobili Şoförü" adlı kitapçıklar, ideal taksi şoförünü ayrıntılarıyla tanımlıyor. 
   TSE standartına göre, ideal taksi şoförünün, müşteriye evine kadar şemsiye tutması ve müşteriyi rahatsız edecek müzik çalmaması gerekecek. Kibar olması ve yöresinin tarihini iyi bilmesi gereken şoförler, temel matematik, ilkyardım, işçi sağlığı, insan ilişkileri konusunda da bilgili olacak. 
   
   Sözlük bulunduracak 
   TSE, "Taksi İçi Hizmetlerle İlgili Kurallar" başlığı altında da takside tercihen klima, lüzumlu telefonlar listesi, beldenin turistik ve tarihi değerlerini gösteren harita, yabancı dil sözlüğü bulundurulmasını öngörüyor. 
   
   'Yeni çağ' taksicisi 
   Taksi şoförlerinde bulunması gereken diğer özellikler ise şöyle 
   Kendine güvenmek, müşteriye dönük olmak, özeleştiri yapabilmek. İş disiplini, temizlik, düzen, giyim, işe devam gibi konularda kurallarını bilmek ve uygulamak. Türkçe'yi doğru olarak konuşmak ve başkalarıyla rahat iletişim kurmak. Okuduğunu anlamak, anladığını ve düşüncelerini sözlü, yazılı, resim ve çizimlerle anlaşılır biçimde ifade etmek. Dürüst, saygılı ve iş ahlakına sahip davranışlar göstermek. Dört işlem gerektiren matematiksel hesaplamaları yapmak. Taksi içi ve dışında çevreyi rahatsız edecek resim ve yazılar bulundurmamak ve sigara içmemek. 
   
   
</TEXT>
</DOC>
