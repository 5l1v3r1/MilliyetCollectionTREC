<DOC>
<DOCNO> 179377 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/31/son/sontur19.html </URL>
<DATE> 2003/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Iğdırlı Caferiler, 3 gün yas ilan etti... 
</HEADLINE>
<TEXT>

     Irak'ın Necef kentinde, Hz. Ali Camii'ne düzenlenen ve Irak İslam Devrimi Yüksek Konseyi IİDYK lideri Muhammed Bagır El Hekim'in de aralarında bulunduğu 80'den fazla kişinin ölümüne yol açan saldırı nedeniyle Iğdır'da yaşayan Caferiler, 3 gün yas ilan etti. 
     Iğdır'da yaşayan Caferilerin dini lideri Hüseyin Yeşil, Necef'teki saldırıyı kınadıklarını belirterek, ''Saldırıya maruz kalanların acılarını yaşıyoruz'' dedi. 
     Saldırı nedeniyle 3 gün yas ilan ettiklerini bildiren Yeşil, şunları söyledi 
     ''Necef'te yaşanan olaylar bir terörizmdir. Saddam ve onunla aynı paralelde düşünen özgürlük düşmanları, bu canice olaylara girişmişler ve Kerbela olaylarını yeniden yaşatmışlardır. Terörizmin rengi, dini, imanı, inancı yoktur. Kutsal mekana yapılan saldırı bütün zamanların en alçak, en kalleş saldırısıdır. Yas süresince ölenler için namaz kılıp, dua edeceğiz.'' 
     
</TEXT>
</DOC>
