<DOC>
<DOCNO> 159020 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/26/son/soneko11.html </URL>
<DATE> 2003/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İMKB... Beşiktaş hisseleri, kar satışlarıyla düştü... 
</HEADLINE>
<TEXT>

     Galatasaray'ı yenerek şampiyonluğunu ligin bitmesine bir hafta ilan eden Beşiktaş'ın hisseleri, ilk seansta kar satışlarıyla geriledi. 
     Cuma gününü 29.750 liradan tamamlayan Beşiktaş Futbol Yatırımları Sanayi ve Ticaret A.Ş. hisseleri, seansın başlamasıyla 32.500 liraya kadar yükselerek tavan değerlerine ulaştı. 
     Daha sonra gelen kar realizasyonlarıyla, saat 10.30 itibariyle 29.500 liraya gerileyen hisseler, Cuma günkü kapanışa göre yüzde 0.84 değer yitirdi. 
     İkincilikle yetinmek zorunda kalan Galatasaray'ın hisseleri ise 500 lira prim yaptı. 
     Geçtiğimiz haftayı 43.750 liradan tamamlayan Galatasaray Sportif Sınai ve Ticari Yatırımlar A.Ş. hisseleri, ilk 1 saati yüzde 1.14 artışla 44.250 liradan geçti. 
     Bu arada, ilk seansta Beşiktaş forması giyip gelen brokerlar dikkat çekti. Beşiktaş taraftarı brokerlar, bayrakları ve seans öncesi tezahüratlarıyla Borsa'ya renk kattılar. 
     
</TEXT>
</DOC>
