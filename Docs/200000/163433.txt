<DOC>
<DOCNO> 163433 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/16/son/sondun07.html </URL>
<DATE> 2003/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere, sanatçı ve sporcuları casus mu yapmak istedi 
</HEADLINE>
<TEXT>

     İngiltere Dış İstihbarat örgütünün MI6 soğuk savaş döneminde sporcuları ve sanatçıları dahi Ruslara karşı casus olarak kullanmak istediği öne sürüldü. 
     Yazar Michael Smith, geçen günlerde İngiltere'de satışa sunulan ''The Spying Game'' Casusluk Oyunu adlı kitabında, MI6'in, İkinci Dünya Savaşı'nın sonunda Ruslara karşı casusluk konusunda öncelikle Futbol Federasyonu'ndan yararlanmak istediğini yazdı. 
     Futbol Federasyonu'ndan, Rus takımları İngiltere'ye davet etmesinin istendiğini belirten yazar, birçok şirketin de Rus teknisyenlere iş vermeye özendirildiğini kaydetti. 
     MI6'in, buna karşılık Rusların da aynı yaklaşımı benimseyeceklerini ve Rusya'ya girişlerin kolaylaşacağını beklediğini ifade eden Smith, MI6'in bale, müzik, tiyatro gibi alanlarda çalışan sanatçılarda da şansını denediğini yazdı. 
     Smith, örgütün bu girişimlerinde başarılı olup olmadığını bilmediğini, özellikle Futbol Federasyonu'nun kullanılıp kullanılamadığı konusunda kayıt bulunmadığını bildirdi. 
     
</TEXT>
</DOC>
