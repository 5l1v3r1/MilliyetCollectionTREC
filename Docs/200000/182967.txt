<DOC>
<DOCNO> 182967 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/17/son/sonspo27.html </URL>
<DATE> 2003/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Samet Aybaba'dan eğitime 100 milyar... 
</HEADLINE>
<TEXT>

     Trabzonspor Teknik Direktörü Samet Aybaba, Osmaniye'de yapımı süren bir okula 100 milyar lira yardımda bulundu. Okula, Samet Aybaba'nın isteği doğrultusunda babası Hasan Aybaba'nın adının verileceği bildirildi. 
     Vali İsa Küçük, Samet Aybaba'nın bağış çekini teslim alırken yaptığı konuşmada, bu örnek davranışın, ''Osmaniye İçin Eğitime Yüzde Yüz Destek Kampanyası''nın başlangıcı olmasını diledi. 
     Küçük, yaz aylarında kenti ziyarete gelen Samet Aybaba'nın okul yaptırarak babasının ismini vermek istediğini, yardımın da bu kapsamda gerçekleştirildiğini kaydetti. 
     Herkesin eğitime ve okullara katkı sağlaması gerektiğini ifade eden Küçük, ''Hayırseverlere, eğitime gönül verenlere, geleceğe önem verenlere şükran borçluyuz. Okullar ne kadar donanımlı olur ve iyi ortamlara kavuşursa, gençlerimiz ne kadar iyi yetiştirilirse Türkiye de diğer ülkelerle olan yarışta önde yer alacaktır'' dedi. 
     Vali Küçük, Samet Aybaba'nın 100 milyar liralık yardım çekini, organizasyonu gerçekleştiren Osmaniyespor'un eski kulüp başkanı Bahattin Türk'ün de katıldığı törenle Belediye Başkanı Memili Kırıkkanat'tan teslim aldı. 
     Küçük, 12 inşaat aşamasındaki binadan, paranın değerlendirileceği bir ilköğretim okuluna ''Hasan Aybaba'' adının verileceğini kaydetti. 
     
</TEXT>
</DOC>
