<DOC>
<DOCNO> 158182 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/22/yazar/cetiner.html </URL>
<DATE> 2003/05/22/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
KDV indirimi ucuzluk getirir mi 
</HEADLINE>
<TEXT>

     - O fark olduğu gibi üreticinin, satıcının cebine girer, karını daha da artırır. Hazine de elinin altında bu en kolay tahsil ettiği katrilyonlardan mahrum kalır. 
     Fasulyenin, nohutun, etin, sütün KDV'si 1-2 puan inmiş ne yazar Hatta ve hatta bana da hep ters gelmiştir, ilaçtan yüzde 18 KDV alıyorlar, tabii önemli bir oran, 20 liralık kutuyu, yaklaşık 24 liraya alıyorsunuz, çok elbet 
     Bugün devlet, ilaç fiyatlarından KDV'yi yüzde 18 yerine yüzde 10'a indirse, vatandaş o ilacı 24 milyon yerine 22 milyon liraya alacak... önemli bir indirim sayılmaz, üstelik bu farkın tüketiciye aksetmesi mümkün değil. KDV'yi ilaçta tamamen kaldırırlarsa o zaman tamam. 
     Birtakım yiyecek, giyecek maddelerinde de durum hep böyle. 
     
Satıcının cazip teklifi      Öte yandan gelelim lüks eşya denilen bölüme. Siz hiç havyar, balık yumurtası, çikolata, parfüm alırken fatura isteyen, faturan veren alıcı satıcı gördünüz mü Varsa, binde ikiyi, üçü geçmez 
     Ee peki, evine mobilya, halı, tabak çanak, cam eşya satın alırken kaç aile fatura istemiştir Hele satıcının dayanılmaz cazip teklifi ile karşı karşıya gelince 
     - Efendim bu takımın fiyatı 1 milyar lira. Eğer fatura istemezseniz 800 milyona verebilirim. 
     Teklif edilen indirim 200 milyon az değil. Hatta biraz diretirseniz 100 milyon daha üzerine koyabilir, etti mi 300 milyon 
     Gerçekçi olalım, burada vatandaştan vatanperverlik beklemek haksızlık hatta hayal değil midir Böyle gelmiş böyle gider diye düşünmek istemeyen en titiz olanlarımız bile 
     Otomobilde beyaz eşyadan alınan vergiler doğrudan Hazine'ye gidiyor ama lüks adı verilen pek çok mal genelde faturasız alınıp satılıyor. Yüzük, bilezik, çeşitli ev eşyaları alanlara fatura verildiğini gördünüz mü hiç 
     İşte kayıt dışı ekonomiyi kayıt altına alalım derken bu şekilde beslenerek vergilendirilemeyen muazzam bir alışveriş sistemi çıkıyor karşımıza Öte yandan hep aynı insanlar, aynı kesim kuzu kuzu vergilerini ödüyor. 
     
Fatura toplanır ama...      Ne vergi uzmanıyım ne ekonomist ama sadece gördüklerimi değerlendiren bir gazeteci vatandaş olarak şunu düşünüyorum 
     Okul, sağlık masrafları, ev eşyası gibi masraflar hatta seyahat, akaryakıt masrafları, birtakım lokanta masrafları önemli biçimde vergi iadesine tabi tutulmalı. Bütün buralardan alınacak faturalar işine yaradığı takdirde bakın görün vatandaş o hiç vergi ödemeyen kesimden nasıl fatura istiyor. 
     Kredi kartlarıyla alışveriş de fevkalade isabetli vergi kaçağını önlemek için. 
     
Benzini indirin aşağı      Sözün özü Hükümet eğer halkı rahatlatmak istiyorsa, işte dolar yerlerde sürünüyor 1500'ün altına indi ama hala sanayici ve tüccar 1700 deymiş gibi fiyatları tutuyor hatta aylık zam yapıyor En başta devlet petrolü fahiş fiyatla satıyor. 

</TEXT>
</DOC>
