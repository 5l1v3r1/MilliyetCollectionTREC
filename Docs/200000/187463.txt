<DOC>
<DOCNO> 187463 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/09/son/sondun08.html </URL>
<DATE> 2003/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Radyo sunucusu Paul McCartney'i fena işletti ... 
</HEADLINE>
<TEXT>

     Ünlü The Beatles grubu üyelerinden Paul McCartney, Kanada'nın CKOI radyo istasyonu tarafından fena işletildi. 
     Paul McCartney'e, cep telefonundan ulaşan radyo sunucusu Marc Audette'in, kendisini Kanada Başbakanı Jean Chretien olarak tanıttığı ve İngiliz sanatçının, ''Kanada Nişanı''na layık görüldüğünü söylediği bildirildi. 
     Paul McCartney'i, eşiyle birlikte Kanada Başbakanı'nın konutunda akşam yemeğine davet eden sunucunun, Fransız aksanıyla yaptığı konuşmasını, Beatles'ın şarkı sözleriyle sürdürdüğü ve bunun üzerine ünlü şarkıcının aldatıldığını anladığı belirtildi. 
     İlk olarak tepki gösteren ve radyo istasyonunu dava edeceğini söyleyen Paul McCartney'in daha sonra güldüğü ve ''Siz Kanadalılar komiksiniz. Kanada'nın komik bir başbakanı olduğunu düşünmeye başlamıştım'' dediği kaydedildi. 
     
</TEXT>
</DOC>
