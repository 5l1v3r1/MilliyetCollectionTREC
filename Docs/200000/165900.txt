<DOC>
<DOCNO> 165900 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/27/son/sontur09.html </URL>
<DATE> 2003/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
"Nerede benim personelim " 
</HEADLINE>
<TEXT>

     Erzincan Valisi Refik Aslan Öztürk, sabah mesai saatinde personelinin bir bölümünü yerinde bulamayınca ''Nerede bu millet '' diyerek, işe gecikenleri telefonla aratıp çağırttı. 
     Valilik binasına sabah saat 08.10'da gelen Vali Öztürk, makamına geçmeden önce valilik binasını gezdi. 
     Mesainin başlamasından 10 dakika geçmesine rağmen vali yardımcısı da dahil olmak üzere daire müdürleri ve personelin önemli bölümünün henüz işe gelmediğini gören Vali Öztürk oldukça sinirlendi. 
     Aradan bir süre daha geçmesine rağmen personelin halen mesaiye gelmemesi üzerine Öztürk, ''Nerede bu millet Bu saate kadar neyi bekliyorlar Niye kimse gelmemiş Gelmemişlerse bu saatten sonra da gelmesinler...'' diyerek başta vali yardımcısı olmak üzere daire müdürlerine de telefonla ulaşılıp çağrılmasını istedi. 
     
</TEXT>
</DOC>
