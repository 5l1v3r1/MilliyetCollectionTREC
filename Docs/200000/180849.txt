<DOC>
<DOCNO> 180849 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/07/yazar/theper.html </URL>
<DATE> 2003/09/07/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Tevhit işlemi yapın 
</HEADLINE>
<TEXT>

   
   55 yıl önce babam Zonguldak'ta bana ve anneme arsa almış. Rahmetlinin düşüncesi, "bir gün işe yarar". Gel zaman git zaman bu yerlerden kadastro geçmiş şimdi bana alınan arsa 31 M2, anneme alınan 40 M2. Annem de öldü, bunlar bana kaldı. Vergisini ödüyorum, buna rağmen geçenlerde yeğenim haber göndermiş 100.000.000 TL daha vergi. Bu arsaları toplayıp bir yere atabilir miyim Bir başka kurtuluş var mı 
   R. T. - Ankara 
   
   Valla mutlu olacağınıza oturmuş kara kara düşünüyorsunuz, rahmetliler sizi düşünmüş iki parsel arsa bırakmış, daha ne istiyorsunuz. Bizlere o da kalmamıştı. 
   Elime hesap makinesini aldım 31 ile 40'ı topladım bir de baktım ki 71 M2 olmuş. 71 M2 fena mı Ev bile yapılır, iki kat yaptın mı 142 M2, daha ne olsun. 
   Arsanızın bulunduğu yerde imar durumu için en az M2 nedir bilemiyorum, ama iki arsayı birleştirmek yani tevhit etmek çözüm ise iki parseli birleştireceksiniz. Olmadı komşularla anlaşacak onların parselleri ile birleştireceksiniz. Yani ya siz onların arsasını alacak, sizinkiyle birleştireceksiniz veya siz onlara parsellerinizi satıp hem arsadan kurtulacaksınız hem de komşularınızın işini göreceksiniz. Arsayı uçlarından çekip genişletemeyeceğinize göre mevcut olanları birleştirmek yani tevhit etmekten başka çözüm göremiyorum. 
   Neticeten Zonguldak'a kadar gidip arsaların bulunduğu yerdeki belediye imar müdürlüğü ile görüşüp tevhit işini incelemek, imar durumunu bu yolla almanın yollarını aramak en makul çözüm olarak görünüyor. 
   
   
      
   
</TEXT>
</DOC>
