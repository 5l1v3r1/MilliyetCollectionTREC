<DOC>
<DOCNO> 195102 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/12/son/sontur13.html </URL>
<DATE> 2003/11/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Bolu depreminde yaşamını yitirenler anıldı... 
</HEADLINE>
<TEXT>

     Bolu'da, 12 Kasım 1999 tarihindeki depremde yaşamını yitirenler törenle anıldı. 
     Bolu'daki Deprem Anıtı'nda düzenlenen törende, Vali Mehmet Ali Türker, Bolu 2. Komando Tugay Komutanı Tuğgeneral Hakkı Yılmaz Çiyan, Belediye Başkanı Yüksel Ceylan, anıta çelenk sundu. Depremde hayatını kaybeden 48 kişi anısına saygı duruşunda bulunulmasının ardından, İstiklal Marşı okundu. 
     Törene katılanlar daha sonra Bolu Deprem Müzesi'ni gezdiler. Törene katılan depremzedelerin, gözyaşlarını tutamadıkları ve 12 Kasım 1999 depreminin acısını yeniden yaşadıkları gözlendi. 
     Deprem Müzesi'ni 3 yaşındaki torunu Esra ile gezen Bilal Arslan 59 12 Kasım depreminde Sağlık Mahallesi'nde bulunan evlerinin yıkıldığını anlatarak, ''Torunum Esra depremden sonra çadırda doğmuştu. Ona yaşadığımız çadırın ve yıkılan evimizin fotoğrafını gösterdim. Bence çocuklar büyüklerinin yaşadığı acıyı unutmayarak depreme hazırlıklı olarak yetiştirilsinler'' diye konuştu. 
     Müzeyi ziyaret eden Bolu 2. Komando Tugayı personeli de komandoların katıldığı yardım çalışmalarının fotoğraflarını görünce duygulu anlar yaşadılar. 
     
</TEXT>
</DOC>
