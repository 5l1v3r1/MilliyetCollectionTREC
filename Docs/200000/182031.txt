<DOC>
<DOCNO> 182031 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/13/guncel/gun03.html </URL>
<DATE> 2003/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Binbir suratlar itinayla avlanır 
</HEADLINE>
<TEXT>

   FBI uzmanı müfettiş geliştirdiği yöntemle eşk lini değiştiren birini kolaylıkla tespit edeceği iddiasında 
      ŞÜKRAN PAKKAN İstanbul 

   
   Yıllarca ABD'de polis teşkilatları ile FBI'da müfettiş olarak görev yapan Amerikalı emekli polis Stephen Mancusi, iskeletten eşk l belirleme yöntemiyle geçmişte yakalanmasını sağladığı yüzlerce kişiye uyguladığı tekniği Usame bin Ladin üzerinde de denedi. Mancusi, bu yöntemle Ladin'in muhtemel yüzlerini de ortaya koydu... 
   Mancusi, estetik ameliyat geçirse dahi, kişinin iskelet yapısına uygun bir mizaç yapısından hareket ediyor. Kendisini "digital artist" diye tanımlayan eski polis, yaşayıp yaşamadığı bile meçhul kişilerinin son halini çiziyor. Bin Ladin'in farklı portrelerini de çizen Mancusi'ye göre, Ladin fotoğraflarından çok farklı olamayacak. Böylece, ne şekilde kılık değiştirirse değiştirsin, sabit yüz özellikleri sayesinde tanınabilecek. 
   Mancusi, şimdi "arananlar" üzerine yaptığı çalışmaları, internette bir site kurarak deşifre etmeye başladı. Hayal gücü kullanmayan Mancusi'nin tekniği, iskelet yapısının incelikleri üzerine kurulu. 
   
   
</TEXT>
</DOC>
