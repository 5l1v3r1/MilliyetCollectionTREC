<DOC>
<DOCNO> 181623 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/11/yasam/yas06.html </URL>
<DATE> 2003/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Sümeyye'nin parmağı kesildi 
</HEADLINE>
<TEXT>

      GÜLAY FIRAT İstanbul 
   
   Adapazarında geçirdiği kaza sonucu sol el orta parmağıyla sağ eli bileğinden kopan, AKP Kilis Milletvekili Hasan Kara'nın kızı Sümeyye Zeynep'in 10 , kan dolaşımında yavaşlama olan parmağı dün sabah operasyonla alındı. 
   İstanbul Vatan Hastanesi'nde ameliyatı gerçekleştiren ekipten Doç. Dr. Ersin Nuzumlalı, "Ameliyat olalı tam dokuz gün oldu. Sol elin ortaboğumundan kopan parmak, iki gün önce iyice morarmaya başlamıştı. Parmak zaten kopma biçimiyle çok ezikti, biz ona bir şans vermiştik, ama dün sabah parmakla ilgili bir değerlendirme yaptık ve alınmasına karar verdik" dedi. 
   Kara'nın sağlık durumunun iyi olduğunu ifade eden Doç. Dr. Nuzumlalı, "Bir aksilik olmazsa pazartesi günü hastamızı taburcu edeceğiz" diye konuştu. 
   
   
</TEXT>
</DOC>
