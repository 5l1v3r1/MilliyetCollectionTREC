<DOC>
<DOCNO> 177989 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/25/son/sondun23.html </URL>
<DATE> 2003/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
8 yaşındaki otistik çocuk, kilise kötü ruhları kovarken öldü 
</HEADLINE>
<TEXT>

     ABD'nin Wisconsin eyaletinin Milwaukee kentinde, otistik olan 8 yaşındaki bir erkek çocuk, kilisenin bu hastalığa neden olduğunu ileri sürdüğü kötü ruhları kovmak için yaptığı ayin sırasında öldü. 
     Kilise yetkilileri, annesinin, çocuğunu iyileştirmek umuduyla 3 haftadır kiliseye getirdiğini, ancak çocuğun geçen hafta Cuma günü yapılan son ayinde hayatını kaybettiğini kaydettiler. 
     Yetkililer, çocuğun, bir saatten fazla süren ayin boyunca kendisine ve etrafına zarar vermemesi için çarşaflara sarıldığını ve hareket etmesinin engellendiğini belirttiler. 
     Aynı yetkililer, çocuğun ayin sırasında bir süre hareketsiz kalması üzerine öldüğünün anlaşıldığını belirttiler. 
     Çocuğa acı veren kötü ruhları alması için tanrıya dua ettiklerini savunan kilise yetkilileri, çocuğu öldürmek için değil, kurtarmak için tanrıya yalvardıklarını kaydettiler. 
     Polisin, çocuğun ölümüyle ilgili olarak birkaç kişiyi gözaltına aldığı bildirildi. 
     
</TEXT>
</DOC>
