<DOC>
<DOCNO> 188638 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/14/son/sontur24.html </URL>
<DATE> 2003/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Gül Saldırı herkesin katkıda bulunması gerekliliğini ortaya koyuyor 
</HEADLINE>
<TEXT>

     Dışişleri Bakanı ve Başbakan Yardımcısı Abdullah Gül, Türkiye'nin Bağdat Büyükelçiliği'ne yapılan saldırıyı şiddetle kınayarak, bu saldırının, Irak'ın güvenlik ve istikrara kavuşması için herkesin katkıda bulunması gereğini bir kez daha ortaya koyduğunu bildirdi. 
     Gül, İKÖ 10. Dönem Toplantıları çerçevesinde bulunduğu Malezya'da gazetecilere saldırıya ilişkin açıklama yaptı. 
     Dışişleri Bakanlığı'nın olaya ilişkin bir açıklama yapacağını hatırlatan Gül, söyle dedi 
     ''Bu olay, Irak'ın güvenlik ve istikrara bir an önce kavuşması için herkesin katkıda bulunması gereğini bir kez daha ortaya koymuştur.'' Dışişleri Bakanı ve Başbakan Yardımcısı Abdullah Gül, Irak'taki Geçici Hükümet Konseyi nezdinde, bu saldırıyı şiddetle kınamaları için girişimde bulunulduğunu belirterek, Kuala Lumpur'daki Türk heyetinin, yine İKÖ toplantıları için Malezya'da bulunan Irak Dışişleri Bakanı Hoşyar Zebari'ye Türkiye'nin bu yöndeki beklentisini aktardığını bildirdi. 
     
</TEXT>
</DOC>
