<DOC>
<DOCNO> 157251 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/17/yazar/okur.html </URL>
<DATE> 2003/05/17/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Özelleştirme için 40 kişilik danışman kurulu 
</HEADLINE>
<TEXT>

     Bunlar "beşi bir yerde" gibi... 
     Özelleştirmeden sorumlu Maliye Bakanı Kemal Unakıtan da kendine has üslubuyla "Beş şirketi satmakta kararlıyız" diyor. Üstelik dünyada özelleştirme rüzgarının hız kestiğini de hepimiz biliyoruz. 
     Tüpraş özelleştirmesi her açıdan önemli bir sınav olacak. Yüzde 34 hissesi halka açık. Yüzde 9 ile 15 arasındaki hissesi ise Templeton Fonu'nda. 
     Dolayısıyla Tüpraş'a talip olan ve ipi göğüsleyen her alıcı küçük yatırımcı dediğimiz diğer ortaklarına karşı da sorumluluk taşıyacak. Gerçekten onlara karşı ciddi bir sınav verilecek. Ancak, özelleştirmede sorun belli. Bize göre temel sorun toplumsal konsensüs. 18 yıllık özelleştirme yolculuğunda da bu konuda yol alınamadı. Hem kafamızın içi net değil, hem de gerçekten bu konuda doğru yol nedir 
     Bilmiyoruz. AK Parti, 4 milyar dolarlık bir hedefle yola koyuldu. 3 ayda gelinen nokta heyecan yaratmaya gerek olmadığını, sağlıklı bir yol haritasıyla gidilmesi gerektiğini gösteriyor. İşte böyle bir noktada özelleştirme konusunda farklılığı yaratmak için düğmeye basılıyor. 
     Çalışmayı başlatan Maliye Bakanı Kemal Unakıtan. Yarın sabah Antalya'dan İstanbul'a gelecek, sessiz sakin küçük bir grupla tartışacak. Bu toplantı basına kapalı. Maliye Bakanlığı'ndan üst düzey bazı bürokratlarla birlikte Özelleştirme İdaresi'nden 3 bürokrat da bu toplantıda olacak. 
     Ve en önemlisi özel sektörü temsilen 25 kişi bir araya gelecek. Profesör Dr İbrahim Kavrakoğlu ile Türk - Amerikan İş Konseyi Başkan Yardımcısı Yılmaz Argüden de burada olacak. Amaç özelleştirme konusunda yol gösteren, sağlıklı strateji izleyen 40 kişilik bir danışma kurulunu oluşturmak. 
     Ve ortak akıl etrafında herkesin benimsediği strateji ile özelleştirmede hedefe ulaşmak. Diyorlar ki Özelleştirme İdaresi Başkanlığı bu haliyle Türkiye'nin en büyük holdinglerinden biri. Her holdingde bir yönetim kurulu var. Özelleştirme İdaresi'nde de aynen holdinglerde olduğu gibi bilgi veren, vizyon çizen bir danışma kurulu olsun. Ve özelleştirilecek şirketlerle ilgili dört ayrı sektör danışma kurulu oluşturulsun. Bu danışma kurulları kendi sektörleriyle ilgili her türlü bilgiyi toparlasın, incelesin ve danışma kuruluna iletsin. Danışma kurulu da Özelleştirme İdaresi'ne... 
     Böylece hem özel sektör hem kamu ortak bir noktada birleşerek, tartışmaya, kapışmaya ve çıkar birlikteliğinden uzak bu işi yapsın. 5'inci Gözden Geçirme 21 Mayıs'ta başlıyor. Onun öncesinde özelleştirme konusunda atılan bu adımlar ve iki hafta içinde somutlaşacak bu yapı bakalım iyi niyetin ötesine geçebilecek mi 
     
     

</TEXT>
</DOC>
