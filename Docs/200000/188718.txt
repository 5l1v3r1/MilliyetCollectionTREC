<DOC>
<DOCNO> 188718 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/15/yasam/yas06.html </URL>
<DATE> 2003/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Küçük kalp davası 
</HEADLINE>
<TEXT>

   Türkiye'nin ilk akciğer naklini yapan Prof. Ünal Açıkel'i, 'küçük kalp' naklederek kocasının ölümüne yol açmakla suçlayan acılı eş, dava açtı 
      İZMİR DHA 
   
   Kalp nakli sonrası hayatını kaybeden eşinin 'acemi doktor kurbanı' olduğunu öne süren Feride Yavuz, operasyonu gerçekleştiren Prof. Dr. Ünal Açıkel'den şikayetçi oldu. 
   Gaziemir'de yaşayan Nuri Yavuz 51 , geçen temmuz ayında, kalp nakli için Dokuz Eylül Üniversitesi Tıp Fakültesi Hastanesi'ne yattı. Feride Yavuz'un 37 iddiasına göre, bundan sonrası şöyle gelişti Yavuz'a nakledilecek kalp 14 yaşında bir gence ait olduğu için, bazı doktorlar "Donör kalp küçük, problem çıkacak" uyarısında bulundu. Bunun üzerine aile nakilden vazgeçmek istedi. 
   Ancak iddiaya göre Prof. Açıkel, "Kalp filmde küçük görünüyor. Açıp bakarız, uygunsa takarız" deyince, aile de nakli kabul etti. 
   Nakil yapıldıktan sekiz gün sonra, Nuri Yavuz hayatını kaybetti. Bunun üzerine Feride Yavuz, üniversite hakkında kendisi için 100, kızı için 150 milyar liralık maddi ve manevi, Prof. Açıkel aleyhine de 30 milyar liralık tazminat istemiyle dava açtı. 
   
   Açıkel'in ilk kalp nakli 
   Yavuz dilekçesinde, "Doktorun ilk kez kalp nakli ameliyatı yaptığını öğrendik. Bilsek kabul etmezdik" dedi. Hastane avukatları ise, Prof. Açıkel'in ilk kez kalp nakli yaptığını doğrulasa da şu savunmayı yaptı "Kendisi, Türkiye'nin ilk akciğer nakillerini gerçekleştiren cerrahtır ve dava konusu ameliyat da teknik olarak başarılı geçmiştir. Hasta öncelikle ameliyat sonrası böbrek yetmezliği, ikincil olarak da sonradan eklenmiş organ tablosu nedeniyle kaybedilmiştir." 
   
   
</TEXT>
</DOC>
