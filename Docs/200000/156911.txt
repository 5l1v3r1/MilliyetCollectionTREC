<DOC>
<DOCNO> 156911 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/15/son/sonspo34.html </URL>
<DATE> 2003/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Cimbom 'geçmişten' geleceği arıyor... 
</HEADLINE>
<TEXT>

     Galatasaray Kulübü'nde, Kulüp Başkanı Özhan Canaydın'ın girişimleriyle gerçekleştirilen ''Arama Konferansları'' serisine devam ediliyor. 
     Geçen günlerde 1979 yılından sonra kulüpte yönetim kurulu üyeliği yapan eski yöneticilerin katıldığı arama konferansından ardından, 19-79 yılları arasında yöneticilik yapmış kişilerin katıldığı toplantı bugün Florya Metin Oktay Tesisleri'nde yapıldı. 
     Kulüp İkinci Başkanı ve Basın Sözcüsü Ali Dürüst, söz konusu yıllar arasında görev yapmış 21 kişinin bu toplantıya katıldığını belirterek, ''Galatasaray'da görev almış eski yöneticilerimizle, kulübümüz geleceğine ilişkin fikir alışverişinde bulunduk. Hedeflerimize nasıl ulaşabileceğimizi konuştuk. Çok yararlı bir toplantı oldu'' dedi. 
     
     ALİ YAVAŞ AMELİYAT OLDU 
     Öte yandan, Galatasaray'ı izleyen muhabirlerle, teknik kadronun dün yaptığı dostluk maçında sakatlanan Altyapı Sorumlusu Ali Yavaş, ameliyat oldu. 
     Aşil tendonu kopan Yavaş'ın Acıbadem Bakırköy Hastanesi'nde başarılı bir ameliyat geçirdiği bildirildi. 
     
</TEXT>
</DOC>
