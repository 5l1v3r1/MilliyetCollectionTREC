<DOC>
<DOCNO> 182533 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/15/son/sontur36.html </URL>
<DATE> 2003/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursa'da fuhuş operasyonu... 
</HEADLINE>
<TEXT>

     Bursa'nın merkez Osmangazi İlçesi'nde düzenlenen fuhuş operasyonunda yabancı uyruklu 4 kadın ile evini kiraladığı iddia edilen 1 kişi gözaltına alındı. 
     Alınan bilgiye göre, Bursa Emniyet Müdürlüğü Ahlak Büro Amirliği ekipleri aldıkları bir ihbar üzerine, Kükürtlü Mahallesi'ndeki bir eve baskın düzenledi. Baskında evde bulunan yabancı uyruklu Ceyda D, Vera Kovilina G, Halyna S. ve Natalia M. ile ev sahibi Nusret A. gözaltına alındı. 
     Emniyet Müdürlüğü'nde sorgulamaları yapılan yabancı uyruklu kadınların, Antalya'da tanıştıkları Şenol Ö. ve Aydın O. tarafından Bursa'ya getirilerek pasaportlarının alındığını ve fuhşa zorlandıklarını söyledikleri öğrenildi. 
     Zanlıların, işlemlerinin tamamlanmasının ardından adliyeye sevk edilecekleri bildirildi. 
     Polis, Şenol Ö. ve Aydın O'nun yakalanması için aramalara başladı. 
     
</TEXT>
</DOC>
