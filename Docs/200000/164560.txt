<DOC>
<DOCNO> 164560 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/21/yazar/bila.html </URL>
<DATE> 2003/06/21/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Bilseniz, hatırlasanız... 
</HEADLINE>
<TEXT>

     Komisyon üyelerinin kritik sorularına verdikleri yanıtlar ortak 
     "Bilmiyorum, hatırlamıyorum..." 
     Üyeler ısrar eder ve belgeye dayalı soru sorarlarsa, o zaman da şu yanıtı alıyorlar 
     "O benim işim değil. Genel müdürün işi. Ona sorun. O bilir." 
     Genel müdüre sorarsanız. O da 
     "Daire başkanı bilir" diyor. 
     Devam ederseniz, ne bakan, ne genel müdür, ne daire başkanı, ne şube müdürü biliyor. 
     Sanki bu kararları alan, bu imzaları atan kurumun gece bekçisi 
     Bakanlar soruların yanıtlarını "bilseler, hatırlasalar" iyi olur. 
     Hatırlasınlar ki, yolsuzlukların boyutlarını anlayalım. 
     Enerji Bakanı Hilmi Güler diyor ki, Türkiye'nin doğalgaz ihtiyacı olduğundan fazla gösterilip, fazla gaz bağlantısı yapılmıştır. Ödeme formülü değiştirilmiştir. Enerji yatırımlarında keşif bedelleri yüzde 500 - 1000 artırılmıştır. Türkiye'nin kaybı milyarlarca dolarla ifade edilebilir. Formül değişikliği nedeniyle Türkiye, Mavi Akım projesinde 380 milyon dolar zarar etmiştir. 
     Eski Bakan Cumhur Ersümer diyor ki "Evet, formül değişikliği hatadır." 
     Kimin hatası 
     "Benim değil, genel müdürün hatası " 
     Eski Bayındırlık Bakanı Koray Aydın Komisyon'da diyor ki 
     "Bayındırlık Bakanlığı'nda bir çark kurulmuş. Dosyalar geliyor, paylaşılıyor. Müteahhitlerle bürokratlar bu işin içinde. Bunu Ankara'da herkes biliyor " 
     Herkes biliyor .. 
     Peki kimse bir şey yapmıyor mu 
     Demek ki yapmıyor... 
     Hata biliniyor mu 
     Biliniyor 
     Peki kimse bir şey yapmıyor mu 
     Demek ki yapmıyor 
     Olan, Türkiye'ye oluyor. 
     Bir bakan bile çıkıp, bakanlığında yolsuzluk çarkı kurulduğunu söylüyor. Ve bu çark dönmeye devam ediyor... 
     Bir diğer bakan "Evet hataydı" diyor. 
     Ama sorumlusu bulunamıyor. 
     Kendi kaynaklarından milyarca dolar hortumlanıp gidiyor, Türkiye, kapı kapı dolaşıp birkaç milyar dolar kredi için dil döküyor 
     Türkiye bu yolsuzluk çarklarını kırmadan, bu hortumlama zihniyetini tarihe gömmeden düze çıkamaz... 
     Bu nedenle, hafıza kaybına uğramış gibi ifade veren bakanlara, genel müdürlere tekrar seslenmek gerekiyor 
     "Lütfen bilin, hatırlayın..." 
     
Ateş'in sözleri      Komisyon Başkanı Azmi Ateş, karşılaştıkları en büyük engelin "sır" kavramı olduğunu söylüyor. Devlet sırrı ve ticari sır. Bankalar Yasası ve İçtüzük hükümlerinde yer alan bu kavramlar araştırma, soruşturma çalışmalarını önemli ölçüde etkiliyor. Bu alanda yeni yasal düzenlemeler yapılması yolsuzlukla mücadele açısından gerekli. "Sır" kavramına sığınıp yolsuzlukların örtülmesine göz yumulmamalı. Sır olan paraların ortaya çıkarılmasının başka yolu yok. 
     Ateş, Araştırma Komisyonu'nun çalışmaları hakkında bilgi verirken, doğrulanmış bilgi ve belgeye dayanmaya, hukuki dayanağı esas almaya çalıştıklarını vurguladı. 
     TBMM Yolsuzlukları Araştırma Komisyonu, yaptığı çalışmalar sonucunda 5 ayrı soruşturma komisyonu ile yeni araştırma komisyonları kurulmasını önerecek. 
     Türkiye bu işin peşini bırakmamalı. 
     Yolsuzlukla mücadeleyi siyasi mücadele gibi görmemeli ve sonuna kadar gitmeli... 
     
     

</TEXT>
</DOC>
