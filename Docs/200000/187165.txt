<DOC>
<DOCNO> 187165 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/08/siyaset/siy10.html </URL>
<DATE> 2003/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Amaçları baskı altına almak 
</HEADLINE>
<TEXT>

   Özkaya, "Yargı Türkiye'nin önünü tıkıyor" diyen Özilhan'a sert çıktı Bu iddialı sözlerin gerekçelerini de söylemek zorundalar... 
      GÖKÇER TAHİNCİOĞLU Ankara 

   
   Yargıtay Başkanı Eraslan Özkaya, "Yargı Türkiye'nin önünü tıkıyor" diyen TÜSİAD Başkanı Tuncay Özilhan'a tepki göstererek, "Bu kadar iddialı bir sözü söyleyen kimse gerekçelerini de söylemek zorunda. Niye YSK'nın vereceği karar öncesi söyledi Amaçları birtakım şeyleri baskı altına almak" dedi. 
   "Yargıya yönelik hücumun durması" gerektiğini dile getiren Özkaya, YSK'nın 3 Kasım seçiminin iptali istemiyle yapılan başvuruları değerlendireceği gün yargıyı eleştiren Özilhan'a sert çıktı. Özkaya, "Bunun altında büyük bir iddia var. Yargı, hiç bu kadar mübalağalı, kişisellikten genele giden eleştirileri hak etmiyor. Yargıtay daire başkanları da çok tepkili" diye konuştu. Özkaya, YSK'nın kararında Yargıtay'ın olaya yönelik saptamasını kabul ettiğini kaydederek, "Ancak 'bu durum seçimleri etkilemez' diyor. Yoksa 'Yargıtay kararını dinlemiyorum' demiyor" şeklinde konuştu. Özkaya, yargıya yönelik eleştiriler konusunda da şu ifadelere yer verdi "Bir Yargıtay başkanı geçmişte iyi niyetle 'Vicdanla cüzdan arasında sıkıştık' demiştir. Bu, 'h kim cüzdanına bakıyor' demek değil. H kimler, azla geçinmeye alışmış bir meslek erbabıdır. Daima vicdan sahibidir." 
   Haluk Levent'in Almanya'daki konsere katıldığı için gözaltına alınması gibi uygulamalardan rahatsız olduklarını da vurgulayan Özkaya, "Nitekim yargı hatasını düzeltmiş, bu kişiler serbest bırakılmıştır" dedi. 
   
</TEXT>
</DOC>
