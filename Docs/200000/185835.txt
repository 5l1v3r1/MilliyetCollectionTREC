<DOC>
<DOCNO> 185835 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/01/son/sonspo35.html </URL>
<DATE> 2003/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Ajax ve Club Brugge taraftarları meydan savaşı yaptı 
</HEADLINE>
<TEXT>

     Hollanda'nın başkenti Amsterdam'da, Avrupa Şampiyonlar Ligi'nde bu gece yapılacak AFC Ajax Amsterdam-Club Brugge KV maçı öncesi her iki takımın taraftarları arasında taşlı sopalı kavga çıktı. 
     Kentin Leidseplein alanında öğleden sonra çıkan kavgaya polis müdahale etmek zorunda kaldı. 
     Kavganın daha sonra yeniden sürmesi üzerine polis, kentin Leidseplein Alanı'nı, maçın başlama saatine dek giriş çıkışlara kapattı. 
     Bazı dükkan ve kafeteryaların camlarının kırıldığı ve zarar gördüğü kavgadan sonra polis, yaklaşık 200 dolayında Belçikalı taraftar ile bir grup AFC Ajax taraftarını, kamu düzenini bozmak suçundan karakola götürdü ve ifadelerini aldı. 
     Bu gruplardan bazı kişilerin gözaltına alındığı bildirildi, ancak sayı belirtilmedi. Polis, karakola götürülen taraftarların akşam yapılacak maça alınmayacağını bildirdi. 

     
</TEXT>
</DOC>
