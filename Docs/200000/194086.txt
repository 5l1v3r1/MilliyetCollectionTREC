<DOC>
<DOCNO> 194086 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/07/son/sontur22.html </URL>
<DATE> 2003/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Tecavüze kalkışan komşusunu öldüren kadına beraat 
</HEADLINE>
<TEXT>

     Samsun'da evine zorla girerek kendisine tecavüz etmek isteyen komşusunu av tüfeğiyle öldüren kadın, ikinci duruşmada beraat etti. 
     Samsun 1. Ağır Ceza Mahkemesi'nde görülen duruşmada, tutuklu sanık Hava Tokaç 35 hazır bulundu. 
     Sanık Tokaç, bugün ikincisi gerçekleştirilen duruşmada verdiği ifadede, namusunu korumak için komşusunu öldürdüğünü belirterek, şunları anlatı 
     ''Eşim gurbette çalışıyor. Ölen kişi daha önce de evime girmek istedi, kovalamıştım. Olay gecesi yine gelince gitmesini istedim. Ama o dinlemedi ve bana tecavüz etmek istedi. Kendimi korumak zorunda kaldım. Başka çarem kalmamıştı.'' Mahkeme heyeti, sanığın, suçu kendini korumak amacıyla işlediği kanaatine vararak beraatine karar verdi. 
     Kararı duyan sanık, ''adalet yerini buldu'' diye sevincini dile getirirken, ölenin eşi Hafize Sevindik ise ceza verilmemesine tepki gösterdi. 
     Samsun'un Taflan Beldesi'nde yaklaşık 2 ay önce, pencereden zorla eve giren Kadir Sevindik 52 av tüfeğiyle vurularak öldürülmüştü. 4 çocuk annesi Hava Tokaç, ifadesinde, Sevindik'i kendisine tecavüz etmek istediği için öldürdüğünü iddia etmişti. 
     
</TEXT>
</DOC>
