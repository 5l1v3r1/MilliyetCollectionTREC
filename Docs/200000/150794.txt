<DOC>
<DOCNO> 150794 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/18/son/sonspo34.html </URL>
<DATE> 2003/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Patrick Andersson 2004'te futbolu bırakıyor... 
</HEADLINE>
<TEXT>

     İsveç Milli Futbol Takımı'nın deneyimli oyuncularından FC Barcelonalı Patrick Andersson, gelecek yıl futbol kariyerini tamamlayacağını söyledi. 
     31 yaşındaki libero, İsveç'te yayımlanan ''Expressen'' gazetesine yaptığı açıklamada, FC Barcelona ile olan sözleşmesinin 2004'te biteceğini hatırlatarak, ''1 yıl daha Barcelona'da oynayıp daha sonra futbolu bırakacağım'' dedi. 
     Uzun zamandır yurtdışında olduğunu belirten Andersson, FC Barcelona'nın son kulübü olacağını söyledi. 
     İsveç futbolunun en deneyimli oyuncusu olan Andersson, 96 kez milli formayı giydi, 1992-93 sezonunda İngiltere'de Blackburn Rovers, Almanya'da da 1993'den 1999'a dek Borussia Mönchengladbach, 1999-2001 arasında da FC Bayern Münih'de top koşturdu. 
     Geçen yıl Dünya Kupası'ndan kısa bir süre önce sakatlanan Andersson, milli takımda yer alamamıştı. Şu anda tamamıyla iyileşen Andersson, FC Barcelona'nın ilk 11'inde yeralabilmek için mücadele ediyor. 
     Geçen mayıs ayından bu yana milli takımda yer almayan Andersson, iyileşme sürecinde sürekli milli takım antrenörleriyle görüştüğünü, ancak geri dönmek için herhangi bir etkide bulunmadığını söyledi. 
     





</TEXT>
</DOC>
