<DOC>
<DOCNO> 163737 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/17/son/sonspo17.html </URL>
<DATE> 2003/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kralın kafası karışık... Gitsem mi, kalsam mı 
</HEADLINE>
<TEXT>

     Bursaspor'un gol kralı futbolcusu Okan Yılmaz'ın, yurtiçi ve yurtdışından gelen transfer teklifleri nedeniyle kafasının karışık olduğu bildirildi Okan'ın FİFA menajeri Ali Ekber Güven, İtalyan futbol ligi Seri A'da mücadele eden bir takımın, genç golcüyü kadrosunu dahil edebilmek için girişimini sürdürdüğünü söyledi. 
     Güven, ünlü Fransız kulübü Monaco'nun da Okan'ı istediğini, ancak bu teklifi geri çevirdiklerini belirterek, Bursaspor'un da Okan'ı kadrosunda tutma isteğinde olduğunu kaydetti. 
     Bursaspor'da başkan adayı olan Fikret Üstenci'nin listesinde yer alan yönetici adaylarıyla Okan'ın isteği üzerine dün bir görüşme yaptıklarını anlatan Güven, şunları söyledi 
     ''Yöneticiler, teknik direktörlüğe getirilecek Hagi'nin Okan'ın takımda kalmasını istediğini, bunun için her türlü fedakarlığı yapmaya hazır olduklarını ilettiler. Galatasaray ve Fenerbahçe de Okan'ı renklerine katabilmek için çok ısrarlılar. Benim şahsi düşüncem, Okan, kariyeri için Avrupa'ya gitmeli. Ancak, genç futbolcunun duygusallığını bir türlü aşamadık. Şu anda kafası çok karışık. Okan'ın transfer olacağı kulübü, Fransa dönüşünde belirleyeceğiz.'' 
     
</TEXT>
</DOC>
