<DOC>
<DOCNO> 183810 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/22/guncel/agun.html </URL>
<DATE> 2003/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte İlyas Atak kasetlerindeki ünlüler 
</HEADLINE>
<TEXT>

   Kürşat Yılmaz, hangi dizinin sponsoru 
İlyas Atak kasetlerindeki ünlülerin listesi 
Dr. E. kimin derdine deva oldu 
Yılmaz Erdoğan'ın yeni filmine gazeteci misafir 
      KAYNAMA NOKTASI 

   Ahmet SALİH 

   
   Alman felsefeci yazar Hans Magnus Enzensberger 20. yüzyılın ilk yarısında organize suç örgütleriyle devlet kurumlarının birbirlerinden yöntem ve bilgi alışverişinde bulunduklarını, gerektiğinde eylem birliği yaptıklarını ve giderek benzeştiklerini örnekleriyle anlatır bir makalesinde. Devlet ve mafya, toplumu birbirlerine benzeşerek, birbirlerini örnek alarak denetim ve iktidarları altında tutmuşlar, muhalefeti ezmişler ve toplumsal alanı, toplusal piramidi herkesin birbirine -elbette en güçlüden, en güçsüze doğru- şiddet uguladığı bir ortam haline getirmişlerdir. 
   Ancak artık dünya, eski dünya değil ve toplumu kendine biat ettirmenin yolu artık kitle iletişim araçlarından geçiyor. Kitle iletişim araçlarında ve onların yaydığı popüler kültürde ne kadarsan, iktidarda da o kadarsın. Öyle olunca da devlet de mafya da kitle iletişimiyle ilgileniyor artık birbirlerinden daha çok. 
   
   Diziye 'katkı' 
   Sedat Peker'in Türk-Arabesk sentezi bir kutlamayla internete yerleşmesinin ardından Kürşat Yılmaz'ın da, televizyon yapımcısı sevgilisi tarafından önümüzde inşa edilen genç bir assolistin geçen yayın döneminde Star'da gösterilen dizisinin sponsoru olduğu konuşuluyor şimdilerde. 
   Aynı Sedat Peker ile Kürşat Yılmaz, yaz aylarında bütün magazin kameralarının röntgenlediği Ege sahillerinde de rekabette şu sıralar. Kürşat Yılmaz'ın bütün adamlarını yanına alıp Kuşadası'na yerleşmesinin ardından Sedat Peker de bu tatil beldesinde bir gece kulübü açtı. 
   
   Haftanın bulmacası 
      Tabii suç örgütü liderine dönüşmüş işadamları ve popüler kültür figürleri bu kadar yakın ilişkide olunca bazı medya araçları, mesela kameralar, video bantlar filan da şantaj ve şiddet aracına dönüşüyor. Şimdi burada size haftanın bulmacasını sunuyorum. İlyas Atak'ın elinde Gülben Ergen dışında hangi ünlü ya da ünlü eskisi hanımefendilerin kasetlerinin olduğunu isimlerinin başharflerinden çıkarın Manken E.M., assolist P.E., manken A.B., şarkıcı İ.P., şarkıcı S.T., assolist S.C., manken B.Ö., dansöz S.G., dansöz M., şarkıcı S.S., dansöz N.Ö. Tabii ki bu köşe seksist, ayrımcı bir köşe değil ve bu kasetlerdeki eylemleri yapanlar iki kişi, biri erkek biri dişi. Erkekler bulamacası da haftaya. 
   Ancak şunu söyleyelim ki, iddialara göre Gülben Ergen kasedini Yeşim Salkım için satın alan komik şarkıcı, müzik yapımcısı ve Doktor E. imiş. 
   
   Tulgar'ı takip edin 
   Gazeteci Ahmet Tulgar'ın Deniz Akkaya ile gelecek yaz çekilmesi planlanan 'Perperik' adlı Kürtçe filmde birlikte kamera karşısına geçeceği birkaç hafta önce Hürriyet gazetesinde duyurulmuştu. Ancak geçen hafta sonu Ahmet Tulgar ile Deniz Akkaya, Yılmaz Erdoğan'ın 'Vizontele Tuuba' adlı yeni filminde rol aldılar. Van, Gevaş'ta çekilen filmi sinemada izlerken Tulgar'ı takip edin, sizi filmin sır gibi saklanan Deniz Akkaya'lı sahnesine sürükleyecek. 
   Yılmaz Erdoğan bu film için de hem kesenin hem de hafızasının dağarcığını açmış. 70'li yılların sonu Gevaş'ta yeniden üretilmiş. En yeni teknolojiler sette Erdoğan'ın şiirsel ve politik sinema dilinin hizmetinde. 
   Sekiz gün daha sürecek Gevaş'taki çekimlerin ardından Ankara'ya geçecek olan ekip, filmi Hakk ri'de tamamlayacak. Filmin ocak sonunda vizyona girmesi planlanıyor. 
   
   
</TEXT>
</DOC>
