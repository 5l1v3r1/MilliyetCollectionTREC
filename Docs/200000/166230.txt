<DOC>
<DOCNO> 166230 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/29/son/sontur01.html </URL>
<DATE> 2003/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Memur maaşları ilk 5 ayda yüzde 8.1 reel kayba uğradı... 
</HEADLINE>
<TEXT>

     Memur maaşlarında, bu yılın ilk beş ayında yüzde 8.1 oranında reel kayıp olduğu açıklandı. 
     Türkiye Kamu Çalışanları Sendikaları Konfederasyonu Türkiye Kamu-Sen tarafından yapılan araştırmaya göre, bu yılın ocak-mayıs dönemini kapsayan 5 ayda, memur maaşlarında, ocak ayında yüzde 5.1 oranında artış yapılmasına karşın yüzde 12.2 oranındaki enflasyon ve emekli keseneklerinin yüzde 1 artırılması nedeniyle, yüzde 8.1 oranında reel kayıp gerçekleşti. 
     Araştırmaya göre, memur maaşlarında 1996'da yüzde 7.6, 1997'de yüzde 16.4, 1999'da yüzde 4.6 oranında ve hükümet ile sürdürülen toplu görüşmeler sonucunda alınan seyyanen 100 milyon liralık artışın etkisiyle 2002'de reel olarak yüzde 5.7 oranında artış meydana gelirken 1995'te yüzde 4.7, 1998'de yüzde 1.3, 2000'de yüzde 11.5, 2001'de ise yüzde 3.8 oranında reel kayıp gerçekleşti. 
     Araştırmada, hükümetin, temmuz ayında, bu yılın 5 ayında gerçekleşen yüzde 8.1'lik reel kaybın telafisi için aynı oranda zam yapması halinde, geçen yılki toplu görüşme sürecinde Uzlaştırma Kurulu'nun Ocak 2003 için öngördüğü düzeyin yakalanabileceği vurgulandı. 
     Kamu-Sen'in araştırmasında, ''Uzlaştırma Kurulu'nun 2003 Temmuz dönemi için öngördüğü yüzde 10 oranındaki artış, bu temmuz ayında verilmelidir. Ayrıca, 57. Hükümet döneminde uygulanan yüzde 2 refah payı ile birlikte, temmuz ayında memur maaşlarına yapılması gereken zam oranı en az yüzde 20.1 olmalıdır'' denildi. 
     
     YILLAR İTİBARIYLA ORTALAMA MEMUR MAAŞLARI 

     Türkiye Kamu-Sen'in araştırmasına göre, yıllar itibarıyla ortalama memur maaşlarının gelişimi şöyle 
     

Aylık Ortalama Maaş Normal Artış Reel Artış 1995 12.092.000 84.4 -4.7 1996 23.464.000 94.0 7.6 1997 50.759.000 116.3 16.4 1998 92.482.000 82.2 -1.3 1999 159.429.000 72.4 4.6 2000 218.520.000 37.1 -11.5 2001 324.738.000 48.6 -3.8 2002 497.871.000 53.3 5.7 2003 523.262.000 5.1 -8.1      Bu yılın ocak-mayıs ayı dönemini kapsıyor. 
     Hesaplamalarda aile yardımı, tazminat, ek yardım gibi ödemeler dikkate alınmadı. Kira yardımları hesaplamalara dahil edildi. 
     Geçmiş hükümetler döneminde uygulanan 2 puanlık refah payı, 58 ve 59. hükümetler döneminde uygulanmadı. 

     
</TEXT>
</DOC>
