<DOC>
<DOCNO> 197800 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/25/son/soneko06.html </URL>
<DATE> 2003/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Gürcistan'da yeni yönetim eskisini"enkaz bırakmak" ile suçladı 
</HEADLINE>
<TEXT>

     Gürcistan'da Devlet Başkanı Eduard Şevarnadze'nin istifasının ardından devlet başkan vekilliğini üstlenen Nino Burdzhanadze, ülke ekonomisinin ''çöküşün eşiğinde'' bulunduğunu söyledi. 
     Burdzhanadze, üst düzey yöneticilere hitaben yaptığı ve televizyonda yayımlanan konuşmasında, eski yönetimden devralınan ekonomik mirasın ''sandıklarından da kötü'' olduğunu öne sürdü. 
     Ekonomideki kötü durumun radikal önlemler gerektirdiğini kaydeden Bayan Burdzhanadze, dış kaynaklardan yardım istemek zorunda kalacaklarını da belirtti. 
     Eski yönetim altında Gürcistan ile Uluslararası Para Fonu arasındaki ilişkiler kesilmişti. Şevardnadze yönetiminden devletteki yaygın yolsuzlukları ve vergi kayıplarını önlemesini isteyen IMF, bu konularda ilerleme kaydedilmedikçe Gürcistan'a yeni kredi açmayacağını bildirmişti. 
     
</TEXT>
</DOC>
