<DOC>
<DOCNO> 150898 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/19/siyaset/siy11.html </URL>
<DATE> 2003/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk askeri ilk kez Ermenistan’a gidiyor 
</HEADLINE>
<TEXT>

Ermenistan’da ilk kez düzenlenen NATO tatbikatına Türk askerlerinin katılması, milliyetçi Ermenilerin tepkisini çekti 
     CENK BAŞLAMIŞ Moskova 

     Ermenistan’da ilk kez düzenlenen NATO tatbikatına Türk askerlerinin de katılacak olması, Erivan’da bazı çevrelerin tepkisini çekti. NATO üyesi ya da ittifakla ortaklık ilişkisi bulunan toplam 17 ülkeden 100 civarında askerin katılacağı "Cooperative Best Effort - 2003" tatbikatı, haziran ortalarında yapılacak. Tatbikatın planlamasıyla ilgili Erivan’da yapılan toplantıda Türk Silahlı Kuvvetleri’ni temsil eden Naim Babüroğlu, Türk ordusunun nerede yapılırsa yapılsın NATO’nun tüm faaliyetlerine etkin olarak katıldığını vurguladı. Türkiye, tatbikatta 10 askerle yer alacak. 
     Rus Nezavisimaya gazetesi ise, tatbikata Türk askerlerinin katılmasının Ermenistan’daki milliyetçi çevrelerin tepkisini çektiğini yazdı. Gazete, çok sayıda politikacının Türk askerinin Ermeni topraklarına ayak basmasını "kabul edilemez" gördüğünü, tatbikata izin vermesi nedeniyle Devlet Başkanı Robert Koçaryan’ın da tepki çektiğini bildirdi. 
     


SİYASET 

















</TEXT>
</DOC>
