<DOC>
<DOCNO> 178110 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/26/ekonomi/eko10.html </URL>
<DATE> 2003/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Business Week'in Uzan yorumu Türk klanın etrafı çevrildi 
</HEADLINE>
<TEXT>

      EKONOMİ SERVİSİ 
   
   Business Week dergisi, Türkiye'nin en zengin hanedan ailelerinden biri olarak tanımladığı Uzanlar için kötü günlerin geldiğini yazdı. 
   Derginin son sayısındaki haberde, Kemal Uzan'dan 'hanedanın hükümdarı' olarak bahsederken dolandırıcılık, para kaçakçılığı suçlarından ailenin beş üyesine arama kararı çıkarıldığı yazıldı. Dergi, polisin Uzanlar'ın şirketlerine yaptığı baskınlara karşın hiçbir aile üyesinin bulunamadığını belirtti. 
   
   Sonu gelmeyen yalanlar dizisi 
   Haberde, ailenin ortakları ile hükümetin birtakım anlaşmazlıklara düştüğünü yazdı. ABD eyalet mahkemesinin Uzanlar'ı, Nokia ve Motorola'ya toplam 4.26 milyar dolar tazminata mahkum ettiğine de yer verilen haberde, ailenin sonu gelmeyen yalanlar dizine devam ettiği kaydedildi. Dergi haberinde, Cem Uzan'ın politik kimliğinin ailenin durumunu kurtarmaya yetmeyeceğini belirtti. 
   Dergi, Uzanlar adına Londra'daki Maitland Danışmanlık şirketinden gelen açıklamaya da yer verdi. Şirket açıklamasında, olayın AKP ile seçimlerde başa baş giden Uzan grubu arasındaki kan davasından kaynaklandığı iddia edildi. 
   
   
</TEXT>
</DOC>
