<DOC>
<DOCNO> 170410 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/19/son/soneko03.html </URL>
<DATE> 2003/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalyan basını Cirio, Çukurova'nın projesine soğuk bakıyor 
</HEADLINE>
<TEXT>

     İtalyan basını, Cirio'nun Çukurova Holding tarafından sunulan yeni teklifine ihtiyatlı yaklaştığını yazdı. 
     Cirio Holding'e bağlı olan başkanlığını Sergio Cragnotti'nin yaptığı Cragnotti Partners Capital İnvestments C P ile ortaklık oluşturma müzakerelerine devam eden Çukurova Holding'in sunduğu yeni teklifin dün Cirio Yönetim Kurulu'nda görüşmüş ve Çukurova tarafından basına ''Cirio olumlu yaklaştı'' açıklaması yapılmıştı. 
     Bugünkü haberlerinde ''Cirio, Çukurova'nın projesine soğuk bakıyor'' başlığını atan İtalyan basını ise Cirio Grubu'nun önceden hazırladığı ve hissedarlarının onaylamasını beklediği yeniden yapılanma planını Çukurova'nın yeni teklifine bağlı olarak değiştirmeyi ''bir macera'' olarak gördüğü ifade edildi. 
     Bu arada, Cirio Finans'ın Başkanı Gianni Fontana da, Radio 24 adlı radyoya yaptığı açıklamada, Çukurova'nın sunduğu teklifi bir başlangıç metni olarak gördüklerini belirtip, ''Banka garantisi ve advisor danışman eksik. Halen Çukurova'dan bir advisor bekliyoruz ve teklif edilen operasyonun desteklenmesi için banka garantisini görmek istiyoruz'' dedi. 
     Mehmet Emin Karamehmet'in sahibi olduğu Çukurova Holding, Cirio'ya sunduğu yeni teklifte Cirio'nun yeniden yapılan planını hazırlayan ''advisor''lar Livolsi ve Rotschild'e oranla, Cirio'nun hissedarlarına yüzde 38.9 daha fazla pay verilmesini önermişti. 
     Verilen bilgilerde, Cirio Yönetim Kurulu'nun bir sonraki toplantısının Temmuz ayı sonunda olacağı kaydedildi. 
     
</TEXT>
</DOC>
