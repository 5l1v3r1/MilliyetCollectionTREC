<DOC>
<DOCNO> 171337 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/24/yazar/sazak.html </URL>
<DATE> 2003/07/24/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
İmarzede hakları 
</HEADLINE>
<TEXT>

   
   BDDK Başkanı Engin Akçakoca ile yaptığımız 'batık bankalar' söyleşisi üzerine İmar Bankası'ndan bono ve tahvil alan vatandaşlardan çok sayıda telefon ve e - mail aldık. 
   Akçakoca'nın verdiği bilgiye göre resmi kayıtlar bankada 750 trilyonluk mevduat olduğunu gösteriyor. Faiziyle birlikte 1 katrilyon olan bu hesaplar BDDK güvencesine alındı. Hak sahiplerine geri ödenecek. 
   Açığa yapılan işlemler konusunda ise netlik yok. Kayıt dışı ve 'hayali hesaplar' nedeniyle gerçek hak sahiplerini saptamada BDDK da zorlanıyor. 
   İmarzedeler ise 'hayali bankacılığın' faturasının kendilerine kesilmesine tepki gösteriyorlar. 
   BDDK'dan açıklama bekleyen binlerce mudinin çaresizliğini Ender Sümertaş adlı okurumuz şöyle özetlemiş 
   "Biz devletin çıkardığı Hazine bonosu ve devlet tahvilinin en güvenli yatırım aracı olduğunu düşünerek TC sınırları içinde yasalar çerçevesinde kurulmuş bir bankadan 23 yıllık çalışma hayatımın tüm birikimiyle yüzlerce mudi gibi tahvil ve bono aldım. 
   BDDK'nın bankaya el koymasından sonra Bankalar Kanunu'na göre 50 milyar lira olan güvencenin mavduatın tamamına uygulanacağı, bono ve tahvillerin ise bankada karşılığı varsa ödeneceği yönünde açıklama yapılmıştı. 
   Devletin kağıdına yatırım yapan mudinin suçu ne Banka yetkilisi satış yaparken, 'Bakın bunun karşılığı yok, sana açığa satıyorum, kabul ediyor musun ..' diye sordu mu .. Bu nasıl bir uygulamalardır ki bankanın kasasında olmayan bir para mudilere limit gözetilmeden ödenirken bono ve tahvil mudilerine ödeme yapılmayacağı söylenmektedir. 
   Bugüne kadar sistem dışına çıkarılan bankalarda uygulanmayan bir yöntemle bu milletin parasını gasp etmeye ne devletin, ne BDDK - TMSF'nin ne de Uzan Grubu'nun hakkı vardır. 
   Mudilerin çoğu alın teriyle, emekle kazanılmış paralarını devlete güvendikleri bankaya yatırmışlardır. Bu bankanın İmar Bankası ya da hergangi bir banka olmasının hiç önemi yoktur. Bono ve tahvil sahiplerinin hiç değilse son vade tarihlerindeki anaparalarının ödenerek mevduatla birlikte banka sahiplerine rücu edilmesi gerekmez mi 
   Şimdi TC Devleti mevduatın tamamını ödeyip banka sahiplerine rücu edecek, fakat diğer taraftan kendi çıkardığı Hazine bonosu ve tahvilleri ödemediği gibi, tasfiye masasında birinci alacaklı BDDK'dan arta kalan bir şey olmayacağı için bono ve tahvil sahiplerine koca bir hiç kalacaktır. 
   Peki bu kadar insanın paraları heba mı olacaktır 
   Bu durumun sonuçlarını düşünmediyseniz halka bundan böyle paralarınızı mevduata yatırın çünkü bizim çıkardığımız Hazine bonosu ve devlet tahvilinin hiçbir güvencesi yok, deyin bundan sonra kimse üzülmesin " 
   BDDK'dan açıklama bekleniyor. 
   
      
   
</TEXT>
</DOC>
