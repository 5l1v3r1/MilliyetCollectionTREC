<DOC>
<DOCNO> 159248 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/27/son/soneko20.html </URL>
<DATE> 2003/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF Türkiye Masası Şefi Kahkonen Yılsonu enflasyon hedefi tutabilir 
</HEADLINE>
<TEXT>

     IMF Türkiye Masası Şefi Juha Kahkonen, Türkiye Odalar ve Borsalar Birliği TOBB Başkanı Rifat Hisarcıklıoğlu'nu makamında ziyaret etti. 
     Hisarcıklıoğlu ve Kahkonen, yaklaşık iki saat süren ziyaretin ardından kısa açıklamada bulundular. 
     Hisarcıklıoğlu, Türkiye'nin yürütmekte olduğu Ekonomik İstikrar Programı hakkında TOBB olarak Kahkonen'e genel görüşlerini ifade ettiklerini, karşılıklı görüş alışverişinde bulunduklarını söyledi. 
     
     KAHKONEN ''TOBB, YAPICI ROL OYNUYOR'' 

     Kahkonen de, esas görüşlerini Türkiye temaslarının ardından düzenleyeceği basın toplantısında dile getireceğini belirtti. 
     Kahkonen, Tobb'un ekonomik gelişmeler, izlenen ekonomik program konusunda gerçekten yapıcı bir rol oynadığını belirtti. 
     Kahkonen soru üzerine, 5. gözden geçirmeye ilişkin görüşmelerin Cuma günün tamamlanmasını beklediğini kaydetti. 
     Görüşme sonrasında Mayıs sonunda görevini devredecek olan Kahkonen'e, Odalar Birliği tarafından bir plaket verildiği öğrenildi. 
     Görüşmede Kahkonen'in, ekonomide makro görünümün iyi olduğunu, bozulma olmaması durumunda yıl sonu enflasyon hedefinin tutturulabileceğini söylediği ifade edildi. 
     
</TEXT>
</DOC>
