<DOC>
<DOCNO> 175065 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/11/son/sonspo23.html </URL>
<DATE> 2003/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Sadettin Saran'dan yönetime sert eleştiriler 
</HEADLINE>
<TEXT>

     Fenerbahçeli eski yönetici Sadettin Saran, kulübe yaptığı maddi katkının, başkan Aziz Yıldırım'ın belirttiği rakamların kat kat üzerinde olduğunu bildirdi. 
     Saran, Aziz Yıldırım'ın, bir gazetede yer alan ''Yönetimde bulunduğu süre içinde kulübe sadece 150 bin dolar verdiği'' şeklindeki demeci üzerine yaptığı açıklamada, Fenerbahçe'deki görevini parayla anmak gibi bir niyeti olmadığını ifade ederek, ''Ancak, Fenerbahçe'ye katkılarım, sayın başkanın son açıklamalarında belirttiği rakamların kat kat üstündedir'' dedi. 
     Saran, şöyle devam etti 
     ''Camiaya olan saygımdan ve terbiyemden ödün vermek istemediğim için, parasal konulardan ısrarla kaçmaya çalışıyorum. Sadettin Saran'ın maddi bakımdan yapmaya çalıştığını, Fenerbahçe camiasındaki iyi niyetli insanlar ve medyanın önemli bir bölümü ayrıntılı bir şekilde bilmektedir. Şahsıma karşı olan rahatsızlığı anlamakta güçlük çektiğimi üzüntüyle belirtmek isterim.'' 
     
</TEXT>
</DOC>
