<DOC>
<DOCNO> 167030 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/03/yazar/cetiner.html </URL>
<DATE> 2003/07/03/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
SSK aldığı primin karşılığını vermiyor 
</HEADLINE>
<TEXT>

     Sağlık hizmeti veriyor SSK müşterilerine ve ayrıca yaşı gelince de emekli aylığı ödüyor hayat boyu. İyi güzel... 
     SSK'da 1994 yılına kadar işler hiç de kötü değilken, Devlet Baba müşterilerinin birikmiş fonlarını yutmaya başlayınca alarm zilleri duyulmaya başlanmıştı... Nihayet, o yıldan sonra yaklaşık 30 milyon insanımıza sağlık hizmeti veren kurumun iflas bayrağını çektiği görüldü. Ama Devlet Baba hiç tükenir mi O da öyle yaptı, bir taraftan aldı öbür tarafa verdi... Hala da vermeye devam ediyor... 
     
Fahiş primin sonucu      Battı batıyor, hastaneler kapanacak, aylıklar ödenmeyecek çığlıkları arasında tabii siyasetçiler yapıyor bunu bazı bürokratlarla el ele iyi hizmet alamayan zoraki SSK'lı müşterilerden kesilen fahiş primler ne kadar arttı, hangi sonuçları doğurdu biliyor musunuz .. Sanmıyorum Bunu on binlerle işverenden başkası tasavvur bile edemez .. Çünkü işçi payını da, işveren payını da müesseseler öder. Çalışan haklı olarak cebine giren paraya bakar müesseseler ise kasalarından çıkana. 
     Ama ne olur binlerle on binlerle işyerinde primler böylesine yüklü olduğu için, işçiler ya bordroya alınmaz ya tabandan sigorta primleri ödenir .. Bu hem devletin Hazine'sine zarar verir, hem SSK'nın gelirini azaltır. Fazla da kınamayın, binlerle küçük işyerinin yaşayabilmek, işçisini tutabilmek, ayakta kalabilmek için başka da çaresi yoktur. 
     
2 milyar prim      SSK'lı vatandaşa politikacıların lütfuyla devlet kesesinden beleş sağlık hizmeti, emekli maaşı verilmediğini hatırlatmak için söylüyorum bunları. SSK'lılar ile diğer sosyal güvenlik kuruluşları arasında ayrım yapıldığını üstelik yıllardır ödedikleri yüklü primlerin karşılığı hizmet göremediklerini vurgulamak istiyorum 
     Bu aydan itibaren işçi ücretinde tavan 2 milyar 290 milyon liraya yükseltilmiş. Bunun karşılığı ödenecek olan SSK primi 514 milyon işveren payı, 320 milyon işçinin ödeyeceği, toplam 835 milyon lira. 
     Taban aylık, 458 milyon son durum. SSK primleri 103 milyon işverenden, 54 milyon işçiden toplam 167 milyon... Yani, 458 milyondan 167'si prim olarak gidiyor... Diğer veriler cabası .. 
     El insaf demez misiniz yani .. Hem kel hem fodul bunlar yahu .. Hala sigortalı işçiye SSK hastanelerinde mi bakılsın yoksa devlet hastanelerinde mi Tartışıyor sonra da müjde gibi devlet hastanelerinin kapılarını açıyorlar. 
     Yok yaaaa .. Yılda yaklaşık 2 milyar 10 milyar prim ödeyen işçi zoraki müşteri hala kapı kapı dolaşacak öyle mi .. 
     SSK hastanelerinden çoğunun Samatya, Göztepe, Okmeydanı, Paşabahçe gibi devlet hastanelerinden daha verimli olduklarını bilmeyen yok... Şimdi bu bir lütuf mu .. 
     Madem ki, böylesine büyük sigorta primleri ödüyor SSK'nın müşterileri... O halde özel hastanelerle vakıf hastaneleriyle de anlaşsınlar, hastalar söyledikleri gibi doktorunu seçme hakkını kullansın. 
     Hadi bakalım... Hodri meydan... 

</TEXT>
</DOC>
