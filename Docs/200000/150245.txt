<DOC>
<DOCNO> 150245 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/16/son/sonspo15.html </URL>
<DATE> 2003/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Vestel Manisaspor'da umutlar sürüyor... 
</HEADLINE>
<TEXT>

     İkinci Futbol Ligi A Kategorisi'nde Süper Lig umutlarını sürdüren Vestel Manisaspor, Gümüşhane Doğanspor deplasmanına mutlak galibiyet parolasıyla hazırlanıyor. 
     Siyah-beyazlılarının en uzun mesafeli deplasmana uçakla gidecekleri bildirildi. Teknik sorumlu Levent Eriş'in teknik direktörlük kursunda olması nedeniyle takımı antrenör Cevdet Çapar çalıştırıyor. 
     Vestel Manisaspor'da kart cezalıları Aygün ve Taner bu hafta forma giyemeyecek. Eriş'in bu futbolcuların yerine Deniz ve Yaşar'a şans vermesi bekleniyor. 
     Gümüşhane Doğanspor'un ligde kalma mücadelesi içinde olduğuna dikkat çeken yöneticiler, bu konuda futbolcuları uyarırken, 6 maçta 18 puan alınması halinde Süper Lig hedefinin gerçekleşeceğini kaydettiler. 
     





</TEXT>
</DOC>
