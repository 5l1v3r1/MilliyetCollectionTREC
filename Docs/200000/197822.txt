<DOC>
<DOCNO> 197822 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/25/son/sonspo20.html </URL>
<DATE> 2003/11/25/ </DATE>
<TIME>  </TIME>
<AUTHOR>  </AUTHOR>
<HEADLINE>
UEFA kupası maçları tarafsız sahaya alındı 
</HEADLINE>
<TEXT>

     İstanbul'da geçtiğimiz hafta yaşanan bombalama olayları sonrası UEFA, Avrupa Şampiyonlar Ligi'nde mücadele eden Galatasaray ve Beşiktaş'ın İstanbul'da yapacağı maçları tarafsız sahaya aldı. 
     UEFA yetkililerinin bugün Belçika'nın başkenti Brüksel'de yaptığı toplantı sonrası Galatasaray'ın İtalya'nın Juventus takımıyla, Beşiktaş'ın İngiltere'nin Chelsea ekibiyle İstanbul'da yapması gereken 2 maçın Türkiye dışında oynanmasına karar verdi. 
     Buna göre Galatasaray, daha önce 1 hafta ertelenen Juventus maçını, Beşiktaş ise grubundaki son karşılaşma olan Chelsea maçını başka ülkede oynayacak. 
     Bu arada UEFA, daha önce Türkiye'de yapılacağını açıkladığı Maccabi Haifa-Valencia UEFA Kupası maçını da başka bir ülkeye aldı. 
     Maçların başka bir sahada oynanma gerekçesi olarak İstanbul'da yaşanan son bombalama olaylarının ardından ortaya çıkan güvenlik konusunun olduğu bildirildi. 
     
</TEXT>
</DOC>
