<DOC>
<DOCNO> 151936 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/23/son/sontur30.html </URL>
<DATE> 2003/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapkaççıya ateş açıldı, polis eşi yaralandı... 
</HEADLINE>
<TEXT>

     Antalya'da, kaçan kapkaççının arkasından polisin ateş etmesi sonucu seken kurşun, bir kadının hafif yaralanmasına neden oldu. 
     Alınan bilgiye göre, Atatürk Caddesi üzerinde devriye görevi yapan polis ekibi, bir kadına ait telefonun kapkaç yöntemiyle çalındığı haberi üzerine, olay yerine geldi ve kaçan kapkaççıyı kovalamaya başladı. Bu arada, ekipte yer alan ve ismi açıklanmayan bir polis memuru, havaya ve yere ateş açtı. Polisin açtığı ateş sonucu seken kurşun, 23 Nisan Ulusal Egemenlik ve Çocuk Bayramı dolayısıyla Atatürk Stadı'nda düzenlenen kutlama programından dönen Yücel Özkan adlı kadının boynunu sıyırarak, yaralanmasına yol açtı. 
     Ambulans tarafından Antalya Devlet Hastanesi'ne kaldırılan ve pansuman yapılan Özkan taburcu edilirken, polis memuru eşi Ahmet Özkan, hastanede eşinin gazeteciler tarafından görüntülenmesine tepki gösterdi. 
     Kapkaççının yakalanamadığı olayla ilgili soruşturma sürdürülüyor. 
     





</TEXT>
</DOC>
