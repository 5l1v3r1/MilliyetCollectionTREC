<DOC>
<DOCNO> 181061 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/08/son/sonspo04.html </URL>
<DATE> 2003/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Tek erkeklerde şampiyon Andy Roddick... 
</HEADLINE>
<TEXT>

     Sezonun son ''Grand Slam'' mücadelesi olan toplam 17 milyon dolar 23.4 trilyon lira ödüllü 123. ABD Açık Tenis Turnuvası'nda, tek erkeklerde 4 numaralı seribaşı ABD'li Andy Roddick, turnuvanın bu seneki şampiyonu oldu. 
     ABD'nin New York kentinde 14 gün süren ABD Açık Tenis Turnuvası'nın finalinde, 4 numaralı seribaşı ABD'Li Andy Roddick, 3 numaralı seribaşı İspanyol Juan Carlos Ferrero'yu 6-3, 7-6 7-2 ve 6-3'lük setlerle 1 saat 42 dakikada 3-0 yenerek şampiyon oldu. 
     21 yaşındaki Andy Roddick'in kariyerindeki galibiyet-yenilgi sayıları toplamda 163-56, bu yıl ise 61-13 oldu. 
     ABD'li Andy Roddick, ABD Açık'taki aldığı başarı sonrası dünya klasmanında 2. sıraya yükseldi. 
     2003 yılının ''Roland Garros'' Fransa Açık şampiyonu İspanyol Juan Corlos Ferrero, 3. kez ''Grand Slam'' finalinde oynarken, kariyerindeki galibiyet-yenilgi sayısı toplamda 223-92, bu yıl ise 56-12 oldu. 
     23 yaşındaki İspanyol raket Juan Carlos Ferrero ise dünya klasmanında bir numaraya yükseldi. 
     ABD Açık Tenis Turnuvası'nın son şampiyonu Andy Roddick, 1 milyon, ikincisi Juan Carlos Ferrero da 500 bin dolar para ödülü aldı. 
     
</TEXT>
</DOC>
