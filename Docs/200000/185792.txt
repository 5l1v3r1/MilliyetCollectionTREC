<DOC>
<DOCNO> 185792 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/01/son/soneko29.html </URL>
<DATE> 2003/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da Eylül ayının zam şampiyonu özel ders ücreti oldu 
</HEADLINE>
<TEXT>

     İstanbul'da geçen ayın zam şampiyonu yüzde 31.4 artışla kurs ve özel ders ücreti oldu. 
     Yıllık bazda ise devlet hastanesinde yapılan apandisit-sezeryan ameliyatı yüzde 129.2 artışla ilk sırayı aldı. 
     İstanbul Ticaret Odası İTO , Eylül ayı ve yıllık bazda fiyatları en fazla artan madde ve hizmetleri açıkladı. 
     Eylül ayında en fazla artış yüzde 31.4 ile kültür ve eğitim harcamaları arasında yer alan üniversite ve kolejlere hazırlık için verilen kurs ve özel ders saat ücretinde gerçekleşti. 
     Yeşil soğan yüzde 19 ile ikinci, çocuk giyimi arasında yer alan bluz yüzde 16.4 ile üçüncü oldu. 
     Yıllık bazda ise devlet hastanesinde yapılan apandisit-sezeryan ameliyatı ücreti ilk sırayı aldı. Yüzde 129.2 ile en fazla artış yaşanan ameliyat ücretini, yüzde 83.9 ile patlıcan, yüzde 79.6 ile kabak izledi. 

     
</TEXT>
</DOC>
