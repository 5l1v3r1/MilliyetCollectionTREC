<DOC>
<DOCNO> 164641 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/22/ekonomi/eko01.html </URL>
<DATE> 2003/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İsviçre'deki hesapları donduruldu 
</HEADLINE>
<TEXT>

Financial Times gazetesinin haberine göre, Londra Yüksek Mahkemesi'nde görülen davada Uzanların İsviçre'deki hesaplarının dondurulmasına karar verildi 
     EKONOMİ SERVİSİ 

     Financial Times'ın haberine göre, Londra Yüksek Makemesi'nde görülen davada Uzanların İsviçre'deki hesaplarına dondurma kararı çıktı. Bu karar ile Uzanlar İsviçre'deki hesapları üzerinden kişisel veya iş bağlantılı hiçbir işlem yapamayacak. 
     Cem Uzan, Hakan Uzan ve baba Kemal Uzan iş çerçevesi içinde Uzan ailesinde hesapları dondurulanlar arasında yer aldı. Uzanlar İsviçre'de hiçbir hesaplarının olmadığını öne sürerken yargıç ellerinden güçlü kanıtların olduğu yönünde bir açıklama yaptı. 
     Motorola, ABD mahkemelerinin sorunu çözememesi üzerine İsviçre mahkemelerine başvurarak İsviçre'deki 
     Uzan ailesine ait hesapların dondurulması isteminde bulundu. Motorola'nın bu isteği Zürih'teki yüksek mahkeme tarfından mayıs sonunda onaylandı. Ancak mahkeme 'koruyucu önlemler' alınmasını reddetti. Bu önlemler yaşam giderleri ile haftada 10 bin pound çekilebilmesini de öngörüyordu. Karar dün İngiliz Yüksek Mankemesi tarafından da onaylandı. 
     Yüksek Mahkeme'nin aldığı kararın, Telsim'in sahibi Uzanlar ile Motorola arasındaki dava sürecinde yeni bir süreç olduğuna dikkat çekilen haberde, anlaşmazlığın, Telsim'in Motorola ve Nokia'ya 2 milyar doların üzerindeki borcunu ödememesinden kaynaklandığı ifadesi de yer aldı. 
     

</TEXT>
</DOC>
