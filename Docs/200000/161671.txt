<DOC>
<DOCNO> 161671 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/07/son/sondun26.html </URL>
<DATE> 2003/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Focus dergisi Hz. Muhammed'in resmini yayınladı 
</HEADLINE>
<TEXT>

     Alman Focus dergisi, ''dünyanın en büyük 7 dini'' başlıklı haberinde, Hz. Muhammed'e ait olduğunu iddia ettiği bir resim yayınladı. 
     Hıristiyanlık, İslamiyet, Yahudilik'in yanı sıra Hindu, Budizm, Konfiçyus ve Taoizm inançlarına da yer verilen haberde, İslamiyet'teki resim yasağına rağmen Osmanlı ressamların, İsmail'in Hz. İbrahim tarafından kurban edilmesinin hazırlığıyla ilgili resim yaptıkları belirtildi. 
     Hz. Muhammed ve Kuranıkerim hakkında bilgi verilen haberde, İslamiyet'in dünyada hızlı şekilde yayıldığı, Avrupa'nın ise tarihte Müslümanlara karşı direndiği kaydedildi. 
     Haberde ayrıca, Türkiye'nin de yaklaşık 65 milyonluk Müslüman nüfusu ile AB'ye üye olmak istediği belirtildi. 
     İslamiyet'le ilgili bir yazı dizisi çerçevesinde, 2 yıl önce, Hz. Muhammed olduğunu iddia ettiği bir resim yayınlayan Alman Bild gazetesi, aldığı tepkiler üzerine, Müslümanlardan özür dilemişti. 
     
</TEXT>
</DOC>
