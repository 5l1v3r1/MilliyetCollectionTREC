<DOC>
<DOCNO> 180314 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/04/son/sonspo22.html </URL>
<DATE> 2003/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
G.Saray'ın en zor ayı başlıyor... Gelecek belli olacak 
</HEADLINE>
<TEXT>

     Milli maçlar nedeniyle lige verilen arayı değerlendiren Galatasaray, yarın National Bükreş ile özel maç yapacak. 
     Sarı-kırmızılı ekip, yeni transfer Ovidiu Petre'nin eski takımı ile saat 21.45'de karşı karşıya gelecek. 
     Galatasaray, bu karşılaşmanın hazırlıklarını yaptığı antrenman ile sürdürdü. Antrenmana milli takımlara giden futbolcular ile sakatlıkları süren Hakan Ünsal, Volkan Arslan ve Ümit Karan katılmadı. 
     
     GALATASARAY'IN ZOR AYI 
     Bu arada, Galatasaray, Eylül ayında 3 Süper Lig, 2 Şampiyonlar Ligi karşılaşmasında sınav verecek. 
     Milli takımlarda bulunan oyuncuların, 11 Eylül Perşembe günü takıma katılmalarının ardından çalışmalarına Florya Metin Oktay Tesisleri'nde devam edecek olan Galatasaray, 12 Eylül Cuma günü Konya'ya gidecek. 
     13 Eylül Cumartesi günü saat 19.00'da Konyaspor ile deplasmanda karşılaşacak olan Galatasaray, 17 Eylül Çarşamba günü Torino'da saat 21.45'de Juventus ile Şampiyonlar Ligi maçı için sahaya çıkacak. 
     Juventus karşılaşmasından 4 gün sonra ise 21 Eylül Pazar günü Atatürk Olimpiyat Stadı'nda Fenerbahçe'yi ağırlayacak olan Galatasaray, Süper Lig'in 7. haftasında Adanaspor ile deplasmanda karşılaşacak. 
     26 Eylül Cuma günü saat 20.00'de Adanaspor ile deplasmanda karşılaşacak olan sarı-kırmızılılar, Eylül ayının son karşılaşmasında 30 Eylül Salı günü Atatürk Olimpiyat Stadı'nda saat 21.45'de Real Soceidad ile karşı karşıya gelecek. 
     
</TEXT>
</DOC>
