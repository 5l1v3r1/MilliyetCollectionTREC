<DOC>
<DOCNO> 185490 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/30/yazar/guclu.html </URL>
<DATE> 2003/09/30/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
YÖK, TÜBİTAK, üniversiteler ve hükümet 
</HEADLINE>
<TEXT>

   
   Başkan Kemal Gürüz'ün veda turlarına başlaması ile birlikte YÖK'te tansiyon düşmeye başladı. Artık o eski kavgacı tutumunun çok uzağında. Uzlaşma arayışı içinde. Muhtemeldir ki yeni başkanla çok daha farklı bir vizyon içerisinde olacak. 
   Başbakan Erdoğan ve Milli Eğitim Bakanı Hüseyin Çelik, hafta sonu Kelkit Aydın Doğan Meslek Yüksekokulu'nun açılışındaydı. Sohbet ve tören konuşmalarından edindiğim izlenim şu Özellikle Başbakan Erdoğan, gerginlikten yana değil. Hükümet ile üniversitelerin kavgalı gibi gözükmesinden rahatsız gibi. Tansiyonun düşmesi gerektiğine inanıyor. Bakan Çelik de aradaki buzların erimesi için ilk adımın atıldığını ve kadroların serbest bırakıldığını söyledi. Başbakan'ın rektörleri mahkemeye verme konusuna gelince her ne kadar kendisi telaffuz etse de bu ihtimal çok zor gözüküyor. 
   YÖK ve TÜBİTAK operasyonunda önemli isimlerden birisi olan Başbakanlık Başdanışmanı Ömer Dinçer de gerginlikten değil kalite arayışından yana olduğunun altını çize çize vurguluyor. Dinçer, TÜBİTAK ve YÖK konusunda diyaloğu tıkayan taraf değil açan taraf olacaklarını özellikle vurguluyor. TÜBİTAK ve üniversitelerde kadrolaşma gibi bir düşüncelerinin olmadığını, dayatmacı bir tutum izlemediklerini ve mevcut sorunları süratle çözerek ilimde, bilimde söz sahibi bir ülke hedeflediklerini söylüyor. 
   
   Güven sorunu    Hükümet ile üniversiteler arasındaki güven sorununun bir an önce aşılması gerekiyor. Yoksa yol kat etmek mümkün değil. 
   Hükümet tarafı, ikili görüşmelerde çok olumlu izlenimler bırakıyor. Ama kamuoyuna yaptıkları açıklamalar çok farklı oluyor. İşte rektörlerin en fazla rahatsızlık duyduğu konu bu. Neye inanacağımıza şaşırdık. İçeride farklı, dışarıda farklı konuşuyorlar. Bu duruma artık bir son verilmelidir diyorlar. İşte rektörlerin net tavır sergilenmesini istediği konulardan bazıları 
   İkili görüşmelerde tartışma yaratan tasarının rafa kaldırıldığı ve Üniversitelerarası Kurul ile birlikte yeni bir tasarı hazırlanacağı vurgulanıyor. Oysa kamuoyuna yapılan açıklamalarda söz konusu taslaktan vazgeçildiği ısrarla açıklanmıyor. Üniversitelerde önemli sıkıntıya neden olan kadro konusunda, hükümet ısrarla kadroların serbest bırakıldığını açıklıyor. Ama üniversiteler h l bunun gerçekleşmediğini belirtiyor. Hükümet, bir yandan popülist politikalar yüzünden niteliksiz pek çok yükseköğretim kurumunun açılmasından şik yetçi olurken, öte yandan 18 yeni üniversitenin açılacağı müjdesini veriyor. Gerginlikten uzak durma konusunda da çelişkili durum söz konusu. Bu konuda da kapalı kapılar ardında uzlaşma sağlanıyor. Ama kamuoyu önünde birkaç rektörün söylemi öne çıkarılarak genel hakkında ağır ithamlarda bulunuluyor. 
   Özetin özeti Hükümetin işi çok zor. Hem bilim adamlarını hem de kamuoyunu ikna etmek durumundalar. Çoğu zaman her iki tarafı birden mutlu etmek mümkün olmuyor. Tartışmaların temelinde yatan bu. Orta yol ne zaman ve nasıl bulunur O şimdilik hiç belli değil. Ama sanki pek uzakta da değil. 
   
      
   
</TEXT>
</DOC>
