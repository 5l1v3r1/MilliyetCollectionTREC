<DOC>
<DOCNO> 151862 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/23/son/soneko11.html </URL>
<DATE> 2003/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Umberto Agnelli FIAT'ı atağa kaldıracak yeni plan Haziran'da... 
</HEADLINE>
<TEXT>

     İtalyan otomotiv devi Fiat Grubu'nun Başkanı Umberto Agnelli, haziran ayında Fiat'ı atağa kaldıracak yeni bir planın sunulacağı açıklandı. 
     Fiat Grubu'nun kontrolü altında olan finans şirketi İFİ'nin dün 22 Nisan yapılan genel kurul toplantısında, maksimum 561 milyon 750 bin euroluk sermaye artırımına gideleceği kabul edilirken Fiat'ın yüzde 20'sini elinde bulunduran Amerikan General Motors ile olan işbirliğinin kuvvetlendirileceği belirtildi. 
     Fiat'ın onursal başkanı olan Avukat Giovanni Agnelli'nin geçtiğimiz 24 Ocak tarihinde ölmesinin ardından ilk kez toplanan İFİ genel kurulunda konuşan Başkan Umberto Agnelli, ''Fiat'ın atağa kaldırmak için haziran ayına kadar açık, kolay anlaşılır ve inanılırlığı olan bir planı sunmayı öngörüyoruz'' dedi. 
     Agnelli, Fiat'ın sunacağı yeni plan için geçtiğimiz 25 Şubat'ta Yürütme Kurulu Başkanlığı CEO görevine getirilen Giuseppe Morchio ile çalışmalara devam edildiğini söyledi. Bu arada Fiat'ın gelecekteki en büyük mirasçılarından olan Avukat Agnelli'nin torunu John Elkann'ın Yönetim Kurulu'na girdiği açıklandı. 
     Öte yandan 13 Mart 2002 tarihinde yapılan anlaşma ile Fiat'ın yüzde 20'sini alan ve 2004-2009 yılları arasında ortaklığını büyütme hakkı olan General Motors'un, Fiat'taki ağırlığını gün geçtikçe artırdığı söyleniyor. 
     





</TEXT>
</DOC>
