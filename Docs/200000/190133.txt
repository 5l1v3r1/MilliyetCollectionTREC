<DOC>
<DOCNO> 190133 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/21/son/sondun45.html </URL>
<DATE> 2003/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Londra, Diana için bağımsız soruşturma yaptırmıyor 
</HEADLINE>
<TEXT>

     İngiliz hükümeti, Prenses Diana'nın ölümü konusunda bağımsız soruşturma açılmayacağını bildirdi. 
     Başbakan Tony Blair'in sözcüsü, ''Cümle alemin bildiği gibi, Fransız yetkilileri, Diana'nın ölümüyle ilgili çok geniş bir soruşturma yürüttüler. Bunu burada tekrarlamanın anlamı ve yararı yok'' dedi. 
     Prensesin, 1997'de Paris'te trafik kazasında ölmeden aylar önce yazdığı bir mektupta, kaza süsü verilmiş bir suikaste kurban gitmekten korktuğunu yazdığı ortaya çıkmış, bunun üzerine Diana'nın sevgilisi Dodi El Fayed'in babası Muhammed el Fayed, dün kazanın bağımsız bir komisyon tarafından soruşturulmasını istemişti. 
     Prenses Diana, 31 Ağustos 1997'de Paris'te kaza sonucu sevgilisiyle birlikte ölmüştü. Kazanın, prensesin şoförünün içkili olmasından ve aşırı hız yapmasından kaynaklandığı Fransız makamlarınca rapor edilmişti. 
     
</TEXT>
</DOC>
