<DOC>
<DOCNO> 162667 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/12/son/sondun25.html </URL>
<DATE> 2003/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Atina, insan kaçakçılığı raporuna tepki gösterdi, bizden ses yok... 
</HEADLINE>
<TEXT>

     Yunanistan Hükümet Sözcüsü Hristos Protopapas, ABD Dışişleri Bakanlığı'nın hazırladığı insan kaçakçılığı raporunda ''Yunanistan'a büyük haksızlık yapıldığını'' söyledi. 
     Protopapas, düzenlediği basın toplantısında, raporda, Yunanistan'ın ''beyaz kadın ticareti ile mücadele etmemekle suçlandığını'' vurgulayarak, bu yaklaşımın hiçbir biçimde kabul edilmesinin söz konusu olmadığını vurguladı. 
     Protopapas, ''Kamu Düzeni, Adalet ve Dışişleri Bakanlıklarının, sivil toplum örgütleri ile işbirliği içinde yürüttükleri mücadele görmezden gelinmiştir. ABD'nin ülkemizi bu biçimde teşhir eden raporlar yayınlamaya hakkı yoktur'' dedi. 
     Yunanistan, ABD Dışişleri Bakanlığı'nın raporunda, Türkiye ve 12 ülke ile birlikte, insan kaçakçılığına karşı önlem almayan ''üçüncü kategori'' ülkeler arasında yer almıştı. 
     

     
</TEXT>
</DOC>
