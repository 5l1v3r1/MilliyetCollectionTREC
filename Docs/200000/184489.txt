<DOC>
<DOCNO> 184489 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/25/yasam/yas07.html </URL>
<DATE> 2003/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
AİHM tehdidi Y.O.'yu kurtardı 
</HEADLINE>
<TEXT>

   AIDS'li minik Y.O. okul sorunu çözüldü. Önce 'Birebir Eğitim' kararı alan bakanlık, AİHM tehdidini görünce fikir değiştirdi 
      EDA BERKBAYRAK İzmir DHA 
   
   İzmir'de 20 günlükken Kızılay'dan verilen kandan AIDS virüsü kapan 7 yaşındaki Y.O.'nun drama dönüşen okul sorunu çözümlendi. Önce "birebir eğitim" kararı alan Milli Eğitim yetkilileri, ailenin Avrupa İnsan Hakları Mahkemesi'ne başvuracağını açıklaması üzerine fikrini değiştirdi. İl Milli Eğitim Müdürü Kamil Aydoğan, O.'nun normal öğrenciler gibi sınıfta eğitim göreceğini açıkladı. Çocuklarına AIDS bulaşmasından korkan diğer velilerin tepki göstermesi üzerine derslere giremediği Şerif Remzi İlköğretim Okulu'nda dün bir toplantı yapılması kararlaştırıldı. Nazif O. şunları söyledi "Birebir eğitim kararı alınmış. Bizim böyle bir şeyi kabul etmemiz mümkün değil. Madem burada çözüm bulamıyorlar, yurtdışında eğitim imk nı sağlasınlar. Konuyu AİHM'ye taşıyacağız." Bu açıklamadan kısa süre sonra da Milli Eğitim Müdürlüğü O.'nun "birebir eğitim görmesi" kararından vazgeçti. Aydoğan, bakanlıklarla görüştüğünü, eğitimini Şerif Remzi İlköğretim Okulu'nda sürdüreceğini kaydederek şöyle konuştu 
   "Milli Eğitim Bakanı'da aynı doğrultuda düşünüyor. Çocuğumuz eğitimine yarından bugünden itibaren devam edecek. Her tedbiri aldık. Normal eğitim alması anayasal hakkı." 
   
   
</TEXT>
</DOC>
