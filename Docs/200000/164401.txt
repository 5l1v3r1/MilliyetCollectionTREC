<DOC>
<DOCNO> 164401 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/20/son/soneko23.html </URL>
<DATE> 2003/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünyanın ekonomik görünümü Sebzedeki yaz ucuzluğu gecikti 
</HEADLINE>
<TEXT>

     Dünya Ekonomik Araştırma Birimi tarafından hazırlanan ''Ekonomik Görünüm'' raporunda, sebze ve meyvede yaz ucuzluğunun geciktiği bildirildi. 
     ''Ekonomik Görünüm'' raporunun yeni sayısında, ekonominin temel göstergelerinin büyük çoğunluğunda iyileşme bulunduğu vurgulanarak, ''Bu iyileşme son beş yılda ilk kez ekonominin arka arkaya iki yıl büyümesine imkan verecek'' değerlendirmesinde bulunuldu. 
     Son gelişmelerin 2003 yılında ekonominin yüzde 7'yi aşan bir hızla büyümesi ihtimalini yükselttiği belirtilen raporda, sanayi üretiminin yılın ilk 4 ayında artışını sürdürdüğü, sanayinin beş yıldır ilk kez 1998 yılındaki düzeyini aştığı kaydedildi. 
     Raporda, geçen ay ortasına kadar hava koşulları ve yağışların tarımsal üretimi artıracak yönde gerçekleştiği, ancak sebze ve meyvedeki yaz ucuzluğunun geciktiği belirtildi. 
     Dünya Ekonomik Araştırma Birimi'nin raporunda, iş dünyasında son 5 yıldaki iki krizin yarattığı travma ve endişe havasının henüz tamamen ortadan kalkmadığı, bu nedenle büyüme ivmesinin yarattığı fırsatların henüz tam anlamıyla algılanamadığı tespitine de yer verildi. 
     
</TEXT>
</DOC>
