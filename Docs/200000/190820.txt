<DOC>
<DOCNO> 190820 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/23/son/sontur17.html </URL>
<DATE> 2003/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Cinsel fantazi cinayeti davası sanığı kadın mahkeme önünde... 
</HEADLINE>
<TEXT>

     Konya'da, nikahsız yaşadığı erkeği, cinsel fantezileri ve sapık ilişkiye zorlaması nedeniyle öldürdüğünü ifade eden kadının yargılanmasına devam edildi. 
     Konya 2. Ağır Ceza Mahkemesi'nde görülen davanın duruşmasına tutuklu sanık Muazzez Ç. ile avukatı katıldı. 
     Duruşmada söz alan Muazzez Ç. 36 , İmran Kostaklı ile olay günü Konya'nın merkez Meram İlçesi'nde beraber yaşadıkları evde çok miktarda alkol aldıklarını söyledi. Burada, kendisini ters ilişkiye zorlayan Kostaklı ile tartıştıklarını anlatan Muazzez Ç, ''Daha sonra alkolün etkisiyle sızdı. Ben de bornoz kemeriyle boğazını sıkarak öldürdüm'' dedi. 
     Kostaklı'nın kendisini çeşitli cinsel fantezilere zorladığını ve beraber oldukları anları görüntüye çektiğini anlatan Muazzez Ç, pişman olduğunu dile getirdi. 
     Sanık avukatı, müvekkilinin akıl ve ruh sağlığının yerinde olup olmadığının anlaşılması için doktor raporu istenmesini talep etti. 
     Mahkeme Başkanı Hakim Feridun Bahşi, raporun istenmesi ve sanık için son savunmanın hazırlanması için davanın ertelenmesine karar verdi. 
     
</TEXT>
</DOC>
