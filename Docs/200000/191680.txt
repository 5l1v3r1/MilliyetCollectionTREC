<DOC>
<DOCNO> 191680 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/27/son/sontur27.html </URL>
<DATE> 2003/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Atatürkçü Düşünce Derneği'nden pankart açıklaması... 
</HEADLINE>
<TEXT>

     Atatürkçü Düşünce Derneği ADD Genel Sekreteri Kutlay Alpugan, geçen cumartesi günü ''Cumhuriyet Yürüyüşü'' sırasında açılan ''Ordu Göreve'' yazılı pankartı tasvip etmediklerini bildirdi. 
     Alpugan, yaptığı yazılı açıklamada, derneğin, 25 Ekim 2003 Cumartesi günü Ankara Üniversitesi ile ortak yürüyüş düzenlediğini anımsattı. 
     Yürüyüşün, ''Atatürk'e saygı ve Cumhuriyet'e bağlılık andının bir kez daha teyit edilmesini'' amaçladığını vurgulayan Alpugan, şunları kaydetti 
     ''Ancak, yürüyüş sırasında derneğiniz ile hiçbir hukuki ve idari bağı bulunmayan bir grup tarafından Ordu Göreve şeklinde açılan pankart, bizce de tasvip edilmemiştir. Düzenleme Komitesi adına ADD Genel Sekreteri olarak hemen Ordumuz görevini yapmaktadır. Türk Silahlı Kuvvetleri hepimizin gururu ve gözbebeğidir. Bu şekilde bir pankart ile ordumuza saygısızlık yapıyorsunuz, derhal indirin şeklinde uyarıda bulunulmuş ve bu uyarı tüm katılımcılarca desteklenerek bu grubun tasvip edilmediği gösterilmiştir. 
     Yürüyüşün büyük coşkusu, Anıtkabir'e sığmaması, düzenliliği ve seviyesi, kitle örgütlerimizle üniversitelerimizin kucaklaşması gibi ayrıntılar bir kenara itilip, sadece küçük bir grubun yaptığı densizliğin ön plana çıkması, bu şekilde hareket eden grupla bunları ön plana çıkaranların aynı amaca yönelik çalışmalarına yol açmıştır.'' 
     
</TEXT>
</DOC>
