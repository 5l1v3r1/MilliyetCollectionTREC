<DOC>
<DOCNO> 182606 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/16/yazar/akyol.html </URL>
<DATE> 2003/09/16/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Cumhuriyet 'cumhur'u tanımalı 
</HEADLINE>
<TEXT>

   
   ATATÜRK, 1927'de verdiği "Nutuk"tan sonra bir de 1937'de benzer bir kitap yazsaydı, aynı görüşleri tekrarlar mıydı 
   Atatürk vakitsiz ölmeyip de İkinci Dünya Savaşı'nı ve sonrasını yaşasaydı, nasıl düşünür, nasıl davranırdı 
   Bilemeyiz... Fakat "İkinci Adam"ın tecrübeleri bize ışık tutabilir. 
   Atatürk, 1925'te Milli Mücadele kahramanlarından Kazım Karabekir ve arkadaşlarının kurduğu Terakkiperver Fırka'yı kapattırmış, liderlerini tutuklattırmıştı. 
   Atatürk, 1927'de "Nutuk"ta bu partiyi "en hain dimağların" kurduğunu, irticaya odak olduğunu söylüyordu. 
   1946'ya gelip de daha soğukkanlı değerlendirme yapan İsmet Paşa ise şöyle diyordu 
   "Terakkiperver Fırkası'nı bizim arkadaşlarımız kurdular. Şeyh Sait isyanı bizi korkuttuğu için, yeni olan inkılabı koruma endişesiyle bu fırkayı kapatmak iyi bir şey olmamıştır. Hata ettik... Kapatmasaydık demokrasi geleneği yerleşmiş olurdu...." 
   
   FAKAT hala egemen olan resmi söylem, "Nutuk"takinin tekrarıdır. 
   Atatürk'ün "en hain dimağlar" olarak suçladığı bu liderlerle ölümünden önce barışmak istediği bile dikkate alınmaz. 
   Bu olay, belli şartların psikolojisinde oluşmuş bir "söylem"in, sonradan da reel olguyu doğru tanımayı nasıl engellediğine tipik bir örnektir. 
   28 Şubatçılar da 1990'lar Türkiye'sinde, İsmet Paşa'nın 1925 nutkunu okumamışlar mıydı 
   Özkasnak Paşa "Atatürk'ün yaptığını yaparız " diye gürlememiş miydi 
   "Atatürk'ün yaptığı" öyle tekrarlanabilecek şeyler miydi Türkiye o Türkiye mi idi 
   Bugünkü topluma tarihi metinlerin tekrarı gibi bakmak, siyasi İslamcıların bir sorunudur Batı demokrasilerini "t gut rejimler" sanmak gibi, "Medine Sözleşmesi"ne göre bir toplum kurmayı hayal etmek gibi... 
   Kemalistlerin de sorunudur Cumhuriyet'in hala "irticai tehdit" karşısında "koruma ve kollamaya muhtaç" sanılması gibi... 
   
   ASKER YÖK'e niye karışır Şu kadar askeri okul olduğu için değil, irtica endişesinden dolayı... 
   Onun için Komutan diyor ki 
   "Üniversite açılışlarında mesaj verin " 
   Ama komutanın istediği klasik "mesaj", toplumun sadece bir kesiminin görüşüdür. Akademik camiada bile çok farklı görüşler var. 
   Üstelik akademik camia ve onu temsilen Üniversitelerarası Kurul uzlaşma yanlısı, tamamen 'serbest' bir üniversite yanlısı Sadece iktidarın değil, 'devlet'in de karışmayacağı bir YÖK yanlısı... 
   Marjinal irticai gruplar yok mu Var elbette... Ama, şehirleşmenin, ticarileşmenin, eğitimin, dışa açılmanın, bir kelimeyle orta sınıfın bu kadar geliştiği, türbanın bir orta sınıflaşma simgesine dönüştüğü bir ülkede hiç irtica "tehlike" haline gelebilir mi 
   Bunun cevabını tarih metinlerde bulamayız. Cumhuriyet'in 'cumhur'u tanıması, yani devletin milleti doğru teşhis etmesi gerekir Bu da eğitim, şehirleşme, ticarileşme gibi süreçlere ilişkin sosyal bilimsel araştırmalarla mümkün olur. 
   Bunu kim yapacak Üniversite Siyasi iktidarın da, MGK'nın da etki altına alamayacağı, akademik dünyanın çoğulculuğuna sahip bir üniversite... 
   Bırakınız, öyle bir üniversite olsun... 
   
      
   
</TEXT>
</DOC>
