<DOC>
<DOCNO> 158846 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/25/son/sondun31.html </URL>
<DATE> 2003/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Suriye'nin Hizbullah'a desteği sürecek... 
</HEADLINE>
<TEXT>

     Suriye Devlet Başkanı Beşşar Esad, Lübnan'da faaliyet gösteren Hizbullah örgütünü desteklemeye devam edeceklerini bildirdi. 
     Suriye basınında yer alan habere göre, bir Kuveyt gazetesine demeç veren Esad, ''Lübnan topraklarını kurtarma mücadelesi verdiği sürece'' örgütü destekleyeceklerini belirtti. 
     ''Hizbullah'ın Lübnan direnişinin partisi olduğunu ve faaliyetleri Lübnan topraklarıyla sınırlı kaldığı sürece, örgütü desteklemeye devam edeceklerini'' bildiren Suriye lideri, ''Hizbullah, Lübnan topraklarını son karışına kadar kurtarmak istediğini söylüyor. Bu mantıkla kendileriyle beraber olmaktan başka bir şey yapmayacağız. İsrail'i yıkmak istediğini söylemiyor, Suriye'nin barış sürecine girmesine de karşı çıkmıyor. Bu tür tavırlara girmesine izin de vermeyiz'' diye konuştu. 
     Beşşar Esad, ülkesinin Lübnan'daki askeri varlığının da, ''Lübnan'ın iç durumuyla değil, olası bir İsrail saldırganlığı karşısında Suriye ve Lübnan'ın güvenliğiyle ilgili'' olduğunu kaydetti. 
     
</TEXT>
</DOC>
