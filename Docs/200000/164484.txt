<DOC>
<DOCNO> 164484 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/21/astro/index.html </URL>
<DATE> 2003/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğum gününüz hangi gezegenle bağlantılı 
</HEADLINE>
<TEXT>

Evrende her şey gizli ve önemli bir bağlantı içindedir. Bu saptama numeroloji-astroloji yani sayılar ve burçlar ilişkisi için de geçerli 
     Şimdi bir kağıt ve kalem alın doğum günü, ay ve yılınızı yazarak toplayın. Astrolojinin sayılarla olan ilişkisinden söz ediyoruz. Numeroloji ve astroloji arasında önemli bağlar var. Zira her sayının karşılık geldiği bir gezegen titreşimi bulunuyor. 
     Doğum sayınızın hangi gezegenle bağlantılı olduğunu bulmanız için bu sayıları toplayarak 1 ve 9 arasına indirgemek gerekiyor. Örneğin 3 Şubat 1923 tarihinde doğmuşsanız, doğum sayınız 3 2 1 9 2 3 20 yani 2 0 2 edecektir. Ya da örneğin 6 Mayıs 1963 doğumlu iseniz, doğum sayınız 6 5 1 9 6 3 30, 3 0 3 yani üç edecektir. 
     
     1 Yaratıcı, enerjik ve güçlü 
     1 sayısı Güneş’le ilgilidir ve doğum sayısı 1 olanlarda yaratıcılık, güçlü bir orijinalite ve benmerkezcilik vurgulanır. Bu bakımdan 1 sayısının enerjisi Aslan burcunu andırır. Bu kişiler giriştikleri işte otorite sembolü olmaya özel bir önem gösterirler. İyi yönleri koruyucu ve çaresiz olanı destekleyen yapıda olmalarıdır. Bununla birlikte, her şeyi ben yaparım ve bilirim diyen bir havaları da vardır. 
     Göz ardı edildiklerinde tehlikeli bile olabilirler. Aşk, yaratıcılık ve cesaret onlar için önemlidir. Doğal olarak karizmatiktirler. Örnek kişiler Charlie Chaplin, Tom Cruise. 
     
     2 Hayal gücü yüksek, hassas ve pasif 
     2 sayısı Ay’la ilişkilidir ve Güneş’in tersine alıcılığı, pasifliği ve duyarlılığı açıklar. Doğum sayısı 2 olanlar gizemli, son derece buluşçu ama aynı zamanda ürkek özellikler gösterebilirler. Sezgilerinin gelişmiş olması onları psişik de yapabilir. 2 endişeli bir yapıdadır ve özellikle yakın ilişkilerde daha tedbirli olma eğilimindedir. Bu bakımdan 2, Yengeç burcu ile de ilişkilendirilebilir. Parayı çarçur etmezler. Karakter olarak da bir miktar gizleyicidirler. Örnek kişiler Richard Burton, Kim Basinger. 
     
     3 İyimser, felsefe ve yabancı kültürlere meraklı 
     3 sayısı Jüpiter’indir ve iyimser, deneyimci, öğrenmeye meraklı bir görünüm sergilerler. Onları bir yere bağlamak imkansızdır. Bu bakımdan Yay burcuna benzer özellikler de gösterirler. Olayların iyi yanlarını görmeye eğilimli oldukları için şanslı sayılırlar. Ufuklarını genişletecek konulara, yüksek öğrenime, felsefe ve ruhsal konulara açıktırlar. Bununla birlikte kolayca dağılabilirler. Bilgi peşinde koşarken dikkatlerini toplamaları zor olacaktır. Risk almaya eğilimli olmaları onları sürekli bir maceraya sürükler. Örnek kişiler Charles Dickens, Gina Lollobrigida. 
     
     4 Orijinal, bireyci ve buluşçu 
     4 sayısı Uranüs ve Kova burcu ile ilişkilidir. Doğum sayısı olarak güçlü karakter, bağımsız ve kendi yolunda ilerlemek isteyen özellikler getirir. Bu kişiler başkalarının sözlerine pek fazla aldırış etmeden kendi bildikleri yolda ilerlemek isterler. Sert karakterdedirler. Başkalarını şoke etmekten hoşlanabilirler. Pek çok alanda söz sahibi olmak isterler. İnatçıdırlar. Büyük kararlılık gösterirler. Para onlar için önemli değildir. Yapıcılıkları yüksektir. Örnek kişiler Paul McCartney, Josef Stalin. 
     
     5 İletişimci, esnek ve canlı 
     5 sayısı Merkür’le ve İkizler, Başak burcuyla doğrudan bağlantılıdır. Bu sayı beş duyuya yani algıya karşılık gelir. İkizler eller ve kollarla bağlantılıdır her birinden iki tane ve her elde beş parmak vardır. Bu kişiler canlı, bilgiye açık ve huzursuz bir yapı sergilerler. Sürekli bir değişiklik ve öğrenme durumu içindedirler. 5, zekayı temsil eden sayı olduğu için konuşma, yazma ve eğitsel alanda aktif kişileri anlatır. Çok iyi bir öğretmen ya da ticaret adamı olabilirler. Parlak görüşleri vardır. Örnek kişiler Rudolf Nureyev, Gloria Estefan. 
     6 Aşka aşık, uyumlu ve merhametli 
     6 sayısı Venüs’le ilişkilidir ve etkisi altındaki kişilere sanatsal yaratıcılık, uyum ve zarafet getirir. Bu kişiler yakın ilişkilere ve ortaklıklara önem verirler. Çekicilikleri yüksektir. 6 sayısı Boğa ve Terazi burçları ile ilişkilidir. Keyif peşinde oldukları söylenebilir. Aşka aşıktırlar. Kolayca arkadaşlık kurabilirler. Maddi alanda da para onlara çok zorlanmadan gelebilir. Örnek kişiler Robert De Niro, Rosanne Arquette, Jane Seymour. 
     
     7 Ruhsal, hassas ve gizemli 
     7 sayısı Neptün ve Balık burcu ile ilişkilidir ve etkisi altındaki kişileri sempatik, idealist ve cömert kılar. Bu kişilerin mistik olaylara özel bir tutkuları vardır. Sezgileri güçlüdür ama her zaman akılcı davranmayabilirler. Hayalci yapıları onları edebiyatta ve sanatsal alanda başarılı kılacaktır. Rafinedirler. Bu durum ilişkilerde kolayca aldanma da getirebilir. Örnek kişiler Julia Roberts, Satya Sai Baba. 
     
     8 Sabırlı, deneyimli ve sorumluluk sahibi 
     8 sayısı Satürn ve Oğlak burcuyla ilişkilidir. Doğum sayısı 8 olanlar iradeli, yapıcı ve planlamaya önem veren bir karakter sergilerler. Yüksek bir dayanıklılıkları vardır ve amaca bağlılık gösterirler. Hırslıdırlar. İyi bir işadamı ya da mühendis olabilirler. Hayat tecrübesine önem verirler. Yakın ilişkilerde soğuk ve güvensiz olabilirler. Örnek kişiler Papa II. Jean Paul, Jesse Owens. 
     
     9 Cesaretli, savaşçı ve sabırsız 
     9 sayısı Mars’ın hakimiyetindedir ve Koç, Akrep burçları ile ilişkilidir. Bu doğum sayısı hayatı sürekli bir mücadele ve test olarak değerlendirir. Sabırsız bir yapıları vardır ve yıkıcı davranışlar sergileyebilirler. Olayların hemen özüne girer ve hedefe ulaşmak isterler. Karmaşık yollar izlemek yerine doğrudan müdahalede bulunmayı tercih ederler. Fiziksel dayanıklılıkları da yüksektir. Fazla benmerkezci olmaya eğilimlidirler. Örnek kişiler Chuck Norris, Jack Lemmon. 
     

</TEXT>
</DOC>
