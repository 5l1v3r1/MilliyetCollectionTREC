<DOC>
<DOCNO> 173382 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/04/ekonomi/eko10.html </URL>
<DATE> 2003/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İhracatta 'onaylanmış kişi' dönemi başlıyor 
</HEADLINE>
<TEXT>

   
   Devlet Bakanı Kürşad Tüzmen, Gümrük Yönetmeliği'nde yeni değişiklikler yapılmasına ilişkin düzenlemenin Başbakanlığa gönderildiğini bildirdi. 
   Bakan Tüzmen, yeni düzenleme ile bürokrasinin azaltıldığını vurgulayarak, imalatçı ihracatçıların rekabet koşullarını iyileştirmek, maliyet artırıcı unsurları azaltmak, işlem ve formalitelerini basitleştirerek ihracat hacmini artırmak amacıyla "onaylanmış kişi" uygulamasının başlatılacağını kaydetti. 
   Tüzmen, uygulamayla, performansları ile kendilerini kanıtlamış, belirli kapasite büyüklüğüne ve istihdam hacmine sahip imalatçı ihracatçılarının, "onaylanmış kişi belgesi" altında toplanarak bürokrasi ve gümrük işlemlerinin onlar için basitleştirileceğini ifade etti. 
   
   
</TEXT>
</DOC>
