<DOC>
<DOCNO> 162766 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/12/son/sonspo31.html </URL>
<DATE> 2003/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Konfederasyon Kupası aday kadrosu açıklandı... 
</HEADLINE>
<TEXT>

     FIFA Konfederasyon Kupası'nda mücadele edecek A Milli Futbol Takımı Aday Kadrosu açıklandı. 
     Milli Takımlar Teknik Direktörü Şenol Güneş tarafından açıklanan aday kadroya, Okan Buruk, Hakan Şükür, Emre Belözoğlu ve Tugay Kerimoğlu çağrılmazken, Ümit Milli Takım'dan Hüseyin Kartal, Servet Çetin, İbrahim Toraman, Selçuk Şahin, Tuncay Şanlı ve Adanasporlu Necati kadroya davet edildi. 
     Milli Takımın 23 kişilik aday kadrosu şöyle 
     Ahmet Yıldırım, İbrahim Üzülmez Beşiktaş , Bülent Korkmaz, Ergün Penbe, Volkan Arslan Galatasaray , Deniz Barış Gençlerbirliği , Ömer Çatkıç, İbrahim Toraman Gaziantepspor , Gökdeniz Karadeniz Trabzonspor , Rüştü Reçber, Fatih Akyel, Tuncay Şanlı Fenerbahçe , Servet Çetin Denizlispor , Murat Şahin, Necati Ateş Adanaspor , Okan Yılmaz Bursaspor , Hüseyin Kartal Ankaragücü , Selçuk Şahin İstanbulspor , Alpay Özalan Aston Villa , Yıldıray Baştürk Bayer Leverkusen , Tayfun Korkut, Nihat Kahveci Real Sociedad , Fatih Sonkaya Roda JC Kerkrade 
     
     MAÇ PROGRAMI 

     A Milli Futbol Takımı, FIFA Konfederasyon Kupası'nda ilk maçını, 19 Haziran Perşembe günü TSİ 20.00'de St. Etienne'de ABD ile oynayacak. 
     İkinci maçını 21 Haziran Cumartesi günü Paris'te TSİ 20.00'de St. Denis Stadı'nda Kamerun ile yapacak olan Milliler, gruptaki son maçta ise 23 Haziran Pazartesi günü St. Etienne'de TSİ 22.00'de Brezilya ile karşı karşıya gelecek. 
     İki grupta oynanacak Konfederasyon Kupası maçlarında 26 Haziran tarihinde yarı final, 28 Haziran'da 3-4'üncülük, 29 Haziran Pazar günü de final maçı oynanacak. 
     
     MİLLİ TAKIMIN PROGRAMI 

     A Milli Futbol Takımı, 14 Haziran Cumartesi günü saat 18.00'de Konfederasyon Kupası için İstanbul Polat Renaissance Otel'de toplanacak. 
     Ertesi günü saat 11.00'de Lyon'a hareket edecek olan Milli Takım, buradan otobüsle St. Etienne yakınındaki St. Galmier kasabasına geçecek ve La Charpiniere Oteli'nde konaklayacak. 
     20 Haziran Cuma günü yerel saatle 15.00'de uçakla St. Etienne'den Paris'e geçecek olan milliler, burada saat 20.00'de Stade de France'da antrenman yapacak. Paris'te Chantilly bölgesinde Dolce Chantilly Otel'de kalacak olan Milli Takım, Kamerun maçından sonra 22 Haziran tarihinde yerel saatle 15.00'de Paris'ten St. Etienne'e dönüp, grup maçlarını tamamladıktan sonra neticeye göre programına devam edecek. 

     
</TEXT>
</DOC>
