<DOC>
<DOCNO> 181752 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/11/son/sontur13.html </URL>
<DATE> 2003/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecel uykuda yakaladı... 
</HEADLINE>
<TEXT>

     Mersin'den İstanbul'a giden yolcu otobüsünün şoförü, otobüsünün bagajında uyurken öldü. 
     Mersin'den İstanbul'a giden Halis Çapa yönetimindeki 33 SV 064 plakalı Lüks Mersin Seyahat firmasına ait yolcu otobüsü, Bolu Dağı'nda bir dinlenme tesisinde mola verdi. Molada, ikinci şoför Halis Çapa ve hostes Reyhan Selvi kahvaltı yapması için kaptan şoför Resul Kırıcı'yı 50 uyandırmak için uyuduğu bagaja baktıklarında hareketsiz yattığını gördüler. 
     Çapa ve Selvi, durumu yolculara da haber verdikten sonra, olay yerine 112 Acil Yardım ekipleri istendi. Acil Yardım ekiplerinin muayenesinde, Resul Kırıcı'nın öldüğü belirlendi. 
     Şoför Halis Çapa, Kırıcı'nın 20 yıllık arkadaşı olduğunu belirterek, ''Mersin'den yola çıktığımızda Aksaray'a kadar otobüsü kullandı. Şeker hastasıydı ama otobüsü kullanırken çok iyiydi'' dedi. 
     Hostes Reyhan Selvi ise Kırıcı'nın ölümünden 1 saat önce kendisinden su isteğini belirterek, ''Yıllardır yollardayız, böyle bir olayla ilk defa karşılaştım'' diye konuştu. Yolcular, işlemlerin tamamlanmasının ardından, 2.5 saat beklemek zorunda kaldıkları dinlenme tesisinden ayrıldılar. 
     
</TEXT>
</DOC>
