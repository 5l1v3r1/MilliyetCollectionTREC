<DOC>
<DOCNO> 186770 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/06/son/sondun32.html </URL>
<DATE> 2003/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail askerleri, Lübnan köyüne ateş açtı 
</HEADLINE>
<TEXT>

     İsrail askerlerinin bir Lübnan köyüne otomatik silahlarla ateş açtıkları bildirildi. 
     Lübnan güvenlik kaynakları, Güney Lübnan'da İsrail sınırına yakın Kfar Kila'da, açılan ateş sonucu iki araç ve birkaç evin isabet aldığını, ancak yaralanan olmadığını belirtti. 
     Lübnan tarafından ateşe karşılık verilmediği kaydedildi. 
     Güney Lübnan'daki BM barış gücü UNIFIL'den yapılan açıklamada da bölgede ateş açıldığı doğrulandı, ancak ayrıntı verilmedi. 
     
     İSRAİL OLAYI DOĞRULAMADI 
     İsrail ordusundan yapılan açıklamada, Lübnan'da otomatik silah ve topçu ile iki saldırı düzenlendiğine ilişkin haberler yalanlandı. 
     Açıklamada, ''İsrail askerlerinin Lübnan'da herhangi bir hedefe saldırmadığı'' belirtildi. 
     Lübnan Güvenlik güçleri ve görgü tanıkları, daha önce, İsrail topçusunun da güney Lübnan'daki bir köyün çevresine ateş açtığını iddia etmişlerdi. 
     
</TEXT>
</DOC>
