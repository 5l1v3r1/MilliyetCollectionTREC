<DOC>
<DOCNO> 154071 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/02/son/sontur02.html </URL>
<DATE> 2003/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Bingöl halkı geceyi nasıl geçirdi 
</HEADLINE>
<TEXT>

     Bingöl'de vatandaşların bir kısmı geceyi kurulan çadırlarda, bazıları da evlerinin yakınlarındaki boş alanlara serdikleri yataklarda geçiriyorlar. 
     Akşam saatlerinde kente Kızılay tarafından getirilen 1500 çadırın kurulmasına başlanırken, asker ve sivil savunma ekiplerince kurulan çadırlara aileler yerleştiriliyor. Bazı vatandaşlar da evlerinin yakınındaki park ve boş alanlara serdikleri yataklarda geceyi geçiriyorlar. Vatandaşlar soğuk nedeniyle ateş yakarak, ısınmaya çalışıyorlar. 
     Kurtarma çalışmalarına karanlığa rağmen ara verilmeden devam ediliyor. Akşam saatlerinde kente yeni gelen çeşitli kuruluşlara ait kurtarma ekipleri de çalışmalara katıldılar. 
     Çeşitli illerden gönderilen yardım malzemelerinin büyük bölümü de kente ulaştı. Genç Parti, vatandaşlara akşam saatlerinde yemek dağıtırken, yemek dağıtımının 3 öğün olarak süreceği bildirildi. Genç Parti Genel Başkanı Cem Uzan'ın yarın kente gelerek incelemelerde bulunacağı kaydedildi. 
     Ekiplerin yaptıkları çalışmalar sonucunda, elektrik ve telefon hatlarındaki arızaların büyük kısmının giderildiği belirtildi. 
     




</TEXT>
</DOC>
