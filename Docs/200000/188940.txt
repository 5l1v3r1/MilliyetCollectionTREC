<DOC>
<DOCNO> 188940 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/16/spor/spo15.html </URL>
<DATE> 2003/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

   
   Emre üzüntüsü    INTER'DE forma giyen Emre Belözoğlu'nun, cumartesi günü Brescia ile oynanacak olan lig maçında takımdaki yerini almasının zor olduğu açıklandı. Yıldız futbolcunun, milli maçta baldırından sakatlandığı tespit edildi. 
   
   Cim-Bom farkı    BASKETBOL Erkekler Ligi'ne Fenerbahçe galibiyetiyle başlayan Galatasaray, hazırlık maçında Beşiktaş'ı da devirdi. Sarı-Kırmızılılar, Süleyman Seba Salonu'nundaki karşılaşmayı 82-80 kazanmayı başardı. 
   
   Williams çekildi    ABD'Lİ ünlü bayan tenisçi Serena Williams'ın gelecek hafta yapılacak olan Linz Turnuvası'ndan da çekildiği açıklandı. Bir süre önce dizinden ameliyat olan ve ablası öldürülen Williams'ın zor günler geçirdiği vurgulandı. 
   
   Taksici hoca    YUGOSLAV Milli Takımı'nın eski futbolcularından Dojcin Peraziç, Royal Anwers takımının başına getirildi. Peraziç, Belçika'da boş kaldığı üç ay boyunca geçimini taksicilikten sağladığını açıkladı. 
   
   Çetin pazarlık    ANTALYASPOR yönetimi Tarık Söyleyici'nin istifasıyla boşalan teknik direktörlük görevine Oğuz Çetin'i getirmek üzere harekete geçti. Fenerbahçe'nin eski hocası Çetin dün Antalya'ya giderek Kırmızı-Beyazlı takımla masaya oturdu. Taraflar bugün bir kez daha biraraya gelecek. 
   
   Güreşe formül    GSGM, Türk güreşinde son yıllarda yaşanan düşüşe çözüm bulmak için harekete geçti. Çalışma koşullarının yeniden gözden geçirildiği ve olimpiyatlara kadar antrenörler ile sporculara maaş bağlanacağı bildirildi. 
   
   
</TEXT>
</DOC>
