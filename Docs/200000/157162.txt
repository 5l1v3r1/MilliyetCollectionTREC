<DOC>
<DOCNO> 157162 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/16/son/sontur29.html </URL>
<DATE> 2003/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılmaz Erdoğan öğrencilerle sohbet etti... 
</HEADLINE>
<TEXT>

     Tiyatro sanatçısı Yılmaz Erdoğan, bu yıl önceliği ''Vizontele 2'' adlı filmin çekimine verdiğini belirterek, ''çok şaşırtıcı bir iş olması için 3 yıldır çalıştıklarını'' söyledi. 
     Bilgi Üniversitesi Kuştepe Kampusü'nde düzenlenen sohbet toplantısına katılan Erdoğan, öğrencilerin sorularını yanıtladı. 
     Beşiktaş Kültür Merkezi'nin 2004'te 10. kuruluş yıldönümünü kutlayacağına işaret eden Erdoğan, şunları söyledi 
     ''Bu sene öncelikli olarak 'Vizontele 2'ye ağırlık vereceğiz. Çok şaşırtıcı bir iş olması için 3 yıldır çok çalışıyoruz. Film yine Gevaş'ta çekilecek. Devam handikabına düşmemek için çalışıyorum. Bu devam filmi meselesi her zaman insanlara ekşi bir tat veririr, 'tuttu da sağıyorlar mı' diye.'' Şiir kitapları çok sattığı için bazı çevrelerden ''uyuşturucu satıcısı'' muamelesi gördüğünü savunan Erdoğan, tüm bunlara rağmen yazmaya devam edeceğini kaydetti. 
     Erdoğan, ''Kendinizi başarılı görüyor musunuz'' şeklindeki bir soruya da, ''Eğer planladıklarınızı yaparsanız başarılısınızdır hayatta... Ben bunların hepsini yapamadım, ama bu tarihe kadar planladıklarımı gerçekleştirdim. Nefesim yettiğince koşmaya devam edeceğim'' yanıtını verdi. 
     Hep sorunları dile getiren komedi yapacağını belirten Erdoğan, ''Komedi benim silahımdır. Onu iyi kullandığıma inanıyorum'' dedi. 
     
</TEXT>
</DOC>
