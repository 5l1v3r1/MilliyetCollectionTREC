<DOC>
<DOCNO> 153658 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/01/spor/spo05.html </URL>
<DATE> 2003/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
MAHŞERİN 6 ATLISI 
</HEADLINE>
<TEXT>

Merkez Hakem Kurulu, zirvedeki yangını, sezon sonuna kadar Ali Aydın, Serdar Tatlı, Kuddusi Müftüoğlu, Mustafa Çulcu, İsmet Arzuman ve Selçuk Dereli ile söndürecek 
     Demirlek ders oldu 
     GALATASARAY - Adanaspor maçında, Bülent Demirlek'in sonuca etki yapan hatalarıyla gündeme gelmesi, hakemleri yine kamuoyunda en çok tartışılan bireyler haline getirdi. Oysa, Merkez Hakem Kurulu'nun işleyiş yapısında, genellikle üç büyüklere endeksli yapılan atamaların ön plana çıktığı yıllardır herkesin bildiği bir gerçek. Kısacası, üç büyüklerin istemediği hakemler genelde bu takımların maçlarına verilmez. Ancak üç büyüklerin arasındaki derbi maçlarda durum değişir. Hakem tayinlerinde ise son kararı Futbol Federasyonu Başkanı Haluk Ulusoy verir. 
     
     Risk alınmayacak 
     HAKEM atamalarının, çoğu kez bilinmeyenli denklemlere dönüşmesi yüzünden, kamuoyunda tartışmalar ve tepkiler doruğa çıkar. Örneğin hakemler, kendi kentlerindeki takımların maçlarına kesinlikle verilemedikleri gibi, FIFA kokartı taşımayanlar, üç büyüklerin maçlarında görev yapamazlar. Ligde beş haftalık kritik viraja girilmesi yüzünden, risk almak istemeyen MHK, tecrübesizleri devreye sokmayacak. Zirveyi belirleyecek karşılaşmalar Serdar Tatlı, Ali Aydın, Mustafa Çulcu, İsmet Arzuman, Kuddusi Müftüoğlu ve Selçuk Dereli arasında gidip gelecek. 
     
Kriz hattı, 8 hakeme teslim      BİRİNCİ Lig'den düşmeme mücadelesi ile İkinci Lig A Kategorisi'ndeki şampiyonluk maçlarını sırtlanacak hakemler de belirlendi. Metin Tokat, Muhittin Boşat, Orhan Erdemir, Cüneyt Çakır, Erol Ersoy, Yılnur Önen, Musa Eryılmaz, Ünsal Çimen gibi tecrübeli düdükler, kritik sınavların yükünü çekecekler. 
     
     Kilit maçların hakem adayları 
     TRABZON-GALATASARAY 
     Kuddusi Müftüoğlu Yurt dışında kursta. Bu maçta görev alamayacak 
     Favoriler Ali Aydın, İsmet Arzuman, Mustafa Çulcu 
     Sürpriz Serdar Tatlı. 
     
     GALATASARAY-G.BİRLİĞİ 
     Favoriler Mustafa Çulcu, Ali Aydın Bu hakemlerden biri Trabzon - Galatasaray maçına verilirse, şansları kalmaz . Selçuk Dereli, Ankara bölgesi olduğu için bu maçta görev yapamaz. 
     
     G.BİRLİĞİ-BEŞİKTAŞ 
     Favoriler Kuddusi Müftüoğlu, Bülent Uzun, Ali Aydın Selçuk Dereli, Ankara bölgesi olduğu için görev yapamaz . 
     
     BEŞİKTAŞ-GALATASARAY 
     Kuddusi Müftüoğlu, Gençlerbirliği - Beşiktaş maçına verilmezse, en büyük aday. Serdar Tatlı plase, Ali Aydın da listede. 
     
     GALATASARAY 
     İN LİSTESİ 

</TEXT>
</DOC>
