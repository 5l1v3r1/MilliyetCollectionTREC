<DOC>
<DOCNO> 184226 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/24/siyaset/siy09.html </URL>
<DATE> 2003/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Zana davası için AP'den yakın markaj... 
</HEADLINE>
<TEXT>

      GÜVEN ÖZALP Strasbourg 

   
   Avrupa Birliği AB tarafından müzakere süreci açısından en olumsuz unsurlardan biri olarak görülen Zana Davası, Avrupa Parlementosu'nun AP gündemindeydi. AP Dışişleri Komisyonu AFET tarafından ele alınan konu, Türkiye'deki reformların hakkını vermelerine karşın uygulama konusunda Avrupalı parlamenterlerin ikna olmaktan uzak olduklarını ortaya koydu. Oturumda en marjinal yaklaşım Daniel Cohn Bendit'ten geldi. Bendit, davada olup bitenleri herkesin bildiğini ve boşuna tartışmaktansa somut adım atılmasından yana olduğunu belirterek, "Dava sonuçlanana dek ilişkileri donduralım" dedi. Ancak bu fikir paylaşılmazken, iki önemli tepki parlamenter Ozan Ceyhun ve Zana'nın avukatı Yusuf Alataş'tan geldi. 
   Ceyhun, Cohn Bendit'e, "Kameralar kapalı şov yapmana gerek yok. Provokasyona gelmemeliyiz" derken, Alataş da, dava konusundaki karamsarlığına karşın genel anlamda umutlu olduğunu belirtti. 
   
   
</TEXT>
</DOC>
