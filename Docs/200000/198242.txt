<DOC>
<DOCNO> 198242 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/27/son/sontur32.html </URL>
<DATE> 2003/11/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayramda trafik kazaları 34 ölü, 82 yaralı 
</HEADLINE>
<TEXT>

     Yurt genelinde Ramazan Bayramı'nda meydana gelen trafik kazalarında 34 kişi öldü, 82 kişi yaralandı. 
     AA muhabirlerinin saat 18.30'a kadar derlediği bilgilere göre, bayramın son günü meydana gelen trafik kazalarında 14 kişi öldü, 30 kişi yaralandı. 
     Edirne'nin Havsa İlçesi'nde Mehmet Çelik yönetimindeki 34 VF 4056 otomobil, karşı yönden gelen Murat Yoğurtçu'nun kullandığı 34 JMB 64 plakalı minibüsle çarpıştı. Kazada, Sait Demir, Hasan Çalık ile sürücü Çelik olay yerinde, Remzi Durmuş ise kaldırıldığı hastanede yaşamını yitirdi. Kazada, 8 kişi de yaralandı. 
     Gaziantep'te, Muhittin Şeker yönetimindeki 27 UR 802 plakalı otomobil, karşı yönden gelen Mehmet Öztürk'ün kullandığı 27 FV 969 plakalı kamyonetle çarpıştı. Kazada 6 kişi yaralandı. 
     Erzincan'ın Tercan İlçesi Dikilitaş mevkiinde, sürücüsünün kimliği henüz belirlenemeyen 34 EA 662 plakalı otomobil, karşı yönden gelen Atilla Uzun idaresindeki akaryakıt yüklü 25 AY 901 plakalı tankerle çarpıştı. Kazada, 6 kişi yanarak öldü. 
     Bursa'da, Melih Evranlı yönetimindeki 16 GT 037 plakalı otomobil, sürücünün direksiyon hakimiyetini kaybetmesi sonucu yol kenarında bulunan elektrik direğine çarptı. Kazada, Nazlı Gökçe öldü 2 kişi yaralandı. 
     Trabzon'un Akçaabat İlçesi Sera Gölü mevkiinde, Ali Şahin yönetimindeki 77 AN 163 plakalı otomobil göle uçtu. Kazada, Emine Şahin öldü 1 kişi yaralandı. 
     Eskişehir'de Sevim Erdoğan yönetimindeki 41 H 0906 plakalı otomobil, Çevreyolu Şarhöyük kavşağında takla attı. Kazada, 5 kişi yaralandı. 
     Uşak'ta, Abdullah Sarı yönetimindeki 67 EF 875 plakalı kamyon, Mehmet Urhan'ın yol kenarına park ettiği 64 KN 908 plakalı kamyonete çarptı. Kazada, Samet Urhan 13 öldü, 6 kişi hafif yaralandı. 
     Şanlıurfa'nın Hilvan İlçesi'nde, TEDAŞ'a ait Mahmut Şapar'ın kullandığı 63 UT 998 plakalı otomobil, Diyarbakır Caddesi'nde, karşıya geçmeye çalışan Ercan Ayata'ya 7 çarparak ölümüne neden oldu. 
     Giresun'da, Ali Canayakın yönetimindeki 55 DL 549 plakalı minibüs, trafik ışıklarında bekleyen Çetin Tunç 49 yönetimindeki 34 VD 0200 plakalı otomobile çarptı. Kazada 1 kişi yaralandı. 
     Giresun'un Espiye İlçesi'nin Hacımahmutlu Köyü'nde Nazmi Küçük 46 yönetimindeki 28 ER 941 plakalı otomobil, karşı yönden gelen Mustafa Angal 23 yönetimindeki 28 EP 487 plakalı minibüse çarptı. Kazada, 1 kişi yaralandı. 
     Ramazan Bayramı'nın 1. ve 2. gününde meydana gelen trafik kazalarında ise 20 kişi ölmüş, 52 kişi yaralanmıştı. 
     
</TEXT>
</DOC>
