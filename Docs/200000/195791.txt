<DOC>
<DOCNO> 195791 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/15/son/sontur31.html </URL>
<DATE> 2003/11/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Adli tıp'ta sahipsiz bacak, kol, göz gibi uzuvlar var .. 
</HEADLINE>
<TEXT>

     Adli Tıp Kurumu Başkanı Keramettin Kurt, İstanbul'daki 2 patlamadan sonra kurum morguna 15 kişinin cesedinin getirildiğini belirterek, ''Ancak bunun yanında başka cesetlere ait kol, bacak, göz gibi uzuvlar da geldi'' dedi. 
     Kurt, A.A muhabirine yaptığı açıklamada, kurum morguna getirilenlerin kimliklerinin belirlenmesi için çalışmaların devam ettiğini bildirdi. 
     Halen kurum morgunda otopsi işlemlerinin yapıldığını ifade eden Kurt, şunları kaydetti 
     ''Adli Tıp Kurumu morguna, saat 17.00 itibariyle, 15 kişinin cesedi getirildi. Ancak bunun yanında başka cesetlere ait bacak, kol, göz gibi uzuvlar da geldi. 
     İlk aşamada uzmanlarımız, gelen cesetlerin otopsisini yapıyor. Cumhuriyet savcısı ve polis, patlamalarda hayatını kaybeden insanların yakınlarına teşhis yaptırıyor. Daha sonra üzerinden kimlik çıkmayan ve yakınlarınca teşhis edilemeyen cesetlerin kime ait olduğunun belirlenmesi amacıyla, DNA testi yapacağız.'' 
     
</TEXT>
</DOC>
