<DOC>
<DOCNO> 151628 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/22/son/soneko33.html </URL>
<DATE> 2003/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Tayland'dan ekonomik durgunluğa ilginç çözüm... 
</HEADLINE>
<TEXT>

     Tayland Hükümeti, ekonomik durgunluğa çözüm bulmak için, emekli memurların, ölüm tazminatlarının yarısını yaşarken almalarına izin verecek. 
     Tayland Hükümeti tarafından onaylanan plana göre, 237 bin emekli kamu görevlisi, ölümlerinden sonra ödenmesi gereken tazminatlarının, 4 bin 665 dolarlık kısmını önceden çekebilecekler. 
     Maliye Bakan Yardımcısı Varathep Ratanakorn, gazetecilere yaptığı açıklamada, Hükümet'in bu konuda gerekli parayı bütçeden ayırdığını söyledi. 
     Tayland Başbakanı Thaksin Shinawatra, küresel ekonomideki durgunluğun ülkeye olumsuz yansımasını önlemek için, ülke içindeki tüketimi artırmayı amaçlıyor. 
     Ülkede emekli memurlar öldüklerinde ailelerine ölüm tazminatı veriliyor. 
     





</TEXT>
</DOC>
