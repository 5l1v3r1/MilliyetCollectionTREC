<DOC>
<DOCNO> 162050 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/09/son/sonspo17.html </URL>
<DATE> 2003/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
TOFAŞ transferde suskun... 
</HEADLINE>
<TEXT>

     Türkiye Birinci Ligi'ne 3 yıl aradan sonra dönen TOFAŞ, transferde suskun. 
     TOFAŞ Kulübü Başkanı Efe Aydan, transfer için birtakım değerlendirmeler yaptıklarını, ancak henüz bu konuda netleşmiş bir listelerinin bulunmadığını söyledi. 
     Yeni sezon hazırlıklarına genç oyuncularıyla devam ettiklerini anlatan Aydan, ''Transfer için henüz erken. Zaten ligdeki bütün takımlar henüz transfere başlamadı. Herkes bekleyişte'' dedi. 
     Aydan, Oyak Renault'dan Rasim Başak'ı transfer etmeyi düşündükleri yönündeki haberlere de değinerek, ''Bizim hakkımızda birtakım söylentiler var. Bunlara şu anda evet ya da hayır demek yanlış olur. Bekleyip göreceğiz'' diye konuştu. 
     
</TEXT>
</DOC>
