<DOC>
<DOCNO> 194172 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/08/yasam/yas02.html </URL>
<DATE> 2003/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Silah zoruyla yalıyı aldılar 
</HEADLINE>
<TEXT>

   İşadamını dolandırarak 450 bin dolarlık yalıyı tapuda üzerlerine geçiren 4 kişiyi polis yakaladı 
      ELVAN EZBER İstanbul 
   
   Sarıyer'de, işadamı Ercan Düzgit'i dolandırarak yalısını üzerlerine geçirip eşyalara haciz getirdikleri iddiasıyla Yusuf Taşdan ile sevgilisinin de aralarında bulunduğu dört kişi gözaltına alındı. 
   İşadamı Düzgit'in şik yeti üzerine Sabıkalı Taşdan'a ait Maslak'taki işyerine operasyon düzenlendi. Taşdan ve iki adamı yakalanırken, sevgilisi Nil Göldağ, mercedes marka otomobille kaçmaya çalıştı. Polis, aracının önünü kesince, Göldağ da kendisini aracın içine kilitledi. Yarım saat direnen Göldağ, ikna edilerek araçtan çıkarıldı. Zanlıların üzerinden üç adet ruhsatsız silah ele geçirildi. Düzgit'in, Sarıyer'deki yalısını 450 bin dolara satmak için gazeteye ilan verdiği, zanlıların kendilerini zengin olarak göstererek, yalıyı almak için işadamıyla bağlantı kurdukları ve kaparo olarak 30 bin dolar verdikleri kaydedildi. Zanlıların silah tehdidiyle tapuyu üzerlerine geçirdikleri, daha sonra da zorla imzalattıkları teminat senediyle yalıya haciz getirdikleri öne sürüldü. 
   
   
</TEXT>
</DOC>
