<DOC>
<DOCNO> 193340 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/04/son/sontur13.html </URL>
<DATE> 2003/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kamyonun freni patladı 3 ölü, 2 yaralı... 
</HEADLINE>
<TEXT>

     Şanlıurfa'da, freni patlayan kamyon önündeki otomobile çarptı, kazaya arkadan gelen otomobilin de karışması sonucu 3 kişi öldü, 2 kişi yaralandı. 
     Zahit Boran'ın kullandığı 47 DL 004 plakalı kamyon, İpekyolu üzerindeki SSK Kavşağı'nda freninin patlaması sonucu kontrolden çıkarak Celal Şimşek yönetimindeki 63 KZ 959 plakalı otomobile çarptı. Bu arada sürücüsünün kimliği henüz belirlenemeyen 63 PC 787 plakalı otomobil de kamyondan dökülen malzemelerden kaçmak isterken, kazaya karışan kamyon ve otomobile çarptı. 2 otomobil, kaza sonrası yoldan çıkıp şarampole yuvarlanırken, kamyon da 100 metre sürüklenerek devrildi. 
     Kazada, otomobil sürücüsü Celal Şimşek ile diğer otomobilde bulunan Ali Zorba ve Ali Orhanat olay yerinde ölürken, yaralanan kamyon sürücüsü Zahit Boran ve Mehmet Eğul Şanlıurfa'daki hastanelerde tedavi altına alındı. 
     
</TEXT>
</DOC>
