<DOC>
<DOCNO> 196693 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/20/guncel/agun.html </URL>
<DATE> 2003/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
25 cana rağmen önlem alan yok 
</HEADLINE>
<TEXT>
   Çerez gibi bomba malzemesi aldık... 
   Sinagog saldırılarından birkaç gün sonra muhabirimiz Bülent Özdemir, internetten bulduğu bomba tarifiyle Eminönü'ne gitti. 8 farklı bomba yapacak 35 madde satın aldı. Ne kimlik istediler, ne de amacını sordular... 
      Bülent Özdemir 
   
   Terör örgütlerinin bombalı eylemlerini katliama çevirmek amacıyla kullandığı kimyasal malzemeleri temin etmek, marketten peynir ekmek almak kadar kolay. İki yıl önce Milliyet muhabiri Mustafa Bakacak, bu konuyu araştırmış ve bomba yapımında kullanılan kimyasal maddeleri herkesin kolayca temin edebileceğini ortaya çıkarmıştı. Neve Şalom ve Beth Israel sinagoglarına düzenlenen saldırının ardından bu maddelerin satışında ne gibi düzenlemeler yapıldığını, nasıl önlemler alındığını görmek amacıyla konuyu bir kez daha araştırmaya karar verdim. 
   
   'Bomba mı yapacaksın ..' 
   Önce yasadışı örgütlerin internetteki sitelerine girip bomba yapım malzemeleri ve tariflerini inceleyip bir liste çıkardım. Listede sekiz farklı bomba yapılabilecek 35 kalem mal yer alıyordu. Bu listeyle Eminönü'ndeki kimyasal madde satıcılarını tek tek dolaştım. Sinagog eylemlerinin ardından kontrol altında denilen yerlerde tek bir polis dahi yoktu. İlk girdiğim dükk ndan birer litre nitrik asit, sülfirik asit, asetik asit, cıva ve etil alkol istedim. "Ne yapacaksın " diye soracaklarına hemen fiyatını söylediler. 15 milyon lira... Sudan ucuz. Ödedim ve çıktım... Elimde asitler, kalabalık arasında turluyorum. Amonyum nitrat, sodyum nitrat, alüminyum potasyum, alüminyum sülfat, alüminyum oksit ve arapzamkı bulmam gerekiyor. Sıradaki dükk nlarda onlar da mevcut. Hem de istemediğin kadar. Burada da nedenini soran yok. Sadece bir esnaf "Bunlarla bomba mı yapacaksın " diye espri yaptı. Ben de gülerek "Başka ne yapabilirim ki" diye karşılık verdim... Oldukça neşeli bir alışverişti 
   
   Okul deyince ikna oldu 
   Doğruyu söylemek gerekirse, tehlikeli kimyasal maddeler arasında yer alan sodyum siyanürü bulabilmek için biraz zorlandım. Bazıları kuşkulu karşıladı, ellerinde kalmadığını söyleyen oldu. Kimi de alacağımız miktarı az buldu. Ancak bir kişi haricinde kimse niçin sodyum siyanür aradığımızı sormadı. İşin ilginç tarafı sodyum siyanürü de, bu soruyu yönelten kişiden aldım, sadece "Okul laboratuvarı için" diyerek... Kimlik bile sormadan ikna oldu. 
   
   'Telefonla iste, yorulma ' 
   Liste hayli kabarık. Magnezyum ve hekzamin gibi maddeleri kamp aletleri satan yerlerden lecitin, pamuk ve bağırsak gevşetici madeni yağı da eczaneden temin ettim. 
   Malzemeler topu topu 60 milyon lira tuttu. Satıcılardan bazıları, büyük miktarda malzemeye ihtiyaç duyarsam, telefonla sipariş verebileceğimi, boşuna yorulmamamı söyledi .. 
   
   Daha önce de uyardık    Tüm dünyada terör paniği yaşanmasına neden olan 11 Eylül saldırılarının ardından Hatay'ın Cilvegözü Sınır Kapısı'nda, bir TIR'da 500 kilo sodyum siyanür ele geçirilmesi, gümrüklerin alarma geçmesine neden olmuştu. O günlerde, yani iki yıl önce Mustafa Bakacak, Milliyet adına, bomba tariflerindeki kimyasal maddelerin nereden, nasıl temin edildiğini araştırdı. Avrupa'da satıcının kimliğinizi görmeden, soruşturmadan satamadığı bu maddelerin ülkemizde nasıl kolaylıkla satıldığının haberi 14 Ekim 2001'de gazetemizde yayımlandı. Ancak görünen o ki, iki yıl içinde değişen hiçbir şey olmadı. 
   
   
   
</TEXT>
</DOC>
