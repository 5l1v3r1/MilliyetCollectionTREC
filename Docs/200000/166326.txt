<DOC>
<DOCNO> 166326 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/30/yazar/temelkuran.html </URL>
<DATE> 2003/06/30/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Genç Türk'ün programı Acun Firarda 
</HEADLINE>
<TEXT>

Acun Bey'in programı, şambrelden jet skiye henüz terfi etmiş plaj erkekleri için karikatür bir durum değildir. Ancak kuma yatıp bikinili kadınlara bakan adamların sohbetinin ekrana yansımasıdır 
     Bu yüzden dünya plajlarının tamamında yatmakta olan tüm bikinili kadınlarla "iletişim" kurma fikrine sabitlenmiş olarak kendine göre bir devri lem olayına girer. Kızlara "Merhaba" diyecek, İngilizce olarak kurabildiği cümlelerin sonuna gelindiğinde de muhabbeti "Can I kiss you " Seni öpebilir miyim sorusuyla bir biçimde bağlayıp öpebildiğini öpüp öpemediği ile kameraya karşı Türkçe dalga geçip son derece zahmetli bir iş olan plaj haberciliğine son noktayı koyacaktır. "Acun Firarda" programı -h l bu nimetten yararlanmamış olan bedbahtlar için kısaca- budur. 
     
     Dikizin kurumsallaşması 
     Acun Bey'in yaptığı program şudur Kuma yüz üstü yatıp gelip geçen bikinili kadınlara bakan, bakan, bakan... adamların, ikili nizamda durmaları halinde yaptıkları muhabbetin ekranda kurumsallaştırılmasıdır. Ama daha da önemlisi Türkiye'de sık olarak rastlanan "Türkçe bilmeyen kadınların geri zek lı olduğunu sanma" tuhaflığının ve bu tuhaflıktan dolayı düşülebilecek komik durumun bütün açıklığıyla ekranda gösterilmesidir. 
     Herhalde şambrelden jet skiye henüz terfi etmiş plaj erkekleri için karikatür bir durum değildir ama İngilizceyi hazırlık sınıfına kadar bile olsa okumuş herkes için gülünesidir. Nedir gülünesi olan Acun Bey'in bilhassa İngilizce bakımından tökezlediği yerlerde alt yazının "doğrusunu" yazması, kızın terslendiği cümlelerin Türkçe alt yazıda yumuşatılması, hatta enginlere sığmayıp taşan ve hiç anlamadığı İspanyolca olayına giren Acun Bey'in "Nasıl olsa Türkiye'de kimse İspanyolca bilmiyordur" genişliğiyle söylenen şeyleri bambaşka bir şekilde tercüme etmesi... Zira nihayet önemli olan "Can I kiss you " veya "Türkiye'ye bir el sallar mısınız " cümlesinin nereye bağlanacağıdır Acun Bey kızı öptü mü öpmedi mi Mühim olan Hatice değildir, neticedir. O sırada Hatice sizinle süper dalga geçiyor olabilir, mesele değildir. 
     
     Türkçe abazan sohbeti 
     Konuşmalı bölümlerde olup bitenlerden ziyade esas olan, programın konuşulmayan bölümleridir elbette. Bilhassa Acun Bey'in kızları öperken kameraya dönüp göz kırpması, "Nasıl tavladım kızı ama Canınız çekti mi " kıvamındaki bakışları doğrudan plajlarda dikize yatmış zavallılarla iletişim kurmak üzerinedir ki bu kadar "samimi" bir program yapmak başlı başına bir başarı, böyle bir zaafı tespit edip ekran aracılığıyla bu zaafla oynamak müthiş bir zek nın ürünüdür. 
     Velhasıl Acun Bey zeki ve ahl klı bir Türk gencidir. Hatice onun kafayı yemiş biri olduğunu düşünebilir mühim olan hedefe varmak, kızlara dokunmaktır Nihayetinde nedir Hatice'ye dokunulmuştur Artık Acun Bey için bir stadyum alkışının zamanıdır 
     
     

</TEXT>
</DOC>
