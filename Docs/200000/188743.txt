<DOC>
<DOCNO> 188743 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/15/yazar/tamer.html </URL>
<DATE> 2003/10/15/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Tüketicinin federasyonu da var artık 
</HEADLINE>
<TEXT>

   
   Tam 20 yıl önce Cumhuriyet'te tüketici hakları için köşe açtığımızda bir ilki gerçekleştirmiştik. Hassas bir konu olduğu için uzun yıllar bir başka gazetede benzeri yapılamadı. 80'li yıllarda henüz özel televizyonlar yokken TRT'de de aynı konuda 300'ü aşkın program yapmıştım. 
   Türk tüketicilerinin ilk örgütlenişi de 90'lı yılların başında Cumhuriyet'in Cağloğlu'ndaki binasında, o günlerde tüketici sorunlarına birlikte çözüm aradığımız sevgili Ayşe Akman'ın inisiyatifiyle gerçekleşmiş ve Tüketiciyi Koruma Derneği TÜKODER kurulmuştu. 
   Aradan bir 10 yıl daha geçti. Bu arada ben 2001 sonunda tüketici köşesi yazmayı, dolayısıyla da tüketici sorunlarıyla uğraşmayı bıraktım. Taa ki geçen hafta Ayşe Akman'ın ardından TÜKODER başkanı olan Mehmet Sevim'den telefon gelinceye kadar... 
   100'e yakın yerleşim biriminde üye sayısı 40 bini aşan 5 tüketici derneğinin Tüketici Dernekleri Federasyonu TÜDEF çatısı altında toplandıklarını haber veren Sevim, Türk tüketici hareketi için tarihi bir dönüm noktası olan bu oluşum nedeniyle düzenlenen Tüketici Forumu'nu yönetmemi istiyordu. 
   Sevim'in bu telefonuyla, buzdolabına kaldırdığım tüketici hakları konusuna kısa süreli de olsa dönüş yapmış oldum. 
   
   Federasyondaki 5 dernek 
   Sizlere önce TÜDEF çatısı altında toplanan tüketici derneklerini ve üye sayılarını vereyim 
   İstanbul merkezli Tüketiciyi Koruma Derneği TÜKODER , 22 bin 600 üyeAnkara merkezli Tüketici Hakları Derneği THD , 25 bin üyeBursa merkezli Tüketicileri Koruma Derneği TÜKDER , 1500 üyeEskişehir Tüketici Derneği ESTÜKDER , 2 bin üyeAdana Tüketiciler Derneği, 547 üye 
   İlk bakışta Konya neden eksik sorusu akla geliyor. Ticari faaliyetlerin her geçen gün yoğunlaştığı Konya'da da tüketicilerin örgütlenip TÜDEF çatısı altında yer almalarında yarar var. 
   Reklam ve sponsor yok 
   Para karşılığı, şirketlere övgü yağdıran ya da şantajla para toplayan sözde tüketici derneklerinin yeni üçk ğıtlar için fırsat kolladıkları bugünlerde TÜDEF'in belirlediği ve bir tüketici derneği için "olmazsa olmaz" temel ilkeleri de sıralamakta yarar var 
   Tüm kurallarıyla işleyen tam demokrasi ve bunun ekonomideki karşılığı olan tüm mal ve hizmet piyasalarında tam rekabetin uygulanması için çalışır.Siyasi, idari ve ticari kuruluşlardan bağımsız olarak hareket eder.Tüketicilerin bilgilendirilmesi ve diğer çalışmalarında hiçbir ticari markanın etkisinde kalmaz.Hiçbir ticari kurum ve kuruluştan bağış, reklam, ilan almaz ve bu kuruluşlara sponsorluk vermez.Ticari ve politik hiçbir bağımlılığı olmayan, bütünüyle üyelerinin gönüllü katkı ve katılımıyla çalışmalarını sürdürür.Ülkemizin bağımsızlığı ve demokrasi kültürünün geliştirilmesi doğrultusunda hareket eder. 
   Konfederasyon mu 
   Derneklerin birleştirilmesi suretiyle gerçekleşen bu üst örgütlenme sayesinde tüketicilerin sesi umarız artık daha gür çıkabilir. TÜDEF, tüketicilere dönük politikaların oluşturulmasının yanı sıra özellikle kamudan alınan ayıplı mal ve hizmetlere karşı tüketicinin ekonomik çıkarlarının korunmasında da etkili eylemlere imza atacak. 
   
      
   
</TEXT>
</DOC>
