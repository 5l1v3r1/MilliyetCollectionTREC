<DOC>
<DOCNO> 193304 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/04/son/sonspo10.html </URL>
<DATE> 2003/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor'dan Serdar Bilgili'ye tebrik 
</HEADLINE>
<TEXT>

     Bursaspor Kulübü Teknik Asbaşkanı Erhan Akbaş, Galatasaray maçında çıkan olayların ardından sarı-kırmızılı camiadan özür dileyen Beşiktaş Kulübü Başkanı Serdar Bilgili'yi tebrik ettiklerini söyledi. 
     Akbaş, tribün olaylarında son zamanlarda ciddi anlamda artış yaşandığına işaret ederek, şöyle konuştu 
     ''Beşiktaş Başkanı Bilgili'yi tebrik ediyoruz. Sayın Serdar Bilgili'nin özür dilemesi, ardından da Galatasaray Kulübü Başkanı Özhan Canaydın'ın Bilgili'yi fair-play'a aday göstermesi, Türk futbolu adına özlediğimiz gelişmeler. Kulüp başkanlarının bu olumlu tavrı, tribünlere de olumlu olarak yansıyacaktır. Bursaspor Kulübü adına, her iki kulüp başkanını da bu davranışlarından dolayı kutluyorum.'' 
     
</TEXT>
</DOC>
