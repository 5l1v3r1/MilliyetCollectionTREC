<DOC>
<DOCNO> 151778 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/23/spor/spo06.html </URL>
<DATE> 2003/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İlhan Cavcav'dan Fener'e gönderme 
</HEADLINE>
<TEXT>

Gençlerbirliği Başkanı, "Fenerbahçe Başkanı olsaydım şu an Şampiyonlar Ligi kesinleşmişti" diye konuştu 
     CEMAL ERSEN 

     GENÇLERBİRLİĞİ Teknik Direktörü Ersun Yanal hakkında Fenerbahçe ile pazarlıkta olduğu söylentilerine kızan Kırmızı - Siyahlılar'ın Başkanı İlhan Cavcav, "Adımızı paragöze çıkardılar. Geçmişte olduğu gibi bugün de kulübümüzün menfaatlerini koruruz. Ancak üstüne basa basa söylüyorum kendisini bırakmıyoruz" şeklinde konuştu. Bu arada Yanal'ın Federasyon'a belirtilen 3 yıllık sözleşmesinde tazminat hükmünün bulunmadığı öğrenildi. 
     CAVCAV, tesislerinin bulunduğu arazi karşılığı Yanal'ın Fenerbahçe'ye gitmesine izin verilmesi konusunda Başbakan Tayyip Erdoğan ile görüştüğü yolundaki iddialara da tepki gösterdi. Aziz Yıldırım'ın bugünkü durumuna üzüldüğünü belirten Cavcav, "Harcanan milyonlarca dolara yazık oldu. Fenerbahçe başkanı olsaydım şu an Şampiyonlar Ligi'ne gitmeleri kesinleşmişti" dedi. 
     
Şampiyon gençler döndü      Cem Akyüz 

     VİYANA Turnuvası'nda şampiyon olan Fenerbahçe Süper Genç Takımı, dün İstanbul'a döndü. Şampiyonları Dereağzı tesislerinde Abdullah, Ogün ve Yusuf'un yanısıra Genel Koordinatör Cemil Turan, Altyapı Koordinatörü Tahir Kıran ve altyapı oyuncuları alkışlarla karşıldılar. 
     


SPOR 


























</TEXT>
</DOC>
