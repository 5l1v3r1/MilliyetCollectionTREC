<DOC>
<DOCNO> 176188 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/16/son/sontur29.html </URL>
<DATE> 2003/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
AK Parti ''Mecliste muhalefetin biri CHP, diğeri Çankaya..'' 
</HEADLINE>
<TEXT>

     AK Parti Genel Başkan Yardımcısı Halil Ürün, Cumhurbaşkanı Ahmet Necdet Sezer'in orman vasfını yitirmiş arazilerin satışını öngören Anayasa değişikliğini ikinci kez veto etmesiyle ilgili olarak ''Mecliste bir muhalefet var, adı CHP. Bir muhalefet daha var o da tepe de Çankaya'da'' dedi Ürün, partisinin Konya'nın Altınekin İlçe Teşkilatı tarafından Altınekin Belediye Düğün Salonu'nda düzenlediği toplantıda, 59. Hükümet olarak milletin daha rahat bir ortamda yaşaması yönünde çaba harcadıklarını söyledi. 
     Orman vasfını yitirmiş arazilerin satışını öngören Anayasa değişikliğinin Cumhurbaşkanı Sezer tarafından ikinci kez veto edildiğini belirten Ürün, şöyle konuştu 
     ''Cumhurbaşkanıdır, saygı duyuyoruz. Sözümüzü tartarak konuşmalıyız. Ancak yasa ikinci kez dönüyor. El insaf, mecliste bir muhalefet var, adı CHP, bir muhalefet daha var, o da tepe de Çankaya'da. Beklentimiz bu değil. Veto ile ne kazanılacak Orman niteliğini kaybetmiş bu alanların üzerinde adeta işgalci konumunda bulunan kişiler 3-5 ay daha haksız yere durmuş olacak.'' İcraat yapan hükümetin önüne set kurmanın doğru bir davranış olmadığını savunan Ürün, ''Ne pahasına olursa olsun, milli irade tezahür edecek ve bunlar kanunlaşacaktır. Böylece buralardan sağlanacak gelir, 70 milyonun sorunlarını çözmede kullanılacaktır'' diye konuştu. 
     
</TEXT>
</DOC>
