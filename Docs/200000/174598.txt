<DOC>
<DOCNO> 174598 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/09/siyaset/siy01.html </URL>
<DATE> 2003/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Bartholomeos, Gül'den çok memnun ayrıldı 
</HEADLINE>
<TEXT>

   Dışişleri Bakanı'na avukatlarıyla birlikte giden Fener Rum Patriği Heybeliada Ruhban Okulu'nun açılmasını istedi 
      ANKARA Milliyet 

   
   Fener Rum Patriği Bartholomeos, Dışişleri Bakanı Abdullah Gül'den Heybeliada Ruhban Okulu'nun yeniden açılmasını istedi. Bartholomeos, isteklerinin iyi niyet ve müspet bir yaklaşımla inceleneceğinin söylendiğini belirtti. 
   Bartholomeos, dün avukatları ile birlikte Dışişleri Bakanı Gül'ü ziyaret ederek, Rum Cemaati ve Rum Patrikhanesi'nin sıkıntılarını aktardı. Bakanlıktan ayrılışında soruları yanıtlayan Patrik, şunları söyledi 
   "Partilerinin ve hükümetlerinin genel tavır ve genel yaklaşımları hakkında bilgi verdiler ve azınlıkların sorunları açısından yaklaşımlarını izah ettiler. Çok memnun ve müteşekkir ayrılıyoruz." 
   
   Neden kapatıldı 
   Anayasa Mahkemesi, 12 Ocak 1971'de Yükseköğretim kurumlarının sadece devlet tarafından açılıp işletilebileceğini kararlaştırdı. Ruhban okulu, bu karardan sonra "özel yüksekokul" statüsünde değerlendirildi ve Türk üniversitelerinden birisine veya bir ilahiyat fakültesine bağlanması istendi. Okul, Patrikhane'nin bu teklifi kabul etmemesi üzerine kapatıldı. 
   
   
</TEXT>
</DOC>
