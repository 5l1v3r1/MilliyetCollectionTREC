<DOC>
<DOCNO> 192516 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/31/son/sonspo20.html </URL>
<DATE> 2003/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Atalay'dan Süreyya haberlerine sert tepki 
</HEADLINE>
<TEXT>

     Gençlik ve Spor Genel Müdür Mehmet Atalay, basında çıkan Avrupa Şampiyonu milli atlet Süreyya Ayhan'ın Avrasya Maratonu'na maddi kaygılardan ötürü katılmadığıyla ilgili haberlere tepki göstererek, ''Olimpiyat şampiyonluğu daha önemli'' dedi. 
     Yapılan haberlerin maksatlı olduğunu belirten Mehmet Atalay, Süreyya Ayhan'ın çok özel bir sporcu olduğunu ve bu tür polemiklerin içine çekilmemesi gerektiğini söyledi. 
     Atalay, milli atletin ülkesini seven bir sporcu olduğunu kaydederek, şöyle devam etti 
     ''Süreyya, para pul hesabı yapacak sporcu değildir. Ülkesini seven centilmen bir sporcudur. Avrasya Maratonu'na katılmamasının sebebi şu anda devam eden antrenman programının buna izin vermemesidir. Her dakikası önemlidir. Olimpiyatlara hazırlık programından kesinlikle taviz vermemelidir. Süreyya'nın bu ülkeye altın madalya getirmesini istiyorsak böyle ucuz polemiklerden kaçınmalıyız.'' 
     
</TEXT>
</DOC>
