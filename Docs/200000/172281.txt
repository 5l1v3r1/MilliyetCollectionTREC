<DOC>
<DOCNO> 172281 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/29/yasam/yas18.html </URL>
<DATE> 2003/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Enstrüman, çocuk zek sına yararlı 
</HEADLINE>
<TEXT>

   Müzik aleti çalan çocukların sadece ince motor hareketlerini geliştirip nota okumayı pekiştirmediği, hafıza testlerinden de daha iyi sonuç aldığı ortaya çıktı 
      
   Hafızası kuvvetleniyor 
   HONG Kong Üniversitesi'nde görevli psikolog Agnes Chan ve ekibi, bir orkestrada görevli 6 - 15 yaşlarındaki 45 erkek çocuğun kelime hafızasını, müzikle uğraşmayan çocuklarla karşılaştırdı. Araştırma sonucu orkestraya mensup çocukların, verilen kelime listelerini diğerlerine göre belirgin şekilde daha iyi akıllarında tutabildikleri ortaya çıktı. 
   
   Başarı oranı artıyor 
   NEUROPSYCHOLOGY dergisinde yayımlanan haberde, bilim adamları başarının, orkestraya üyelik süresiyle doğru orantılı arttığını kaydetti. Deneyi bir yıl sonra tekrarlayan bilim adamları, bu süre içinde orkestraya üye olan çocukların önceki sonuçtan daha başarılı olduğunu, orkestradan ayrılan çocukların başarısının ise artmadığını tespit etti. 
   
   
</TEXT>
</DOC>
