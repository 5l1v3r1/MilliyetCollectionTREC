<DOC>
<DOCNO> 170608 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/20/son/sontur16.html </URL>
<DATE> 2003/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Memur maaşları ateşte yağ gibi.. 
</HEADLINE>
<TEXT>

     Memur maaşlarının, son 40 yılda temel gıda maddeleri karşısında ortalama yüzde 43.7 oranında reel alım gücü kaybına uğradığı ileri sürüldü. 
     Bağımsız Kamu Görevlileri Sendikaları Konfederasyonu BASK tarafından yapılan araştırmaya göre, 9 ile 15 derecedeki yüksekokul mezunu olmayan memurların ortalama maaşı 1963 yılında 776 lira iken, 1 Temmuz 2003 itibarıyla 639 kat artarak 495 milyon 500 bin liraya yükseldi. 
     BASK'a göre, 1963 yılında 97 kuruş olan 1 kilogram ekmeğin fiyatı, aradan geçen 40 yıl içerisinde 1376 kat artarak 1 milyon 335 bin liraya DİE'ye göre, Haziran-2003'te 1 kg ekmek fiyatı 1 milyon 223 bin 113 lira çıktı. BASK'ın iddiasına göre, 1963 yılında en düşük 7 derecedeki ortalama memur maaşı ile 800 kilogram ekmek alınabilirken, bugün aynı derecelerdeki ortalama maaş ile alınabilen ekmek sayısı 371.1 kilograma indi. 
     Araştırmada, 40 yıl içinde en düşük ortalama memur maaşının 1 kilogram dana eti karşısında yüzde 54.3, 1 kilogram beyaz peynir karşısında yüzde 28.1, 1 kilogram zeytin karşısında yüzde 38.7 ve 1 kilogram ekmek karşısında ise yüzde .6 oranında reel alım gücü kaybına uğradığı temel gıda fiyatları karşısındaki kaybın yüzde 43.7 olarak gerçekleştiği savunuldu. 
     
</TEXT>
</DOC>
