<DOC>
<DOCNO> 170171 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/18/son/sondun02.html </URL>
<DATE> 2003/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Rum lider "Kıbrıs'ın çözüm anahtarı Ankara'da" 
</HEADLINE>
<TEXT>

     Kıbrıs Rum yönetimi lideri Tasos Papadopulos, Kıbrıs sorunun çözümünün anahtarının Ankara'nın elinde olduğunu söyledi. 
     Rum kesiminde 20 Temmuz barış harekatını sözde kınamana etkinliğine katılan Papadopulos, Türkiye'yi Kıbrıs'a karşı suç işlemekle itham ederek, ''Çözümün anahtarı Türk tarafının ellerindedir'' dedi. 
     Barış çabalarının sonuçsuz kalmasından Türk tarafının sorumlu tutan Papadopulos, Türkiye'yi Kıbrıs'ta hukuk kurallarını ihlal etmekle suçlayarak, bu tutumundan vazgeçmesinin zamanının geldiğini söyledi. 
     Yaklaşık 15 bin kişinin katıldığı toplantıda Papadopulos, Kıbrıs'ın birleşik bir ülke olarak AB'ye girmesinin her iki taraf için de yararlı olacağı görüşünü yineledi. 
     
</TEXT>
</DOC>
