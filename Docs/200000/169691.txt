<DOC>
<DOCNO> 169691 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/16/spor/spo15.html </URL>
<DATE> 2003/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

İkinci Lig'de kuralar çekildi      İKİNCİ Lig A Grubu Kategorisi'nin 2003-2004 sezonu fikstürü dün çekildi. 23 Ağustos'ta başlayacak müsabakaların ilk hafta programı şöyle B. B. Ankaraspor - Sivasspor, Altay - Kocaelispor, Göztepe - Adana D.S., Kayserispor - İst. B. Belediye, Antalyaspor - İzmirspor, Mersin İ.Y. - Karşıyaka, Ç. Dardanel - K. Erciyes, Vestel Manisa - Y. Yozgat, Sakarya - T. Telekom 
     
Şampiyon Saygıner      AMERİKA'NIN Las Vegas kentinde düzenlenen Dünya 3 Bant Bilardo Şampiyonası'nda, Semih Saygıner birinci oldu. 19 ülkeden 64 sporcunun katıldığı turnuvada diğer Türk bilardoculardan Yılmaz Özcan 10., Tayfun Taşdemir 17., Adnan Yüksel ise 19. oldu. 
     
Gençlerbirliği Belçika yolcusu      YENİ sezon hazırlıklarının ilk bölümünü kendi tesislerinde tamamlayan Gençlerbirliği, ikinci etap için bu sabah Belçika'ya gidiyor. Burada ilk maçını 18 Temmuz'da Gent ile yapacak olan Kırmızı - Siyahlılar daha sonra 19 Temmuz'da Dunderlew, 20 Temmuz'da Royal Antwerp, 23 Temmuz'da Brugge, 25 Temmuz'da Louwerois, 26 Temmuz'da Geel ve 27 Temmuz'da da Sporting Lokeren ile oynayacak. 
     
ABD çeyrek finalde      ALTIN Kupa olarak adlandırılan Kuzey ve Orta Amerika Futbol Şampiyonası'na C Grubu'nda ABD, Martinik Cumhuriyeti'ni 2-0 yenerek çeyrek finale yükseldi. D Grubu'nda dün oynanan diğer maçta ise Kanada, Küba'ya 2-0 mağlup oldu. Şampiyonada bugün Brezilya-Honduras ve Guatemala-Jamaika karşılaşmaları yapılacak. 
     
Derebaşı ve Ünver üstünlüğü      İZMİR'İN Çeşme ilçesinde yapılan Yelken Laser 4.7 Dünya Şampiyonası, Türk sporcularının üstünlüğüyle sürüyor. Ilıca Parkuru'ndaki yarışlar sonunda Türk Milli Takımı'ndan erkeklerde Onur Derebaşı, bayanlarda da Ayda Ünver ilk sırada yer aldı. 15 yaş altında ise Slovenya'dan Luka Domijan birinciliğini sürdürdü. 
     
2006 finali Berlin'de      ALMANYA'NIN ev sahipliğini yaptığı 2006 Dünya Kupası finalinin Berlin'de oynanacağı belirtildi. Alman futbolunun efsane ismi Franz Beckenbauer'in yaptığı açıklamada, yarı finalin de Münih Olimpiyat Stadı'nda oynanacağı ifade edildi. 
     
Troussier Katar'da      2002 Dünya Kupası'na Japonya'ya tarihinin en parlak dönemini yaşatan Fransız teknik direktör Philippe Troussier, Katar Milli Takımı'nın başına geçti. Fransız teknik adam, daha önce Nijerya, Güney Afrika, Burkina Faso ve Fildişi Sahilleri milli takımlarını çalıştırmıştı. 
     
Denizli'den gol şov      DENİZLİSPOR, hazırlık maçında Adanaspor'u 5 - 2 yendi. Adanaspor tam kadro ile sahaya çıkarken, Ege temsilcisi gençlerden kurulu bir ekip ile mücadele etti. Denizlispor'un gollerini İlyas, Serhat, Mustafa Keçeli, Paulinho ve Canpolat atarken, Adanaspor'un sayıları Mezsaros ve Emilov'dan geldi. 
     

</TEXT>
</DOC>
