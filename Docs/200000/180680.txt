<DOC>
<DOCNO> 180680 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/06/yasam/yas04.html </URL>
<DATE> 2003/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Paranoya sanayii 
</HEADLINE>
<TEXT>

   ABD'de bir mağazanın ürünleri, 11 Eylül sonrası 'terör paranoyasına' kapılanlara 'ilaç gibi' geldi 
      DIŞ HABERLER SERVİSİ 
   
   Tüm dünyayı sarsan ve iki yolcu uçağının çakılmasıyla 11 Eylül'de New York'taki Dünya Ticaret Merkezi'nin 'ikiz kulelerini' yerle bir edip binlerce can alan 'terörist saldırılar', Amerika'da çok ciddi bir 'ekmek kapısı' oldu. 
   Özellikle büyük kentlerde yaşayan ABD vatandaşlarının bu terörist saldırılar sonrası kapıldığı 'paranoyayı' değerlendiren New York'taki bir mağaza, her türlü terörist saldırıya karşı 'hayat kurtaracak' ürünler satıyor. 
   'Safer America Daha Güvenli Amerika ' adlı, yerle bir olan 'ikiz kulelerin' yakınında açılan mağazada, her tür 'paranoya'ya yönelik ürün var. 
   
   Mağazada yok yok 
   Gökdelenlerde çalışanların 'bir uçak çarparsa' camdan atlamalarını sağlayacak özel paraşütler, nükleer, biyolojik ve kimyasal saldırılara karşı gaz maskeleri ve özel kıyafetlerin yanı sıra, evcil hayvanlar için özel hayvan sığınakları da mağazanın ürünleri arasında. 
   
   
</TEXT>
</DOC>
