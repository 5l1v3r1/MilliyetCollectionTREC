<DOC>
<DOCNO> 186845 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/06/son/sontur08.html </URL>
<DATE> 2003/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Akli dengesi bozuk kişiye çarpmamak için direksiyonu kırdı... 
</HEADLINE>
<TEXT>

     Kırklareli'nin Lüleburgaz İlçesi'nde, akli dengesi yerinde olmayan kişiye çarpmamak isteyen bir kişi, karşı yönden gelen otomobille çarpıştı. Kazada, aralarında sürücünün oğlunun da bulunduğu 3 kişi öldü. 
     34 F 3137 plakalı minibüsle Lüleburgaz'dan Çorlu'ya gitmekte olan Recai Akçan, Kepir tepe mevkiinde, yolun ortasına aniden bir kişinin çıktığını fark etti. 
     Yoldaki kişiye çarpmamak için direksiyonu aniden kıran Akçan, karşı yönden gelen Hüseyin Üçercin 44 kullandığı 34 D 841 plakalı otomobile çarptı. Kazada sürücü Üçer ve kızı Duygu Üçer 18 ile minibüsün camından fırlayan sürücünün 10 yaşındaki oğlu Nazmı Akçan olay yerinde öldü. 
     Kazada yaralanan Hasan Üçer ile Recai Akçan Lüleburgaz Devlet Hastanesi'ne kaldırıldılar. 
     Bu arada yola aniden çıkan kişinin akli dengesi bozuk Hakan Gega olduğu belirlenerek gözaltına alındı. 
     
</TEXT>
</DOC>
