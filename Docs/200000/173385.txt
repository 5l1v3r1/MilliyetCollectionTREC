<DOC>
<DOCNO> 173385 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/04/guncel/gun03.html </URL>
<DATE> 2003/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Coşkun'un memleket hatırası 
</HEADLINE>
<TEXT>

      TURGAY İPEK 

   
   KEMALİYE 26. Doğa, Spor ve Kültür Etkinlikleri nedeniyle memleketi Erzincan'da bulunan Sanayi ve Ticaret Bakanı Ali Coşkun, Kırkgöze piknik alanındaki gezisi sırasında çevresindeki vatandaşlara flüt çaldı. Coşkun'un, piknik alanında bir vatandaştan aldığı flütü çalmaya başlaması üzerine, İstanbul Teknik Üniversitesi Türk Musikisi Devlet Konservatuvarı Nefesli Çalgılar Ana Bilim Dalı Başkanı Doç. Dr. Burhan Tarlabaşı, Bakan'ın yanına geldi. Tarlabaşı, daha sonra Coşkun'dan, Kemaliye'ye özgü türküleri çalması isteğinde bulundu ve kendisi de Bakan'a eşlik etti. Tarlabaşı, "Bakan Coşkun öğrenciniz olsa kaç verirdiniz" sorusuna ise "5 puanlık bakan torpiliyle birlikte 60 verirdim"' yanıtını verdi. Coşkun, daha sonra 130 yılda yapılan 11 kilometrelik Taşyolu tünelini gezdi ve adının verildiği tabela önünde hatıra fotoğrafı çektirdi. 
   
   
</TEXT>
</DOC>
