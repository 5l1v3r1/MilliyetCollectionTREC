<DOC>
<DOCNO> 168324 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/09/son/sontur02.html </URL>
<DATE> 2003/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Seda Sayan, Derya Baykal'a moral verdi 
</HEADLINE>
<TEXT>

     Yaşar ANTER BODRUM Muğla , DHA . 
     BODRUM'a tatil için gelen Seda Sayan, eşi Ferhan Şensoy'dan ayrılacağı ve yeni sevgilisi olduğu yönünde basında çıkan haberlere üzülen Derya Baykal'ı şarkılarla moral verdi. 
     Derya Baykal'a, Göl- Türkbükü beldesindeki Melek Boz Restoran'ın iskelesinde rastlayan Seda Sayan, şen kahkahaların yükseldiği arkadaş grubunun yanından ayrılarak Derya Baykal'ın yanına gitti. Seda Sayan, Derya Baykal'ın ellerini tutup havaya kaldırarak şarkı söylemeye başladı. Seda Sayan'ın neşeli hareketleri karşısında önce şaşıran Derya Baykal, daha sonra Seda Sayan'ın söylediği şarkılara eşlik etti. Seda Sayan, Derya Baykal'ın can sıkıntısını şarkılarıyla giderirken, yanına gelen küçük bir çocuk ile dans da etti. 
     Aldığı kiloların farkedilmemesi için pareoyu üzerinden çıkarmayan Seda Sayan, yeni sezonda yeni projelerle kamuoyunun karşısına çıkacağını belirterek, "Yoğun çalışma temposu öncesi moral depolamak için Bodrum'a geldim'' dedi. 
     
</TEXT>
</DOC>
