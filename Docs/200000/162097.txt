<DOC>
<DOCNO> 162097 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/09/son/sontur21.html </URL>
<DATE> 2003/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
"Bakan yeğeniyim" diyerek dolandırıcılık yaptılar... 
</HEADLINE>
<TEXT>

     Kendilerini Milli Eğitim Bakanı Hüseyin Çelik'in yeğeni olarak tanıtıp Eskişehir, Bursa, Gaziantep, Sinop ve Antalya'da 99 kişiden iş vaadiyle 159 milyar lira topladıkları bildirilen 4 kişiden 3'ü yakalandı, 1'i ise aranıyor. 
     Eskişehir'de oturan Engin Işıker ve İbrahim Şenyel, kendini Milli Eğitim Bakanı Kemal Çelik'in yeğeni olarak tanıtarak, bazı kamu kurumları ve Merkez Bankası'na alınacak eleman temini konusunda müsteşarlık ile ekip olarak çalıştıklarını söyleyen Yaşar Ç'nin 42 banka hesabına toplam 3 milyar 200 milyon lira yatırdı. 
     Engin Işıker ve İbrahim Şenyel'in yakınlarından 30 kişi de iş vaadinde bulunan Yaşar Ç'ye isim yazdırıp hesabına para yatırdı. 
     Bir ilköğretim okulunun açılışı için yaklaşık bir ay önce Eskişehir'e gelen Milli Eğitim Bakanı Çelik'in, partisinin Eskişehir İl Başkanlığı'nı ziyaretinde Yaşar Ç. adında yeğeni olmadığını öğrenen Engin Işıker ve İbrahim Şenyel, Eskişehir Cumhuriyet Başsavcılığı'na şikayette bulundu. 
     Milli Eğitim Bakanı Hüseyin Çelik'in de Vali Vekili İbrahim Yaşar Özgül ve İl Emniyet Müdürü Mehmet Alptekin'i telefonla arayarak söz konusu dolandırıcıların yakalanması için talimat vermesi üzerine Türkiye genelinde başlatılan soruşturma sonucu, Yaşar Ç, Edip Ç. 33 , Kemal Ç. 43 ve Nazım K'nin 37 , kendilerini Bakan Hüseyin Çelik'in yeğenleri olarak tanıtıp iş vaadiyle dolandırıcılık yaptıkları belirlendi. 
     İş vaadinde bulunup Eskişehir, Bursa, Gaziantep, Sinop ve Antalya'da 99 kişiden 159 milyar lira para aldıkları belirlenen Yaşar Ç. Batman'da, Edip Ç. Siirt'te, Nazım K. de Ankara'da yakalanarak Eskişehir'e getirilirken, firar eden Kemal Ç'nin yakalanmasına çalışılıyor. 
     
</TEXT>
</DOC>
