<DOC>
<DOCNO> 168321 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/09/son/sonspo19.html </URL>
<DATE> 2003/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Brezilyalı Junior Bursaspor kampına katılıyor... 
</HEADLINE>
<TEXT>

     Bursaspor'un uzun süredir kendisinden haber alamadığı Brezilyalı oyuncusu Neres Junior'un bugün Hollanda'ya giderek kampa katılacağı bildirildi. 
     Bursaspor Kulübü Basın Sözcüsü Sedat Kaya, yaptığı yazılı açıklamada, Junior'un bugün İstanbul'dan uçakla Hollanda'ya giderek, yeni sezon hazırlıklarının yapıldığı Eindhoven'da takıma katılacağını belirtti. 
     Kaya, ayrıca Fikret Üstenci başkanlığındaki yeni yönetim kurulunun, yarın Vali Oğuz Kağan Köksal, Büyükşehir belediye Başkanı Erdoğan Bilenser, Garnizon Komutanı Tuğgeneral Levent Ersöz ile Emniyet Müdürü, Cumhuriyet Başsavcısı, Uludağ Üniversitesi Rektörü, Defterdar ve Gençlik Spor İl Müdürü'nü makamlarında ziyaret edeceğini kaydetti. 
     
</TEXT>
</DOC>
