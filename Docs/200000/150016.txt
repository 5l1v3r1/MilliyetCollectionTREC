<DOC>
<DOCNO> 150016 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/15/son/sonspo25.html </URL>
<DATE> 2003/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Efes yarın Malaga ile oynuyor... 
</HEADLINE>
<TEXT>

     Efes Pilsen, Basketbol Erkekler Avrupa Ligi 2. tur son maçında yarın kendi sahasında İspanya'nın Unicaja Malaga takımıyla karşılaşacak. 
     Geçen hafta deplasmanda CSKA Moskova'ya yenilerek dörtlü final şansını yitiren lacivert-beyazlılar, Unicaja Malaga'yı yenerek, kupaya galibiyetle veda etmek istiyor. 
     Antrenör Oktay Mahmuti, rakiplerinin güçlü bir kadroya sahip olduğunu belirterek, ''Kendi seyircimizin önünde Avrupa kupalarına galibiyetle veda etmek istiyoruz. Rakibimiz güçlü bir takım. Kolay olmayacak ama kazanmayı hedefliyoruz'' dedi. 
     Efes Pilsen, grupta İspanyol ekibiyle deplasmanda yaptığı karşılaşmada rakibini 75-74 yenmişti. 
     Abdi İpekçi Spor Salonu'nda yarın saat 21.30'da başlayacak Efes Pilsen-Unicaja Malaga karşılaşması CINE 5'den naklen yayınlanacak. 
     





</TEXT>
</DOC>
