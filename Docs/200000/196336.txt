<DOC>
<DOCNO> 196336 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/18/son/sondun34.html </URL>
<DATE> 2003/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD, "bütün bombaların anası"nı deneyecek 
</HEADLINE>
<TEXT>

     ABD ordusunun, büyüklüğü nedeniyle ''bütün bombaların anası'' adı verilen cephaneliğindeki en büyük nükleer olmayan bombanın son gelişme denemesini 20 Kasım Perşembe günü yapacağı açıklandı. 
     Hava Kuvvetleri Hava Donatım Merkezi sözcüsü Jake Swinson, 9 bin 800 kilogramlık uydu güdümlü GBU-43-B bombasının Florida'nın kuzeybatısındaki Eglin Hava üssünde bir deneme alanında patlatılacağını söyledi. 
     Bombanın bir MC-130 Combat Talon tipi kargo uçağından test alanına bırakılacağını söyleyen Swinson denemenin ''son geliştirme denemesi'' olduğunu ve ondan sonra bombanın Amerikan ordu komutanlarının gerekli gördüğü anda kullanıma hazır olacağını belirtti. 
     Daha önce sadece bir kere 11 Mart'ta, Amerikan ordusu Irak'ta işgale başlamadan önce canlı olarak denenen bomba, hedef üzerine yanıcı duman yayıyor ve ardından bu dumanı ateşleyerek yıkım gücü çok yüksek bir patlama gerçekleştiriyor. 
     Swinson bugün yapılması planlanan denemenin kötü hava koşulları nedeniyle perşembe gününe ertelendiğini söyledi. 
     
</TEXT>
</DOC>
