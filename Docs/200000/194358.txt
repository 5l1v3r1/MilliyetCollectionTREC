<DOC>
<DOCNO> 194358 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/09/yazar/theper.html </URL>
<DATE> 2003/11/09/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Üyeliğiniz bitmiş 
</HEADLINE>
<TEXT>

   
   Bir kooperatifin yönetim kurulu başkanıyken kooperatif hissemi dairemi sattım. Şimdi diğer yönetim kurulu üyeleri kooperatif başkanlığımın düştüğünü iddia ediyorl. Başkanlığım düşmüş müdür Bir dairede yüzde 33 hissem vardır, bu yönetim kurulu üyeliğimin devamı için yeterli midir 
   N. K. - İstanbul 
   
   Kooperatifler Kanunu'nun 55. maddesine göre "Yönetim kurulu en az üç üyeden kurulur, bunların ve yedeklerinin kooperatif ortağı olmaları şarttır." Aynı kanunun 56. maddesinde buna eklenecek üyelik şartları sayılmıştır. Bu iki madde bir bütün olarak kabul edilmelidir Üyelik şartlarını kaybedenlerin görevine yönetim kurulunca son verilir. Siz hissenizi kaybetmekle yönetim kurulu başkanlığını da kaybetmişsiniz. Yüzde 33 hissenizden söz ediyorsunuz. Kooperatif bağımsız bölümlerin tapusunu ortaklar adına çıkarmadıysa dairenizden söz edilemez. Halen kooperatif adına tescilli gayrimenkulde hisseniz bu nedenle olamayacağı gibi ortaklık hissesi de bölünemez. Ancak dairelerin tapusu ortaklar adına çıkarıldıysa artık onlar ortakların şahsi malıdır. Bunlara sahip olmak kooperatif ortaklığını beraberinde getirmez. Yönetim kurulunun toplantıya çağrılması yönetim kurulu başkanı tarafından yapılır. Başkanın bulunmadığı zaman toplantıya ikinci başkan çağırır. Yönetim kurulu üyelerinin toplantı talebi başkana yapılır ve toplantıya yine başkan çağırır. Çağrının kaç gün önce yapılacağına dair bir hüküm yoktur ancak gündem belirlenerek çağrı yapılacağına göre bu süre en az yönetim kurulu üyelerinin gündeme hazırlanabilecekleri makul bir süre olmalıdır. 
   - 
   Düzeltme Dünkü yazımda dizgi hatası nedeniyle aile mahkemelerinin kuruluşu 1988 olarak yazılmıştır. Doğrusu, 2003'tür, düzeltirim. 
   
      
   
</TEXT>
</DOC>
