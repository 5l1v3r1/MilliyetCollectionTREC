<DOC>
<DOCNO> 160959 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/04/son/sondun12.html </URL>
<DATE> 2003/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Jean Claude Van Damme'a, Fransa'nın BBG'sinden davet 
</HEADLINE>
<TEXT>

     Bir dönemin aranan aksiyon yıldızı Jean Claude Van Damme'a, artık sadece yarışmalardan teklif geliyor. Oyuncuya, 50 bin dolar yaklaşık olarak 72 milyar 500 milyon lira karşılığında Fransa'nın ''Biri Bizi Gözetliyor'' programında yarışmacılara katılması önerildi. 
     Internetteki ''imdb'' sitesinin haberine göre, 1990'ların başında fırtına gibi esen aktöre, bir kanaldan ''Nice People'' adlı yarışmalarında yer alması teklif edildi. 
     Henüz 20'li yaşlardaki 6 kız ve 6 erkek yarışmacının Fransız Rivyerası'ndaki villada geçireceği birkaç haftayı işleyen yarışmaya, büyük çoğunluğu mankenler olmak üzere bazı Fransız ünlüler de konuk olacak. Van Damme'ın bu öneriyi kabul etmesi halinde, 50 bin dolar yaklaşık olarak 72 milyar 500 milyon lira verilecek. 
     Jean Claude Van Damme, Türkiye'de gösterilen ''Biri Bizi Gözetliyor'' yarışmasına da konuk olarak katılmıştı. 
     
</TEXT>
</DOC>
