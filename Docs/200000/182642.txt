<DOC>
<DOCNO> 182642 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/16/son/sondun23.html </URL>
<DATE> 2003/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Essahaf yeniden TV ekranlarında.. 
</HEADLINE>
<TEXT>

     Abu Dabi televizyonu, savaş görüntüleri eşliğinde Irak'ın eski Enformasyon Bakanı Muhammed Said Essahaf'ın 7 röportajını dizi halinde yayınlayacak. 
     Uydudan yayın yapan televizyonun müdürü Ali El Ahmed, ilk bölümün yarın yerel saatle 22.30'dan gece yarısına kadar yayına izlenebileceğini, geri kalan 6 bölümün de 6 hafta boyunca her çarşamba aynı saatte yayınlanacağını duyurdu. 
     Ahmed, ilk 5 röportajın banttan, son ikisinin ise canlı olarak yayınlanacağını belirtirken, televizyonun politikasının Essahaf'ı yargılamak ya da suçlamak olmadığını söyledi ve ''Biz sadece neler olup bittiğini anlamak istiyoruz'' dedi. 
     Ahmed, ABD önderliğinde 20 Mart'ta Irak'a başlatılan savaşa ilişkin hiç yayınlamamış görüntülere de yer verileceğini de belirtti. 
     Abu Dabi TV, Iraklı eski bakanla Bağdat'ta röportaj yapan El Arabiye TV'nin bazı bölümlerini yayınladıktan sonra, Essahaf ile ilk röportajını 26 Haziran'da yapmıştı. 
     Ailesiyle birlikte Abu Dabi'ye gelen Essahaf, Amerikan birliklerinin başkent Bağdat'a girmesine rağmen Bağdat'ın düştüğünü inkar ettiği açıklamalarıyla hafızalarda kaldı. Essahaf, savaş boyunca ABD ve İngiltere aleyhine çok sert açıklamalarda bulunmuştu. 
     Essahaf, Amerikalılar tarafından hazırlanan ve koalisyon tarafından aranan 55 Iraklı yetkinin adlarının bulunduğu listede yer almıyor. 
     
</TEXT>
</DOC>
