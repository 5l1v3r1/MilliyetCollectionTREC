<DOC>
<DOCNO> 196004 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/17/siyaset/siy03.html </URL>
<DATE> 2003/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Halkımızı patlamalara karşı koru Yarabbi 
</HEADLINE>
<TEXT>

   İçişleri Bakanı Abdülkadir Aksu, geçtiğimiz günlerde Çankaya'daki Türkiye Sanayici İşadamları Vakfı'nın TÜSİAV iftarına katıldı. 
      
   Başbakan Recep Tayyip Erdoğan'ın lüks otellerdeki zengin sofralarında iftar yapılmaması talimatını delen İçişleri Bakanı Abdülkadir Aksu, geçtiğimiz günlerde Türkiye Sanayici İşadamları Vakfı'nın TÜSİAV iftarına katıldı. Aksu Çankaya'daki Park Hotel'deki zengin sofrasının konuğu oldu. Başkanlığını Veli Sarıtoprak'ın yaptığı TÜSİAV'ın organize ettiği ve her ay bir kez toplanması öngörülen Çankaya Grubu toplantılarının ilkinde yer alan Aksu 200 kadar davetliyle birlikte iftar açtı. Çorba, mevsim salatası, börek, kuzu tandır, iç pilav ve meyveli kazandibinden oluşan iftar mönüsünün sunulduğu yemeğe Ankara Valisi Yahya Gür, eski DGM Başsavcısı Nusret Demiral, Kamu İhale Kurulu Başkanı Şener Akkaynak ile görevde ya da emekli olmuş Ankaralı bürokrat ve işadamları katıldı. İftar öncesi masada bulunan hocanın yaptığı duaysa ilgi çekti. Dua şöyleydi 
   "Türk halkını siyasal, sosyal ve ekonomik kriz ve patlamalara karşı koru Yarabbi Türk halkına Irak savaşı, Avrupa Birliği ile ilişkiler, Kıbrıs ve IMF ile ilişkiler konusunda yardımcı ol Yarabbi Türk halkını yıkıcı ve bölücü terörle, ihtilallerle karşılaştırma Yarabbi Amin " 
   
   
   
</TEXT>
</DOC>
