<DOC>
<DOCNO> 152199 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/25/dunya/adun.html </URL>
<DATE> 2003/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Tarık Aziz de teslim oldu 
</HEADLINE>
<TEXT>

Devrik Irak yönetiminin ikinci adamı Tarık Aziz'in ABD güçlerinin eline geçmesiyle, Saddam'ın çevresindeki çember iyice daraldı 
     DIŞ HABERLER SERVİSİ 

     Devrik Saddam yönetiminin en önemli isimlerinden biri olan eski Irak Başbakan Birinci Yardımcısı Tarık Aziz'in ABD güçlerine teslim olduğu bildirildi. Haber dün gece yarısına doğru CNN ve diğer Amerikan televizyonları tarafından dünyaya duyuruldu. ABD Savunma Bakanlığı Pentagon da gece yarısından sonra haberi doğruladı. 
     Amerikan ABC Televizyonu, Pentegon'a dayanarak, Tarık Aziz'in bir süredir Amerikalı yetkililerle teslim olma koşulları üzerinde müzakere yürüttüğünü ve görüşmelerin sonuca bağlanmasının ardından teslim olduğunu bildirdi. 
     1936 Musul doğumlu Tarık Aziz, Saddam'dan sonra Irak'ın en önemli yetkilisi olarak kabul ediliyordu. Teslim olmasıyla Saddam çevresindeki çemberi böylece iyice darlamış oluyor. ABD'nin hazırladığı 55 kişilik listede yer alan Tarık Aziz, iskambil destesinin de "maça sekizlisi"ydi. Böylece ABD'nin eline geçenlerin sayısı 12'ye yükselirken, destede 43 k ğıt kaldı. Bir süre önce Aziz'in Türkiye'den sığınma talebi istediği iddaları da ortaya atılmıştı. 
     
     Gazetecilik de yapmıştı 
     Mihail Metti Yuhanna Aziz olan gerçek ismini Musul'da Tarık Aziz olarak değiştirdikten sonra da bir Hırisitiyan olarak yaşamayı sürdüren Saddam'ın yakın çalışma arkadaşı, genç yaşlarda 1957'de Baas Partisi'ne katıldı. İngilizce hocası olan Tarık Aziz, 1968 darbesinden sonra Baas Partisi'nin iktidarının yayım organı El Tavra Devrim gazetesinin Beyrut muhabirliği, ardından genel yayın yönetmenliği ve başyazarlık görevlerinde bulundu. 
     Daha sonra Baas yönetiminde basamakları hızla tırmanan Tarık Aziz, yıllarca Irak Dışişleri Bakanı olarak görev yaptı. Saddam'ın yönetimde yaptığı değişiklikler çerçevesinde Başbakan Birinci Yardımcılığı'na getirilen Aziz, yine de Saddam'ın dış temaslarını yürüttü. 
     


DÜNYA 















</TEXT>
</DOC>
