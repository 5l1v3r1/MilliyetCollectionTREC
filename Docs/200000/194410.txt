<DOC>
<DOCNO> 194410 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/09/son/sonspo16.html </URL>
<DATE> 2003/11/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Malatyaspor Diyarbakır'da tuş 2-0 
</HEADLINE>
<TEXT>

     Birinci Süper Futbol Ligi'nde Diyarbakırspor, Malatyaspor'u 2-0 yendi. 
     Islak zemin nedeniyle maç orta saha mücadelesi şeklinde geçerken, futbolcular, topu kontrol etmekte oldukça zorlandı. Maçın ilk pozisyonu 20. dakikada gelişti. Bu dakikada Murat Hacıoğlu'nun ceza sahası önünden attığı sert şutta, top kaleci Fevzi'de kaldı. 
     21. dakikada Diyarbakırspor'un golü geldi. Çetin'in pasıyla ceza sahasında topla buluşan Hasan Yiğit, düzgün bir vuruşla meşin yuvarlağı kaleci Fevzi'nin sağından filelerle buluşturdu 1-0. 
     45. dakikada Murat Hacıoğlu ceza sahası içinde kaleci Fevzi tarafından düşürülünce oluşan penaltı atışını kullanan Kais, topu ağlarla buluştudu 2-0 
     Maçın ilk yarısı da Diyarbakırspor'un 2-0 üstünlüğü ile tamamlandı. 
     
     İkinci yarı 

     59. dakikada, ceza sahası içerisinde Kais'in vuruşunda top, farklı şekilde üstten auta çıktı. 
     61. dakikada Malatyaspor'un kazandığı serbest vuruşu Mert kullandı. Mert'in sert vuruşunda kaleci Şenol, meşin yuvarlağı tokatlayarak kornere gönderdi. 
     66. dakikada Tolga'nın kafa vuruşunda top yandan auta çıktı. 
     78. dakikada Diyarbakırspor'un ceza sahası önünde kazandığı serbest vuruşu Serdar kullandı. Bu futbolcunun sert vuruşunda meşin yuvarlak yan direkten döndü. 
     86. dakikada Cumhur'un kafa vuruşunda top yandan auta çıktı. 
     Maç, Diyarbakırspor'un 2-0 üstünlüğü ile sona erdi. 
     MAÇIN KARNESİ 
     

DİYARBAKIRSPOR 2 - MALATYASPOR 0 STAT Atatürk HAKEMLER Mustafa Çulcu xxx, Aleks Taşçıoğlu xxx, Özgür Çetiner xxx DİYARBAKIRSPOR Şenol xx, Burhan xxx, Cem xx, Ramazan xxx, Hasan Yiğit xxx, Sinan xx Dk. 89 Murat Salar , Cumhur xxx, Kais xxx Dk. 78 Serdar x , Jupi xxx, Murat Hacıoğlu xxx Dk. 85 Stravrevksi , Çetin xx MALATYASPOR Fevzi x, Serkan xx, Tolga xx, Mert xx, Murat Duman x Dk. 46 Serkan Özsoy x , Mkalele xx, Ayman xx, Mithat x Dk. 54 Fazlı xx , Pachola x Dk. 27 İnanç xx , Atilla x, Muhammet Hanifi x GOLLER Dk. 21 Hasan Yiğit, Dk. 45 Kais SARI KART Dk. 15 Serkan Malatyaspor      
</TEXT>
</DOC>
