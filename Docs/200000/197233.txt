<DOC>
<DOCNO> 197233 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/22/son/sondun04.html </URL>
<DATE> 2003/11/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Mısır'a bayram için giden Türk turistlere havalanı zulümü .. 
</HEADLINE>
<TEXT>

     Ramazan Bayramı'nda tatilini Mısır'da geçirmek isteyen Türk turistler, Mısır'ın turistik kenti Hurgada havaalanında 4,5 saat bekletildi. 
     Türk turizm firması ITS'nin düzenlediği tur çerçevesinde 3 uçak dolusu yaklaşık 500 Türk vatandaşı Hurgada havaalanına geldi. 
     Mısır pasaport polisleri, Türk vatandaşlarına, vizeleri olmalarına rağmen 4,5 saat havaalanında beklettikten sonra ülkeye giriş izni verdi. 
     Havaalanında mağdur kalan Türk yolculardan Oğuz Oktay Yücesan, AA muhabirine yaşadıklarını şöyle anlattı 
     ''Dün gece saat 22.30'da Hurgada havaalanına indik. Pasaport polisleri bizleri havaalanında 4,5 saat bekletti. 'Neden bekletiliyoruz' diye sorduk. Polisler, 'Türklere yönelik bir uygulamamız var' dediler. Bizler de bu durumu ıslık çalarak ve duvarlara vurarak protesto ettik. Yine bekletildik. Havaalanında çoluk çocuklarımızla perişan olduk.'' Yücesan, yolcular arasında, Koç Holding Yönetim Kurulu Başkanı Mustafa Koç, işadamı, eski siyasetçi Cem Boyner'in de bulunduğunu söyledi. 
     ITS tur görevlileri ise tatil fiyatlarının ucuz olmasıyla bayramda Türkiye'den çok sayıda kişinin Mısır'a gelmesinin beklendiğini, sorun çözümlenmezse çok sayıda kişinin mağdur olacağını belirttiler. 
     
</TEXT>
</DOC>
