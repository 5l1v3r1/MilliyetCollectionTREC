<DOC>
<DOCNO> 160471 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/02/yasam/yas01.html </URL>
<DATE> 2003/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Ödül bahane şov şahane .. 
</HEADLINE>
<TEXT>

MTV'nin '2003 En İyi Film' ödüllerinin dağıtıldığı törende gırgır, şamata, dedikodu ve fazlasıyla eğlence vardı 
     DIŞ HABERLER SERVİSİ 

     Müzik kanalı MTV'nin 2003 yılı 'En İyi Film' ödülleri önceki gece Los Angeles'da düzenlenen muhteşem bir törenle sahiplerini buldu. Yüzüklerin Efendisi serisinin ikinci filmi İki Kule, "En İyi Film" kategorisi de dahil olmak üzere toplam dört ödül alarak gecenin yıldızı oldu. Ünlü yazar J.R.R. Tolkien'in aynı adlı romanından uyarlanan İki Kule'nin yanı sıra, Örümcek Adam adlı yapım da iki dalda ödüle layık görüldü. Asi repçi Eminem de "8 Mile" filmindeki rolüyle "En İyi Erkek Oyuncu" ödülünü aldı. 
     
     Bol kahraman, bol ödül 
     MTV izleyicilerinin oylarıyla belirlenen MTV Film Ödüleri, gençlerin hangi filmleri tercih ettiğini ortaya koymayı hedefliyor. Bu seneki ödüllerin ağırlıklı olarak bol efektli, "süper kahramanlı" filmleri gitmesi dikkat çekti. Yıldızlar geçidine sahne olan muhteşem ödül töreninden notlar 

</TEXT>
</DOC>
