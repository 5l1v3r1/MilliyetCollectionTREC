<DOC>
<DOCNO> 176642 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/19/yasam/ayas.html </URL>
<DATE> 2003/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Gerdek geceleri karakolda bitti 
</HEADLINE>
<TEXT>

   Semra ve Süleyman Kılçık, düğün sonrası eve geldi. Damat duşa girdi. Çıktığında eşini bulamadı. Takıların çalındığını iddia etti, gelin ise yalanladı 
      DİNÇER ŞEREF İstanbul 
   
   Kartal'da, genç bir çiftin gerdek gecesi karakolda noktalandı. Polis merkezine başvuran Süleyman Kılçık, eşinin düğünde takılan altın ve paralarla evden kaçtığını öne sürdü. Birkaç saat sonra polise giden Semra Kılçık'ın ise aralarında çıkan kavga nedeniyle evi terk ettiğini söylediği belirtildi. 
   Süleyman ve Semra Kılçık çifti, önceki akşam yapılan düğünün ardından Soğanlık Orta Mahalle Atatürk Caddesi'ndeki evlerine geldi. Bir süre sonra Soğanlık Polis Merkezi'ne giden damat, eşinin, duş almak için banyoda olmasını fırsat bilerek, düğünde takılan altın ve paralarla evden kaçtığını söyleyerek şik yetçi oldu. 
   Dayısının evine gittiği öğrenilen Semra Kılçık'ın 8 burma bilezik, 10 yarım ve 14 çeyrek altın ile bir miktar parayı beraberinde götürdüğü iddia edildi. 
   
   'Kızın ailesi planladı' 
   Damadın yakınları ise Semra Kılçık ve ailesinin bu olayı en başından beri yapmayı planladıklarını savundu. Ancak gündüz polis merkezine gelen Semra Kılçık ise eşinin söylediklerinin asılsız olduğunu anlattı. Gelinin eşiyle kavga ettiği, bu nedenle evden ayrıldığı kaydedildi. 
   
   
</TEXT>
</DOC>
