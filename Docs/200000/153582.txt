<DOC>
<DOCNO> 153582 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/30/son/sontur02.html </URL>
<DATE> 2003/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Tuğba Karaca, 2003 Türkiye güzeli seçildi... 
</HEADLINE>
<TEXT>

     Star Televizyonu tarafından düzenlenen ''Miss Turkey 2003'' Türkiye Güzellik Yarışması'nda Tuğba Karaca, Türkiye Güzeli seçildi. 
     İzmir Kültürpark'ta bulunan Atlas Salonu'nda düzenlenen yarışmada, finale kalan 22 genç kız, Türkiye Güzeli seçilebilmek için mücadele etti. 
     Finale kalan ''güzel''ler, 16 kişiden oluşan jüri heyeti tarafından değerlendirildi. 
     Değerlendirme sonucu Tuğba Karaca Türkiye Güzeli seçilirken ikinciliği Özge Ulusoy, üçüncülüğü Yelda Kaya, dördüncülüğü ise Gizem Kalyoncu aldı. 
     İlk dörde giren güzellere, çeşitli hediyelerin yanı sıra otomobil hediye edildiği bildirildi. 
     




</TEXT>
</DOC>
