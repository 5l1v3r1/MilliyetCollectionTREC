<DOC>
<DOCNO> 181935 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/12/son/sonspo05.html </URL>
<DATE> 2003/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Utah Jazz Jason Terry ile sözleşme imzaladı... 
</HEADLINE>
<TEXT>

     ABD Profesyonel Basketbol Ligi NBA takımlarından Utah Jazz, Atlanta Hawks'tan Jason Terry ile sözleşme imzalayarak, sporu bırakan John Stockton'un eksikliğini gidermeyi amaçlıyor. 
     Ancak Jason Terry'nin transferinde Atlanta Hawks, ya Jason Terry'nin transferiyle ilgili işlemleri 15 gün içinde yerine getirecek ya da Terry'ye Utah Jazz ile sözleşme imzalaması için izin verecek. Utah Jazz, Terry'ye ayrıntıları açıklanmayan uzun süreli bir sözleşme önerdi. 
     Terry'nin uzun zamandır peşinde olan Utah Jazz ile Atlanta Hawks arasındaki görüşmeler temmuz ayında durmuş ama Utah Jazz, Terry'yi John Stockton'un yerini doldurabileceği konusunda ikna etmeye çalışmıştı. 
     25 yaşındaki sporcu, NBA Ligi'nde Atlanta Hawks ile olan 4 sezonluk kariyerinde ortalama 16.1 sayı ve 5.6 asist ortalamalarıyla oynadı. 
     Bu arada Boston Celtics oyuncusu Vin Baker, alkolle savaşında başarılı olduğunu söyledi. 
     Geçen şubat ayında kişisel nedenlerden dolayı takımdan çıkarılan Baker, geçen sezon bir daha oynamamıştı. Takımdan çıkarılmasından sonra 28 günlük programa tabi tutulan Baker, yeniden sahalara döndü. 
     
</TEXT>
</DOC>
