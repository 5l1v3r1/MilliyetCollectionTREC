<DOC>
<DOCNO> 155701 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/09/son/sontur41.html </URL>
<DATE> 2003/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Antalya'daki 3 turistin öldürülmesindeki sır perdesi aralanıyor 
</HEADLINE>
<TEXT>

     Antalya'nın Alanya İlçesi'ne bağlı Üzümlü Köyü yakınlarında cesetleri bulunan 3 Alman vatandaşının öldürülmesi olayıyla ilgili olarak tutuklanan 4 kişiden birisi olan Mustafa Abasıkeleş'in 55 , Alanya'da eczacılık yaptığı ve bir süre önce eczanesini kapattığı öğrenildi. 
     İstanbul Üniversitesi Eczacılık Yüksekokulu'ndan 1974 yılında mezun olan Mustafa Abasıkeleş, aynı yıl o zamanlar Adana'ya bağlı bir ilçe olan Osmaniye'de eczane açtı. 1991 yılına kadar bu eczaneyi çalıştıran Mustafa Abasıkeleş, 1994 yılında Alanya'ya yerleşerek, ''Gün Eczanesi''ni işletmeye başladı. Abasıkeleş'in, Antalya Eczacı Odası tarafından, bazı meslek kurallarına uymaması yüzünden çeşitli kereler uyarıldığı ve son olarak da, eczanesini Oda'ya bilgi vermeden kapattığı için bu yılın Ocak ayında ruhsatının iptal edildiği öğrenildi. 
     Mustafa Abasıkeleş'in, öldürülen Almanlardan Michel Dolkel ile arkadaşlık yaptığı ve birbirlerinin evlerine gidip geldikleri de belirtildi. Tutuklanan sanıklardan İbrahim Ethem Abasıkeleş'in de 23 , Eczacı Mustafa Abasıkeleş'in oğlu olduğu bildirildi. 
     Öte yandan, sanıklar arasındaki Aziz Orak'ın da 31 , bir süre önce uyuşturucu ticareti yapmak suçundan yakalanarak cezaevine konulduğu ve daha sonra tahliye edildiği öğrenildi. 
     
</TEXT>
</DOC>
