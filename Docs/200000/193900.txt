<DOC>
<DOCNO> 193900 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/07/guncel/gun03.html </URL>
<DATE> 2003/11/07/ </DATE>
<TIME>  </TIME>
<AUTHOR>  </AUTHOR>
<HEADLINE>
F-16'dan atlayan komutan kurtuldu 
</HEADLINE>
<TEXT>

   Tokat Zile'de teknik arıza sonucu bir savaş uçağı düştü. F-16'nın pilotu 5. Ana Jet Üssü Harek t Komutanı Kurmay Albay Gülan ise son anda paraşütle atladı 
      AHMET PASİNLİOĞLU, ÜNSAL ÜLKÜ DHA 
   
   Tokat'ta teknik arıza sonucu düşen F - 16C tipi savaş uçağından paraşütle atlayan 5. Ana Jet Üssü Harek t Komutanı Hava Pilot Kurmay Albay Atilla Gülan, yara almadan kurtuldu. 
   
   İrtifa kaybetti 
   Amasya Merzifon'daki 5. Ana Jet Üs Komutanlığı'ndan F - 16C tipi uçakla havalanan Gülan, saat 15.35'te Tokat'ın Zile ilçesi semalarına geldi. Hızla irtifa kaybetmeye başlayan uçağın kontrolünü sağlamak isteyen Gülan'ın çabaları sonuçsuz kaldı. Gülan'ın fırlatma koltuğunu kullanarak paraşütle atlamasından birkaç saniye sonra uçak, Ütük ve Özyurt köyleri arasındaki engebeli araziye düştü. Uçağın parçalarının geniş bir alana yayıldığı kazadan Gülan yara almadan kurtuldu. Arama - kurtarma ekipleri kısa sürede olay yerine ulaşırken, Genelkurmay, uçağın teknik bir arıza sonucu düştüğünü bildirdi. 
   Tokat Valisi Ayhan Nasuhbeyoğlu da ellerinde ve yüzünden çizikler oluşan Gülan'ın sağlık durumunun iyi olduğunu, helikopterle üsse götürüldüğünü söyledi. 
   
   'Alevler yükseldi' 
   Uçağın düştüğü tarlanın evlerden uzak olması da olası can kaybını önledi. F-16C'yi düşerken gören İbrahim Toprak ise şunları söyledi 
   "Pilot atladıktan sonra uçak düştü. Patlamanın ardından alevler yükseldi. Pilot enkazdan 200 metre uzaklıktaydı. Yardıma gittim." 
   
   
   
</TEXT>
</DOC>
