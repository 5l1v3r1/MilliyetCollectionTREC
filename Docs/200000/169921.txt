<DOC>
<DOCNO> 169921 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/17/spor/spo05.html </URL>
<DATE> 2003/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
MOTOR SPORLARI 
</HEADLINE>
<TEXT>
VOLKAN PATLAMASI 
24. Pirelli Rallisi'ni kazanan Volkan Işık, hem genel klasmanda zirveye yükseldi, hem de takımı Fiat Abarth Motorsport'u markalar şampiyonasında liderliğe taşıdı 
     Çifte zafer 
     TÜRKİYE Ralli Şampiyonası'nın üçüncü ayağı olan 24.Pirelli Rallisi, tam anlamıyla bir "Volkan" patlamasına sahne oldu. Fiat Abarth Motorsport'un usta pilotu Volkan Işık, ralli sonunda şampiyonluk hedeflediği Super 1600 kategorisinde puan farkını açarken, aynı zamanda genel klasmanda da Ford Hazır Kart'tan Serkan Yazıcı'yı geride bırakmayı başardı. Işık, kazandırdığı puanlarla takımı Fiat Abarth'ı da markalar şampiyonasında zirveye taşıdı. 
     
     Yazıcı takıldı 
     FORD Focus WRC ile yarışan Yazıcı'nın henüz startta aracında yaşadığı sorunla şanssız başladığı ralliyi, ikinci günün ilk etabında debriyaj problem nedeniyle terk etmesiyle ortalık Super 1600'lere kaldı. Punto Kit Car ile yarışan Volkan Işık - Erkan Güleren, Ford'tan Burak Çukurova'nın da abandone olmasıyla rahatlarken, tek handikapı takım arkadaşı Nejat Avcı'nın yarış dışı kalması sonucu markalarda bütün yükü üstlenmesi oldu. 
     
     Mücadele kızıştı 
     ŞİLE'DEKİ 433 kilometrelik rallide Işık, finişe 52.4 saniye farkla ilk sırada girdi. İkincilik için Citroen'den Ercan Kazaz ile Renault Maxi Megane ile yarışan Ethem Genim arasındaki çekişmeden son üç etapta rakibini geride bırakan Kazaz karlı çıktı. Yeni pilotu Tarık Öktem zaman aşımından diskalfiye olan Opel ile Yazıcı ve Çukurova'nın finiş göremediği Ford, en şanssız iki ekip oldu. Şampiyonanın 3.ayağı Yeşil Bursa Rallisi öncesi mücadele iyice kızıştı. 
     
SÜRÜCÜLER KLASMANI 1. Volkan Işık 43.5 2. Serkan Yazıcı 36.75 3. Ercan Kazaz 27.5 4. Ethem Genim 19.5 5. Murat Akdilek 19.15      
     
MARKALAR KLASMANI 1. Fiat Abarth Motorsport 59.55 2. Ford Hazırkart Team 48.25 3. Citroen Sport 27.50      
     
SUPER 1600 1. Volkan Işık 43.5 2. Ercan Kazaz 27.5 3. Taner Şengezener 12.45 4. Burak Çukurova 11.5 5. Nejat Avcı 10.8      
     
GRUP A 1. Volkan Işık 16.9 2. Serkan Yazıcı 15.6 3. Ercan Kazaz 9.75 4. Burak Çukurova 5.7 5. Ethem Genim 5.25      
     
GRUP N 1. Murat Akdilek 24.6 2. Celal Gülerhan 15.25 3. Ender Alkoçlar 11.4 4. Cengiz Yıldız 7.8 5. Burhan Kuru 5.75      
     
Komşuda hesaplaşma24. Pirelli Rallisi'nin heyecanı soğumadan zirve mücadelesi yapan ünlü pilotlar bu kez kozlarını Bulgaristan'daki Hebros Rallisi'nde paylaşacak 
     Volkan avantajlı 
     TÜRKİYE Ralli Şampiyonası'nda birbirleriyle amansız bir zirve yarışına giren rallinin iki usta pilotu Volkan Işık ve Serkan Yazıcı, kozlarını bu kez Bulgaristan'da paylaşacaklar. Pirelli Rallisi'nin ardından liderlik koltuğunu ele geçiren Fiat Abarth Motorsports'un tecrübeli ismi Volkan Işık, Avrupa Ralli Şampiyonası'na 5 katsayı üzerinden puan veren Hebros Rallisi'nde zirvedeki yerini koruyabilmenin mücadelesini yapacak. 
     
     Zemin asfalt 
     PİRELLİ Rallisi'nde yaşadığı şanssızlık sonucu ikinci gün yarış dışı kalan ve liderliği ezeli rakibine kaptıran Ford Hazırkart pilotu Serkan Yazıcı ise 25 - 27 Temmuz tarihleri arasında yapılacak Hebros Rallisi'nde koltuğu geri alabilmenin mücadelesini verecek. Tamamı asfalt zeminde koşulacak ve 20 özel etabın geçileceği Hebros Rallisi'nde Fiat Abarth Motorsports'un diğer ünlü pilotu Nejat Avcı da direksiyon sallayacak. 
     
Kardeş kavgası      SON iki yarışı Williams pilotu Ralf Schumacher'in kazanmasıyla zirve mücadelesinin iyice kızıştığı Formula 1'de heyecan fırtınası bu hafta sonu İngiltere'ye taşınıyor. Eski bir hava üssü olan ve 1950'de ilk Forumula 1 yarışına da ev sahipliği yapan Silverstone pistinde gözler, iki kardeş sürücü Ralf ve Michael Schumacher'in çekişmesinde olacak. 
     BU sezon tüm yarışlarda puan almayı başaran tek pilot olan Ralf Schumacher, son iki yarıştır alıştığı zirveden İngiltere'de de inmemek için yarışırken, Schumacher de geçen yıl kazandığı bu pistte üstünlüğünü sürdürerek yeniden puan farkını açmak için start alacak. Schumi kazanırsa, aynı zamanda Ferrari'ye 50. yarış zaferini de tattıracak. 
     
Pilotlar klasmanı 1. M. Schumacher 64 puan 2. K. Raikkönen 56 puan 3. R.Schumacher 53 puan 4. J. P. Montoya 47 puan 5. R. Barrichello 39 puan 5. F. Alonso 39 puan      
     
Markalar klasmanı 1. Ferrari 103 puan 2. Williams BMW 100 puan 3. McLaren Mercedes 85 puan 4. Renault 52 puan 5. BAR Honda 13 puan      
     
Altın Boynuz'da sürat dansıExtreme Powerboats Şampiyonası'nın ikinci ayağı, Haliç'te yapılacak. 
     Randevu 26 - 27 Temmuz'da 
     İLK etabı Ataköy Marina'da yapılan ve Deniz Sporları tutkunlarına unutulmaz bir gün yaşatan Extreme Powerboats fırtınası, bu kez Haliç'te esmeye hazırlanıyor. İstanbul Offshore Kulübünün, İkon Turizm'le birlikte düzenlediği Extreme Powerboats Şampiyonası'nın ikinci ayağı, 26 - 27 Temmuz tarihlerinde, İstanbul Büyük Şehir Belediyesi'nin çalışmalarıyla tarihi ve kültürel dokusuna yeniden kavuşan Haliç'te yapılacak. 
     
     Kızlar iddialı 
     ŞAMPİYONANIN ilk ayağında MUMİ isimli tekneyle birincilik kürsüsüne çıkan Ali Ağlen - Murat Sarı ikilisi, ikinci ayağın da favorisi olarak gösterilirken, Petek Çağman ve Füsun Bulguroğlu'ndan oluşan şampiyonanın tek bayan ekibi Girls of Türkiye, bu kez podyuma çıkabilmenin mücadelesini verecek. Katamaran tipi teknelerin güçlendirilmiş motorlarıyla nefes kesecek kapışmasında Tolga Savacı da Number 1 Hella'nın direksiyonuna geçecek. 
     
Kent podyumda      KARTİNG'DE geçen sezonu Türkiye mini kategori şampiyonu olarak tamamlayan Cem Kent, Hollanda'da podyuma çıktı. Amsterdam şehrinde yapılan Hollanda Karting Şampiyonası'nda 100 cc Junior kategoride yarışan Cem Kent, büyük bir başarı elde ederek üçüncü oldu. Elde ettiği bu zaferle podyuma çıkmayı başaran Kent, bu yarışta 2002 Hollanda şampiyonu olan zorlu rakibi Mark Schoenmaker'i geride bıraktı. 
     
İMK'nın talihlileri      İSTANBUL Motor Sporları Kulübü tarafından organize edilen Volkan Işık'la Ralliye ilk Adım Eğitim Seminerlerinde başarılı olan üç kişi 16-17 Ağustos tarihlerinde Şile'de yapılacak Darlık Tırmanma Yarışına katılmaya hak kazandı. Işık tarafından seçilen Hakan Gürel, Selin Okçu, Dağhan Osman Ünlüdoğan, ünlü pilota ait Delta Racing Team'in Fiat Palio'larıyla yarışacak. 
     
Oto Drag'da heyecan      TÜRKİYE Oto Drag Şampiyonası'nın üçüncü ayağı İzmit Körfez Pisti'nde yapıldı. Opet'in ana sponsorluğunda motoru güçlendirilmiş 39 aracın 6 kategoride yarıştıgı müsabakalar izleyenlere heyecanlı anlar yaşattı. Sınıf 1'de Nadir Aybek Ertuğ, Sınıf 2'de Mehmet Nezih Oktaykan, Sınıf 3'de Emrah Eryılmaz, Sınıf 4'de Halil Şenlik, Sınıf 5'de Boğaç Şener ve Sınıf 6'da Tolga Savacı kategorilerinde birinci oldular. Üçüncü ayak sonunda genel klasman birincilikleri ise şu şekilde oluştu Sınıf 1 Fatih Erdoğan 15 p. , Sınıf 2 Erdal Aslan 15 p. , Sınıf 3 Emrah Eryılmaz 27 p. , Sınıf 4 Halil Şenlik 19 p. , Sınıf 5 Boğaç Şener 22 p. , Sınıf 6 Tolga Savacı 27 p. 
     

</TEXT>
</DOC>
