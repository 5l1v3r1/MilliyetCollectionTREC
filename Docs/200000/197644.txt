<DOC>
<DOCNO> 197644 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/24/son/sonspo25.html </URL>
<DATE> 2003/11/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Terim Kimse bizden ocak ayında pahalı transferler beklemesin 
</HEADLINE>
<TEXT>

     Galatasaray Teknik Direktörü Fatih Terim, kimsenin kendilerinden Ocak ayında pahalı transferler beklememesi gerektiğini söyledi. 
     Terim, bir televizyon kanalında canlı yayınlanan spor programına telefon aracılığıyla katılarak transferle ilgili açıklamada bulundu. 
     Transferi kendisinin de arzu ettiğini ima eden Terim, ''Yönetim Kurulumuzun da açıkladığı gibi kimse bizden Ocak ayında pahalı transferler beklemesin. Ancak olanaklar çerçevesinde 1-2 Türk oyuncu transfer edebilirsek ben de memnun olacağım'' dedi. 
     Galatasaray olarak en kısa sürede çıkışa geçmek istediklerini de ifade eden Fatih Terim, ''Bunun için tarih veremem. Ancak mümkün mertebe en kısa sürede bir çıkış yakalamayı istiyoruz. Bunun için de bazı şeyler yapacağız'' diye konuştu. 
     
</TEXT>
</DOC>
