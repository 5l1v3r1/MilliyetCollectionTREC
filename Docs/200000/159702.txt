<DOC>
<DOCNO> 159702 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/29/son/sondun39.html </URL>
<DATE> 2003/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya Cumhurbaşkanı, Genç ailesini ziyaret etti 
</HEADLINE>
<TEXT>

     Almanya Cumhurbaşkanı Johannes Rau, eşi Christian Rau ile birlikte, Solingen katliamında 5 aile ferdini kaybeden Genç ailesini ziyaret etti. 
     Cumhurbaşkanı Rau, burada, Solingen katliamının 10. yılı anma törenine katılmak amacıyla Almanya'ya gelen yurt dışındaki Türklerden sorumlu Devlet Bakanı Mehmet Aydın ile buluştu. 
     Gazetecilerin alınmadığı görüşmeye, Kuzey Ren Vestfalya Eyaleti Başbakanı Peer Steinbrück, Türkiye'nin Berlin Büyükelçisi Osman Korutürk, Düsseldorf Başkonsolosu Ateş Öktem, Köln Başkonsolosu Mehmet Sertaç Sönmezay, Essen Başkonsolosu Ahmet Akarçay, Avrupa Parlamentosu milletvekili Ozan Ceyhun SPD , Federal Meclis milletvekili Lale Akgün SPD ve Diyanet İşleri Türk İslam Birliği DİTİB Başkanı Mahmut Gürgür de katıldı. 
     Mevlüde Genç, Devlet Bakanı Aydın'dan, kendisine verilen ödüllerle Solingen katliamının fotoğraflarının yer alacağı bir sergi açılması konusunda yardım istedi. 
     
</TEXT>
</DOC>
