<DOC>
<DOCNO> 173112 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/02/siyaset/siy02.html </URL>
<DATE> 2003/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyanet'te türbana Altıkulaç formülü 
</HEADLINE>
<TEXT>

   "Kamuda türbanın resmileştirilmesi" tartışması yeniden başladı. Diyanet İşleri'nin yeni düzenlemesine göre atanacak kadın müftü yardımcısı türbanlı olursa, üst düzey makamda türban resmileşecek 
      ÖNDER YILMAZ Ankara 

   
   Diyanet İşleri Başkanlığı'nın, kadınların müftü yardımcısı olmasına imk n veren Sınav, Atama ve Görevde Yükselme Yönetmeliği'nde devrim niteliğindeki düzenlemesi, "türbanın kamuda resmileşmesi" tartışmasını başlattı. 
   
   1982'deki yazı 
   Atanacak kadın müftü yardımcısının türbanlı olması halinde, kamu yönetiminde ilk kez üst düzey makamda türban resmileşmiş olacak. Bu nedenle eleştirilere hedef olacağını hesaplayan AKP hükümeti, eski Diyanet İşleri Başkanı Tayyar Altıkulaç'ın 1982'deki yazısını dayanak gösterecek. Altıkulaç'ın 25.11.1982, PS 6.22 sayılı yazısında "görev mahallinde kadınlarda baş daima açık, erkeklerde sakal bırakılmaz" ilkelerinin istisna tutulması talep ediliyor. Bu talep doğrultusunda çıkarılan Kılık Kıyafete Dair Yönetmeliğin 15. maddesinde ise şu ifadelere yer veriliyor 
   
   Başörtüsü yolu 
   "Diyanet İşleri Başkanlığı'nda bilfiil din işleriyle ilgili personelin giyim ve kuşamına ilişkin hususlar 17. maddede belirtilen mevuzata aykırı olmamak koşulu ile Başbakanlıkça tespit ve bağlı olduğu Bakanlıkça onaylanacak esaslar çerçevesinde yürütülür." Bu düzenleme bilfiil din işleriyle ilgili kadın personele başörtüsü takma yolunu açıyor. 
   
   
</TEXT>
</DOC>
