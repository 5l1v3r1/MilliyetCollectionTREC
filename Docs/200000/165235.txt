<DOC>
<DOCNO> 165235 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/24/son/sontur23.html </URL>
<DATE> 2003/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Milliler Brezilya'ya gol attı, o komşusunun evini kurşunladı 
</HEADLINE>
<TEXT>

     Bursa'nın merkez Yıldırım İlçesi'nde, Türkiye-Brezilya maçının ardından tabancayla havaya ateş ederken, komşusunun mutfağında maddi hasara yol açan kişi gözaltına alındı. 
     Alınan bilgiye göre, Mollarap Mahallesi'nde oturan Levent Aslan Giray'ın polisi arayarak, evinin mutfak penceresinden kurşun girdiğini bildirmesi üzerine olay yerine giden ekipler, tabancayla ateş eden kişinin, komşusu Mustafa Ç. olduğunu belirledi. 
     Gözaltına alınan Mustafa Ç, ifadesinde, Fransa'da yapılan Konfederasyon Kupası maçında A Milli Takım'ın Brezilya ile 2-2 berabere kalarak yarı finale çıkmasının ardından tabancayla 5-6 el havaya ateş ettiğini, mermilerden birinin de komşusunun mutfak kısmına isabet ettiğini söyledi. 
     Zanlının, sorgulamasının tamamlanmasının ardından, ''meskun mahalde ateş etmek'' suçundan adliyeye sevk edileceği bildirildi. 
     
</TEXT>
</DOC>
