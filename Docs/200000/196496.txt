<DOC>
<DOCNO> 196496 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/19/spor/spo15.html </URL>
<DATE> 2003/11/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu... 
</HEADLINE>
<TEXT>

   
   Bronzu kaptık    16. Dünya Bayanlar Halter Şampiyonası'nın 3. gününde 58 kiloda Aylin Daşdelen, toplamda bronz madalya kazandı. Daşdelen koparmada ve silkmede 4. olmasına karşın toplamda 210 kilo ile bronz madalya aldı. Aynı kiloda yarışan Emine Bilgi ise sakatlığı nedeniyle çekildi. 
   
   Aydın ile devam    SÜPER Lig Kulüpler Birliği toplantısı, İstanbul'da yapıldı. Sürmeli Oteli'nde gerçekleştirilen toplantıda Ankaragücü Kulübü Başkanı Cemal Aydın, yönetim kararıyla yeniden kulüpler birliği başkanlığına seçildi. 
   
   Kayıhan'dan imza    BURSASPOR'DA Hagi'nin istifasından sonra boşalan teknik direktörlüğe Ümit Kayıhan getirildi. Kayıhan, Yeşil - Beyazlı yönetimle yaptığı son görüşmenin ardından, 1.5 yıllık sözleşme imzalayarak göreve başladı. 
   
   'Nasıl ceza bu '    KONYASPOR Yönetimi, Beşiktaş ile oynayacakları maçı İzmir'e alan Futbol Federasyonu'na ateş püskürdü. Basın sözcüsü İbrahim Kaplan, "Nasıl bir ceza bu Maçın İzmir'e alınması bizim değil Beşiktaş'ın lehine oldu" dedi. 
   
   Trabzon fırtınası    ÇİN'DE yapılan Liselerarası Dünya Futbol Şampiyonası'nda Trabzon fırtınası esiyor. Trabzon Lisesi, turnuvanın ilk maçında Lüksemburg'un Echternach Lisesi'ni 7-0, Şili'nin İnstituto Lisesi'ni ise 6-1 yendi. 
   
   Kunter'in başarısı    BASKETBOLDA geçtiğimiz sezon Galatasaray'ı çalıştıran Erman Kunter, Fransa Ligi'nde zirveye oynuyor. Kunter, Cholet takımının başında sahaya çıktığı 8 maçta 6 galibiyet alarak büyük bir başarı elde etti. 
   
   Wilson gitti    BASKETBOL Ligi'nde üst sıraları zorlayan Beşiktaş, ABD'li oyuncusu Wilson'un sözleşmesini fesh etti. Menajer Zeki Can, Wilson'un geldiği günden bu yana beklenen performansı bir türlü gösteremediğini açıkladı. 
   
   Vestel'den atak    İKİNCİ Lig A Kategorisi'nde mücadele eden Vestel Manisaspor, gurbetçi oyuncular Uğur İnceman ve Erdal Kılıçarslan ile prensip anlaşmasına vardı. Siyah - Beyazlıların bir süredir Fenerbahçe'nin de peşinde olduğu futbolcular ile el sıkıştığı, transferlerinde küçük pürüzlerin kaldığı öğrenildi. 
   
   Hizmet ödülü    MİLLİ Olimpiyat Komitesi'nin "Türk Sporuna Hizmet Ödülü"ne layık görülen 12 spor adamı açıklandı. Sporcu Dalı Ahmet AYIK Güreş , Kemal ERDENAY Basketbol , Seyfi TATAR Boks . Antrenör Dalı Eşref AYDIN AtletizmFutbol , Neşe ÇETİN Atletizm , Necmi KUTLU Futbol . Hakem Dalı Namık CANCA Judo , Ertuğrul DİLEK Futbol , Oktay YÖRÜK YüzmeHalter . Yönetici Dalı Cem ATABEYOĞLU, Turgan ECE, Abdullah KİĞILI. 
   
   
</TEXT>
</DOC>
