<DOC>
<DOCNO> 169231 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/14/spor/spo01.html </URL>
<DATE> 2003/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
YABANCI STRESİ 
</HEADLINE>
<TEXT>

Beşiktaş Başkanı Serdar Bilgili ile Lucescu, pahalı bir santrfora karşı çıkarken, Güreli ile Kürüm aksi görüşteler. Taraftar da daha transfer yapılmasını istiyor 
     ORHAN YILDIRIM 

     Ortega örneği 
     SİYAH - Beyazlı ekipte, De Boer ve Hooijdonk transferleriyle yeniden alevlenen yabancı transferi tartışma yaratmaya başladı. Başkan Serdar Bilgili, bir santrfor hakkı için "3 - 5 milyon dolara adam alamayız. Ortega'yı hatırlayın, neler oldu" derken, Teknik Direktör Lucescu da destek verdi. Rumen hoca, daha önce de "Kluivert gibi bir isim alırsak, kulübü dinamitleriz" demişti. Ancak Başkan ile hocanın görüşlerine II. Başkan Hüsnü Güreli ile yönetici Haşmet Kürüm karşı çıktı. 
     
     Nouma gibi 
     GÜRELİ, kadroya Nouma gibi yırtıcı biri alınması gerektiğini savunurken, Kürüm "Şampiyonlar Ligi'nde takımı sırtlayacak, isim yapmış bir golcü almalıyız" dedi. Bu arada Beşiktaş taraftarı da bir ya da iki oyuncu alınması gerektiğinde birleşti. www.forzabesiktas.com'da süren ankete katılanların yüzde 70.78'i "Bir - iki transfer yapılmalı" görüşünü paylaşırken, yüzde 15.91'i "Transferler çok iyi", yüzde 11.69'u "Transfer yetersiz", yüzde 1.62'si de "Kararsızım" dedi. 
     
Bol şans KartalBeşiktaş, Barış Kupası için dün Güney Kore'e gitti. Siyah - Beyazlı ekip ilk maçını 15 Temmuz'da ev sahibinden Ilhwa ile oynayacak 
     Kısa idman 
     SİYAH - Beyazlı ekip, G. Kore'de düzenlenen Barış Kupası'na katılmak üzere dün Türkiye'den ayrıldı. Ümraniye'de akşam üstü toplanan ve kısa idman yapan son şampiyon, 20.30'de G.Kore'ye uçtu. Kartal, bu kupada 15 Temmuz'da Seagnam Ilhwa Güney Kore , 17 Temmuz'da O.Lyon Fransa , 19 Temmuz'da da Kaizer Chiefs Güney Afrika ile karşılaşacak. 
     
     Gençler götürüldü 
     BEŞİKTAŞ, grubunda lider olması halinde 22 Temmuz'da final maçına çıkacak, 23 Temmuz'da İstanbul'a dönecek. Lucescu'nun isteğiyle PAF'tan Serdar ile Serkan da, Kore'ye götürülürken, yeni transfer Ramazan Kurşunlu ile kaleci Yasin Yıldız kafilede yer almadı. Bu arada Cordoba'nın katılması nedeniyle Göksel'le birlikte 4 olan kaleci sayısı 3'e inecek. 
     
Cordoba katıldı      Kolombiyalı kaleci dün Kore'ye giden takıma İstanbul'da katıldı. Ancak 18 saat süren yolculuktan sonra bagajları kaybolan Cordoba sıkıntılı anlar yaşadı. Yıldız file bekçisi ayrıca, "Beşiktaş'la hiçbir sorunum yok. Arsenal'in verdiği parayla Beşiktaş'ınki birbirine yakın. Takımımdan kopmam" dedi. Fotoğraflar Cengiz Malgır-Rahman Sağıroğlu 
     
Maksimum risk      Umut İtalya'da 
     İLHAN Mansız'ın, Almanya'da kontrolden geçmeden, İtalya'ya tedavi için gitmesinin nedeni ortaya çıktı. Beşiktaşlı futbolcuyu, geçen sezon iki kez ameliyat eden Alman doktorların, lig bitimine de randevu verdiği ve iyileşme olmaması halinde yeni bir operasyonun şart olduğunu bildirdiği öğrenildi. 
     
     5 ay oynamaz 
     LUCESCU'NUN devreye girmesiyle İtalya'nın Bologna kentinde bir haftadır tedavi olan İlhan, kalan iki haftada olumlu bir gelişme gösteremezse, ameliyattan başka çaresi kalmayacak. Ancak 3. artroskopi olasılığı, aynı ayaktaki yıpranma nedeniyle risk oluşturacak ve yıldız oyuncu 5 ay sahalardan uzak kalacak. 
     
Oktay'dan mesaj      BEŞİKTAŞ'TA bir dönem forma giyen ve geçen sezon oynadığı Samsunspor ile ipleri koparan yıldız futbolcu, yuvaya dönüş için vize istedi. Beşiktaşlı yöneticileri arayan Oktay, Samsun'dan 300 milyar alacağına karşılık, bonservisini aldığını belirtti, "Maç başı oynamaya hazırım. Hakan Şükür de evine döndü. Ben de gelmek istiyorum" dedi. 
     
Hassan'a para yok      GENÇLERBİRLİĞİ, geçen sezon ligi üçüncü sırada tamamlamaları nedeniyle, futbolcularına 11'er milyar prim verirken, Beşiktaş'a transfer olan eski oyuncusunu pas geçti. Başkent ekibinin, takımdan ayrılan Thomas ile Okan Koç'a bu parayı yollarken, kendisini unutmasına sinirlenen Ahmed Hassan, Genel Menajer Cem Onuk'tan "Vermiyoruz" yanıtını alınca, "Ayıp ettiniz" dedi. 
     

</TEXT>
</DOC>
