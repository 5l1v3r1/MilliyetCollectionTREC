<DOC>
<DOCNO> 164456 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/20/son/sontur07.html </URL>
<DATE> 2003/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapkaççılar kadın turisti çarptı... 
</HEADLINE>
<TEXT>

     Fatih'te, kapkaççıların çantasını aldığı bir kadın turist, yere düşerek hafif yaralandı. 
     Fındıkzade'de kaldıkları otele gitmek için Millet Caddesi'nde yürüyen İsrailli Shlomo Chon ve eşi Faui Chon'un yanına 4 kişinin bulunduğu 34 HJU 75 plakalı otomobil yaklaştı. 
     Araçtan sarkan bir kişi, yol kenarında yürüyen Faui Chon'un kolundaki çantayı çekti. Kapkaççılara direnen Chon yere düşerek yaralanırken, çantayı alan bu kişiler hızla olay yerinden uzaklaştı. 
     Kolundan hafif şekilde yaralanan Faui Chon, Haseki Eğitim ve Araştırma Hastanesi'nde ayakta tedavi gördükten sonra eşiyle birlikte Şehremini Polis Merkezi'ne başvurdu. 
     Kapkaççıların kullandığı otomobilin Ataköy'den çalıntı olduğu ve bu kişilerin yakalanması için çalışmaların sürdüğü bildirildi. 

     
</TEXT>
</DOC>
