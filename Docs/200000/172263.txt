<DOC>
<DOCNO> 172263 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/29/yasam/ayas.html </URL>
<DATE> 2003/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Ayda iki milyar lira bulursa büyüyecek 
</HEADLINE>
<TEXT>

   Ramazan 4 yaşında ancak, 1 yaşındaki bir çocuğun ölçülerine sahip. Büyümesi ise Bağ-Kur'un ilaç bedelini ödemesine ya da bir yardımsevere bağlı 
      SEMRA KARDEŞOĞLU İstanbul 
   
   Ramazan, dört çocuklu Can ailesinin üçüncü çocuğu... Büyük ve küçük kardeşleri sokakta gönüllerince koşup oynarken o, sessiz sedasız, bir köşede oyuncaklarıyla vakit geçiriyor. Dört yaşındaki Ramazan, ancak bir yaşındaki bir çocuğun boy ve kilosuna sahip. Kendisinden bir yaş küçük kız kardeşi Sefa'dan bile küçük görünüyor. 4.5 kilo dünyaya gelmesine rağmen, yılda sadece bir kilo alarak 8.5 kiloya, boyu da 78 santimetreye ulaşabilmiş. Çünkü o büyüme hormonu ve diğer hormonların eksikliği sorunuyla dünyaya gelmiş. 
   
   Rapora rağmen 
   Eğer her ay yaklaşık iki milyar lira tutan ilaçları kullanabilirse tedavi olacak ve yaşıtlarının boyuna ulaşacak. 
   Ramazan'ın tedavisinin, ergenlik dönemini tamamlayana kadar sürmesi gerekiyor. Ancak Cerrahpaşa Tıp Fakültesi'nin "hayati önem taşıdığına" dair raporuna rağmen Bağ-Kur Genel Müdürlüğü, ilaç bedelinin ödenmesini uygun bulmadığı için, Ramazan tedavi olamıyor. 
   Ramazan ilaçları kullanamadığı takdirde, en fazla bir metre boyunda bir yetişkin olarak kalacak. Daha önemlisi, hastalığın getirdiği hipoglisemi şeker düşüklüğü nedeniyle hayati her an tehlike altında olacak. 
   
   'Dava açarız ama...' 
   Anne Firdevs Can, yaşadıklarını şöyle anlatıyor "Eşimin çanta sattığı küçük bir dükk nı var. İlaçlar bir yıl önce 1.5 milyar civarındaydı. Şimdi iki milyara yakın. Ancak alacak gücümüz yok. Bağ-Kur 2 başvurumuzu da reddetti. Hayati önem taşıyan bir ilacı karşılamayan sağlık sistemi olabilir mi Gerekirse dava açacağız, ancak o dava bitene kadar oğlumuz yaşayacak mı " 
   
   'Neden belirtmiyoruz' 
   Bağ-Kur Genel Müdürlüğü yetkilileri ise şu bilgileri verdi "Gelen hastanın durumu, uzman bir heyet tarafından incelenir. İlacı kullanmasına gerek olmadığına karar verilirse ya da muadili bir ilaç olabilirse uygun görülmez. Bunun nedeni de gönderilen yazıda belirtilmez. Çünkü o zaman bu eksikliği giderip yerine getiriyorlar, yolsuzluklara neden oluyor." 
   
   "Bu sorun hep yaşanıyor" 
   Cerrahpaşa Tıp Fakültesi Pediatrik Endokronoloji Bölüm Başkanı Prof. Dr. Oya Ercan ise şu bilgiyi verdi "Raporumuzda da belirttiğimiz gibi Ramazan normal gelişimi ve hayati önemi açısından bu ilaçları kullanmalı. Emekli Sandığı'nda bu sorun yaşanmamasına rağmen, özellikle ithal ilaçlarda Bağ-Kur ödemelerinde sorun yaşanıyor." 
   
   
</TEXT>
</DOC>
