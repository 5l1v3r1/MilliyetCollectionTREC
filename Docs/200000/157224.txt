<DOC>
<DOCNO> 157224 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/17/spor/spo05.html </URL>
<DATE> 2003/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Gençlere nazar değdi 
</HEADLINE>
<TEXT>

     NECMİ KEPÇETUTAN 

     LİDER Beşiktaş ile zorlu bir mücadele yapacak olan Gençlerbirliği'nde M'Bayo'dan sonra El Saka'nın da hastalanması keyifleri kaçırdı. Önceki gün rahatsızlanıp acilen kontrol altına alınan M'Bayo dün de şikayetlerinin geçmemesi üzerine tekrar hastaneye yattı. Bağırsaklarında enfeksiyon ve yüksek ateşi bulunan bu futbolcunun bugün forma giyemeyeceği bildirildi. 
     KIRMIZI - Siyahlı ekibin defans elamanlarından El Saka da boğaz enfeksiyonu nedeniyle dünkü antrenmana çıkmadı. Cezalı kaptan Ümit'ten yoksun olan başkent ekibinde, bu oyuncunun maça kadar tam olarak iyileşmesi için iğne ve serumlarla yoğun bir tedavi uygulanıyor. Mısırlı oyuncunun bu sabah son kez kontrolden geçirileceği ve durumunun netleşeceği belirtildi. 
     
Tek yol galibiyet      GENÇLERBİRLİĞİ Teknik Direktörü Ersun Yanal, Beşiktaş ile mutlaka kazanmaları gereken bir maç oynayacaklarını söyledi. Yanal, "İki takım için de önemli müsabaka. Kupa maçındaki mücadele h l hafızalarda. Umarım yine öyle bir mücadele olur. Şampiyonlar Ligi şansımız devam ediyor. Bunun için kazanmalıyız. Sonuna kadar bu işi zorlayacağız" dedi. 
     

</TEXT>
</DOC>
