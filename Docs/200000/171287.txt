<DOC>
<DOCNO> 171287 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/24/siyaset/siy04.html </URL>
<DATE> 2003/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
CHP'den yolsuzluğa şerh 
</HEADLINE>
<TEXT>

   Yolsuzluk Komisyonu Raporu'nda, Türkiye'nin yolsuzlukla Botswana kadar bile mücadele edemediği kaydedildi. CHP, muhalefetini rapora geçirdi... 
   
   ANKARA Milliyet 

   
   TBMM Yolsuzlukları Araştırma Komisyonu, aralarında eski başbakanlar Bülent Ecevit ve Mesut Yılmaz'ın da bulunduğu 25 eski bakan hakkında 16 ayrı soruşturma, 16 konuda da araştırma açılmasını istedi. CHP'li komisyon üyeleri, TBMM Başkanlığı'na sunulan rapora, "belediyelerin incelenmemesi ve Bülent Ecevit'e yönelik karar"la ilgili muhalefet şerhi koydu. 
   Raporda, Türkiye'nin yolsuzlukla "Botswana kadar" mücadele edemediği kaydedildi. Suçlananlardan bazıları şöyle 
   Yaşar Topçu Karadeniz Sahil Yolu ihalesinde devleti zarara uğratmak. Mesut Yılmaz, Güneş Taner Türkbank ihalesinde devlet hesabına yapılan alım-satıma fesat karıştırmak. Mustafa Taşar Görevi kötüye kullanma. Koray Aydın Uygulamaları ve Vurgun operasyonundaki iddialar. Koray Aydın, Abdülkadir Akcan Karayolları ihalelerinde keşif artışları. Cumhur Ersümer, Zeki Çakan DSİ keşif artışları. Rüştü Kazım Yücelen Park ve Bayındır Holding'e ihale verme.Hikmet Uluğbay, Recep Önal, Güneş Taner Banka batıklarının artması. Recep Önal Cavit Çağlar hisselerinin el değiştirmesinde gereğini yapmamak. Yüksel Yalova, Şükrü Sina Gürel, Hüsamettin Özkan Bayındır Holding'e yönelik görevi ihmal ve kötüye kullanma. Hüsamettin Özkan, Recep Önal Türkiye Halk Bankası ile Ziraat Bankası'ndan kullandırılan usulsüz kredilerle ilgili banka alacaklarının zamanaşımına uğratılması. Yaşar Okuyan Bağ - Kur ve SSK'da usulsüz biçimde danışmanlık hizmeti. Bülent Ecevit, Devlet Bahçeli, Hüsamettin Özkan, Hikmet Uluğbay, Metin Şahin, Nami Çağan, Yüksel Yalova, Sümer Oral, Ahmet Kenan Tanrıkulu, Recep Önal, Kemal Derviş ve Yılmaz Karakoyunlu Devletin zarara uğratılması. 
   
   
</TEXT>
</DOC>
