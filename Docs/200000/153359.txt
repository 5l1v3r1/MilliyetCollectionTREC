<DOC>
<DOCNO> 153359 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/30/dunya/dun02.html </URL>
<DATE> 2003/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Laf cambazı Talabani 
</HEADLINE>
<TEXT>

'Kerkük Kürdistan'da ama Kürt kenti değil' diyerek, kıvraklığının yeni örneğini verdi 
     BURÇUN İMİR Bağdat DHA 

     Irak Kürdistan Yurtseverler Birliği KYB lideri Celal Talabani, Kerkük'ün "Kürdistan bölgesi'nde bulunduğunu ancak, Kürt kenti olmadığını" söyledi. Talabani Kerkük'ün halkın eşit oranda temsil edildiği bir komite ile yönetilmesini önerdi. 
     Bağdat'ta, DHA muhabirinin sorularını yanıtlayan Talabani, Ankara'nın Irak rejimi altında yaşayan Türkmenler ile geçmişte hiç ilgilenmediğini vurgulayarak, şunları söyledi "Ben Türk yetkilileri, Irak rejimi altında bastırılan Türkmenler ile ilgilenmeye teşvik ettim. O rejim, Türkmenlerin varlığını bile reddediyordu. Biz ise, Türkmenlerin bir millet olduğunu, demokratik ve anayasal haklara sahip olduklarını söyledik." Talabani, "Ben hiçbir zaman Kerkük bir Kürt kentidir demedim. Kerkük Kürt, Türkmen ve Arapların kentidir, ama Kerkük aynı zamanda Kürdistan adı verilen bölgenin kentidir. Yine de Kürtlerin kenti değildir. ABD'nin çizdiği şema belli. Irak, Musul, Bağdat ve Basra diye üçe ayrılacak. Federasyonun kuzey bölümünün sınırları Kürdistan bölgesi temel alınarak çizilecekse, Kerkük bu bölgeye ait olacaktır" dedi. 
     Talabani, Türkiye'nin Irak politikasında değişiklik sinyalleri geldiğini, bunun Başbakan Tayyip Erdoğan'ın şovenist olmaması, Genelkurmay Başkanı Org. Hilmi Özkök'ün akıllıca açıklamalar yapması ve Dışişleri'nin gerçekçi olmasından kaynaklandığını söyledi. 
     
Irak'ta kim ne istiyor GRUP LİDERİ NE İSTİYOR Anayasal Monarşi Hareketi Şerif Ali bin el - Hüseyin 1958'e kadar ülkeyi yöneten Haşimi krallarının soyundan Demokratik siyasi sistem içinde bir anayasal monarşi Irak Komünist Partisi Aziz Muhammed Birinci sekreter konumunda Komünizm Irak Ulusal Kongresi Ahmed Çelebi En son 13 yaşındayken Irak'taydı Pentagon'daki bazı çevrelerce destekleniyor. Laik demokrasi Irak Ulusal İtilafı İyad Allevi Saf değiştirmiş bir eski Baas Partisi yetkilisi Laik demokrasi Kürdistan Demokratik Partisi Mesud Barzani Kürt bölgesinin kuzeybatı bölümünün lideri Kürtlere özerklik öngören bir federal sistem Kürdistan Yurtseverler Birliği Celal Talabani Kürt bölgesinin güneydoğusunun lideri Kürtlere özerklik öngören bir federal sistem Necef Havzası Muktada el - Sadr Irak'ta bu grubun en göze batan üyesi olarak ortaya çıktı İslami hükümet Irak İslam Devrimi Yüksek Konseyi Muhammed B kır El Hekim 1980'de İran'a kaçtı. Grup daha çok İran'da sürgünde yaşayan Şiilerden oluşuyor İslami hükümet      
     
     
     
     
     
     


DÜNYA 













</TEXT>
</DOC>
