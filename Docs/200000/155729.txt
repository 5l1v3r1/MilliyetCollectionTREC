<DOC>
<DOCNO> 155729 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/10/guncel/gun08.html </URL>
<DATE> 2003/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

THY hosteslerine maske ve eldiven      THY, SARS’ın yayılmasını önlemek amacıyla aldığı önlemleri genişleterek uygulamaya koydu. Hong Kong, Singapur, Şanghay ve Pekin istasyonlarında, uçuş öncesi alınan önlemlerin başında, check - in yapılıp yolcuların SARS hastalığı yönünden izlenmesi geliyor. 38 derecenin üzerinde ateşi olan yolcular uçağa kabul edilmiyor. Riskli bölgelerden yapılan seferlerde, Uçuş sırasında alınan önlemlerin başında yolculara maske ve eldivenler dağıtılması ve uçuş süresince kabin ekibinin maske ve eldiven kullanması geliyor. 
     
Bakanlık MGK’ya rapor gönderilmedi      SAĞLIK Bakanlığı, Türkiye’de SARS vakası bulunmadığını ve Milli Güvenlik Kurulu’na da MGK SARS’la ilgili rapor sunulmadığını bildirdi. Bakanlıktan yapılan açıklamada, SARS konusunda dünyadaki gelişmelere göre karar almak amacıyla, Enfeksiyon Hastalıkları Danışma Kurulu oluşturulduğu belirtildi. Danışma Kurulu’nun toplantılarının ardından, "SARS virüsünün laboratuvar ortamında özel olarak üretilmiş olduğu kanısına varıldığı ve raporun bir örneğinin MGK’ya gönderildiği" yönündeki haberlerin de gerçeği yansıtmadığı kaydedildi. 
     
Öğrenciler serbest      İSTANBUL’daki öğrenci olaylarında gözaltına alınan 60 öğrenci, Toplantı ve Gösteri Kanunu’na muhalefetten çıkarıldıkları Nöbetçi 11. Asliye Ceza Mahkemesi’nce tutuksuz yargılanmak üzere serbest bırakıldı. 
     
Başhekim istifa etti      DR. SİYAMİ ERSEK Göğüs Kalp ve Damar Cerrahisi Eğitim ve Araştırma Hastanesi Başhekimi Prof. Sertaç Çiçek, görevinden istifa etti. Çiçek, hastanede Kalp Damar Cerrahisi Klinik Şefi olarak çalışmaya devam edeceğini kaydetti. 
     
ÇÜ’de protesto serbest      ÇUKUROVA Üniversitesi ÇÜ , öğrenci-lerinin yararlanabileceği, İngiltere’deki Hyde Park özelliklerini çağrıştıran üç ayrı kürsünün bulunduğu bir alanı "Protesto Meydanı" adıyla düzenlendi. Meydanın açılışı 13 Mayıs’ta yapılacak. 
     
PKK’ya 10 gözaltı      İSTANBUL’da gerçekleştirilen operasyonda, Bağcılar, Şişli ve Kadıköy’deki korsan gösteri faaliyetlerine katılan PKK üyesi 10 kişi gözaltına alındı. Operasyonda, bir sahte kimlik, bir kurusıkı tabanca ve dokümanlar ele geçirildi. 
     
Kapıkule’de panik      KAPIKULE Sınır Kapısı’ndan yurda giriş yapmak isteyen A.A. yönetimindeki Almanya plakalı otomobilde, radyum boyasıyla boyandıkları için radyasyon içeren saat parçaları ele geçirildi. A. ve beraberindeki iki kişi gözaltına alındı. 
     
RTÜK mercek altında      CUMHURBAŞKANLIĞI Devlet Denetleme Kurulu DDK , Radyo ve Televizyon Üst Kurulu RTÜK hakkında inceleme başlattı. DDK’nın RTÜK’te inceleme başlatmasında TRT koltuğu için yapılan seçimdeki skandalın etkili olduğu belirtildi. 
     
Trilyonluk yangın      K. MARAŞ’ta özel sektöre ait Güneysi İplik Fabrikası’nda önceki gece pamuk balyalarının bulunduğu bölümde yangın çıktı. Kısa sırada büyüyen yangın, 7 saatte söndürüldü. Yangında en az 10 trilyon liralık zarar meydana geldiği belirtildi. 
     

</TEXT>
</DOC>
