<DOC>
<DOCNO> 196420 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/18/son/sontur19.html </URL>
<DATE> 2003/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Sobadan sızan gazdan 1 kişi öldü, 4 kişi hastanelik oldu... 
</HEADLINE>
<TEXT>

     Balıkesir'de sobadan sızan karbonmonoksit gazından zehirlenen aileden bir kişi öldü, biri 2 günlük bebek 4 kişi hastaneye kaldırıldı. 
     Alınan bilgiye göre, merkeze bağlı Kavakdere Köyü'nde oturan ve 2 gün önce Balıkesir Doğumevi'nde bir erkek bebek dünyaya getiren Fidan Abluk, dün taburcu edilerek evine gitti. 
     Fidan Abluk'un rahatsızlığı nedeniyle eşi Turgay Abluk'u 39 sahur yemeğine çağırmak için evlerine giden yakınları, Abluk'un uyanmaması üzerine kapıyı kırıp eve girdiklerinde, 5 kişilik aileyi baygın buldular. Eve girenlerin çağırdığı güvenlik güçleri geldiğinde ise Turgay Abluk'un öldüğü anlaşıldı. 
     Sobadan sızan gazdan etkilenen anne Fidan Abluk 36 , çocukları Kıymet 9 ve Abidin 4 ile henüz adı konulmamış erkek bebek, Balıkesir Devlet Hastanesi'ne kaldırıldı. 
     Hastane yetkilileri, Çocuk Kliniği'ne yatırılan bebeğin ve 4 yaşındaki Abidin'in durumlarının iyi olduğunu, ancak hayati tehlikeyi atlatamayan anne Fidan ile kızı Kıymet Abluk'un, Yoğun Bakım Ünitesi'nde tedavi altına alındığını bildirdiler. 
     Olayla ilgili soruşturma sürüyor. 
     
</TEXT>
</DOC>
