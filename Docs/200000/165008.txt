<DOC>
<DOCNO> 165008 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/23/son/sontur18.html </URL>
<DATE> 2003/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaylada "pilav" izdihamı yaşandı... 
</HEADLINE>
<TEXT>

     Bolu'da, Sarıalan yayla şenliğinde pilav dağıtılması, izdihama neden oldu. 
     Bolu'nun Sarıalan yaylasında bulunan 9 köyün katılımıyla düzenlenen yayla şenliğinde, yaklaşık 5 bin kişiye, traktör romörkleri üzerinden pilav dağıtıldı. 
     Traktörün önünde uzun kuyruklar oluşturan vatandaşların, dağıtımın başlamasıyla aynı anda pilav almak istemesi üzerine izdiham yaşandı. Pilav almak isteyenlerin arasında bulunan çocukları, olaya müdahale eden jandarma ekipleri ezilmekten güçlükle kurtardı. 
     Jandarma ekipleri, dağıtım yapılan traktörün yerini değiştirince, pilav almak isteyen vatandaşlar ellerindeki kaplarla traktörü izlemek zorunda kaldı. 
     Pilav dağıtımı, jandarma ekiplerinin aldığı tedbirlerle 3 saat sonra olaysız tamamlandı. 
     
</TEXT>
</DOC>
