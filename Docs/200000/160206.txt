<DOC>
<DOCNO> 160206 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/31/son/sonspo12.html </URL>
<DATE> 2003/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
WNBA... Nevriye 4 dakikada 2 attı ama takımı farklı yenildi 
</HEADLINE>
<TEXT>

     ABD Profesyonel Bayanlar Basketbol Ligi'ndeki WNBA mücadeleye, bu sabaha karşı yapılan 4 maçla devam edildi. 
     Batı Konferansı'nda 6. durumda bulunan Phoenix Mercury, deplasmanda 2. durumda bulunan Houston Comets'e 69-49 yenilerek, 4. maçında 3. yenilgisini aldı. 
     Maçta, konuk ekipte oyuna sonradan giren ve 4 dakika oynama şansı bulabilen Nevriye Yılmaz, 2 sayılık atışlarda 2'de 1 isabet buldu ve maçı 2 sayıyla tamamladı. 1 hücum ribaundu alan Yılmaz, 1 de top kaybı yaptı. Mercury'de Pierson, 13 sayı, 6 ribaunt ve 3 asist, Adrian Williams da 12 sayı ve 8 ribauntla oynamalarına karşın yenilgiyi engelleyemediler. 
     Evsahibi ekipte ise yıldız oyuncu Yolanda Griffith, 22 sayı, 9 ribaunt, 3 top çalma ve 2 blokla sahanın en iyisi olarak galibiyete damgasını vurdu. 
     Nevriye Yılmaz'ın takımı Phoenix Mercury, ligdeki 5. maçını, 4 Haziran Çarşamba günü sabaha karşı Houston Comets ile yapacak. 
     
</TEXT>
</DOC>
