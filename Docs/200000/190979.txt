<DOC>
<DOCNO> 190979 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/24/son/soneko02.html </URL>
<DATE> 2003/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Çanakkale Petkim fabrikası kapandı... 
</HEADLINE>
<TEXT>

     Özelleştirme kapsamında bulunan PETKİM'in Çanakkale'deki Plastik İşleme Fabrikası faaliyetini durdurdu. 
     Makineleri daha önce sökülerek İzmir'in Aliağa ilçesindeki PETKİM Tesisleri'ne götürülen fabrikada kalan demirbaş eşyalar da kamyonlara yüklenerek aynı yere gönderildi. 
     Yetkililer, fabrikanın bir aydır üretim yapmadığını, 31 Ekim tarihinden itibaren de kapatılacağını bildirdiler. Halen fabrikada çalışan 10 kadrolu elemanın Aliağa PETKİM'de görev yapacaklarını belirten yetkililer, fabrikanın özelleştirilmesi halinde boş olarak teslim edileceğini söylediler. 
     1970 yılında işletmeye açılan, 9 bin 55 metrekare açık alanı, 2 bin 495 metrekare kapalı alanı bulunan fabrikanın faaliyet yıllarında, yılda ortalama 6 bin 200 ton alçak yoğunluklu polietilen işlenerek çeşitli film ve torba üretildiği kaydedildi. 
     
</TEXT>
</DOC>
