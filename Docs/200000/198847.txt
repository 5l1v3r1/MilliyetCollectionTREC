<DOC>
<DOCNO> 198847 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/30/son/sonspo08.html </URL>
<DATE> 2003/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Mehmet 10, Hidayet 8 sayı attı 
</HEADLINE>
<TEXT>

     ABD Profesyonel Basketbol Ligi'nde NBA 5. hafta mücadelesine, bu sabaha karşı yapılan 10 maçla devam edildi. 
     Merkez Grubu'nda 2. sırada bulunan Detroit Pistons, deplasmanda Washington Wizards'ı yenerek, 18. maçında 12. galibiyetini aldı. 
     Karşılaşmada oyuna sonradan girerek 22 dakika sahada kalan Detroit Pistonslı Mehmet Okur, bu sürede 10 sayı, 3 ribaunt 1 hücum-2 savunma ve 1 top çalmayla oynadı. Okur, serbest atışlarda 8'de 6, 2 sayılık atışlarda 5'de 2, 3 sayılık atışlarda da 1'de 0 isabet tutturdu. 
     Takımda Ben Wallace, 11 ribauntla galibiyete katkı yaparken, Richard Hamilton 25 sayı, Chauncey Billups da 22 sayı, 7 ribaunt ve 6 asistle galibiyetin mimarları oldu. 
     Washington Wizards'da ise Brendan Haywood, 23 sayı ve 11 ribaunt, Larry Hughes da 15 sayı ve 7 ribauntla oynadı. 
     Geçen sezonun şampiyonu San Antonio Spurs, deplasmanda Golden State Warriors'a da yenilerek, 17. maçında 8. yenilgisini aldı ve Ortabatı Grubu'nda 6. sıradan kurtulamadı. 
     Karşılaşmada Spurs'de, Mehmet Okur gibi 22 dakika forma şansı verilen Hidayet Türkoğlu, 8 sayı ve 5 ribauntluk 2 hücum-3 savunma performans gösterdi. Türkoğlu, 1 kez denediği 3 sayılık atışta isabet bulamazken, 6 kez denediği 2 sayılık atışlarda 4 kez topu çemberden geçirmeyi başardı. 
     Konuk ekipte, geçen sezonun ''en değerli oyuncusu'' Tim Duncan, 27 sayı, 15 ribaunt ve 4 blokluk performansına karşın takımını yenilgiden kurtaramazken, Fransız oyun kurucu Tony Parker, 19 sayı ve 4 top çalma, Sloven pivot Radoslav Nesteroviç, 14 sayı, 11 ribaunt ve 4 blok, Arjantinli forvet Emanuel Ginobili de 11 sayı ve 6 ribauntla oynadı. 
     Evsahibi ekipte ise Nick Van Exel, 29 sayı ve 4 ribauntla galibiyette başrolü oynarken, Erick Dampier, 10 sayı ve 16 ribaunt, Mike Dunleavy, 11 sayı ve 6 ribaunt, Brian Cardinal de 11 sayıyla Van Exel'a eşlik etti. 
     Öte yandan önceki gün 12 ile bu sezonki en düşük skorunu elde eden Atlantik Grubu lideri Philadelphia 76ers'ın yıldız oyuncusu Allen Iverson, bu kez Atlanta Hawks karşısında coştu ve takımının 98 sayısının 50'sine imza atarak bu sezonki en yüksek skorlu maçını çıkardı. 
     Ligde 5. hafta mücadelesi, TSİ yarın sabaha karşı yapılacak Los Angeles Lakers-Indiana Pacers ve Sacramento Kings-New Jersey Nets maçlarıyla tamamlanacak. 
     NBA'de, günün maçlarında alınan sonuçlar şöyle 
     New York Knicks 79 - New Orleans Hornets 74. 
     Philadelphia 76'ers 98 - Atlanta Hawks 86. 
     Washington Wizards 69 - Detroit Pistons 80. 
     Cleveland Cavaliers 115 - Memphis Grizzlies 122 2. uzatmada . 
     Miami Heat 78 - Toronto Raptors 66. 
     Dallas Mavericks 92 - Minnesota Timberwolves 88. 
     Milwaukee Bucks 100 - Boston Celtics 94. 
     Seattle Supersonics 95 - Houston Rockets 88. 
     Golden State Warriors 91 - San Antonio Spurs 89. 
     Los Angeles Clippers 86 - Denver Nuggets 98. 
     
</TEXT>
</DOC>
