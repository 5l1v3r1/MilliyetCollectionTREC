<DOC>
<DOCNO> 150762 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/18/son/sonspo02.html </URL>
<DATE> 2003/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş evinde kartal, Fenerbahçe deplasmanda sıkıntılı... 
</HEADLINE>
<TEXT>

     Beşiktaş ile Fenerbahçe arasında 20 Nisan Pazar günü yapılacak derbi maç öncesi, siyah-beyazlılar iç sahada genelde başarılı sonuçlarıyla dikkat çekerken, Fenerbahçe ise rakip sahalarda galip gelmekte oldukça zorlanıyor. 
     Namağlup unvanını hafta içindeki erteleme maçında Diyarbakırspor deplasmanında yitiren Beşiktaş, BJK İnönü Stadı'nda bu sezon şimdiye dek 14 lig maçına çıktı. 
     Bu maçlardan 11'ini kazanan siyah-beyazlılar, Gaziantepspor, Trabzonspor ve Gençlerbirliği maçlarında berabere kaldı. Dolmabahçe'de, maç başına 2.07 ortalamayla toplam 29 gol atan ''Kara Kartallar'', kalesinde ise 0.5 ortalamayla 7 gol gördü. 
     Kendi evindeki son 6 lig maçını da kazanmayı başaran Beşiktaş, BJK İnönü Stadı'nda en son puan kaybını, 1 Aralık 2002'de Gençlerbirliği önünde 1-1'lik sonuçla yaşadı. Siyah-beyazlılar, Dolmabahçe'de tam 139 gündür puan kaybetmiyor. 
     Beşiktaş ayrıca, iç sahadaki 14 lig maçından sadece 2'sinde gol atamazken, 9'unda ise kalesini rakip forvetlere kapadı. 
     
     FENERBAHÇE DEPLASMANDA ZORLANIYOR 

     Bu sezon şampiyonluk iddiasından erken kopan Fenerbahçe ise son yıllarda olduğu gibi bu sezon da deplasman maçlarında galip gelmekte zorlanıyor. 
     Sarı-lacivertliler, bu sezon şimdiye dek rakip sahalarda oynadığı 13 maçtan sadece 3'ünü kazanırken, 4 kez yenildi, 6 kez de eşitliği bozamadı. 
     Rakip sahalardaki maçlarda, maç başına 1.3 ortalamayla toplam 17 gol atan sarı-lacivertliler, kalesinde ise 1.61 ortalamayla 21 gol gördü. 
     Deplasmanda oynadığı son 6 lig maçında da galip gelemeyen ''Sarı Kanaryalar'', bu süre içinde 3 beraberlik, 3 de yenilgi aldı. 
     Fenerbahçe, rakip sahada son galibiyetini 23 Kasım 2002'de İzmit'te 2-1'lik skorla Kocaelispor karşısında aldı ve tam 147 gündür deplasmanda kazanamıyor. 
     Fenerbahçe ayrıca, rakip sahalarda yaptığı 13 lig maçından 8'inde gol atarken, sadece 2'sinde kalesini gole kapadı. 
     
     BJK İNÖNÜ STADI'NDA BEŞİKTAŞ 

     Beşiktaş'ın bu sezon kendi evinde yaptığı lig maçlarında aldığı sonuçlar şöyle 
     Beşiktaş - Kocaelispor... 2 - 1. 
     Beşiktaş - Diyarbakırspor 2 - 0. 
     Beşiktaş - Trabzonspor... 0 - 0. 
     Beşiktaş - Gaziantepspor. 0 - 0. 
     Beşiktaş - Malatyaspor... 3 - 0. 
     Beşiktaş - Elazığspor.... 3 - 1. 
     Beşiktaş - Adanaspor..... 3 - 0. 
     Beşiktaş - Gençlerbirliği 1 - 1. 
     Beşiktaş - Samsunspor.... 2 - 0. 
     Beşiktaş - Bursaspor..... 1 - 0. 
     Beşiktaş - İstanbulspor.. 2 - 1. 
     Beşiktaş - Göztepe....... 7 - 3. 
     Beşiktaş - Ankaragücü.... 1 - 0. 
     Beşiktaş - Denizlispor... 2 - 0. 
     
     DEPLASMANDA FENERBAHÇE 

     Fenerbahçe'nin bu sezon deplasmanda yaptığı lig maçlarında aldığı sonuçlar ise şöyle 
     Trabzonspor - Fenerbahçe... 0 - 0. 
     Gaziantepspor - Fenerbahçe. 3 - 3. 
     Malatyaspor - Fenerbahçe... 2 - 0. 
     Altay - Fenerbahçe......... 1 - 3. 
     Gençlerbirliği - Fenerbahçe 1 - 1. 
     Samsunspor - Fenerbahçe.... 1 - 3. 
     Kocaelispor - Fenerbahçe... 1 - 2. 
     Diyarbakırspor - Fenerbahçe 3 - 0. 
     Ankaragücü - Fenerbahçe.... 0 - 0. 
     Galatasaray - Fenerbahçe... 2 - 0. 
     Elazığspor - Fenerbahçe.... 3 - 3. 
     Adanaspor - Fenerbahçe..... 3 - 1. 
     
</TEXT>
</DOC>
