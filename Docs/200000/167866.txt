<DOC>
<DOCNO> 167866 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/07/son/sontur06.html </URL>
<DATE> 2003/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Avukat cinayetinde yeni iddialar Sırları yüzünden mi öldü 
</HEADLINE>
<TEXT>

     ADANA DHA. 
     Adana'da silahlı saldırı sonucu öldürülen Avukat Mehmet Sayıs'ın 49 , başına kötü bir şey gelmesi halinde bir mektup yazarak yakın arkadaşlarına bıraktığı ortaya çıktı. Sayıs mektubunda tetikçiyi azmettirdiği iddia edilen ve eski narkotik polis muhbiri Cengiz İlhantekin ile polis şefleri arasındaki kirli ilişkileri ayrıntılarıyla anlattı. 
     Sayıs mektubunda firari tetikçi Kayahan Erkara'yı 17 azmettirdiği öne sürülen İlhantekin'in yasadışı olaylarda Adana Emniyet Müdürlüğü Organize Suçlar ve Kaçakçılık Şube Müdürü Ziya Dilmen'le işbirliği içinde olduğunu iddia etti. 
     Mektupta yer alan eski polis muhbiriyle polis arasındaki ilişkilere yönelik iddialar şöyle 
     "Kıbrıs'tan uyuşturucu satın almak isteyen Davası DGM'de görüldü kişiden uyuşturucu bedeli olarak İlhantekin 50 bin mark aldı. Daha sonra Ağrı'dan uyuşturucu maddenin M.Sait Beşe tarafından kaçırıldığı gerekçesiyle malı teslim edemeyeceği söylenmiş ve bu para emniyetten gizli harcanmıştır. Cengiz bu paradan Dilmen'e pay vermiş midir Eğer vermediyse olaya şahit olmasına rağmen çete reisiyle irtibatına neden devam etmiştir " 
     
     Sabıkalı dolarlar 

     "Narkotik Büro 3 Ocak 2000'de Adana kuzey turnikelerinde Yurdakul Kılıçaslan ve Savaş Karsak'ın bulunduğu araçta 1500 sahte 100'lük dolar ele geçirmiş sahte parayı veren Coşkun Üzgün ve asıl parayı veren Zafer Kurt yakalanmıştır. Nisan 2001'de Küçüksaat Döviz Bürosu'nda iki sahte doları bozdurmak isteyen Şerife Taş ve Nesibe Baş paraları fuhuş karşılığı İlhantekin'in oğlu Cemal'dan aldıklarını söyledi. İlhantekin'in Taşdan Emlak Bürosu'ndaki kasasında da seri numaraları aynı paralardan 48'i bulundu. Fatih Eynallı ile Cemal ve Cengiz İlhantekin tutuklandı. Cengiz bu paraları arkadaşı Dilmen'den mi aldı Piyasaya sürülen dolarlardan Dilmen'e ne kadar pay verildi " 
     
     Siparişle adam vurdurtmuş 

     Sayıs İlhantekin'in haraç, gasp, zorla ırza geçme ve çete faaliyetlerini de şöyle anlattı 
     "Vurulan Metin, vuran Recai. Vurulan telefoncu gazi, vuran Cem. Vurulan Murat Tatlı, vuran Cem. Vurulan Çatlak Mehmet, vuran Cem. Vurulan Manisa'da kadın, vuran Zihni. Vurulan Almanya'dan sipariş, aracılık yapan Tayfur Kendirci, vuran M.Emin Birkal. Vurulan Alaattin Onat, vuran Recai. Vurulan İsa Şakir Akdoğan, vuran Mustafa Dolaş. Vurulan Vahap Koz, vuran İsa. Çete içinde de birçok yaralama olayı olmuş, siparişe göre adam yaralama olayları yaşanmıştır." 
     
     Haraç gasp ve tecavüz 

     "İsa Şakir Akdoğan'ı, Murat Dolaş'a vurdurmuş. Vahap Koz tehdit edilmiş, elinden yazıhanesi alınarak vurulmuştur. Remzi Acımış'tan yasadışı para kazandığı iddiasıyla haraç istenmiş, dövülerek para alınmıştır. Yazıhane fuhuş yuvası haline gelmiştir. Yazıhaneye bir gün iki kız kardeş işe alınmıştır. Önce reis ayrı ayrı her ikisinin ırzına geçmiş, bunu öğrenen iki oğlu Ertem ve Cem bu kızların ırzına geçmişlerdir. 
     
     Sırları ölüme götürdü 

     Yakınları ise Sayıs'ın İlhantekin'le uzun süre arkadaşlık yaptığını ancak eski muhbirin kirli işleri nedeniyle yollarının ayrıldığını belirterek "Arkadaşlarına ve tanıdığı polislere İlhantekin'in kendisini tehdit ettiğini söylemişti. Ancak hiçbir önlem alınmadı" dedi. 
     
</TEXT>
</DOC>
