<DOC>
<DOCNO> 167611 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/06/yazar/tamer.html </URL>
<DATE> 2003/07/06/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Hıdiv Korusu'nda havai fişekten yangın çıkarsa... 
</HEADLINE>
<TEXT>

     Masama havai fişek yoğunluğunda yağan mesajlarınızdan anlıyorum ki, bu havai fişek gösterileri sadece kaynak israfı dolayısıyla değil, gürültü kirliliğinden yangın tehlikesine farklı nedenlerle pek çok kişiyi epeydir rahatsız ediyormuş. 
     Gönderdiğiniz mektuplardan birkaçını aşağıda yayınlayacağım. Ama önce "Hangi durumlarda havai fişek atılır "ın tarifinin yazılı olarak yapılması ve izin verme mevkiinde olanların her ruhsatı olana "zorunlu" bağış karşılığında havai fişek atma izni vermesinin engellenmesi gerek. 
     Cumhuriyet Bayramı, İstanbul'un fethi, İzmir'in kurtuluşu, Milli Takım'ın dünya şampiyonasındaki başarısı, Şeker Bayramı, Kurban Bayramı gibi hepimizin paylaşabileceği özel günler ve mutlu olayların havai fişek gösterisiyle kutlanmasına sanırım kimsenin itirazı yok. Bu konudaki duyarlılığını Ankara'da mevsimsel nedenlerle havai fişek gösterilerini yasaklayarak belli eden Vali Yahya Gür, eylemin tarifi konusunda da belki katkıda bulunabilir. 
     
     Ankaralı rahatladı 
     Bu arada Ankaralı okurlarımız Özgür Coşkun, Sabri Tekin ve Rumuz Snow, aşağıdaki satırları yazarken, yaşadıkları kentin valisinin bu kadar hızlı harekete geçeceğini herhalde tahmin edemezlerdi. Teşekkür mesajlarını da herhalde Ankara Valiliği'nin www.ankara.gov.tr adresli web sitesine ileteceklerdir 

</TEXT>
</DOC>
