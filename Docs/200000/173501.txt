<DOC>
<DOCNO> 173501 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/04/son/soneko20.html </URL>
<DATE> 2003/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Bono piyasasında faiz yüzde 44.53 oldu... 
</HEADLINE>
<TEXT>

     İstanbul Menkul Kıymetler Borsası İMKB Tahvil ve Bono Piyasası Kesin Alım Satım Pazarı'nda işlem gören 18 Ağustos 2004 vadeli, bugün valörlü tahvilin basit getirisi yüzde 44.89, bileşik getirisi yüzde 44.53'den kapandı. 
     Bu kağıdın aynı gün valörlü işlemlerinin bileşik getirisinde, Cuma günkü kapanışa göre 2.82 puanlık gerileme belirlendi. 
     18 Ağustos 2004 vadeli tahvilin yarın valörlü işlemlerinde bileşik faiz yüzde 44.12 seviyesinde bulunuyor. 
     
     KOTASYONLAR 

     Bankalararası piyasada dolar kotasyonları, alışta en düşük 1 milyon 418 bin lira, en yüksek 1 milyon 420 bin lira, satışta en düşük 1 milyon 423 bin lira, en yüksek 1 milyon 425 bin lira seviyesinde bulunuyor. 
     
     REPO 

     İMKB Tahvil ve Bono Piyasası Repo-Ters Repo Pazarı'nda, gecelik işlemlerde ortalama faiz yüzde 35.00 oldu. 
     Gecelik işlemlerde en düşük oran yüzde 35.00, en yüksek oran yüzde 35.10 olarak gerçekleşti. 
     
     PARİTE 

     Uluslararası piyasalarda euro-dolar paritesi 1.1319, sterlin-dolar paritesi 1.6123, yen-dolar paritesi ise 120.38 düzeyinde seyrediyor. 
     
</TEXT>
</DOC>
