<DOC>
<DOCNO> 174547 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/08/son/sontur16.html </URL>
<DATE> 2003/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
ANAP Hakkari milletvekili Zeytan, AK Parti'ye geçiyor... 
</HEADLINE>
<TEXT>

     ANAP Genel Başkan Yardımcısı ve Hakkari Milletvekili Mustafa Zeydan, partisinden istifa etti. Zeydan, AK Parti'ye geçeceğini bildirdi. 
     Zeydan, Hakkari'de gazetecilere yaptığı açıklamada, öğle saatlerinde bir araya geldiği 1500 dolayında seçmeninden tam destek alarak, partisinden istifa ettiğini söyledi. 
     ''Anavatan Partisi'nde iken hizmete en çok ihtiyaç duyulan Hakkari'ye beklenen hizmeti götüremeyeceğimden dolayı bu kararı aldım'' diyen Zeydan, AK Parti'ye geçeceğini ifade etti. 
     Mustafa Zeydan'ın istifa dilekçesinin TBMM Başkanlığı'na ulaştığı öğrenildi. 
     
     SANDALYE DAĞILIMI 

     Hakkari'den bağımsız milletvekili olarak seçildikten sonra ANAP'a geçen Zeydan'ın istifası, tek sandalye ile parlamentoda temsil edilen ANAP'ı Meclis dışı bırakırken, bağımsız milletvekillerinin sayısı 6'ya yükseldi. 
     TBMM'deki son durum şöyle 
     AK Parti 366 . 
     CHP 175 . 
     DYP 3 . 
     Bağımsız 6 . 
     TOPLAM 550 . 
     

     
</TEXT>
</DOC>
