<DOC>
<DOCNO> 194748 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/11/son/sondun10.html </URL>
<DATE> 2003/11/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Iraklıların sağlık sorunları kuşaklar boyu devam edecek 
</HEADLINE>
<TEXT>

     Iraklıların, devam eden şiddet, sağlık sisteminin çökmesi ve kötü yaşam koşulları nedeniyle ''yıllar, belki kuşaklar boyu'' fiziksel ve ruhsal rahatsızlıklar yaşayacağı belirtildi. 
     Merkezi İngiltere'de bulunan Medact yardım kuruluşunun hazırladığı rapora göre, ''temiz su ve sağlık hizmetlerinin eksikliği, yoksulluk, kötü beslenme, sağlık hizmetleri dahil kamu hizmetlerinin kesilmesi Irak halkının sağlığını kötü biçimde etkilemeye devam ediyor'' denildi. 
     Sorunun çevrenin geniş çapta kirlenmesiyle şiddetlendiği belirtilen raporda, ''Çevre mayınlarla dolu ve mayınlar insanları öldürüyor. Çok sayıda patlamamış bomba, çekici biçimde boyandıkları için özellikle çocuklar olmak üzere sivilleri öldürmeye devam ediyor'' ifadesi kullanıldı. 
     Kolları ve bacakları kopan Iraklı çocukların hepsinin uluslararası medyanın geniş yer verdiği ve İngiltere'de kopan kollarının yerine iki takma kol takılan Abbas Ali kadar şanslı olmadığı belirtilen raporda, ''kolu bacağı kopan binlerce çocuk, bırakın gelişkin rehabilitasyonu, uygun sağlık hizmetlerine bile kavuşamıyor'' denildi. 
     
</TEXT>
</DOC>
