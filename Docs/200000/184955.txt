<DOC>
<DOCNO> 184955 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/27/son/sondun02.html </URL>
<DATE> 2003/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush - Putin zirvesi yapıldı... 
</HEADLINE>
<TEXT>

     ABD Başkanı George W. Bush ile Rusya Devlet Başkanı Vladimir Putin zirvesi ABD'deki, Camp David'de başladı. Bush, helikopterle zirvenin yapılacağı, ABD Başkanı'nın Camp David'deki dağ köşküne inen Putin'i, el sıkışarak ve kucaklayarak karşıladı. İki liderin daha sonra Bush'un kullandığı bir golf arabasına binerek uzaklaştıkları görüldü. 
     En son Haziran ayında Rusya'nın Saint Petersburg kentinde biraraya gelen iki liderin birlikte akşam yemeğini yedikten sonra bugün sabah saatlerinde bir basın toplantısı düzenlemeleri bekleniyor. 
     Zirve'de Bush'un, savaş sonrası Irak konusunda destek ve İran'ın nükleer silahlar geliştirme çabalarından duyulan kaygıları dile getirmesi bekleniyor. ABD'li yetkililer iki liderin ayrıca Kuzey Kore'nin nükleer silahlar programının durdurulması çabaları ile Ortadoğu barış süreci gibi konularda da görüşmelerde bulunacaklarını belirttiler. 
     
</TEXT>
</DOC>
