<DOC>
<DOCNO> 180198 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/04/yasam/yas12.html </URL>
<DATE> 2003/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
'Mezar taşına slogan' tutuklattı 
</HEADLINE>
<TEXT>

   Tuncelİ DHA 
   
   Tunceli'nin Çemişgezek ilçesinde yakınlarının mezar taşına "Öldüler yenilmediler" yazdıran Hayri Koç ve Celal Güneş ile bu kişilere yardım ettiği öne sürülen Erkan Zengin, örgütsel propaganda yaptıkları gerekçesiyle tutuklandı. 
   Çemişgezek Tekeli Köyü'nde oturan Koç, 1991'de İstanbul'daki TİKKO örgütü hücre evinde öldürülen amcası Hayri Koç'la Çemişgezek'in kırsal kesimindeki çatışmada öldürülen yeğeni Asuman Koç'un, Güneş de 1996'da faili meçhul cinayetle yaşamını yiteren babası Kamer Güneş'in mezarını yaptırarak mezar taşına "Öldüler, yenilmediler" yazdırdı. Jandarma mezar yaptıranları gözaltına alarak suç kanıtı olarak mezar taşlarına el koydu. Savcılık, mezarların örgütçe bir örnek yaptırılarak TİKKO propagandası yaptırıldığını ve mezarların yapımının bitmesinden sonra mezar başında intikam yemini edeceklerinin ihbar edildiğini bildirdi. Mahkeme, Koç ve Güneş'le kendilerine yardımcı olduğu öne sürülen Zengin'i tutukladı. Mezar ustası Ferhat Aydın'ı ise serbest bıraktı. 
   
   
   
</TEXT>
</DOC>
