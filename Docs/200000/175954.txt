<DOC>
<DOCNO> 175954 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/15/son/sonspo07.html </URL>
<DATE> 2003/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Pele Beckham, futbolcudan çok pop yıldızı... 
</HEADLINE>
<TEXT>

     İngiltere Milli Takımı'nın kaptanı David Beckham, milyonlarca taraftara göre futbol kahramanıyken, Pele'ye göre futbolcudan çok bir pop yıldızı. 
     Pele, Beckham'ın sorununun Spice Girls'ün en ünlü üyesiyle evli olmak olduğunu ve dolayısıyla da ünlü futbolcunun adeta bir pop yıldızı gibi görüldüğünü söyledi. 
     Brezilya'nın efsanevi ismi Pele, futbolun bugün eğlence kültürünün bir parçası olarak görüldüğünü ve taraftarların oyuncuları futbolcu olarak değil de yıldız olrak görmek istediklerini bildirdi. 
     Real Madrid ve Manchester United'ın zengin kulüpler olduğunu ve dünyadaki en iyi oyuncuları alabileceğini belirten Pele, yıldız oyuncuların çoğu kez şampiyonluğu kazanamadıklarını gördüğünü kaydetti. 
     Spice Girls'ün üyesi Victoria ile evli olan 28 yaşındaki oyuncu Beckham, Manchester United'tan Real Madrid'e 40 milyon dolara transfer edildiğinden beri pazarlama aracı olarak görülüyor. 
     Real Madrid'in Uzakdoğu'ya düzenlediği turnede İspanyol takımı, Beckham'ın da katkısıyla 100 binden fazla taraftarın ilgisini çekmeyi başarmıştı. 
     
</TEXT>
</DOC>
