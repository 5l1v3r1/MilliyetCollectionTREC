<DOC>
<DOCNO> 195370 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/13/son/sontur34.html </URL>
<DATE> 2003/11/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Adana'da okul cinayeti sanıkları tutuklandı... 
</HEADLINE>
<TEXT>

     Adana'da, okuldaki voleybol maçı sırasında kendilerine küfür eden bir kişiyi, dün bıçakla öldürdüğü ve olaya karıştığı iddiasıyla gözaltına alınan öğrenci iki sanık tutuklandı. 
     İl Milli Eğitim Müdürlüğü'nce düzenlenen okullararası voleybol turnuvası maçlarının yapıldığı Kurttepe Endüstri Meslek Lisesi'nde, kendilerine küfürlü tezahüratta bulunduğu gerekçesiyle Özgür Beke'yi 19 okul bahçesinde bıçaklayarak öldürdüğü iddia edilen E.Y 16 ve olaya karıştığı öne sürülen C.K 16 , adliyeye sevk edildi. 
     Cumhuriyet Savcılığı'nca ifadeleri alındıktan sonra çıkarıldıkları nöbetçi mahkemece tutuklanan öğrenciler cezaevine konuldu. 
     Sanıklardan E.Y, eğitim gördüğü okulda, dün oynanan voleybol karşılaşmasında kendilerine küfürlü tezahüratta bulunduğu gerekçesiyle Özgür Beke'yi, kantinden aldığı bıçakla okul bahçesinde ağır yaralayarak ölümüne neden olduğu, C.K ise olaya karıştığı iddiasıyla gözaltına alınmışlardı. 
     
</TEXT>
</DOC>
