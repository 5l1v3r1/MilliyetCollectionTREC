<DOC>
<DOCNO> 192828 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/02/son/soneko14.html </URL>
<DATE> 2003/11/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İhracat Ekim'de rekor kırdı... 
</HEADLINE>
<TEXT>

     İhracat, ekim ayında 5 milyar dolara yaklaşarak rekor kırdı. 
     Türkiye İhracatçılar Meclisi TİM , ihracatçı birlikleri kayıtlarından yaptığı belirlemelere göre ekim ayı ihracat gerçekleşmelerini açıkladı. Buna göre ihracat, geçen yılın aynı ayına göre yüzde 36.1 artarak 4 milyar 955.4 milyon dolara ulaştı. Toplamda en büyük payı alan sanayi ihracatı ekim ayında yüzde 35.6 artışla 3 miyar 992.8 milyon dolar oldu. Bunun da 3 milyar 131.9 yüzde dolarını geçen yılın aynı ayına göre yüzde 36.2 artan sanayi mamulleri dış satımı oluşturdu. Bu kapsamda tarıma dayalı işlenmiş ürünler ihracatı yüzde 31.8 artışla 525.3 milyon, işlenmiş petrol ürünleri ihracatı da yüzde 36.6 artışla 335.7 milyon dolar oldu. 
     Ekim ayında tarım sektörünün ihracatı yüzde 40.5 artışla 640.3 milyon, madencilik ihracatı da yüzde 22.3 artışla 168.4 milyon dolara yükseldi. 
     
     ON AYLIK İHRACAT 

     Ocak-ekim dönemindeki ihracat, geçen yılın aynı dönemine göre yüzde 33.4 artışla 39 milyar 6.6 milyon dolara ulaştı. On aylık ihracatın 32 milyar 896.4 milyon dolarını sanayi sektörü gerçekleştirdi. Söz konusu ihracat geçen yılın eş dönemine göre yüzde 33.8 artta. Bunun da 25 milyar 871.7 milyon dolarını sanayi mamulleri, 4 milyar 87.6 milyon dolarını tarıma dayalı işlenmiş ürünler, 2 milyar 937.1 milyon dolarlık bölümünü işlenmiş petrol ürünleri oluşturdu. Geçen yılın aynı dönemine göre sanayi mamulleri ihracatında yüzde 35.2, işlenmiş tarım ürünleri ihracatında yüzde 24.3, petrol ürünlerinde de yüzde 35.1 artış yaşandı. Ocak-ekim dönemindeki ihracatın 4 milyar 785.4 milyon dolarını tarım sektörü gerçekleştirdi. Geçen yılın eş dönemine göre yüzde 32.4 artan tarım ihracatının 3 milyar 657.1 milyon dolarını bitkisel, 245.6 milyon dolarını hayvansal ürünler, 882.7 milyon dolarını ise ağaç ve orman ürünleri oluşturdu. Geçen yıla göre bitkisel ürünlerde yüzde 30.6, hayvansal ürünlerde yüzde 23.2, ağaç ve orman ürünlerinde ise yüzde 43.7 artış kaydedildi. On ayda madencilik sektörünün ihracatı da yüzde 28.1 artışla 1 milyar 324.8 milyon dolara ulaştı. Geçen yılın ilk on ayında 24 milyar 591.3 milyon doları sanayi, 3 milyar 613 milyon doları tarım ve 1 milyar 33.8 milyon doları madencilik sektörünce olmak üzere toplam 29 milyar 238.2 milyon dolarlık ihracat gerçekleştirilmişti. On aylık dönemler itibariyle toplam ihracatta sanayi sektörünün payı yüzde 84.1'den yüzde 84.3'e yükselirken, tarımın payı yüzde 12.4'ten yüzde 12.3'e, madencilik sektörünün payı da yüzde 3.5'ten yüzde 3.4'e. 
     
     YILLIK İHRACAT 45.9 MİLYAR DOLAR 

     Ekim sonu itibariyle son bir yıldaki ihracat 45 milyar 942.6 milyon doları buldu. İhracat, önceki bir yıllık dönemindekinin yüzde 33 üzerinde gerçekleşti. 
     Son bir yılda sanayi sektörü 38 milyar 388.8 milyon, tarım 5 milyar 727.6 milyon, madencilik 1 milyar 567.4 milyon dolarlık ihracat gerçekleştirdi. 
     Geçen yılın ekim sonu itibariyle son bir yıllık dönemde 34 milyar 552.9 milyon dolar olan toplam ihracatın 38 milyar 647.6 milyon dolarını sanayi, 4 milyar 457.9 milyon dolarını 
     tarım, 1 milyar 214.4 milyon dolarını madencilik sektörü gerçekleştirmişti. Önceki bir yıllık dönemde sanayi sektörünün toplam ihracatta yüzde 83.6 olan payı, son bir yılda yüzde 84.1'e yükselirken, tarımın payı yüzde 12.9'dan yüzde 12.5'e, madenciliğin payı da yüzde 3.5'ten yüzde 3.4'e geriledi. 
     
     TİM BAŞKANI SATICI GURURLUYUZ 

     TİM Başkanı Oğuz Satıcı, yaptığı yazılı açıklamada, Cumhuriyetin 80. yılını kutlamanın mutluluk ve coşkusunun yaşandığı bu günlerde Türkiye ihracatının Ekim ayında da artmaya devam ettiğini bildirmekten büyük gurur duyduğunu kaydetti. 
     Satıcı, Türkiye ekonomisini büyütmenin ve Türkiye'nin gelişmiş ülkelere doğru süren zorlu yürüyüşüne gerçek katkıyı sağlamanın haklı gururunu yaşadıklarına söyledi. 
     Ekonominin büyümesine katkıda bulunmanın, üretmenin, istihdam yaratmanın, vergi vermenin, yeni yatırımlar için kar etmenin, rekabet etmenin ve ihracat yapmanın tartışmasız biçimde en temel görevleri olduğunu belirten Satıcı, bu görevi layıkıyla yerine getirmenin en iyi Atatürkçülük ve Cumhuriyetseverlik olduğunu vurguladı. 
     Satıcı, bu nedenle ihracatın geliştirilmesi için kurdukları her türlü argümanın, Cumhuriyet'in bütününü ve geleceğini şekillendirecek süreçler için üretilen fikirler olduğunu kaydetti. 
     Açıklamasında, Cumhuriyet'in 80. yılında ihracatın geçmişi ile bugününü değerlendiren Satıcı, şunları kaydetti 
     ''Kaynakların kıt, olanakların zayıf olduğu koşullarda bir millet nasıl coşturulur, bir ülke nasıl kurulur ve büyütülür, bir destan nasıl yazılır bunları Türkiye Cumhuriyeti'nin kuruluş öyküsünde bulmak mümkündür. Ve 80 yıl sonra görünen odur ki Atatürk'ün sezgisine, O'nun dehasına, O'nun takımını yönetme becerisine ve böylelikle 40 fırın Cumhuriyet ekmeği yemeğe hala ihtiyacımız var.'' 
     
</TEXT>
</DOC>
