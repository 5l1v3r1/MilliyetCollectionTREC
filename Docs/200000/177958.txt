<DOC>
<DOCNO> 177958 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/25/yazar/akyol.html </URL>
<DATE> 2003/08/25/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Devletten alt yapı 'özel'den iş yeri... 
</HEADLINE>
<TEXT>

   İnşaat Mühendisliği doktorası yapan Şeref Oruç, "Ticari zihniyet değişiyor. Halk artık devletten alt yapı, özel sektörden iş yeri bekliyor" diyor. Asıl aydınlanma, toplumsal modernleşme bu işte 
   
   Bayburt, Cumhuriyet Meydanı'ndayız. Masamın etrafında hemen toplanan 21 Bayburtlu'ya soruyorum 
   - Hükümetin belirleyeceği şartlarla Irak'a asker gönderelim mi, hiç bir şartta göndermeyelim mi 
   11 kişi gönderelim, 7 kişi göndermeyelim diyor, 3 kişi görüş bildirmiyor. 
   Bir soru daha Orman vasfını kaybetmiş arazilerin satışı referanduma giderse, evet mi, hayır mı 
   21 kişiden sadece ikisi "hayır" diyor, kalan hepsinin görüşü "evet " 
   Bayburtlulardan Yusuf Yolcu, Sadullah Şimşek, Gürsel Kaparapınar "Referandumdan evet çıkınca Cumhurbaşkanı da istifa etmeli..." diyor. Öbürleri onu destekliyor. 
   Evetler de , hayırlar da bilinen gerekçelerle... 
   Zaman ilerdedikçe çevremizdeki kalabalık büyüdü, başka konulara geçtik... Verdiğimi rakamlar elbette bir "anket" sayılmaz, ama buradan bir izlenim. 
   
      
   TİCARİ ZİHNİYET GELİŞTİ    Anadolu'dan bir kesit Bayburt... Gelişen girişimci sınıf, değişim ve ekonomik darlıklar Vilayet Basın Müdürü Hakan Çoruh'un söylediklerini, görüştüğüm esnaf da onayladı 
   -Eskiden esnafa 'Şu malı çıkar, bir bakayım' deyince, 'Alacaksan çıkarayım' diye cevap verirdi. Şimdi ticari zihniyet gelişti, müşteriye mal beğendirmek için elinden geleni yapıyorlar 
   KTÜ'de İnşaat Mühendisliği doktorası yapan Şeref Oruç 
   - Ticari zihniyet hızla gelişiyor, yetişmiş insan gücümüz iyi. Halk artık devletten alt yapı, özel sektörden işyeri bekliyor. 
   Asıl 'Aydınlanma', toplumsal modernleşme bu 
   Bayburt gibi 38 bin nüfuslu yeni il olmuş bir kentte, Ticaret Odası'nın Sicil Memuru İlyas Oğulluk'a göre, esnaf hariç, faal 650 tüccar üye var... Kavi Metal adlı şirket, Rusya'ya plastik ürünler ihraç ediyor Yine Rusya'ya lambiri ihraç eden Yesevi Limited Şirketi, krizde batmış. 
   
   DEMİRYOLU İSTİYORLAR    Dertler de diz boyu 
   - Tayyip Bey burada asgari ücretle simit parasını mukayese etti. Ne oldu Ben memurum, açım. KESK'i destekliyorum. 
   Esnaftan itirazlar var 
   - Hayır KESK'e karşıyız. Tayyip Bey biraz dişinizi sıkın da dedi. Biraz daha bekleyelim. 
   İşsizlik, geçim sıkıntısı en büyük dert... 
   Vali Osman Dıraçoğlu Bayburt için "18 Proje"den bahsetti 
   - Birincisi Eğitim Fakültesi bu yıl açılıyor. İkincisi organize sanayi bölgesi, 8 müteşebbise fabrika yeri verdik... 
   Bir fakülte öğrencisi, üç esnaf için talep yaratıyormuş Eğitime katkısı ayrı bir kazanç. 
   Ve "İlla ki yaz " dedikleri bir talep 
   - Bayburt'u Erzurum ve Trabzon'a bağlayacak demiryolu 
   
      
   
</TEXT>
</DOC>
