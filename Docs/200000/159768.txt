<DOC>
<DOCNO> 159768 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/29/son/sonspo13.html </URL>
<DATE> 2003/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Terim Hasan Şaş'ı istemiyorum, gelip alın... 
</HEADLINE>
<TEXT>

     Avrupa Şampiyonlar Ligi finalini Manchester'ın Old Trafford Stadı'nda izleyen Galatasaray Teknik Direktörü Fatih Terim'in, İtalyan basınına, ''Hasan Şaş'ı artık istemiyorum. Eğer isterseniz gelin alın'' dediği bildirildi. 
     İtalyan spor gazetesi Corriere dello Sport'un, transfer pazarıyla ilgili hazırladığı köşede yer alan haberde, Fatih Terim'in Hasan Şaş'a ''yol verdiği'' iddia edildi. Haberde, Old Trafford Stadı'nda karşılaştığı Terim'e, Hasan Şaş'ı soran İtalyan gazetecilerin, ''Ben onu artık istemiyorum. Eğer istiyorsanız gelin onu alın, yalnızca Euro sorunu'' yanıtını aldığı belirtildi. 
     Gazete, Galatasaray'ın 29 yaşındaki Şaş için tazminat istediği FC Inter'in de bu transferi henüz sonuçlandıramadığını ileri sürdü. La Gazzetta dello Sport Gazetesi ise Terim'in final maçında eski çalıştırdığı takımı AC Milan'ı desteklediği kaydedildi. 

     
</TEXT>
</DOC>
