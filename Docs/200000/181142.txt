<DOC>
<DOCNO> 181142 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/09/guncel/gun01.html </URL>
<DATE> 2003/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir garip dava... 
</HEADLINE>
<TEXT>

   17 yaşındaki A.E. ile cinsel ilişkiye girerek hamile bırakmakla suçlanan 11'i polis 13 kişi için, mahkeme zor kullanma iddiası olmadığı için görevsizlik kararı verdi 
      
   İzmir'de evden kaçan A.E. 17 ile cinsel ilişkiye girip hamile bırakmakla suçlanan 11'i polis memuru, ikisi astsubay 13 sanık hakkında 15 yıla kadar hapis istemiyle açılan davada, mahkeme sanıkların zor kullandıklarına dair iddia bulunmadığı gerekçesiyle görevsizlik kararı verdi. Adana'daki ailesinin yanından kaçan A.E. ile kendi rızasıyla cinsel ilişkiye girip hamile bırakmakla suçlanan 11 polis memuru ve iki astsubay hakkında "reşit olmayan mağdurenin zor durumundan ve ruhsal imk nsızlığından yararlanıp alıkoymak ve cinsel ilişkide bulunmak" suçundan istemiyle dava açıldı. Savcı Nazan Pekcan, davanın Asliye Ceza Mahkemesi'nde görülmesi gerektiğini belirterek görevsizlik kararı verilmesini istedi. Talebi yerinde bulan mahkeme heyeti bahsi geçen suçları işlediklerine dair bir iddia bulunmadığını ve "rızayla" ilişkiye girildiğini belirterek görevsizlik kararı verdi. Dava dosyası Asliye Ceza Mahkemesi'ne gönderilirken, mağdurenin avukatı karara itiraz edeceklerini söyledi. 
   
   
</TEXT>
</DOC>
