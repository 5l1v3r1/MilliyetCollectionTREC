<DOC>
<DOCNO> 171531 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/25/spor/ygokberk.html </URL>
<DATE> 2003/07/25/ </DATE>
<TIME>  </TIME>
<AUTHOR> Bilgin GÖKBERK  </AUTHOR>
<HEADLINE>
Evlerinize kombineli, kombinesiz 
</HEADLINE>
<TEXT>

   
   VALLAHİ yalvarıyorlar. Her hafta yalvarıyorlar. 
   - Bir gece bize gelsene. 
   - Ya da bir haftasonu gel. 
   - Cumadan gel. 
   - Allah aşkına gel. 
   Allah'ın bile unuttuğu yerlerde yaptırılan şahane evler, çoğu eskiyen, tatsızlaşan evlilikler ve sıkılan o çiftler.... 
   - Havuza da gireriz. Bilardo da var. Tabii bahçede de mangal. Oksijen de bol. 
   Biri kapatırken, bir diğeri arıyor. 
   - Perşembeden gelin. Oda çok, kalırsınız da. Golf de oynarız, ata da bineriz. Tabii tenis menis. Mangal, mangal ve de tabii mangal. 
   Saydıkça sayıyorlar. Acınacak durumdalar. 1, 3, 5 de değilki onlar. Daha çoklar. Hatta daha da çoklar. 
   - Nooolur gelin ya 
   - Şöförle aldıralım ya 
   Paralarınla rezil olmak bu olmalı işte. Allah'ın dağında ovasında, city'nin out of'unda .... Şehirdeki dairesini elinde tutan yırtmasa da yırtmış gibi. Ama varını yoğunu satan, hani bitmese de vallahide bitmiş gibi. 
   - Kocacağım beş kombine satsak bile yırttık valla. 
   - Hiç olmazsa hısıma, akrabaya locaları kakalasak... 
   Hani daralmasınlar Galatasaraylılar, darılmasınlar da. Ama o hayalleri süsleyen, o evlerin o çok katlı, çok odalı, o yok yok malikanelerin, yokki farkları yeni stadlarından. Gözden uzak olan, gönülden de ırak olurmuş ya. Tabi korkuyorlar da. Olimpiyat Stadı için yazan yazana. Sanki yazılacak bir şey varmış gibi. İçimde kalmasın benimde. HANİ başım ağrıyacağına, hani başları ağrısın... 
   
   
   Ucuz maçın...    30 küsür bin kombine sattık diyorlar ya, Antalya'ya beş küsür milyon turist geldi denilmesi gibi. Ne diyorum ben de. O Antalya'nın etrafını surla, setle çevirsek, hatta Çin Seddi ile çevirsek, nöbetçiler koyup hiç kimse girmesin desek, girenlere de kızgın yağ döksek, o Antalya'ya yine 3 küsür milyon turist zorla girer, çaktırmadan girer, bir yolunu bulur, yine girer. Orası Antalya, yok yokki ya. Bir de bedava... Oraya da mı gelmesinler ya .. 
   Bir kapalı kombine alana bir açık kombine veriyorlar. Otuz milyona mı nedir bir yıllık açık kombinesi satıyorlar. 300 milyona mı nedir, üç taksitte midir, kapalı mıdır nedir ya da yarı kapalımıdır nedir veriyorlar. ne yani yine mi satamasınlar kombineleri Promosyondan alan, bedavaya alan her maça gelecek mi peki Zaten para vermemişki. Otuz milyona bir Galatasaray - Fenerbahçe maçı seyretsem, hadi bir de Galatasaray - Beşiktaş, yeter de artar bile demeyecek mi o kombineyi alan Bedavaya veren akıllı da, bedavaya alan aptal mı Anlaşma mı imzaladılar ki Bari bir madde koysalardı. 'İki maç üst üste gelmeyen promosyonlu kombinelinin kombinesi iptal edilir.' Komik, hatta trajikomik, ama mesela Saracoğlu'nda bir Galatasaray maçına verdiği parayla orada bir senelik tüm Galatasaray maçlarına girebilecek Fenerbahçeli'ye hiçbir maça gelmeyip de bir Galatasaray maçına gelirse kim birşey diyebilirki Veya niçin diyebilirki 
   
   Şşşşt Doğum var    YOKSUN ama yine de varsın işte. 
   İyiki de varsın işte. 
   İyiki de doğmuşsun işte. 
   Doğmadıysan da yavaş yavaş doğuyorsun işte. 
   Doğum günün kutlu olsun işte 
   S.S. 
   
   BENCE    DURUP dururken başına iş almak da bu olmalı işte. Galatasaray, Maltepe'yi, Beylerbeyi'ni hatta Güngören'i bile iki seneliğine geçici bir Ali Sami Yen haline getirebilirdi. Peki UEFA izin verir miydi Hiç olmazsa derbileri ve Şampiyonlar Ligi maçlarını Olimpiyat Stadı'nda, ligi de Maltepe'de, Beylerbeyi'nde veya Güngören'de oynarlardı. 
   CNN Türk'te Alp Yalman'la karşılaşınca sormuştum aylar önce. Büyük bir risk almıyorlar mıydı En uygunu böyle demişti Yalman bütün kibarlığıyla. En sonunda Olimpiyat Stadı'na karar verdik. Alp bey, Özhan Canaydın, Yönetim Kurulu üyeleri eminim ki en ufak ayrıntıyı bile düşünüp hesaplamışlardır. Hadi benimkisi çıkıntılık olsun. Çıktığım gibi yerime girmesini de bilirim de... 
   
   Roma'sı iyi de peki ya aması    ROMA'DAKİ o sinemacı arkadaşımın gönderdiği zarf doğumgünümde geldi. Zarfın içinde de bir sezonluk bilet. Sinemasındaki her filmin ilk gecesi için Bir nevi kombine yani . Ya da Roma'ya uzağım ya, herhangi bir gecesi için. Not da yazmış. Seni özlüyoruz, seviyoruz da. Bilet de bahane hani, Roma da şahane hani, keşke her hafta gelsen de keşke hiç olmazsa belki bir film için gelirsin o da keşke . İnanmayacaksınız, hadi canım, bu kadar da olur mu diyeceksiniz ama Ya da bu kadar da mı cuk diye oturur. Aynı zarfta Roma takımının da iki kombinesi vardı. Biri benim diyordu sinemacı, öbürü de Roma'da olduğun her hafta senin. Kısaca Roma'da bendensin, sonra da ekliyordu "Doğum günün kutlu olsun". İkizim yok, ama ikizlerim ben. Sizin aklınıza ne gelir bilmem, ama bakın o Romalı benimkine neler getirdi neler 
   
   SERİ İLANLAR 
   Pazartesi - Çarşamba 09.30 - 10.00 Radyo D'de 
   Cuma'ları ise Milliyet'teyiz Başka şubemiz yoktur. 
   İmza Köyün Delisi 


   
      
   
</TEXT>
</DOC>
