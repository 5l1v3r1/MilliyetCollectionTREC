<DOC>
<DOCNO> 197919 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/26/yasam/yas05.html </URL>
<DATE> 2003/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'nin konuştuğu Erzincanlı dansçı 
</HEADLINE>
<TEXT>

      ŞÜKRAN PAKKAN 
   
   ABD'de 'City Arts Grant' gösterimindeki performansıyla dünyanın en önemli ödüllerinden 'Metro DC Dans 2003'e layık görülen Nejla Yatkın, Avrupa ve Amerika'yı büyülüyor. 
   Birçok gazete ve televizyonda boy gösteren, yeni gösterisi için biletleri şimdiden tükenen Yatkın, yıllar önce Almanya'ya göç eden Erzincanlı gurbetçi bir ailenin kızı. Yıllardır Amerika'da yaşayan 33 yaşındaki Yatkın, dansa 10 yaşında, Berlin'de başladı. Berlin Sanat Akademisi Sahne Sanatları Bölümü'nü bitiren Yatkın, anatomi, flamenko, jazz, step gibi farklı dansların tümünden başarıyla mezun oldu. Ve, ardından 1996'da ABD'nin Colorado eyaletini ziyareti sırasında aldığı teklif, hayatını değiştirdi. 
   
   'Sanki kanatlı' 
   Sahnede, Türk folklor ögelerini de katarak kendine özgü bir tarz oluşturan Yatkın'ı sanat eleştirmenleri "O, kanatları olan bir insan" olarak tanımlıyor. 
   Kendi yazıp kurguladığı ve kareografisini hazırladığı dans gösterileri için dünyanın dört bir yanından teklif alan Yatkın, halen Maryland College Park Üniversitesi'nde profesörlük yapıyor. 
   
   
</TEXT>
</DOC>
