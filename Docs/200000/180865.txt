<DOC>
<DOCNO> 180865 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/07/son/sondun15.html </URL>
<DATE> 2003/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya'da yabancı öğrencilerin yüzde 44'ü Türk... 
</HEADLINE>
<TEXT>

     Almanya'da 2002 2003 yılı eğitim-öğretim döneminde eğitim gören yabancı öğrencilerin yüzde 44'ünün Türk olduğu bildirildi. 
     Wiesbaden kentinde bulunan Federal İstatistik Dairesi tarafından yapılan açıklamada, 2002 2003 öğretim yılında Alman okullarında eğitim gören öğrencilerin yaklaşık yüzde 10'unun yabancı olduğu, bu yabancıların en büyük bölümünü de yüzde 44 ile Türklerin oluşturduğu belirtildi. 
     Türk öğrencileri yüzde 12 ile eski Yugoslavya vatandaşları, yüzde 7 ile İtalyanlar ve yüzde 4 ile Yunan öğrenciler izliyor. 
     Açıklamada ayrıca, yabancı öğrencilerin en büyük sıkıntılarının dil sorunu olduğu, bu nedenle diploma almadan liseyi terk eden yabancıların sayısının da Alman öğrencilere göre çok daha fazla olduğu ifade edildi. 
     
</TEXT>
</DOC>
