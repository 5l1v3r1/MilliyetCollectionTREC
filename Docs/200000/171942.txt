<DOC>
<DOCNO> 171942 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/27/son/sondun18.html </URL>
<DATE> 2003/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Abbas Arafat Filistin halkının lideridir... 
</HEADLINE>
<TEXT>

     Filistin Başbakanı Mahmud Abbas, ''Yaser Arafat'ın Filistin halkının lideri olduğunu'' ve kendisinin bağımsız karar alamayacağını belirtti. 
     Abbas, Newsweek dergisine yaptığı açıklamada, ''Yaser Arafat Filistin halkının lideridir. Ben ondan bağımsız olamam'' dedi. 
     İsrail'in Batı Şeria sınırında oluşturduğu güvenlik duvarını eleştirerek, ''Bu, barbar bir duvardır'' diyen Abbas, ''Filistin'in, 'yol haritası'nın yarattığı fırsatı kaçırmayacağını, bu şansı iyi kullanacaklarını'' belirtti. 
     Abbas, Washington ziyaretinde ABD Başkanı George Bush ile önceki gün görüşmüştü. Washington'dan ayrılan Abbas, Kral Muhammed ile görüşmek üzere Fas'a geçecek. 
     
</TEXT>
</DOC>
