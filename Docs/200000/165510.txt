<DOC>
<DOCNO> 165510 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/26/spor/spo03.html </URL>
<DATE> 2003/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
RIVALDO BOMBASI 
</HEADLINE>
<TEXT>

Galatasaray, Milan'la yollarını ayıran Sambacı'yı gizlilik içinde sürdürülen görüşmeler sonunda ikna etti. Brezilyalı yıldız, Sarı - Kırmızılılar'ın 2.2 milyon Euroluk teklifine olumlu yanıt verdi 
     CÜNEYT KARAKAYA 

     TRANSFERDE bir süredir sessiz kalan Galatasaray sonunda bombayı patlattı ve Brezilya'nın ünlü yıldızı Rivaldo ile el sıkıştı. Sarı - Kırmızılılar transferi bitirmek üzere bütün imkanlarını seferber ederken görüşmeleri de büyük bir gizlilik içinde yürüttüler. Milan ile yollarını ayıran Sambacı'yla yapılan uzun pazarlıklar anlaşma ile sonuçlandı. Dünyaca ünlü yıldız Cim - Bom'un 2.2 milyon Euro'luk teklifine olumlu yanıt verdi. 
     YÖNETİCİLERİN Fatih Terim'in "Rivaldo'yu alın yeter" talebi üzerine operasyona giriştiği öğrenildi. Galatasaray'ın transferde son pürüzleri gidermeye çalıştığı, Brezilyalı oyuncunun sponsorlarıyla olan sorunlarını çözmek için harekete geçtiği de ifade edildi. Transfer pazarlıkları sırasında Rivaldo'nun Sarı - Kırmızılı kulüpten bir çok istekte bulunduğu, bu talepler arasında Boğaz'da lüks bir yalının da olduğu bildirildi. 
     
     Rivaldo kimdir 
     İsim Vitor Borba Ferreira Rivaldo 
     Doğum Yılı 1972 
     Doğum Yeri Recife Brezilya 
     Boy 1.86 
     Kilo 75 
     Oynadığı Takımlar ve Attığı Goller 
     1991 - 93 Corinthias 17 Gol 
     1994 - 1996 Palmeiras 53 Gol 
     1997 Deportivo 21 Gol 
     1997 - 2002 Barcelona 98 Gol 
     2003 Milan 6 Gol 
     Şampiyonlar Lig Gol Karnesi 
     Milan 2 Gol , Barcelona 28 Gol 
     Brezilya Milli Forması'yla 22 Gol 
     
Gitti 500 bin dolarGalatasaray Yönetimi, Hasan Şaş'a 1.5 milyon doları uygun buldu. Yıldız futbolcu sezon başında imza atmayı kabul etse 2 milyon dolar alacaktı 
     Önce kabul etmedi 
     HASAN Şaş imzayı geciktirdi, 500 bin dolardan oldu. Milli Takımımız'ın dünya üçüncülüğünün ardından futbolcusuyla bir görüşme yapan Sarı - Kırmızılı yöneticiler, Hasan'a yıllık 2 milyon dolar önermiş, bunu 10 ay vadeyle ödemeyi teklif etmişti. Ancak bu şartları uygun bulmayan Sarı - Kırmızılı oyuncu, imza atmayacağını açıklamıştı. 
     
     Kaderine razı oldu 
     SEZON bitmesinin ardından Monaco ile masaya oturan fakat anlaşamayan Hasan, sürpriz bir karar vererek, Galatasaray'da boş mukaveleye imza atmıştı. Bunun üzerine Hasan Şaş'a verilecek ücretin takdirini yapan Sarı - Kırmızılı yönetim, bu oyuncuya 1.5 milyon dolar vermeyi uygun buldu. Cim - Bom, bu paranın dörtte birini peşin, kalanını da maç başı ödeyecek. 
     
Şimdi de Aghahowa      OKORONKWO'NUN sadece gezmek için Florya'ya geldiğini iddia eden Galatasaray'ın, Shakthar Donesk'de forma giyen diğer Nijeryalı Julius Aghahowa ile ilgilendiği öğrenildi. Golcü futbolcu konusunda pazarlıkları sürdürdüğü iddia edilen Sarı - Kırmızılılar'ın bu oyuncu için önemli mesafe kaydettiği belirtildi. 
     
     

</TEXT>
</DOC>
