<DOC>
<DOCNO> 156085 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/12/spor/spo05.html </URL>
<DATE> 2003/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Gronholm'ün inadı 
</HEADLINE>
<TEXT>

     Sainz takipte 
     DÜNYA Ralli Şampiyonası'nın beşinci ayağı olan Arjantin Rallisi'ni Peugeot'nun şampiyon pilotu Marcus Gronholm kazandı. Geçen yıl Arjantin'de teknik uygunsuzluk nedeniyle birinciliği elinden alınan Gronholm, bu kez zirveye çıktı. Yarışı uzun süre önde götüren Citroen'in matadoru Carlos Sainz, aldığı bir dakikalık ceza sonucu 26.6 saniye geride ikinci olurken, yine Peugeot'tan Richard Burns yarışı üçüncü sırada tamamladı. 
     
     Taş engel olamadı 
     İLK gün sonunda aracını taşa çarparak iki dakikaya yakın zaman kaybeden Gronholm, altıncı sıraya kadar indiği yarışı bırakmadı. Sainz'in cezası ve Burns'ün de turbo problemi yaşayarak 50 saniyeden fazla vakit yitirmesiyle mutlu sona ulaşan Gronholm oldu. Bir ara lider olan Ford'tan Markko Martin de motor arızasıyla yarış dışı kaldı. Bu sonuçla ard arda iki yarış kazanan Gronholm, 32 puanlı lider Burns'ün iki puan gerisinde ikinci sırada kaldı. 
     
Pilotlar klasmanı 1. R.Burns 32 puan 2. M.Gronholm 30 puan 3. C.Sainz 24 puan 4. S.Loeb 17 puan 5. C.McRae 17 puan      
Markalar klasmanı 1. Peugeot 65 puan 2. Citroen 52 puan 3. Ford 29 puan 4. Subaru 27 puan 5. Skoda 19 puan 6. Hyundai 3 puan      
     

</TEXT>
</DOC>
