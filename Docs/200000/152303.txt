<DOC>
<DOCNO> 152303 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/25/son/sondun22.html </URL>
<DATE> 2003/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
İskeçe müftüsü saldırıya uğradı... Durumu ağır.. 
</HEADLINE>
<TEXT>

     İskeçe'de Türkler tarafından seçilen Müftü Mehmet Emin Aga, bu sabah evinde saldırıya uğradı. 
     Aga'nın evine sabah saat 07.00 sularında giren Hüseyin Kuşçu 45 isimli kişi, Aga'ya saldırarak onu başından ve çeşitli yerlerinden yaraladıktan sonra olay yerinden kaçtı. 
     İskeçe'nin merkezinde bulunan evinde yalnız yaşayan Aga, ağır yaralandıktan sonra, telefonla yardım istediği akrabaları tarafından hastaneye kaldırıldı. 
     Yoğun bakımda tedavi altına alınan Aga'nın sağlık durumunun ciddiyetini koruduğu belirtildi. 
     Polis tarafından aranan saldırganın İskeçe'nin Şahin köyünden olduğu ve akli dengesinin yerinde olmadığı bildirildi. 
     
     ANKARA YAKINDAN İZLİYOR 

     Ankara, İskeçe Müftüsü Mehmet Emin Aga'ya düzenlenen saldırı ve sonrasındaki gelişmeleri yakından izliyor. 
     Edinilen bilgiye göre, Ankara'ya ulaşan ilk bilgiler, Aga'nın akli dengesi bozuk bir soydaş tarafından saldırıya uğradığı yönünde. 
     Saldırının siyasi bir konu değil adli bir olay gibi göründüğünü ifade eden kaynaklar, başına darbe alan müftünün müşahede altında olduğunu, ancak hayati tehlikesinin bulunmadığını belirttiler. 
     Kaynaklar, yerel güvenlik makamlarının tahkikat başlattığını belirtirken, Ankara'nın da gelişmeleri yakından izlediğini kaydettiler. 
     





</TEXT>
</DOC>
