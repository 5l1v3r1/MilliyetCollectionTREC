<DOC>
<DOCNO> 179150 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/30/son/sondun03.html </URL>
<DATE> 2003/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Blaster virüsünün yaratıcısı "lise öğrencisi" çıktı.. 
</HEADLINE>
<TEXT>

     ABD ve Kanada'da Ağustos ayının ortalarından itibaren yüz binlerce bilgisayarı etkileyen, diğer ülkelere de yayılan ''Blaster.B'' virüsünün sorumlusu olduğu gerekçesiyle Amerikalı bir lise öğrencisi dün çıkarıldığı mahkemede tutuklandı. 
     Jeffrey Lee Parson adlı 18 yaşındaki gencin evindeki yedi bilgisayara FBI ajanları tarafından 19 Ağustosta el konulmuş ve incelemeye alınmıştı. 
     Parson'un verdiği ifadede, Blaster adlı virüs yazılımını değiştirerek Blaster.B ve başka adlar altında yeniden yazdığını kabul ettiği bildirildi. 
     ''LovSan'' olarak da bilinen Blaster virüsleri, içlerinde havayolları şirketleri ve bankaların bilgisayar sistemleri de dahil toplam 500 bin bilgisayarı etkiledi. 
     FBI'ın mahkemeye sunduğu belgelere göre Parson'ın bilgisayarından toplam 7000 bilgisayara bu tip virüslerden bulaştırıldığı belirlendi. 
     
</TEXT>
</DOC>
