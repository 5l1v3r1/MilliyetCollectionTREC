<DOC>
<DOCNO> 152314 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/25/son/sondun33.html </URL>
<DATE> 2003/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Peşmergelerin vurduğu 10 yaşındaki Hüseyin'in babası kızgın.. 
</HEADLINE>
<TEXT>

     Irak Kürdistan Demokrat Partisi IKDP peşmergeleri tarafından öldürülen 10 yaşındaki Hüseyin'in babası, arabalarında Türkmen Cephesi bayrağı asılı olduğu için hedef olduklarını söyledi. 
     IKDP ve Irak Kürdistan Yurtseverler Birliği IKYB peşmergelerinin Irak'ın kuzeyindeki Kerkük kentine girdiği günlerde öldürülen Hüseyin'in babası Mahsun Celal Tahsin, arabasının arkasında Türkmen Cephesi bayrağı asılı olduğu halde şehir merkezine gittiğini, bu sırada sarı bayraklı IKDP peşmergelerinin ateş açtıklarını söyledi. 
     Tahsin, Kerkük'te taksicilik yaparak hayatını kazandığını belirterek, peşmergelerin saldırısında Hüseyin'in başından vurularak öldürüldüğünü, kendisinin de ellerinden ve belinden yaralandığını anlattı. 
     Oğlunun acısının dinmediğini söyleyen Tahsin, ''Hüseyin'in öldürülmesi yetmemiş gibi Amerikan askerlerinin de çatışmalara karıştığı gerekçesiyle taksisine el koyduğunu ve işsiz kaldığını'' kaydetti. 
     





</TEXT>
</DOC>
