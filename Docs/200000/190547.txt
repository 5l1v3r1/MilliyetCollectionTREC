<DOC>
<DOCNO> 190547 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/22/son/sontur34.html </URL>
<DATE> 2003/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
2 travesti, gasp iddiasıyla tutuklandı 
</HEADLINE>
<TEXT>

     Otostop yaparak bindikleri minibüs sürücüsünün 5 bin dolarını bıçak tehdidiyle gasp ettikleri iddia edilen 2 travesti, tutuklandı. 
     Asayiş Şube Müdürlüğü'nden alınan bilgiye göre, İstanbul'a gezmek için gelen M.Ö, bir arkadaşını ziyarete gittiği sırada Topkapı'da otostop yaparken minibüsüne aldığı ve kadın sandığı 2 kişinin, bıçak tehdidiyle 5 bin dolarını gasp ettikleri yönünde şikayette bulundu. 
     Bunun üzerine çalışma başlatan Gasp Büro Amirliği ekipleri, Mehmet Sait Keskin ile İsa İlkaya adlı 2 travestiyi gözaltına aldı. 
     İlk ifadelerinde olayı doğrulayarak parayı eve bıraktıklarını belirten Keskin ile İlkaya'nın, para evde bulunamayınca, 5 bin doları başka bir arkadaşlarına verdiklerini ve onun da il dışına çıktığını söyledikleri bildirildi. 
     Üzerlerinden 1 adet bıçak ile gözyaşartıcı sprey çıkan Keskin ile İlkaya'nın, daha sonraki ifadelerinde haklarındaki suçlamayı kabul etmedikleri öğrenildi. 
     Sorgularının ardından Zeytinburnu Adliyesi'ne çıkarılan Keskin ile İlkaya, gasp suçundan tutuklanarak cezaevine konuldu. 
     
</TEXT>
</DOC>
