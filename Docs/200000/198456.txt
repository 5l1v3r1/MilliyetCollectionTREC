<DOC>
<DOCNO> 198456 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/28/son/sonspo29.html </URL>
<DATE> 2003/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Erzurumspor'dan bir rekor daha... 
</HEADLINE>
<TEXT>

     İkinci Futbol Ligi B Kategorisi C Grubu takımlarından Erzurumspor'da forvet oyuncuları, son 5 haftadır rakip filelere gol atamayarak, daha önceki 383 dakikalık gol atamama rekorunu kırdılar. 
     Sezona şampiyonluk parolasıyla başlayan Erzurumspor, 5 hafta önce deplasmanda, Mersin Mezitlispor'a 90. dakikada attığı golden sonra yaptığı 5 karşılaşmada da rakip fileleri havalandıramadı. 
     Mavi-beyazlı takım sırasıyla, evinde Hatayspor maçından 3-0, Iğdırspor maçından 0-0, yine evinde Adıyamanspor maçından 3-0, deplasmandaki Tarsus İdmanyurdu maçından 1-0 ve son olarak Erzurum'daki Mardinspor maçından da 1-0 yenik ayrıldı. 
     Daha önce 1993-1994 sezonunda 383 dakikalık gol atamama rekorunu kıran Erzurumspdor'un forvet oyuncuları Ersan, Yakup, Hakan Bayraktar ve Serter ise ellerinden geleni yaptıklarını belirterek, üzerlerindeki şanssızlığı pazar günü deplasmanda yapacakları Şanlıurfaspor maçıyla atmayı hedeflediklerini söylediler. 
     
</TEXT>
</DOC>
