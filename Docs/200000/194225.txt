<DOC>
<DOCNO> 194225 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/08/son/soneko08.html </URL>
<DATE> 2003/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Geçen hafta piyasalarda neler oldu 
</HEADLINE>
<TEXT>

     Olumlu beklentilerle hafta başında yükselen borsa, Tekel özelleştirmesi ve AB ilerleme raporundaki Kıbrıs ile ilgili unsurlardan olumsuz etkilendi. 
     Düşük enflasyon beklentisi, özelleştirme çalışmaları ve dokuz aylık bilançoların verdiği destekle hafta başında olumlu bir seyir gözlenen piyasalarda, Tekel özelleştirmesine gelen tekliflerin beklentilerin altında kalması ve Avrupa Birliği AB İlerleme Raporu'nda yer alan Kıbrıs ile ilgili unsurlar olumsuz bir hava yarattı. 
     Uzmanlar, sert hareketlerin ardından dalgalanan ve dengelenme çabasına giren piyasanın 15,600 seviyesinin üzerinde kapandığına işaret ederek, önümüzdeki hafta başında bu seviye korunabilirse 16,000-16,200 aralığına doğru toparlanma gözlenebileceğini kaydediyor. 
     Piyasada orta-uzun vadeli trendin halen pozitif yönde olduğunu savunan uzmanlar, 15,600 bölgesinin desteğe dönüştürülememesi durumunda mevcut kısa vadeli baskının endeksi 15,000 puana kadar geriletebileceğini ifade ediyor. 
     
     ÖZETLE PİYASALAR 
     Borsadaki inişli-çıkışlı hareketin yanında İMKB Tahvil ve Bono Piyasası ortalamalarında 1 puanın altında kalan düşüşler oldu. Altın fiyatları ile dolar dışında kalan döviz türlerinde düşüş yaşandı. Mevduat faizlerinin ortalamalarında değişiklik olmazken, haftalık repoda ortalama oran 0.33 puan kadar yükseldi. 
     Hisse senetleri haftalık bazda ortalama yüzde 0.29 oranında değer yitirdi. 24 ayar külçe altının gram satış fiyatı yüzde 1.62 oranında, Cumhuriyet altınının satış fiyatı da yüzde 1.20 oranında düşüş gösterdi. Türk Lirası karşısında dolar yüzde 0.67 yükselirken, euro yüzde 1.45 oranında değer yitirdi. 
     Yatırım fonlarının seyrini izleyen A.A Fon Endeksi ortalama yüzde 0.64 oranında artış gösterdi. Önceki hafta sonundaki oranlara göre, 1 aylık mevduat faizinin haftalık net getirisi yüzde 0.45, haftalık reponun net getirisi yüzde 0.39 olarak gerçekleşti. 
     
     BORSANIN SEYRİ VE ENDEKSLER 
     İstanbul Menkul Kıymetler Borsası İMKB , haftaya yüzde 3.73'lük artışla başladı. Salı günü ortalama yüzde 0.45 oranında gerileyen endeks, Çarşamba günü ortalama yüzde 0.86 artış kaydetti. Perşembe günü ortalama yüzde 5.31'lik sert düşüşün ardından Cuma günü biraz toparlanan endeks ortalama yüzde 1.10 oranında artış gösterdi. 
     İMKB Bileşik Endeksi, önceki hafta sonu kapanışa göre 46.27 puanlık düşüşle 15,754.34 puandan, 15,708.07 puana indi. Hisse senetlerinin haftalık ortalama değer kaybı yüzde 0.29 oldu. 
     İMKB Ulusal-Mali Endeksi 68.03 puan düşerek 21,165.65 puandan 21,097.62 puana, İMKB Ulusal-Sanayi Endeksi 69.63 puan düşerek 14,188.35 puandan 14,118.72 puana gerilerken, İMKB Ulusal-Hizmetler Endeksi 31.32 puan artarak 8,518.44 puandan 8,549.76 puana yükseldi. 
     Böylece, mali grup hisseleri ortalama yüzde 0.32 oranında, sanayi grubu hisseleri de ortalama yüzde 0.49 oranında değer yitirirken, hizmetler grubu hisseleri ortalama yüzde 0.37 oranında değer kazandı. 
     
     KAZANANLAR VE KAYBEDENLER 
     Borsada geçen hafta işlem gören 293 hisse senedinden 186'sı değer yitirirken, 89 hisse senedi değer kazandı. 18 hisse senedinin değeri değişmedi. 
     Geçen hafta en yüksek oranlı artış yüzde 29.84 ile Konfrut Gıda hisselerinde oldu. Yüzde 26.61'lik artışla Uzel Makina hisseleri ikinci ve yüzde 20.17'lik artışla da Kardemir D hisseleri üçüncü oldu. 
     En yüksek oranlı düşüş ise yüzde 22.22 ile Boyasan Tekstil hisselerinde oldu. Yüzde 19.88'lik düşüşle CU Sigorta hisseleri ikinci ve yüzde 18.64'lük düşüşle de Esem Spor Giyim hisseleri üçüncü sırada yer aldı. 
     İMKB Ulusal Pazar'da geçen hafta toplam 2 trilyon 23 milyar 265.2 milyon adet hisse senedi işlem gördü ve karşılığında 6 katrilyon 6 trilyon 14.1 milyar liralık işlem hacmi gerçekleşti. 
     
     DÖVİZ 
     Geçen hafta dolar dışındaki döviz türlerinde düşüş eğilimi vardı. İstanbul serbest döviz piyasasında alınıp satılan ABD Doları, Türk Lirası karşısında yüzde 0.67 oranında değer kazanırken, euro yüzde 1.45 oranında düşüş gösterdi. 
     Önceki hafta sonuna göre ABD Doları'nın Türk Lirası satış fiyatı 10 bin lira artarak 1 milyon 498 bin liraya çıkarken, euronun satış fiyatı 25 bin lira düşerek 1 milyon 705 bin liraya indi. 
     Cuma günkü kapanış itibariyle, öteki döviz türlerinden İngiliz Sterlini'nin Türk Lirası satış fiyatı yüzde 1.46 oranında düşerek 2 milyon 490 bin liraya, İsviçre Frangı'nın satış fiyatı yüzde 2.59 oranında düşerek 1 milyon 90 bin liraya geriledi. 
     Bugün öğle saatlerinde ise İstanbul serbest piyasada ABD Doları 1 milyon 490 bin liradan, euro 1 milyon 714 bin liradan, İngiliz Sterlini 2 milyon 500 bin liradan ve İsviçre Frangı da 1 milyon 96 bin liradan satılıyordu. 
     
     ALTIN 
     Kapalıçarşı'da alınıp satılan 24 ayar külçe altının gram satış fiyatı önceki hafta sonuna göre yüzde 1.62 oranında, Cumhuriyet altınının satış fiyatı da yüzde 1.20 oranında düştü. 
     Külçe altının gram satış fiyatı 300 bin lira düşerek 18 milyon 200 bin liraya, Cumhuriyet altınının satış fiyatı da 1 milyon 500 bin lira düşerek 124 milyon liraya indi. 
     İstanbul Altın Borsası'nda İAB işlem gören 24 ayar altının gram fiyatı da yüzde 0.92 oranında düşerek 18 milyon 187 bin lira oldu. 
     
     YATIRIM FONLARI 
     Yatırım fonlarına katılma belgeleri önceki hafta sonuna göre ortalama yüzde 0.64 oranında değer kazandı. 
     Yatırım fonlarının fiyat seyrini izleyen A.A Bileşik Fon Endeksi 2 bin 833 puan artarak 443,006 puandan 445,839 puana yükseldi. 
     Geçen haftanın en çok değer kazanan katılma belgeleri, yüzde 6.18'lik artışla Ata A Tipi Değişken Fon, yüzde 4.95 oranındaki artışla İş A Tipi Metal Eşya Endeks Fon ve yüzde 4.27 oranındaki artışla da HSBC Bank A Tipi Değişken Fon oldular. 
     Haftanın en çok değer yitiren katılma belgeleri de yüzde 3.45'lik düşüşle Pamukbank A Tipi Değişken Fon, yüzde 2.37'lik düşüşle İş A Tipi Teknoloji Endeks Fon ve yüzde 1.33'lük düşüşle de YKB B Tipi Yabancı Menkul Kıymetler Fonu olarak sıralandılar. 
     
     HAZİNE İHALELERİ 
     Hazine geçen hafta Salı günü 2 ihale düzenledi. 259 gün vadeli bono ihalesinde 1 katrilyon 876 trilyon liralık, 406 gün vadeli tahvil ihalesinde 3 katrilyon 219.5 trilyon liralık nominal satış yapıldı. Bileşik faiz, bonoda yüzde 29.90, tahvilde yüzde 29.75 olarak gerçekleşti. 
     
     TAHVİL-BONO-FAİZ-REPO 
     İMKB Tahvil ve Bono Piyasası'nda, ağırlıklı ortalamalara göre çeşitli vadelerdeki kağıtların haftalık net getirileri yüzde 0.43 ile yüzde 0.61 arasında gerçekleşti. 
     Mevduat faizlerinin ortalamalarında geçen hafta herhangi bir değişim olmadı. Önde gelen ve değerlendirmeye alınan 10 kamu ve özel bankanın faiz oranlarının ortalamalarıyla yapılan hesaplamalara göre, bir önceki hafta sonu geçerli olan oranlar itibariyle 1 ay vadeli mevduat faizinin haftalık net getirisi yüzde 0.45 oldu. 
     Önceki hafta sonunda İMKB Repo Ters Repo Pazarı'nda ortalama faizi yüzde 26 civarında olan haftalık reponun net getirisi de yüzde 0.39 olarak gerçekleşti. 
     
</TEXT>
</DOC>
