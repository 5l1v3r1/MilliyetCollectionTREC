<DOC>
<DOCNO> 197872 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/26/guncel/gun02.html </URL>
<DATE> 2003/11/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Kod adı Yaser 
</HEADLINE>
<TEXT>

   Konsolosluk saldırısının faili Feridun Uğurlu'nun çevresinde "Yaser" adıyla, dini bilgilerinden yararlanılacak bir kişi olarak tanındığı belirtildi 
      BERİL ÖZCAN İstanbul 
   
   İstanbul Devlet Güvenlik Mahkemesi'nde DGM h kim karşısına çıkan 12 kişiden 9'u tutuklandı. Böylece sinagog saldırılarıyla birlikte İstanbul'daki terörist saldırılara ilişkin tutuklananların sayısı 15'e yükseldi. 
   20 Kasım gecesi gözaltına alınan 16 kişi, DGM savcıları tarafından sorgulandı. Zanlılardan dördünü serbest bırakan savcılık, diğer 12 kişiyi "Yasadışı örgüte üye olmak, yardım ve yataklık etmek" suçlarından tutuklanmaları istemiyle Nöbetçi 2 No'lu DGM'ye sevk etti. 
   
   40 kişi gözaltında 
   Sanıklar mahkemeye çıkmadan önce hastaneye gönderilerek sağlık raporları teyit edildi. Yaklaşık beş saat süren sorgulamanın ardından dün saat 03.50'de üç kişi serbest bırakılırken, dokuz kişi "yasadışı örgüte yardım ve yataklık etmek" suçlarından tutuklandı. 
   
   'Aynı mahalleden' 
   DGM'de bilgi veren zanlı yakınları, İngiltere Başkonsolosluğu'na yapılan saldırının faili Feridun Uğurlu'yu "Yaser" adıyla, dini bilgilerinden yararlanılacak bir kişi olarak tanıdıklarını söyledi. DGM'ye çıkarılan zanlıların bir kısmının da Uğurlu ile bir dönem Kartal'da aynı mahallede oturduğu öğrenildi. 
   Gözaltına alınan yaklaşık 40 kişinin daha olduğu, dört günlük gözaltı süresi ardından DGM'ye sevk edileceği bildirildi. 
   
   
</TEXT>
</DOC>
