<DOC>
<DOCNO> 186865 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/06/son/sontur28.html </URL>
<DATE> 2003/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Orman Bölge Müdürü "Yangını kısmen kontrol altına aldık" 
</HEADLINE>
<TEXT>

     İstanbul Orman Bölge Müdürü Faruk Çebi, Burgazada'da çıkan yangının kısmen kontrol altına alındığını belirterek, ''Ama lodos var. Adanın kuzey kısmında alevli yanma var'' dedi. 
     Çebi, yaptığı açıklamada, adada öğle saatlerinde çöplükte başlayıp ormanlık alana yayılan yangına yoğun bir şekilde müdahale edildiğini bildirdi. 
     2 helikopterin söndürme çalışmalarına katıldığını belirten Çebi, C-130 tipi uçağın da kısa sürede olay yerine ulaşacağını söyledi. 
     İlk etapta yerleşim yerleri ve civarına müdahale edildiğini anlatan Çebi, ''Yangını kısmen kontrol altına almış durumdayız. Ama lodos var. Adanın kuzey kısmında alevli yanma var'' diye konuştu. 
     Adalar Belediye Başkanı Coşkun Özden de, ''Yangın birkaç yerde aynı anda başlamış. Bunun araştıracağız'' dedi. 
     Yangının kısmen kontrol altına alındığının söylenebileceğini bildiren Özden, bir faytoncunun kalp krizi geçirerek hayatını kaybettiğini, 5-6 evin de yandığını kaydetti. 
     
</TEXT>
</DOC>
