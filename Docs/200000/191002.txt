<DOC>
<DOCNO> 191002 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/24/son/soneko25.html </URL>
<DATE> 2003/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'ın dış borcu 120 milyar dolar 
</HEADLINE>
<TEXT>

     İspanya'nın başkenti Madrid'de yapılan ''Irak'ın Yeniden Yapılanmasında Bağışta Bulunanlar Uluslararası Konferası''na katılan Uluslararası Para Fonu IMF İcra Direktörü Horst Köhler, Irak'ın toplam dış borcunun 120 milyar dolar olduğunu söyledi. 
     ''Irak'ın bu zor dış borç probleminin çözülmesi için uluslararası organizasyonların istekli olduklarını göstermeleri gerekir'' diyen Köhler, Irak'ın bu yükünü azaltmak için herhangi bir programın bulunmadığını, ülkenin borçların azaltma olasılığının olmadığını söyledi. 
     Irak'ın ekonomisinin büyümesi için özel yatırımların girmesi gerektiğinin altını çizen IMF İcra Direktörü, Irak'ın yeniden yapılanması ve ekonomisinin gelişmesi için işbirliğinde bulunacaklarını duyurdu. Köhler, acil yardım olarak 850 milyon dolar verecekleri ancak 2007 yılına kadar 2.5 milyar ile 4 milyar 250 milyon dolar arasında yardımlarını artıracaklarını söyledi. 
     Dünya Bankası Başkanı James Wolfensohn ise ''Biz bankayız, güvenlik bizim için en önemli unsur'' diyerek, BM Güvenlik Konseyi'nde kabul edilen 1511 sayılı kararın ''büyük yardımı olacağını'' ifade etti. 
     2007 yılına kadar Irak'a 3 ile 5 milyar dolar arasında yardım yapacaklarını açıklayan Wolfensohn, Irak'taki orta ve küçük ölçekli işletmelere ve özelleştirme için 125 milyon euroluk ayrı bir yardımlarının olacağını kaydetti. 
     
</TEXT>
</DOC>
