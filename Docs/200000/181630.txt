<DOC>
<DOCNO> 181630 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/11/yazar/akyol.html </URL>
<DATE> 2003/09/11/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Irak'a dikkat 
</HEADLINE>
<TEXT>

   
   TÜRKMEN Cephesi Türkiye Temsilcisi Ahmet Muratlı ile konuşuyorum. Cumartesi günü Kerkük'te yapılacak olan "Türkmen Kurultayı"na Kürt ve Arap temsilcileri de davet etmişler. 
   Muratlı, Araplardan sempatiyle bahsediyor 
   - Kerkük'te Hz. Ali Camii'nde Türkmenler saldırıya uğrayınca, hem Kerkük'te, hem Bağdat'ta Araplar bize çok destek verdi 
   Irak Aşiretleri Federasyonu Başkanı eski General Şeyh Abdülmenaf, Bağdat'ta Talabani'yi sert bir dille uyarmış 
   - Türkmenlere saldırılar sürerse Arapları karşında bulursun 
   Talabani'nin geri adım atmasındaki faktörlerden biri budur. 
   Aynı şekilde Şii Mukteda el Sadr grubu da Türkmenlere sahip çıkmıştı. 
   Bu tablo Irak'ta etnik meselelerin nasıl karmaşık olduğunu gösteriyor. 
   H H H 
   AŞİRETLER Federasyonu'nun büyük çoğunluğu Arap, ama Barzani ve Talabani'ye karşı olan bazı Kürt aşiretleri ile az sayıda Türkmen aşiretleri de üye... 
   Federasyon Başkanı Şeyh Abdülmenaf ve arkadaşları, önceki akşam Türkmen Cephesi yöneticileriyle bir araya geldiler. 
   Abdülmenaf Türkmenlere diyor ki 
   - Sizin Irak'ın bütünlüğüne bağlı olduğunuzu çok iyi biliyoruz. Gösteri yaparken Irak bayraklarıyla yürüyorsunuz. Biz de sonuna kadar sizinle beraberiz 
   Bu sözler Irak vatanseverliğinin aşiretler düzeyinde bile teşekkül ettiğini gösterir. 
   Aşiretler, Dışişleri Bakanı Gül'le görüşmelerinde de bu bilinci sergilediler. Amerika'ya kızıyorlar Amerika'nın Irak'ı bölmek için Talabani ve Barzani'yi kullandığından kuşkulanıyorlar. 
   Bir Irak aşiret reisinin tutanaklara geçen sözü 
   - Ben hayatım boyunca Saddam'a karşı oldum, onun zulmüne uğradım. Ama bugün Saddam benden yardım istese, onu savunurum 
   
   TÜRKMEN Cephesi Temsilcisi Ahmet Muratlı da bütün gösterilerinde Irak bayrağını taşıdıklarına dikkat çekerek şunu söylüyor 
   - Etnik tablo o kadar karmaşık ki, Irak'ın bütünlüğü sabote edilirse herkes için felaket olur 
   Bu sözleriyle tabii Talabani ve Barzani'yi uyarıyor. 
   Talabani Türkmen ve Arapları tahrik ettiği gibi, "Hatay"dan bahsederek aklınca Suriye'yi de Türkiye'ye karşı kışkırtıyor 
   PKK KADEK yeniden barbarlığa başlama tehditleri savuruyor 
   El Kaide türü örgütlerin ve militan Baasçıların da iştahı kabarıyor İşte Arap aşiretlerinin zabıtlara geçen sözleri 
   - İran'dan, değişik Arap ülkelerinden gelmiş şüpheli adamlar peyda oldu Bir terör ağı örülüyor 
   Ayetullah El Hakim'in öldürülmesi... Bush "Kuzey Irak kendini yönetiyor, güven içinde" dedikten 24 saat sonra Erbil'de patlayan bombalar... 
   - Birileri Bush'a bombalarla cevap veriyor 
   Irak ve dolayısıyla bu bölge korkunç bir "Balkanlaşma" yani etnik milliyetçiliklerin boğazlaşması tehlikesi ile karşı karşıya 
   Yangın, Türkiye'ye de sirayet eder Türkiye ön tedbir olarak elbette istikrar için sosyal yardım ve asker göndermelidir. 
   Amerika, şüphe uyandıran tavırları bırakıp "Irak'ın bütünlüğü ve istikrar" konusunda daha açık ve daha gayretli olmalıdır. 
   Aklı başında Kürtler de, etnik milliyetçilik çılgınlığının yol açacağı felaketleri görerek maceracılara karşı çıkmalıdır. 
   
      
   
</TEXT>
</DOC>
