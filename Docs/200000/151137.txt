<DOC>
<DOCNO> 151137 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/20/tv/ekran.html </URL>
<DATE> 2003/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Hayatın kumarı 
</HEADLINE>
<TEXT>

Bağımsız yönetmen John Dahl imzalı "Tutku" adlı filmde genç kuşağın gözde oyuncuları Matt Damon, Edward Norton ve Gretchen Mol başrolleri paylaşıyor 
     ALİN TAŞÇIYAN 

     John Dahl "Red Rock West" ve "The Last Seduction" ile kült olmuş bir yönetmen. Zamanında sinemalarımızda "Tutku" adıyla gösterime girmiş "The Rounders" hayranlık uyandıran kadrosuna rağmen diğer iki filmin düzeyine çıkamayan bir çalışması. Buna rağmen ilgi ve merakla izleniyor. 
     New York'ta geçen filmin anlatıcısı ve kahramanı Mike Matt Damon , kumarbaz bir hukuk öğrencisi. Poker masasından kalkmayı beceremediği için başını belaya sokan bir karakter. Bütün birikimini KGB lakabıyla tanınan Rus mafyozoya John Malkovich kaptırınca kız arkadaşının Gretchen Mol zoruyla bir süre kumar tutkusuna gem vuruyor. Ama hapisten çıkan yakın arkadaşı Solucan Worm Edward Norton onu yeniden borca sokuyor. Sonunda Mike iki gün içinde 15 bin dolar bulamazsa hayatı mahvolacak hale geliyor... 
     
     Spor niyetine poker 
     Yukarıda adı geçenlerin yanı sıra filmde usta oyuncular Martin Landau, John Turturro ve Bond kızı Famke Janssen de rol alıyor. 
     Geleneksel bir izleğe sahip filmin en ilginç yanı Mike'ın poker ve oyuncuları üzerine düşünce ve gözlemleri. John Dahl kumarı filmde adeta bir spor disiplini gibi ele alıyor Performansı yüksek tutmak için yapılması gerekenler, fiziksel ve ruhsal hazırlık süreci, taktikleri, kurallarıyla poker oyunu Mike'ın gözünden aktarılıyor. 
     
     "Tutku The Rounders" 

</TEXT>
</DOC>
