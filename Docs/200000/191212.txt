<DOC>
<DOCNO> 191212 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/25/son/sonspo19.html </URL>
<DATE> 2003/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Tofaş 67 - Beşiktaş 77 
</HEADLINE>
<TEXT>

     Salon Atatürk Hakemler Mustafa Can xx, Alper Özgök xx, Altuğ Köselerli xx TOFAŞ Melih Yavşaner xx 4, Halil x 3, Murat x, Atıl xx 21, Ömer xx 10, Hakan Erol xx 13, Uluğ x, Hadi x 9, Hasan x 4, Hakan Demirel x 3 Beşiktaş El Amin xxx 23, Faruk xx 3, Mustafa xx 3, Ruziç xxx 20, Wilson x, Barış x, Tolga xxx 10, Enver xx 2, Ayuso xxx 16, Evren x, 1. Periyot 14-18 
     Devre 31-30 TOFAŞ lehine 
     3. Periyot 50-58 
     Beş Faulle Çıkan 35.46 Hadi TOFAŞ 
     Türkiye Basketbol Ligi'nde Beşiktaş, deplasmanda TOFAŞ'ı 77-67 yendi. 
     Karşılaşmanın başlarında rakibine oranla daha üstün olan TOFAŞ, 2. dakikayı 7-2 önde geçti. Bu dakikadan sonra etkili savunma yapan ve hızlı hücumlarla sayı bulan Beşiktaş, ilk periyodu 18-14 önde tamamladı. 2. periyoda hızlı başlayan TOFAŞ ise Hakan, Atıl ve Melih'in etkili oyunuyla rakibine üstünlük sağlayarak, devreyi 31-30 önde bitirdi. 
     Maçın ikinci yarısında oyunda ağırlığını hissettiren Beşiktaş, ilk yarıda 16 sayı kaydeden El Amin'in üst üste attığı sayılarla rakibine üstünlük sağladı. Hücumdaki etkili oyununu savunmada da gösteren siyah-beyazlılar, 3. periyodu 8 sayı farkla 58-50 önde tamamladı. 
     İkinci yarının başlarındaki etkili oyununu karşılaşmanın son periyoduna da taşıyan ve rahat bir oyun sergileyen Beşiktaş, sahadan 77-67 galip ayrıldı. 
     Beşiktaş'ta El Amin attığı 23 sayı ve yaptığı asistlerle takımının galibiyetinde pay sahibi olurken, TOFAŞ'ta Atıl 21 sayı kaydetmesine rağmen takımının yenilgisini engelleyemedi. 
     
</TEXT>
</DOC>
