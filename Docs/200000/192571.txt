<DOC>
<DOCNO> 192571 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/01/ekonomi/eko01.html </URL>
<DATE> 2003/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Faiz ve kurdaki düşüş bilançolara yansıdı 
</HEADLINE>
<TEXT>

   Enflasyon, kur ve faizlerdeki düşüş bilançolara rekor olarak yansıdı. Akbank'ın katrilyonluk k rından sonra Turkcell 407.1, Tüpraş 372.9 trilyonluk net k r etti 
   ORHAN TEKEOĞLU 
   
   Türk Lirası'nın dolar karşısında değer kazanmasının yanı sıra, enflasyon ve faizlerdeki düşüşün ekonomide canlanma yaratması, üçüncü çeyrekte borsa şirketlerin k r rekoru kırmalarına neden oldu. Akbank'ın 1 katrilyon liranın üzerinde net k r açıklamasından sonra, dün de Turkcell 407.1 ve Tüpraş da 372.9 trilyon liralık net k r açıkladı. Geçen yılın ilk 9 ayına göre, Turkcell'in k rındaki artış yüzde 96, Tüpraş'ın da yüzde 233 olarak gerçekleşti. 
   
   Devler hızlı gitti 
   Tüpraş, izlediği "savaş stratejisi" ile rafineri k rlılığını ikiye katlarken, Turkcel de yılın üçüncü çeyreğinde faiz ve anapara dahil 66.3 milyon dolarlık borç ödemesi yaptı ve borcunu yılbaşından bu yana 300 milyon dolar azalttı. Bilançosunu daha önce açıklayan ve geçen yılın ilk 9 ayında 121.1 trilyon zarar eden Erdemir dokuz ayda 291.9 trilyon k r etti. 
   Akbank'ın 2002'deki k rından gelen yüksek temettü gelirlerinin etkisiyle Sabancı Holding ilk 9 ayda 168.6 trilyon lira k r etti. Geçen yılın ilk 9 ayında 613 milyarlık zarar bildiren Tofaş Fabrikaları da bu yıl 8 trilyonluk net k r açıkladı. 
   
   Danış Ucuz satıp çok kazanacağız    Tüpraş Genel Müdürü Hüsamettin Danış, ilk 9 ayda vergi öncesi 571.9 trilyonluk k rla bugüne kadar erişilmemiş bir rekora ulaştıklarını söyledi. Danış, akaryakıtta serbest fiyat dönemine geçilmesiyle ucuz satıp çok kazanacaklarını söyledi. Danış, "Hiçbir zaman reel fiyata ulaşma olanağı olmadığı için k rımız da gerekli ölçülerde artmıyor. Yeni dönemde ürün fiyatlarını dünya fiyatlarına göre kısa zamanda ayarlama refleksini kaza-nacağız" dedi. 
   
   Akpınar Üçüncü çeyrek rekor getirdi    Turkcell Genel Müdürü Muzaffer Akpınar, Türkiye'nin pozitif görünümünün bu yılın üçüncü çeyreğinde de devam ettiğini belirterek, düzenli seyreden enflasyon seviyesinin ve güçlü TL gibi makro ekonomik göstergelerdeki gelişmenin tüketici güvenini artırdığını söyledi. Şu ana kadar bir çeyrekte gözlenen en yüksek geliri elde ettiklerini kaydeden Akpınar, üçüncü çeyrekteki gelirlerinin 764.6 milyon dolar olduğunu söyledi. Akpınar, üçüncü çeyrekteki yüksek gelirin abone sayısındaki artış, TL'nin dolar karşısında değer kazanmasından kaynaklandığını söyledi. 
   
   Sabancı Holding'den 168.6 trilyon k r    Sabancı Holding, yılın 9 ayında 168.6 trilyon lira net k r açıkladı. Sabancı Holding'den yapılan yazılı açıklamaya göre, şirket geçen yılın aynı döneminde 48.1 trilyon olan net k rını, yaklaşık yüzde 251 artırdı. Mali tablolara göre şirketin aktif toplamı 1.7 katrilyona, özkaynakları da 1.6 katrilyona yükseldi. 1 katrilyon lira ödenmiş sermayesi ve güçlü finansal yapısı ile borsanın önde gelen hisselerinden biri olan Sabancı Holding'in piyasa değerinin, 4 milyar dolar olduğu bildirildi. 
   
      
   
   
</TEXT>
</DOC>
