<DOC>
<DOCNO> 193059 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/03/son/soneko37.html </URL>
<DATE> 2003/11/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Ekim ayı zam şampiyonu dolma biber... 
</HEADLINE>
<TEXT>

     Dolma biber, ekim ayının zam şampiyonu oldu. Geçen ay dolma biber fiyatlarında, yüzde 36.8 oranında artış kaydedildi. 
     Devlet İstatistik Enstitüsü'nün DİE verilerine göre, ekim ayında, bir önceki aya göre, en yüksek fiyat artışında dolma biberi, yüzde 34.6 ile erkek gömleği, yüzde 18.8 ile bayan kazağı, yüzde 15.6 ile kok kömürü, yüzde 11.6 ile kağıtlık odun ve yüzde 11.1 ile teknik sülfirik asit izledi. 
     Aynı dönemde, kuru soğan fiyatlarında yüzde 9.5, alçak yoğurtluk polietilen fiyatlarında yüzde 9.2, kömür sobası fiyatlarında yüzde 8.4, sığır ve dana eti fiyatlarında yüzde 7.2, demir kütüklerin fiyatlarında yüzde 7.1, erkek botu fiyatlarında yüzde 5.1, üre fiyatlarında yüzde 4.4, kolalı içeceklerin fiyatlarında yüzde 3.6 artış yaşandı. 
     Ayrıca, kiremitte yüzde 3.5, kombide yüzde 3.1, doğalgaz sayaçlarında yüzde 2.9, pamuklu kumaş basmalarda yüzde 2.5, pik döküm radyatörlerinde yüzde 1.6 ve belediye suyu fiyatlarında yüzde 0.7 oranında artış oldu. 
     
     FİYATI DÜŞENLER 

     Ekim ayında en fazla fiyat düşüşü yüzde 30.7 ile hamsi balığında görülürken, fiyatı gerileyen diğer bazı ürünler de şöyle 
     ''Bisiklet yüzde 13.7, domates yüzde 9.0, ham petrol yüzde 8.8, patates yüzde 7.4, fuel oil-6 yüzde 5.5, paraksilen yüzde 3.4, süper benzin yüzde 2.7, LPG yüzde 2.5, margarinler yüzde 2.0, tavuk eti yüzde 1.9, doğalgaz yüzde 0.7, buğday unu yüzde 0.4, salça yüzde 0.2, bisküvi yüzde 0.1.'' 
     
</TEXT>
</DOC>
