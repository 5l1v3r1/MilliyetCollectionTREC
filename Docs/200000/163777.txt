<DOC>
<DOCNO> 163777 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/17/son/sontur26.html </URL>
<DATE> 2003/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan Erdoğan'ın uçağında SARS temizliği... 
</HEADLINE>
<TEXT>

     Başbakan Recep Tayyip Erdoğan'ın Malezya ve Pakistan gezisinde kullandığı Türk Hava Yolları'na ait airbus A 340 tipi uçağında Akut Solunum Yetmezliği Sendromu'na SARS karşı sağlık görevlilerinin kontrolünde temizlik yapıldı. 
     Başbakan Erdoğan'ın ziyaretlerini tamamlayarak Ankara'ya dönmesinin ardından, 3 kişiden oluşan sağlık ekibi Esenboğa Havalimanı'na geldi. 
     Uzmanlar, SARS hastalığına karşı önlem alınması amacıyla her yolcunun uçakta ateş, öksürük ve diğer şikayetlerine ilişkin sağlık bildirimi formu doldurduğunu, bunları incelediklerini, şikayetleri olanlarla gerektiğinde formlarındaki adreslerinden ve telefonlarından temas kurarak, ateş ölçümü yaptıklarını kaydettiler. 
     Ekip, daha sonra uçağa çıkarak, THY temizlik şirketi elemanlarının uçaktaki temizlik işlemlerine nezaret ettiler. 
     
</TEXT>
</DOC>
