<DOC>
<DOCNO> 155143 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/07/son/sonspo22.html </URL>
<DATE> 2003/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Sümer Aurelio'nun 2.5 aydır bize sunduğu bir teklif yok... 
</HEADLINE>
<TEXT>

     Trabzonspor Kulübü Başkanı Özkan Sümer, Fenerbahçe ile sözleşme imzaladığı iddia edilen Aurelio ve menajerinin, 2.5 aydır bordo-mavili kulübe bir teklif sunmadığını söyledi. 
     Soruları yanıtlayan Sümer, Aurelio'nun Fenerbahçe ile anlaştığının söylendiğini dile getirerek, ''Menajerleri ve kendisi tutarsız bir davranış gösteriyor. Aurelio'nun bazı kulüplerle görüştüğü ancak bu konuda somut bir gelişme kaydedilmediğini biliyoruz'' dedi. 
     Sümer, Aurelio ve manajerinin Trabzonspor'un önüne koydukları bir talep olmadığını da ifade ederek, ''Bize 2.5 aydır bir teklifle gelmediler. Yani bizim bir teklifimizi beğenip, beğenmeme konusunda vermiş oldukları bir karar yok. Karşılıklı anlaşmayıp, başka takımlarla görüşse o zaman davranışı doğru olabilirdi'' diye konuştu. 
     Aurelio ile 3 yıllık ön sözleşmelerinin bulunduğunu belirten Sümer, bu futbolcunun başka bir kulüpte oynayıp oynamayacağına Futbol Federasyonu'nun karar vereceğini de sözlerine ekledi. 

     
</TEXT>
</DOC>
