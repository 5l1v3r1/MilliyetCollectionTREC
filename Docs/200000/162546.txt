<DOC>
<DOCNO> 162546 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/11/son/sontur20.html </URL>
<DATE> 2003/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Adana'daki ABD Konsolosluğu bahçesine bomba atıldı 
</HEADLINE>
<TEXT>

     Adana'da, Atatürk Caddesi'ndeki ABD Konsolosluğu'na 2 el bombasının atıldığı ve birinin patladığı bildirildi. El bombalarını atan kişi, güvenlik güçleri tarafından yakalandı. 
     Adana Emniyet Müdürü Hüseyin Çapkın, patlamadan kısa süre sonra olay yerine giderek ekiplerden bilgi aldı. 
     Çapkın, burada yaptığı açıklamada, konsolosluğa 2 el bombasının atıldığını belirterek, bina bahçesine düşen bombalardan birinin patladığını, olayda can kaybının olmadığını söyledi. 
     Hüseyin Çapkın, bombaları atan kişinin kaçarken yakalanarak gözaltına alındığını, Atatürk Caddesi'nin trafiğe kapatıldığını belirterek, patlamayan bombanın etkisiz hale getirilmesi için uzman ekiplerin çalışmalarını sürdürdüğünü kaydetti. 
     
</TEXT>
</DOC>
