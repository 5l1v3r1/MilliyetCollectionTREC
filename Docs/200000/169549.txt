<DOC>
<DOCNO> 169549 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/15/son/soneko16.html </URL>
<DATE> 2003/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa birinci seansı 59 puanlık artışla tamamladı... 
</HEADLINE>
<TEXT>

     İstanbul Menkul Kıymetler Borsası İMKB Ulusal-100 Endeksi, 1. seansı, 59.23 puan artışla 10,718.04 puandan tamamladı. 
     Hisse senetlerinin ortalama değer artışı yüzde 0.56 olarak gerçekleşti. 
     Uzmanlar, 10,600-10,800 bandının yeterli işlem hacmi olmaması halinde kolay aşılacak bir seviye olmadığını ifade ederken, faiz cephesindeki hareketten alınan desteğin hisse senetleri piyasasındaki etkisini sürdürdüğünü kaydediyorlar. 
     Borsadaki 10,800 direncinin 5. gözden geçirmeyle ilgili net bir haber gelene kadar bulunulacak seviye olduğunu belirten uzmanlar, kar realizasyonu ile gelecek satışlarda 10,500 seviyesinin destek olarak çalışacağını tahmin ediyorlar. 
     Endeks, günün ilk seansına 16.22 puan artışla 10,675.03 puan seviyesinde başladı. İlk yarıyı 10,681.09 puandan geçen endeks, en düşük 10,652.31 puana gerilerken, en yüksek 10,767.67 puanı gördü. 
     Seans kapanışında mali endeks 107.63 puan artışla 13,007.64 puana, sanayi endeksi 33.12 puan artışla 10,828.31 puana, hizmetler endeksi 3.86 puan artışla 6,749.17 puana yükseldi. 
     Böylece, önceki kapanışa göre mali grup hisseler ortalama yüzde 0.83, sanayi grubu hisseler ortalama yüzde 0.31, hizmetler grubu hisseler ortalama yüzde 0.06 oranında değer kazandı. 
     İşlem gören toplam 283 hisseden 134'ü değer kazandı, 78'i değer yitirdi, 71'inin fiyatında değişiklik olmadı. 
     Seansta, toplam 175 trilyon 424 milyar 366 milyon liralık işlem hacmi oluştu. Dünküü birinci seansta 140 trilyon 557 milyar 119 milyon liralık işlem hacmi gerçekleşmişti. 
     1. seansta, Garanti Bankası, Yapı ve Kredi Bankası, Sabancı Holding, İş Bankası C ve Doğan Holding, en yoğun işlem gören hisseler oldu. 
     
</TEXT>
</DOC>
