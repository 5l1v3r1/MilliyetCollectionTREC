<DOC>
<DOCNO> 179196 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/30/son/sontur06.html </URL>
<DATE> 2003/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Ağlayan bebek dayaktan öldü 
</HEADLINE>
<TEXT>

     FATİH KARAÇALI Adana DHA 

Adana'da babasının amcası tarafından ağladığı için dövülen 4 aylık bebek, öldü. 
     Nikahsız eşi Yusuf Karip 32 hırsızlıktan cezaevine giren Seyhan Pekdemir 30 , geçen pazartesi 3 çocuğunu eşinin amcası Bülent Karip'e 45 bırakarak ev aramaya gitti. 4 aylık Sedat'ın ağlaması nedeniyle uyuyamayınca öfkelenen Karip, bebeğe önce yumruk attı, bacağını ısırdı daha sonra da yere çarptı. Eve döndüğünde bebeği yaralı bulan Pekdemir, 4 gün sonra oğlunun durumunun kötüleşmesi üzerine SSK Kadın Doğum ve Çocuk Hastanesi acil servisine götürdü, ancak Sedat bebek kurtarılamadı. Doktorların, Darp ve Bakımsızlık nedeniyle ölüm' raporu vermesi üzerine Cumhuriyet Savcılığı soruşturma başlattı. Pekdemir ile çocuğu dövdüğü iddia edilen Karip gözaltına alındı. Ayak parmaklarında ezilme olduğu belirlenen Sedat Karip'in, sağ bacağında ısırık izleri tespit edilirken, sağ yanağında da ezilme olduğu anlaşıldı. Emniyet Müdürlüğü'ne götürülen Karip, çok ağladığını ileri sürdüğü Sedat'ın susması için tokat attığını söyledi. 
     
</TEXT>
</DOC>
