<DOC>
<DOCNO> 190651 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/23/son/sondun07.html </URL>
<DATE> 2003/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Liza Minelli, boşanma dilekçesini verdi 
</HEADLINE>
<TEXT>

     Eşi David Gest tarafından hakkında darp suçlamasıyla 10 milyon dolarlık dava açılan ünlü film yıldızı ve şarkıcı Liza Minelli, boşanmak için Manhattan mahkemesine dilekçe verdi. 
     Minelli, boşanma dilekçesini, eşi Gest'in ''kendisine aşırı alkollü olduğu sırada saldırarak kötü şekilde dövdüğü gerekçesiyle'' yine aynı mahkemede açtığı davadan bir gün sonra verdi. 
     Gest'in avukatı Raoul Felder yaptığı açıklamada ''Kesinlikle bu insanların boşanması gerekir. Bu evlilik öldü, buna şüphe yok'' diye konuştu. 
     Minelli'nin yine aynı gün daha önce avukatı Allen Arrow aracılığıyla eşinin açtığı davaya yanıt olarak kısa bir bildiri yayınladığı bildirildi. 
     Minelli yayınladığı bildiride, ''Evliliğimizin karşılıklı saygı ve ağırbaşlılık içinde biteceğini ummuştum. Dava dilekçesinde yer alan bu iddialar yaralayıcı ve kimseye faydası yok. Avukatlarım açılan davaya gerekli karşılığı uygun forumda vereceklerdir'' ifadelerini kullandı. 
     50 yaşındaki Gest'in 57 yaşındaki eşi aleyhine açtığı davada aşırı alkollü Minelli'nin, çeşitli kereler çeşitli ülkeler ve eyaletlerde kendisine hakaret ettiği ve dövdüğü ileri sürüldü. 
     Gest'in saldırılar nedeniyle nörolojik hasar gördüğü ve baş ağrıları çektiğini öne süren avukatı, müvekkilinin halen Honolulu'daki bir klinikte fiziki yaraları dolayısıyla tedavi gördüğü ve günde 11 ilaç almak zorunda kaldığını ifade etti. 
     
</TEXT>
</DOC>
