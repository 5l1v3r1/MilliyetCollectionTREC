<DOC>
<DOCNO> 150070 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/16/ekonomi/eko06.html </URL>
<DATE> 2003/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
RAKAMLAR UMUT VERİYOR 
</HEADLINE>
<TEXT>

İlk üç aylık bütçe verilerine göre faiz dışı fazla hedefi aşıldı. İlk çeyrekte 3.2 katrilyon lira olan hedef 4.9 katrilyon lira olarak gerçekleşti. Bütçe açığı 10.9 katrilyon oldu 
     Geçen yılın ilk üç ayında 3.9 katrilyon lira olan faiz dışı fazla tutarı bu yılın ilk çeyreğinde yüzde 25.5 artışla 4 katrilyon 898 trilyona yükseldi. Böylece ilk üç ayda 3 katrilyon 231 trilyon lira hedeflenen faiz dışı fazla rakamı rahatlıkla aşılmış oldu. 
     Harcamalar ilk üç ayda geçen yıla göre yüzde 13 artışla 31.3 katrilyona yükseldi. Harcamaların 15.5 katrilyonu faiz dışına yapılırken faize 15.8 katrilyon ödendi. 
     Gelirlerin ilk üç ayda yüzde 35.5 artması rakamın 20.4 katrilyona ulaşmasını sağladı. Artışın en önemli nedeni vergi gelirlerindeki yüzde 42.2'lik yükseliş oldu. Geçen yıl ilk üç ayda 11.7 katrilyon olan vergi gelirleri toplamı bu yılın aynı döneminde 16.7 katrilyonu aştı. 
     İlk üç ayda tahakkuk eden vergi miktarı 25.9 katrilyon oldu. tahsilat - tahakkuk oranı yüzde 64.5'te kaldı. Geçen yıl bu oran yüzde 66 idi. 
     Maliye ayrıca ilk üç ayda vergi barışı kıymetli maden ve ziynet eşya alım vergisinden 1.3 katrilyona yakın gelir elde ettiğini açıkladı. 
     


SİYASET 



















</TEXT>
</DOC>
