<DOC>
<DOCNO> 175128 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/12/magazin/amag.html </URL>
<DATE> 2003/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Destan Özcan ne diyorsa o .. 
</HEADLINE>
<TEXT>

   'Bitti, bitmedi, alnından öpüldü' derken, Ebru Destan, Deniz'le aşkının sonunu açıkladı "Özcan ne dediyse doğrudur" 
      DENİZ ALTUNTAŞ 
   
   ÖZCAN Deniz'le Ebru Destan arasında bilmeceye dönen ilişki, sonunda netlik kazandı. Konserine gittiği Özcan Deniz'in alnından öpüp, 'Aşk her şeye rağmen saygı ister' dediği Destan, nihayet ayrılığı kabullendi. Deniz'le ilgili sorulardan sıkıldığını söyleyen Destan, "Ne olduğunu, neler yaşandığını herkes biliyor. Özcan ne dediyse doğrudur. Onun arkasındayım" diye konuştu. 
   YAŞADIKLARINDAN pişman olmadığını ifade eden Destan, "Çok sevdim, sevildim. Dolu dolu yaşadım. Şimdi mutluyum, sağlığım yerinde. Ancak sevgi, ilişkiyi sürdürmek için yeterli değil" diye konuştu. İşiyle gündeme gelmek istediğini vurgulayan Destan, "Podyum mankeni değilim, sunuculuk ve oyunculuk yapıyorum. Modelliği de fiziğim yettiğince sürdüreceğim"şeklinde konuştu. 
   
   Özcan soruları bunalttı    ERDEM SÜREK Çanakkale DHA 
   Çanakkale'de bir tanıtıma katılan Ebru Destan, gazetecilerin Özcan Deniz'le ilgili soruları üzerine sinirlendi. Bu sorulara yanıt vermek istemeyen Destan, sert bir şekilde "Ne zamandan beri özel hayata bu kadar giriyorsunuz " dedi. Destan, mankenlerin frikik vermesiyle ilgili bir soruyu da, "Ben güzelliğimle, duruşumla zaten yeterince malzemeyim. Frikik vermek zorunda değilim" diye yanıtladı. 
   
   
</TEXT>
</DOC>
