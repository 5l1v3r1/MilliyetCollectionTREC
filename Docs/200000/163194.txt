<DOC>
<DOCNO> 163194 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/14/son/sonspo10.html </URL>
<DATE> 2003/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılın en güzel Galatasaray golü yarışması... 
</HEADLINE>
<TEXT>

     Galatasaray Kulübü'nün internet sitesi, bu sezon kaydedilen en güzel golünü sarı-kırmızılı taraftarların oylarıyla seçiyor. 
     Kulübün resmi internet sitesi, ''www.galatasaray.org''da yalnızca üyelerin oy kullanabildiği bir anket düzenleyen Galatasaray'da, Arif Erdem'in 3. haftada Bursaspor'a attığı, Ayhan Akman'ın 18. haftada Samsunspor'a attığı, Haim Revivo'nun 20. haftada Bursaspor'a attığı ikinci, Ümit Karan'ın 23. hafta'da Fenerbahçe'ye attığı ikinci ve Volkan Arslan'ın 26. haftada Diyarbakırspor'a attığı goller aday gösterildi. 
     Carlsberg'in sponsorluğunda hazırlanan ''Yılın En Güzel Galatasaray Golü Yarışması''nda, üyeler 25 Haziran 2003 saat 19.00'a kadar oy kullanılabilecek. 
     Ayrıca, en çok oyu alan gole oy verenler arasında yapılacak çekilişte, 25 üyeye ''Bir Galatasaraylı için 'en değerli' hediye''nin verileceği ve kazananların 1 Temmuz 2003 tarihinde Florya'da toplanacak olan 2003-2004 Sezonu Futbol Takımının sezon açılış antrenmanı izleyeceği açıklandı. 
     
</TEXT>
</DOC>
