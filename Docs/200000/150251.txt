<DOC>
<DOCNO> 150251 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/16/son/sonspo21.html </URL>
<DATE> 2003/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe yönetimi Hüsnü Çil'in gecesine katılmıyor... 
</HEADLINE>
<TEXT>

     Fenerbahçe Kulübü Yönetim Kurulu, Yüksek Divan Kurulu ve Genel Kurul Üyesi Hüsnü Çil'in yarın organize edeceği geceye katılmayacaklarını açıkladı. 
     Sarı-lacivertli kulüpten yapılan açıklamada, kulübün Yüksek Divan Kurulu ve Genel Kurul Üyesi, spor yazarı Hüsnü Çil tarafından organize edilen, yarın Büyük Kulüp'te gerçekleştirilecek, gündemi Fenerbahçe olan toplantıya, Kulüp Başkanı Aziz Yıldırım ve yönetim kurulu üyelerinin de davet edildiği vurgulanarak, şu görüşlere yer verildi 
     ''Geçtiğimiz günlerde kulübümüzü üst düzeyde temsilen, Fenerbahçe'ye büyük hizmeti geçen eski kulüp başkanlarımız, eski divan başkanlarımız ve eski federasyon başkanlarımızın katılımlarıyla Çırağan Sarayı'nda yapılan zirvede, birlik, beraberlik ve dayanışma konusunda ortak bir destek kararı alınmış ve söz konusu konsensus sağlanmıştır. 
     Fenerbahçemiz'in bu tür toplantılarla yeniden gündeme gelmesinin, kulübümüze zarar vereceği ve kaos ortamı yaratacağı düşüncesiyle, anılan toplantıya başkanımız Sayın Aziz Yıldırım ve yönetim kurulu üyelerimizin katılmayacağını spor kamuoyunun bilgisine sunarız.'' 
     





</TEXT>
</DOC>
