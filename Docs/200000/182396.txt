<DOC>
<DOCNO> 182396 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/15/son/sondun02.html </URL>
<DATE> 2003/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İsveç, Euroya ''hayır'' dedi... 
</HEADLINE>
<TEXT>

     AB Komisyonu Başkanı Romano Prodi, İsveç'te bugün yapılan referandumdan ''euroya hayır'' sonucunun çıkmasının, İsveç'in AB'deki etkisini kaybetmesine yol açtığını söyledi. 
     Prodi, İsveç'in devlet televizyonuna yaptığı açıklamada, ''İsveç'in, AB para birimi euroyu kabul etmeyerek Birlik içindeki etkisini kaybedip kaybetmeyeceğinin'' sorulması üzerine, ''Kesinlikle evet'' dedi. 
     Prodi, geçen hafta, euro kullanan AB üyesi ülke maliye bakanlarıyla bir araya geldiği ve Avrupa ekonomisinin geleceğinin ele alındığı görüşmelerde İsveç'in bulunmadığını hatırlattı. 
     Prodi, İsveç'le daha çok işbirliği ümit ettiğini kaydetti. 
     İsveç'te referandumda sandık başına gidenlerin yüzde 56'sının hayır, yüzde 42'sinin evet oyu kullandığı açıklanmıştı. Halkın yüzde iki ise boş oy kullanmıştı. 
     
</TEXT>
</DOC>
