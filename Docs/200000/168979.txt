<DOC>
<DOCNO> 168979 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/12/son/sontur08.html </URL>
<DATE> 2003/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İyi eğitim bunaklık riskini azaltıyor 
</HEADLINE>
<TEXT>

     Bilim adamları, büyük beyin hacmi ve iyi eğitimin bunaklık riskini azaltabildiğini bildirdi. 
     ABD'de Güney Florida ve Güney Kentucky Üniversitesi uzmanları, beyinlerini bağışlayan gönüllülerin ölümünden sonra otopsi yardımıyla yaptıkları araştırmada, beynin büyük olmasının ve sürekli çalıştırılmasının bunaklığa karşı etkili olduğunu saptadı. 
     Sonuçları Journal of Clinical and Experimental Neuropsychology adlı derginin Haziran sayısında yayınlanan araştırmaya katılan Dr. James Mortimer, insan beyninin 12 yaşına kadar geliştiğini, daha sonra eğitim ile beyni aktif tutarak, Alzheimer ve bunaklığa neden olan diğer hastalıklara yakalanma riskinin azaltılabildiğini söyledi. 
     Sürekli çalıştırılarak aktif tutulan insan beynini sağlam inşa edilmiş bir baraja benzeten uzmanlar, nasıl ki sağlam bir baraj duvarı bir sel felaketini önleyebiliyorsa sürekli aktif çalışan insan beyninin de bunaklığa yol açan birçok beyin rahatsızlığına karşı durabildiğini kaydetti. 
     
</TEXT>
</DOC>
