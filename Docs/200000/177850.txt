<DOC>
<DOCNO> 177850 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/24/son/sonspo19.html </URL>
<DATE> 2003/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'de Luciano şoku 
</HEADLINE>
<TEXT>

     Fenerbahçe'nin Brezilyalı futbolcusu Fabio Luciano'nun burnu kırıldı. 
     Elazığspor ile dün akşam yapılan maçın son dakikalarında burnuna darbe alan Brezilyalı futbolcunun burnunda kırık belirlendiği açıklandı. Kulüp doktoru Ethem Kavukçu, Luciano'nun burun sol maksiller sinüs ve yan duvarlarında kırık belirlendiğini bildirdi. 
     Maç sonrasında Luciano'ya gerekli tedavilerin yapıldığını belirten Ethem Kavukçu, yarın Özel Acıbadem Hastanesi'nde Brezilyalı futbolcunun tedavisini sürdüreceklerini söyledi. 
     Luciano'nun, ligin 4. haftasında Diyarbakırspor ile deplasmanda yapılacak maçta özel bir maskeyle oynama olasılığı olduğunu kaydeden Dr.Kavukçu, ''Önümüzdeki maç oynayıp oynamaması konusunda birkaç gün içinde açıklama yapacağız. Belki maske kullanmak suretiyle maça çıkabilir. Ancak bu hocamızın takdiridir'' diye konuştu. 
     Bu arada burnuna darbe alan bir diğer futbolcu Selçuk Şahin'in durumunun da kulüp doktoru Ethem Kavukçu'nun yapacağı kontrollerden sonra belli olacağı kaydedildi. 
     
</TEXT>
</DOC>
