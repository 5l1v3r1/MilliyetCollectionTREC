<DOC>
<DOCNO> 180615 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/06/dunya/dun01.html </URL>
<DATE> 2003/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
'Maria anne de, Ayşe değil mi ' 
</HEADLINE>
<TEXT>

      
   AKP'li TBMM Dışişleri Komisyonu Başkanı Mehmet Dülger, ABD'nin Irak'ta kendi askerinin ölmemesi için Türk askeri istediğini belirterek, "Coni'nin annesi Maria anne de, Mehmet'in annesi Ayşe anne değil mi Bu durumda ben tezkereye nasıl 'evet' derim" diye konuştu. 
   Dülger, öncelikle hükümet, Türk Silahlı Kuvvetleri ve ABD'nin tereddütleri gidermesi gerektiğini vurguladı. Irak'taki koşullara dikkat çeken Dülger, şunları kaydetti 
   "Bir güvenlik koridoru oluşturulacağı söyleniyor, buraya üç bomba atılır, askerlerimiz şehit olursa ne olacak 140 bin ABD askerinin yapamadığını 20 bin Türk askeri nasıl yapar " 
   
   Teksas kuralları geçmez 
   Türkiye'yle ABD'nin masa başında sorulara yanıt bulması gerektiğini bildiren Dülger, Türkiye'nin çok zor şartlarda tüm dünyaya kafa tutarak Ulusal Kurtuluş Savaşı veren bir ülke olduğunu anımsatarak, "Biz başkalarına benzemeyiz. Teksas kuralları burada geçmez" dedi. 
   
   Pislik yiyen sadrazam benzetmesi 
   Dülger, durumu bir fıkrayla özetlerken şöyle konuştu "Bir padişahın çok sevdiği veziri ölmüş. Yerine vezir aramaya başlamış. Bir tasın içine pislik koyan padişah, adaylara bu pisliği yemesini şart koşmuş. Tüm sadrazam adayları tereddütsüz pislikten yemiş, sadece biri, 'Yerim ama niye Ben mülahazasız pislik yemem' demiş. Bunun üzerine padişah bu kişiyi kendisine sadrazam seçmiş." 
   Başbakan Recep Tayyip Erdoğan, Dülger'in açıklamalarının partide bir görüş ayrılığına yol açıp açmayacağı yönündeki soruya, "Bunları konuşmak için daha çok erken. Şu anda değerlendirmeler devam ediyor. Bu nedenle bununla ilgili bir cevap vermenin gereği yoktur" yanıtını verdi. 
   
   
</TEXT>
</DOC>
