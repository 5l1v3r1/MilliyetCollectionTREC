<DOC>
<DOCNO> 181403 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/10/spor/spo05.html </URL>
<DATE> 2003/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İki yüzlü Eriksson 
</HEADLINE>
<TEXT>

   Yaptığı sert açıklamalarla Türkiye - İngiltere maçı öncesi ortamı geren İsveçli teknik adam, tek başına İstanbul'a gelerek Şenol Güneş'i ziyaret edecek, ortamı yumuşatmaya çalışacak 
      
   Barış elçisi 
   İNGİLİZ taraftarları, "Türkiye'ye giderseniz hayatınızı riske atarsınız" diyerek uyaran ve provoke eden Sven Goran Eriksson şimdi de barış elçiliğine soyundu. İsveçli teknik adam, 11 Ekim'deki kritik maç öncesinde İstanbul'a gelerek, gerginliği ortadan kaldırmak için bir basın toplantısı düzenleyecek. Eriksson'un Şenol Güneş ile birlikte medyanın önüne çıkıp, soruları yanıtlayacağı bildirildi. 
   
   Telkinler sürüyor 
   ERİKSSON'UN Türkiye'ye geliş tarihi henüz kesinlik kazanmazken, İngiltere'de taraftarlara yönelik telkinler devam ediyor. Futbol Federasyonu, holiganlara "İstanbul'a giderek, İngiltere'yi utandıracak duruma sokmayın" uyarısını yaptı. İletişim Direktörü Paul Barber, İstanbul'a taraftarların gitmesi ve olay çıkarması halinde İngiltere'nin EURO 2004 organizasyonundan atılacağına dikkat çekti. 
   
   Barber saçmaladı 
   BARBER, "Şampiyonadan atılırsak tamiri olmayan hasarlar ortaya çıkar. İlişkilerimiz bozulur, finansal gelirleri kaybederiz, milli takımımızın verimi azalır, sponsorlarımız zor duruma düşer. Türkiye'de düşmancı tavırlar olacak. Taraftarlarımız sakince maç seyretse dahi olay çıkartılıp, üzerimize atabilirler" dedi. Milli takım kalecisi David James ise "Makedonya'da taraftarlarımız hırpalandı. Türkiye'de daha beteri olacak" diye konuştu. 
   
   İngiltere Liechtenstein    AVRUPA Futbol Şampiyonası grup elemelerinde Türkiye'nin 7. Grup'taki tek rakibi İngiltere bugün son sıradaki Liechtenstein'ı konuk edecek. Manchester'da TSİ 22.00'de başlayacak karşılaşmayı kazandığı taktirde liderliğe yükselecek olan İngiltere'de sakat Ferdinand ile Butt kadrodan çıkarıldı. Grubun diğer maçında ise Slovakya ile Makedonya saat 21.15'te karşı karşıya gelecek. 
   
   Günün programı1. Grup 
   18.00 İsrail - Malta 
   21.45 Slovenya - Fransa 
   2. Grup 
   21.00 Lüksemburg-Bosna Hersek 
   20.15 Danimarka - Romanya 
   3. Grup 
   21.15 Çek Cumhuriyeti - Hollanda 
   19.00 Moldova - Belarus 
   4. Grup 
   21.15 Polonya - İsveç 
   21.00 Letonya - Macaristan 
   5. Grup 
   21.45 Almanya - İskoçya 
   20.30 Faroe Adaları - Litvanya 
   6. Grup 
   22.00 Kuzey İrlanda - Ermenistan 
   22.45 İspanya - Ukrayna 
   8. Grup 
   21.15 Belçika - Hırvatistan 
   18.30 Andorra - Bulgaristan 
   9. Grup 
   21.45 Galler - Finlandiya 
   21.45 Sırbistan Karadağ - İtalya 
   10. Grup 
   19.00 Rusya - İsviçre 
   21.00 Arnavutluk - Gürcistan 
   
   
</TEXT>
</DOC>
