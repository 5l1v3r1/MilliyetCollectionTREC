<DOC>
<DOCNO> 155789 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/10/yazar/theper.html </URL>
<DATE> 2003/05/10/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Kehanet değildi 
</HEADLINE>
<TEXT>

     Bu ibareler 13.10.1998 tarihli yazımdan alınmıştır. Dikkatinizi çekerim metnin içinde "Beş sene sonra" diye bir tespit yapılmış. Bugün 2003 yani bu yazının yazılmasından beş sene sonra ve İstanbul’un göbeğinde, Taksim’de 33 yaşında komando eğitimi görmüş bir genç subay yukarıda tarifini verdiğimiz tinerci ordusunun temsilcileri tarafından öldürülüyor. 
     Peki 13.10.1998 tarihli yazım bir kehanet mi Ne münasebet, bu şehirde yaşayan herkesin gözlemlediği, normal zeka seviyesindeki insanların düşünebildiği bir gerçek. Ama yazık ki yönetici kademesi bu seviyede öngörüye sahip değil. İşin asıl üzücü yanı bu. Tinerci güruhu sessiz sedasız bugüne gelmedi, "Canım bakire istiyor" diyen dört tinerci bir anne kızı ormana kaçırıp anneyi parçalara ayırmasına rağmen öldüremedi ama genç kıza hem tecavüz etti hem öldürdü, iki küçük çocuğu kuyuya attı, bir başka genç kızı kafasından bıçakladı. Demek ki bugünleri görmek kehanet değil. Ama geleceği sokaktaki vatandaş kadar dahi göremeyen yönetici kadrosu olayları bugüne kadar getirdi ve umarım şimdi rahattır. 33 yaşında eğitimli genç, bir sigara veya üç - beş kuruş para için İstanbul’un en kalabalık meydanında öldürülebiliyorsa, gerçekten 13.10.1998 tarihli yazımın son cümlesi de gerçekleşmiş demektir. "İstanbul sokağa çıkılamaz hale gelmiştir." Ne yaptığını hala çözemediğim tüm yönetim kadrosu ellerinize sağlık, gençleri tinerci yaptınız, vatandaşı da paranoyak, başarılarınızın devamını diliyorum. 
     
     

</TEXT>
</DOC>
