<DOC>
<DOCNO> 178053 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/25/son/sontur08.html </URL>
<DATE> 2003/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
PTT çalışanları kavga etti 1 ölü, 2 yaralı... 
</HEADLINE>
<TEXT>

     Adana'da, sabah saatlerinde PTT Başmüdürlüğü'nde çalışan 3 postacının karıştığı kavgada, bir postacıyı öldüren, kendileri de ağır yaralanan baba ile oğlu ameliyata alındı. Olayla ilgili 2'si PTT çalışanı 4 kişi gözaltına alındı. 
     Yetkililerinden aldığı bilgiye göre, Ziyapaşa Bulvarı'ndaki Cemalpaşa Postanesi yakınlarında meydana gelen olayda, alacak meselesinden tartıştığı PTT çalışanlarından Hüseyin Şarlı'yı 38 , bıçaklayarak öldüren, kavgada kendileri de ağır yaralanan Hilmi M. 51 ile oğlu Fırat M.'nin 17 , kaldırıldıkları Numune Hastanesi'nde ameliyata alındıkları bildirildi. 
     Bu arada, kavgaya karıştıkları iddiasıyla PTT çalışanları Metin G. ve Halit A'nın yanı sıra Hilmi M.'nin diğer oğlu Süleyman M. ile Murat T.'nin 18 , yakalanarak gözaltına alındıkları belirtildi. 
     Tartışmanın, tefecilik yaptığı iddia edilen Hilmi M.'nin, 3 posta çalışanına verdiği 500'er milyon lira tutarındaki parasını istemesi üzerine çıktığı öğrenildi. Yetkililer, soruşturmanın çok yönlü sürdürüldüğünü söylediler. 
     
</TEXT>
</DOC>
