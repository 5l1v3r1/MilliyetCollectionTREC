<DOC>
<DOCNO> 174652 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/09/yazar/theper.html </URL>
<DATE> 2003/08/09/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Uzun sürer 
</HEADLINE>
<TEXT>

   
   Batık bankada param vardı ama kaydım yokmuş. Gazete haberlerinden de izlendiği gibi kaydı olmayanlar iflastan paralarını alacakmış. İflastan para almak kolay mı Ne kadar sürer İflastan para nasıl alınır 
   C. D. - İstanbul 
   
   Moralinizi bozmak istemem neticede iflastan para talep etmek de hukuki bir yoldur ama öyle bir yol ki engeller ve dikenlerle dolu. 
   Öncelikle iflas masasının teşekkül etmesi gerekecek. Sonra iflas masasına alacak kaydı yaptırılacak. Bu bir dilekçe ile olacak. İflas idare memurları alacağı kabul ederse sıraya konulacak. Kabul etmezse kayıt kabul davası denilen bir dava açılacak ve alacağın varlığı mahkemede ispata çalışılacak. Şayet mahkeme alacağın varlığını kabul ederse iflas masası bunu sıraya kaydedecek ve müflisin mal varlığını toplanmaya başlanacak. Bulunabilen mal varlığı satılacak, toplanabilen para alacak kaydını yaptırabilenlere hisseleri oranında dağıtılacak. 
   Gördüğünüz gibi işler uzun. 
   İflastan para almak kolay mının yanıtı yukarıdaki özette var zannederim. İflastan para almak kolay olmadığı gibi paranın tamamının alınıp alınmayacağı konusunda da bir şey söylemek mümkün değil. Zira toplanabildiği kadar para toplanıp bu para alacaklıların hissesi oranında dağıtılır. Borcun tamamını karşılayacak para bulunursa ne ala, bulunmazsa 
   Borcun yarısı oranında para bulunursa alacaklılar 1 2 oranında alacağını alır, daha az bulunursa oran da değişir. 
   En zor yanıt ise, bu işlerin ne kadar süreceğinin yanıtı. 
   Zaman varilemez ama uzun sürer, bunu bilin. 
   
   
      
   
</TEXT>
</DOC>
