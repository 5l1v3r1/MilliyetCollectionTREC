<DOC>
<DOCNO> 176952 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/20/son/sondun28.html </URL>
<DATE> 2003/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Rum kadınlar kuaför için KKTC'ye geçiyor... 
</HEADLINE>
<TEXT>

     Kıbrıs'ta karşılıklı geçişlerin serbest bırakılmasıyla birlikte KKTC'ye gelen Rum kadınların en sık uğradığı yerin kuaförler olduğu bildirildi. 
     Rum kesiminde yayınlanan Mahi gazetesinin haberine göre, Rumlar KKTC'ye ziyaretleri sırasında, kendi topraklarına oranla oldukça düşük fiyatlı olan bazı hizmetlere rağbet ediyor. Bu hizmetlerin başındaysa kuaförler geliyor. 
     ''Saç boyama ve perma'' işlemlerinin Güney'de Kuzey'dekine oranla dört kat daha pahalı olduğuna ve kadınların günübirlik ziyaretleri sırasında kuaförleri doldurduklarına işaret eden gazete, Türklerinse Güney'de daha çok KKTC'de bulunmayan ürünleri almakla sınırlı kaldıklarını yazdı. 
     
</TEXT>
</DOC>
