<DOC>
<DOCNO> 192013 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/29/son/sondun28.html </URL>
<DATE> 2003/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunanistan Orduyu doğudaki tehlikeye karşı yeniden düzenliyoruz 
</HEADLINE>
<TEXT>

     Yunanistan Savunma Bakanı Yannos Papandoniu, Yunanistan'ın silahlı kuvvetlerini, ''Doğudaki büyük tehlikeye karşı yeniden düzenlediğini'' söyledi. 
     Atina'da yayımlanan Ethnos gazetesinin haberine göre, Papandoniu, dün Selanik Harp Okulu'nda yaptığı konuşmada, Yunan ordusunu, küçük ve yüksek hazırlık seviyesindeki çevik birlikler haline getirmeyi hedefleyen yeniden yapılanma çalışmalarına değindi. 
     Papandoniu, ''Kuvvetlerimizin, özellikle kara birliklerimizin yapısı, kuzeydeki tehlikenin ortadan kalkmasıyla birlikte doğudaki büyük tehlikeye karşı koymak amacıyla yeniden düzenleniyor'' dedi. 
     Yeni askeri doktrinin, artık Kardak türü olayların yaşanmasını imkansız kıldığını söyleyen Papandoniu, ''Herhangi bir tahrike çok kısa zamanda kararlı ve sonuç alıcı bir biçimde karşılık verebilecek durumdayız'' dedi. 
     
</TEXT>
</DOC>
