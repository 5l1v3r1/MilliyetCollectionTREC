<DOC>
<DOCNO> 156780 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/15/yasam/yas08.html </URL>
<DATE> 2003/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

Yaramazlıktır deyip geçmeyin      SİBEL KAHRAMAN İstanbul 

     "YARAMAZLIK, çocukların yeteneklerini göstermesinin bir aracı olabilir." Bu sözlerin sahibi Selçuk Üniversitesi Öğretim Üyesi Yard. Doç. Dr. Hasan Yılmaz, şöyle diyor "Yaramazlık zek ürünüdür. Düşünülmüş, tasarlanmıştır. Yetişkinlerin sağlıksız ve sert tepkisi, çocuğun yaratıcılığını köreltebilir." Yılmaz, yetişkinlerin bu yaramazlıklara kızmak yerine hangi yeteneğin habercisi olduğunu anlamaya çalışmaları gerektiğini kaydetti. 
     
Hilal'in katil zanlısı marangoz aranıyor      ELVAN EZBER İstanbul 

     Kağıthane'de, ilköğretim okulu öğrencisi Hilal Karaçar'ın 13 katil zanlısı olarak polis mahallenin marangozunu arıyor. Gözaltı süresi dolduğu için serbest bırakılan marangoz Ayhan Hayrettin Peynir'in 48 kullandığı otomobilden alınan kan ve saç örnekleriyle öldürülen kızın örneklerinin tuttuğu bildirildi. DNA incelemesinin sonuçları dün öğleden sonra alındı. Battaniye ve otomobilde bulunan saç telleriyle mendildeki kan örneklerinin, DNA karşılaştırmasında, küçük kızdan alınan örneklere uyduğu belirlendi. Polis, Peynir'i arıyor. 
     
İki polis, gasptan gözaltına alındı      İSTANBUL Milliyet 

     Avcılar İlçe Emniyet Müdürlüğü'nde görevli iki polis memuru, kaçak sigara dağıtımı yaptığı ileri sürülen iki kişiden 250 milyon lira gaspettikleri iddiasıyla gözaltına alındı. Olay iddiaya göre şöyle gelişti Minibüsle kaçak sigara dağıtımı yaptığı öne sürülen iki kişi, kendilerini polis olarak tanıtan iki kişi tarafından durduruldu. Bu kişiler, "Biz polisiz, üzerinizde bulunan paraları verin" diyerek, 250 milyon lirayı alarak gittiler. Mağdurlar, kendilerini gasp eden polis memurlarını fotoğraftan teşhis etti. İki polis memuru gözaltına alındı. 
     
'Roma Ekspresi' hatalı solladı      İtalya'nın başkenti Roma'da bir istasyon yakınlarında şehirlerarası bir trenle banliyö treninin çarpışması sonucu 34 kişi yaralandı. Başkentin kuzeydoğusundaki Tiburtina istasyonu yakınında dün sabah meydana gelen kazada, Münih - Napoli seferi yapan tren raydan çıkarak, istasyondan yeni hareket eden banliyö treninin yan cephesine çarptı. Çarpışmanın etkisiyle, Sicilya'daki Agrigento'dan Milano'ya gitmekte olan banliyö treninin altı vagonu ve lokomotifi, diğer trenin de bir vagonu raydan çıktı. 
     
5. eşini aldı, 7 yıl hapse çarptırıldı      Mısır'da bir işadamı, 4'ten fazla eşi olduğu için 7 yıl hapis cezasına çarptırıldı. Oğullarının, babalarının 5 eşi olduğunu ihbar etmesi üzerine geçen temmuz ayında tutuklanan Fevzi Mahmud'a ağır çalışma cezası da verildi. Gözü doymaz Mahmud'un bugüne kadar 18 kez evlendiği de ortaya çıktı. Bu arada mahkeme, duruşmada diğer 4 eşi inkar eden eşlerden birini yalancı tanıklıktan 1 yıl hapis cezasına çarptırdı. 
     

</TEXT>
</DOC>
