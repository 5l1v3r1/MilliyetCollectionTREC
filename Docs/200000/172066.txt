<DOC>
<DOCNO> 172066 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/28/yasam/yas01.html </URL>
<DATE> 2003/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Yoğurt reklamına 'politik sansür' 
</HEADLINE>
<TEXT>

Siyasileri 'ti'ye alan biri Müller Yoğurtları'na ait iki reklam, Almanya'yı karıştırdı. Politikacılar, reklamlara yasak istedi 
     GÜNAY YURTGÜLÜ Frankfurt 

     Almanya'da iki reklam, siyasetçilerin büyük tepkisini çekti. Federal Meclis Başkanı Wolfgang Thierse ile Başkan Yardımcıları Susanne Kastner ve Otto Solms, politikacıları küçük düşüren reklamların yasaklanmasını istedi. 
     20'nin üzerinde televizyon kanalında gösterilen 'Müller' marka süt ve yoğurt ürünlerinin tanıtımı şöyle yapılıyor Almanya'nın dünyaca ünlü pop şarkıcısı ve söz yazarı Dieter Bohlen'in Genel Başkanı olduğu, sözde 'Müller Partisi'nin bir milletvekili, plastik kutudaki ürünü açarak, "Nihayet Gerçek bir şeye ihtiyacım vardı" diyor. Bu sırada Bohlen, meclis kürsüsünden "Ülkemiz plastik bir kutu olmalı, partimize üye olun, ödülünüzü alın" çağrısında bulunuyor. 
     
     Kleptoman politikacılar 
     Alman siyasetçileri kızdıran ikinci reklamsa Nissan otomobil firmasına ait. Reklamda, Federal Meclis'in restoranından çalınan çatal, bıçak, kaşık tabak gibi eşyalar vurgulanarak şöyle deniliyor "Bazıları alır, bazıları verir. Nissan sizlere seçtiğiniz model için 1000 euro indirim imkanı sunuyor." 
     Thierse, Kastner ve Solms, reklamlarla ucuz yollu iftira yapıldığını savunarak, "Politikacılar ve parlamento karalanıyor" diye isyan ettiler. 
     
     'İşlerine baksınlar' 
     Müller reklamının başrol oyuncusu Dieter Bohlen ise şu yanıtı verdi "Bizim partimiz daha demokratik. Partimize 5 yaşından itibaren üye olunabiliyor ve aidat sövüşlemiyoruz. Bize bozulacaklarına, işsizlik gibi sorunlara el atsınlar." 
     

</TEXT>
</DOC>
