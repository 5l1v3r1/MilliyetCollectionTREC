<DOC>
<DOCNO> 166268 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/30/ekonomi/eko08a.html </URL>
<DATE> 2003/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Paranın güvenli adresi 
</HEADLINE>
<TEXT>
Düşük faiz oranları 
     HALİM ÇÜN 

     2000'de patlayan borsa balonundan ağır darbe yiyen Amerika ve Avrupa'daki şirket emeklilik fonları şimdi de sürekli düşen faiz oranları ile zor günler yaşıyor. Düşen faiz oranları bireysel emeklilik planlarının uzun vadeli hedeflerini de, bono fonlarının getirilerini de etkiliyor. 
     Belirli maaş ödemesi esasına dayalı şirket emeklilik fonları hisse senetlerindeki keskin düşüşten ciddi zararlara uğradı. Bir hesaba göre S P 500'e dahil şirketlerin emeklilik portföylerindeki kayıp 173 milyar dolara ulaştı. 
     2001'den beri ABD Merkez Bankası'nın 13 kez düşürdüğü faiz oranları uzun yıllardır görülmemiş düzeylere geriledi. Bir yandan deflasyon tehdidi, diğer yandan piyasanın baskısı ile FED yeni faiz indirimine zorlanıyor. Bunun en önemli göstergesi de 2 yıllık kısa vadeli bonoların getirisinin 1.17 ile FED faiz oranının altına düşmesi. 
     Kısa vadeli para piyasası faiz oranlarının 0.7'ye düşmesi para piyasası fonlarını zor duruma sokuyor. Sektördeki fonların 60'ı negatif getiri yazmamak, anaparaları korumak adına yönetim ücretlerinin bir bölümünden feragat etmek zorunda kalıyor. 
     Bu tablonun ne anlama geldiğini uzun vadeli bir perspektiften baktığımızda kavrayabiliriz Amerika'da 1965 - 2000 dönemi için yatırım araçlarının getirileri, hisse senetleri için 11.8, tahviller 7.9 ve bonolar 6.8 idi. Bugün ise 10 yıllık tahviller 3.3, 30 yıllıklar ise 4.5'in altında. Söz konusu nominal getiriler enflasyondan arındırıldığında, hisse senetleri için 4, tahvil ve bonolar için 1.5'lik yıllık reel getiriler görülüyor. 
     Faiz oranlarının emeklilik planlarına önemli etkileri var. Reel getiriler ne kadar yüksek olursa, emeklilikte ihtiyaçlarımızı karşılamak için biriktirmemiz gereken meblağ da o ölçüde azalır. Yakın gelecekte bireysel emeklilik ile hepimizin yapmak zorunda kalacağı bu hesapları, uzmanlar bugünkü yatırım ortamını değerlendirmek için Amerika örneğinde yapmışlar. 
     Örneğin emekliliğinde 30 bin dolar yıllık gelirle geçinmeyi planlayan bir yatırımcıyı ele alalım. Bugünkü faiz oranları ile 10 yıllık tahvillerden oluşan, 750 bin dolarlık birikim yatırımcıyı hedefine ulaştırıyor. Ancak bu durumda faizlerin yükselmesine karşı ciddi risk taşınmakta. Bunu dikkate alarak tüm para enflasyon riskine karşı güvenli ama daha düşük faizli kısa vadeli enstrümanlara yatırılırsa, bu kez de biriktirilmesi gereken portföy 2.4 milyon dolara yükseliyor. Bu miktarlar bugün bile yüksek iken faizlerdeki düşüş ile daha ulaşılmaz hale gelmekte. 
     Faiz enstrümanlarındaki verim düşüklüğü nedeniyle borsalardaki hareketler emeklilik fon yöneticileri için yegane can simidi olabilecek unsur. 
     Yakında bizlerin de bu denklemlerle uğraşacağımız anlaşılıyor. 
     

</TEXT>
</DOC>
