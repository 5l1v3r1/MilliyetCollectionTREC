<DOC>
<DOCNO> 153025 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/28/son/sonspo08.html </URL>
<DATE> 2003/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Lorant gitti, dertler bitmedi... 
</HEADLINE>
<TEXT>

     2002-2003 futbol sezonunun 16. haftasından sonra teknik adam değişikliğine giderek Werner Lorant'ın yerine getirilen yardımcısı Oğuz Çetin'de umduğunu bulamayan Fenerbahçe, Alman çalıştırıcının gidişinden sonra bir türlü toparlanamadı. 
     Lorant görevden ayrıldığında ligde yaptığı 15 maç sonunucuna göre 35 puanlı lider Beşiktaş'ı 4 puan geriden 31 puanla takip eden sarı-lacivertli takım, 29. hafta geride kalırken liderliğini sürdüren siyah-beyazlı ekibin 24 puan gerisine düştü. 
     Werner Lorant yönetiminde çıktığı 15 lig maçında 9 galibiyet 4 beraberlik ve 2 mağlubiyet alan sarı-lacivertli ekibin, ligin 16. haftasında Diyarbakırspor'a 3-0 yenilmesinin ardından adeta bir çöküş sürecine girdi. 
     Sarı-lacivertli takım, Werner Lorant döneminde ligde 14 puan kaybetti. 
     
     ÇETİN DÖNEMİNDE FARK 18'E ÇIKTI 
     Werner Lorant'ın gönderilmesinden sonra takımın başına getirilen yardımcısı Oğuz Çetin döneminde ise Fenerbahçe'nin liderle olan puan farkı 18'e yükseldi. 
     Çetin yönetiminde çıktığı 10 lig maçında 3 galibiyet elde eden sarı-lacivertli ekip, 4 maçta mağlup olmaktan kurtulamazken, 3 de beraberlik aldı. 
     Teknik sorumlu Oğuz Çetin yönetiminde ara transfer döneminde 4 yeni oyuncuyu transfer ederek ligin ikinci bölümüne büyük bir umutla başlayan sarı-lacivertli ekip haftalar ilerledikçe şampiyonluk mücadelesinden koptu. 
     Bu dönemde en fazla üst üste 2 galibiyet alabilen sarı-lacivertli takım, ligde 18 puan yitirdi. 
     
     TAMER GÜNEY DÖNEMİ 
     Lorant'ın görevini üstlendikten sonra takımda sistem değişikliğine giden ancak planlarını sadece 10 hafta uygulama fırsatı bulan Oğuz'un istifasından sonra bu görevi devralan Tamer Güney henüz sarı-lacivertli ekibe kazandıramadı. 
     Bir sezonda 3 teknik adamdan 3 ayrı sistem gören sarı-lacivertli takım, Tamer Güney yönetiminde yapılan gençleştirme operasyonu ve gelecek sezonun iskeletinin belirlenmesi çalışmalarına uyum gösteremedi. 
     Oğuz Çetin'in görevi bıraktığı 26. hafta sonunda 61 puanla liderliğini sürdüren Beşiktaş'ın 18 puan gerisinde 43 puanla 5. sırada yer alan sarı-lacivertli ekip, Güney yönetiminde oynadığı 4 maçın sonunda puan farkının 24'e çıkmasına engel olamadı. 
     
     FENERBAHÇE'NİN 2002-2003 SEZONU 
     Sarı-lacivertli takımda bu sezon ligde görev yapan teknik adamların dönemindeki maçlar ve puan kayıpları şöyle 
     
     
WERNER LORANT DÖNEMİ 1. hafta Trabzonspor-Fenerbahçe 0-0 2. hafta Fenerbahçe-Ankaragücü 1-0 4. hafta Fenerbahçe-Denizlispor 3-2 3. hafta Gaziantepspor-Fenerbahçe 3-3 Erteleme 5. hafta Malatyaspor-Fenerbahçe 2-0 7. hafta Fenerbahçe-Elazığspor 4-2 8. hafta Altay-Fenerbahçe 1-3 9. hafta Fenerbahçe-Adanaspor 1-1 10. hafta Gençlerbirliği-Fenerbahçe 1-1 6. hafta Fenerbahçe-Galatasaray 6-0 Erteleme 12. hafta Samsunspor-Fenerbahçe 1-3 13. hafta Fenerbahçe-Bursaspor 7-1 14. hafta Kocaelispor-Fenerbahçe 1-2 15. hafta Fenerbahçe-İstanbulspor 2-0 16. hafta Diyarbakırspor-Fenerbahçe 3-0 Fenerbahçe, 15 maçta 9 galibiyet, 4 beraberlik ve 2 mağlubiyet elde ederek ligde 14 puan kaybetti. 
     
     
OĞUZ ÇETİN DÖNEMİ 17. hafta Fenerbahçe-Göztepe 0-0 18. hafta Fenerbahçe-Trabzonspor 3-2 11. hafta Fenerbahçe-Beşiktaş 0-1 Erteleme 19. hafta Ankaragücü-Fenerbahçe 0-0 20. hafta Fenerbahçe-Gaziantepspor 2-0 22. hafta Fenerbahçe-Malatyaspor 2-0 23. hafta Galatasaray-Fenerbahçe 2-0 24. hafta Elazığspor-Fenerbahçe 3-3 25. hafta Fenerbahçe-Altay 0-1 26. hafta Adanaspor-Fenerbahçe 3-1 Fenerbahçe 10 maçta 3 galibiyet, 4 mağlubiyet ve 3 de beraberlik elde ederek, 18 puan yitirdi. 
     
     
TAMER GÜNEY DÖNEMİ 27. hafta Fenerbahçe-Gençlerbirliği 3-3 21. hafta Denizlispor-Fenerbahçe 1-1 Erteleme 28. hafta Beşiktaş-Fenerbahçe 2-0 29. hafta Fenerbahçe-Samsunspor 1-1 Sarı-lacivertli takım 4 maçta 1 mağlubiyet 3 beraberlik elde ederek, 9 puan kaybetti. 
     





</TEXT>
</DOC>
