<DOC>
<DOCNO> 198329 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/28/yasam/yas11.html </URL>
<DATE> 2003/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Kardeş Sayan bir kez daha kurşunladı 
</HEADLINE>
<TEXT>

      GÜLAY FIRAT İstanbul 
   
   Şarkıcı Seda Sayan'ın, Sedat Sayan adıyla tanınan kardeşi Selahattin Gürsaçar, Erkan Yılmaz'ı 27 bacaklarından vurarak yaraladıktan sonra kaçtı. İddiaya göre Gürsaçar, eskiden şoförlüğünü yapan ve aynı zamanda çocukluk arkadaşı da olan Yılmaz'ı dün yanına çağırdı. Ciple dolaşmaya çıktılar. Gürsaçar, iki ay önce işi bırakan Yılmaz'dan geri dönmesini istedi. 
   Cipi kullanan Yılmaz, geri dönmeyeceğini ama arkadaş kalmak istediğini söyledi. Aralarında bu yüzden tartışma çıktı. Ve Gürsaçar, eski şoförünün sol bacağına iki, sağ bacağına ise tek kurşun sıktı. Yılmaz, kanlar içinde yere yığılırken, Gürsaçar cipiyle kaçtı. Yetkililer, dört yıl önce de ağabeyi Şahin Gürsaçar'ı tabancayla yaralayarak bir süre cezaevinde kalan Sedat Gürsaçar'ın yakalanması için çalışmalara başlandığını bildirdiler. 
   
   
</TEXT>
</DOC>
