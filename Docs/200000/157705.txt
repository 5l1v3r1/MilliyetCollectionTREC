<DOC>
<DOCNO> 157705 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/20/ekonomi/eko03.html </URL>
<DATE> 2003/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İşsizliğin başkenti Batman 
</HEADLINE>
<TEXT>

Türkiye genelinde yüzde 9 olan işsizlik oranı Batman'da yüzde 17'ye çıkarken, Çanakkale, Kastamonu, Niğde, Bartın ve Muğla'da yüzde 4 
     Devlet İstatistik Enstitüsü DİE verilerine göre, Türkiye genelinde yüzde 9 olan işsizlik oranı Batman'da yüzde 17, Osmaniye ve Şanlıurfa'da yüzde 15 olarak hesaplanırken, Çanakkale, Denizli, Kastamonu, Niğde, Bartın ve Muğla'da yüzde 4'te kalıyor. 
     İstihdam edilen nüfus içinde tarım sektörünün payı en az olan illerin yüzde 8 ile İstanbul ve yüzde 16 ile Ankara olduğu görülürken, bu oran Muş'ta yüzde 83'ü, Ardahan'da da yüzde 78'i buluyor. Hizmetler sektörünün en fazla istihdam sağladığı şehir yüzde 64 ile Ankara olurken, bu oran Muş'ta yüzde 13'te kalıyor. Sanayi sektöründe istihdam edilen nüfus yüzde 32 ile İstanbul'da en yüksek seviyesine ulaşırken, Ardahan, Hakkari, Bingöl ve Ağrı'da sadece yüzde 1 oldu. 
     Ücretli çalışanların en yüksek olduğu il yüzde 76 ile yine İstanbul olurken, yüzde 72 ile Ankara bu kenti takip etti. 
     

</TEXT>
</DOC>
