<DOC>
<DOCNO> 161194 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/05/son/sondun13.html </URL>
<DATE> 2003/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Köpeklere özel umumi tuvalet... 
</HEADLINE>
<TEXT>

     Fransız peyzaj mimarı Pierre Blanckaert köpeklere özel umumi tuvalet tasarladı. 
     Blanckaert'ın, ülkenin kuzeyindeki Sars-Poteries'de tanıttığı umumi tuvalet prototipi, köpeklerin dışkılarını toplayan ve arıtılmasına olanak sağlayan 1 metrekarelik, otomatik temizleme platformundan oluşuyor. 
     Bu platformda, 7 döner levhadan oluşan ızgaralar bulunuyor. 
     Köpek tuvaletini yaptıktan sonra sahibi musluğu açarak levhaların devinimini başlatıyor. Açık konuma geçen levhalar dışkıları keskilerin bulunduğu bölüme geçiriyor. 
     Köpek sahibi musluğu kapatınca da levhalar kapalı konuma geçiyor. 
     Bu işlemin amacı, dışkıların gübre olarak kullanılmak üzere 20 kiloluk tuvalet haznesinde depolanması. 
     
</TEXT>
</DOC>
