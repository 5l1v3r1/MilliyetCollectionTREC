<DOC>
<DOCNO> 170861 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/22/tv/ekran.html </URL>
<DATE> 2003/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İyi filmlerin gecesi 
</HEADLINE>
<TEXT>

   Bugün sinemaseverleri ekranda beş cazip seçenek bekliyor 
      Müthiş Dadı Müthiş Baba 
   Eski bir sinema oyuncusu olan Daniel, yaşamı ciddiye almadığı için karısı tarafından terk edilir. Çocuklarından ayrı kalmak istemeyen kahramanımız, bunun üzerine "dadı" kılığına girip tekrar karısının evine yerleşir 
   
   Önemli ödülleri var 
   Film bir yandan bu gelişme sonrası yaşanan komik olayları, diğer yandan Daniel'ın karısını zengin ve çapkın bir adamdan uzak tutma çabasını anlatıyor. 
   Büyük gişe hasılatına ulaşan film, en iyi makyaj dalında Oscar kazanırken Robin Williams'a Altın Küre ve Amerikan Komedi Ödülü getirdi. 
   KANAL D 20.30 
   
   
   Tutku 
   Kısa yoldan köşeyi dönmek isteyen hukuk öğrencisi Mike, her şeyini poker masasında kaybeder. Film önce bunu, sonra kumara tövbe eden Mike'ın en yakın arkadaşı yüzünden tekrar o karanlık dünyaya dönmesini konu alıyor. Kumarhane psikolojisini başarıyla yansıtan "Tutku", Edward Norton ve John Turturro'lu kadrosuyla günün en iyisi. 
   KANAL D 00.30 
   
   
   'Benim Küçük Atölyem' 
   François Berleand'a yardımcı erkek oyuncu dalında 2000 yılının Cesar ödülünü kazandıran film, atölyesi yanan Yvan ile bunun kundaklama olduğunu iddia eden sigortacının komik çekişmesi üzerine kurulu. 
   SHOW 01.45 
   
   
   'Bir Kadın Aranıyor' 
   YENİ hizmetçiye şık olan, bu yüzden arası açılan baba - oğulun öyküsü. 1999 yapımı filmde olaylar, kadının hamile kalmasıyla hızlanacak. Yönetmen Kiefer Sutherland, aynı zamanda Holly Hunter'la başrolü paylaşıyor. 
   TRT 1 00.55 
   
   
   Eğlence zamanı    M. Alİ Erbil'le Seda Sayan'ın Kıbrıs'taki şovuna İzel'le İsmail Türüt konuk oluyor. "Mülayim Kıbrıs'ta" bölümü ve Ayça Tekindor'un şakaları da izlenebilir. 
   KANAL D 23.30 
   
   
   
</TEXT>
</DOC>
