<DOC>
<DOCNO> 171848 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/27/ekonomi/eko07.html </URL>
<DATE> 2003/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
1.500 KOBİ'ye dünya yolu 
</HEADLINE>
<TEXT>

   KOSGEB Başkanı Erkan Gürkan, 'KOBİ'lere CE belgesi vererek dünya pazarlarına açacağız' dedi 
   ANKARA Milliyet 
   
   Küçük ve Orta Ölçekli Sanayi Geliştirme ve Destekleme İdaresi KOSGEB Başkanı Erkan Gürkan, yıl sonuna kadar yaklaşık 1.500 KOBİ'ye uluslararası pazarlarda faaliyet gösterebilmeleri için gerekli akredite belgelerini vereceklerini söyledi. Gürkan, Vakıfbank aracılığıyla 1.5 ay içinde 15.5 trilyonluk kaynak kullandırdıklarını belirtti. 
   Basın mensuplarıyla bir sohbet toplantısı düzenleyen Gürkan, 22 ana başlıkta 38 çeşit KOBİ desteklerinin saha uygulamalarının başlandığını kaydetti. Bu çerçevede KOBİ sorunlarının tespit edilerek danışman firmalar aracılığıyla rehabilite edileceklerini söyleyen Gürkan, "Rehabilite edilen KOBİ'lere CE belgeleri vererek başta AB olmak üzere dünya pazarlarıyla tanıştıracağız" dedi. 
   
   Repoda 125 trilyon birikti 
   KOSGEB'in geçtiğimiz yıllardan repoda 125 trilyon lirasının bulunduğunu ifade eden Gürkan, "Bu kaynağı yıl sonuna kadar kullandıracağız" dedi. Gürkan, Vakıfbank ararcılığıyla KOBİ'lere 30 trilyon liralık kaynak ayırdıklarını söyledi. 
   
   
</TEXT>
</DOC>
