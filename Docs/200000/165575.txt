<DOC>
<DOCNO> 165575 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/26/son/sondun26.html </URL>
<DATE> 2003/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Yoğun iş temposu Naomi Campbell'ı hasta etti 
</HEADLINE>
<TEXT>

     Ünlü manken Naomi Campbell'in, podyumda yürümediği ve fotoğrafçılara poz vermediği zamanlar boyunluk takmak zorunda kaldığı belirtildi. 
     Metro dergisinin haberine göre, Campbell, boyun omurları arasındaki sinirleri sıkıştığı için boyunluk kullanmak zorunda. 
     Campbell'in sözcüsü, dergiye yaptığı açıklamada, ünlü mankenin sürekli ağrılarının olduğunu belirterek, hastalığın nedeni olarak yoğun iş temposunu gösterdi. Sözcü, Campbell'in çok sık ve uzun uçak yolculukları yaptığını belirtti. 
     Vogue isimli internet sitesine Campbell'in hastalığı konusunda açıklama yapan bir fizik tedavi uzmanı, mankenlerin vücut yapısının da sinir sıkışmasına neden olabileceğini kaydederek, ''Mankenlerin boyunları genelde diğer insanlara göre daha uzun. Bu yüzden onlarda boyun problemlerine daha sık rastlanıyor'' diye konuştu. 
     Fizik tedavi uzmanı, uzun süre uçakta oturmanın ve yüksek topuklu ayakkabılar giymenin de boyunda hasarlara neden olabileceğini söyledi. 
     
</TEXT>
</DOC>
