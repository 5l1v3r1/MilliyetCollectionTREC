<DOC>
<DOCNO> 167703 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/07/astro/index.html </URL>
<DATE> 2003/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
İlişkilere önem vermeli 
</HEADLINE>
<TEXT>

     Gün içinde gelişim sağlayabilecek yeni fırsatlar var ama yan yana gelen Venüs ve Satürn süregelen sorumluluklara ve ilişkilerde ciddiyete de işaret ediyor. Endişelerimizi aşırı ciddiye almamalıyız. Koç'lar özellikle tek başına hareket etmekte zorlanacaklar. Kendilerini dizginlemeleri gerekecek. Duygusal alanda esnek olmak çok şey kazandırabilir. Boğa'lar yapmak istedikleri işe iyi konsantre olmak zorundalar. Öğleden sonra iş ortamında olumlu gelişmeler ve verimlilik mümkün. İkizler haftaya akıcı enerjilerle başlıyor ve kendini keyfe daha yakın buluyor. Yaratıcı alanda çalışmak eğlenceli. Bu arada aşkta da kıpırtılar var. Yengeç'ler haftaya meşgul enerjilerle başlıyorlar. Yakın çevre, ev, aile gündemde olabilir. Yakın çevreden destek almak mümkün. Aslan'lar kendilerini iyi ifade edebilecekleri bir gündeler. Alacakları haberler yeni olasılıklar getirirken, daha iyi planlar yapmaya çalışmalılar. Başak'lar maddi konularda kendilerine yeni kaynaklar yaratabilirler. Becerikli davranabilecekleri bir gündeler. Ortaklaşa konularda da sorumluluklar var. 
     Terazi'ler harekete geçme isteği içindeler ama bu durum onları çok huzurlu da kılmayabilir. Neyse ki öğleden sonra yeni başlangıçlar yapmak için uygun bir zemin yakalayabilirler. Akrep'ler sezgilerine güvenmek zorunda. Karanlıkta kalan bazı detaylar yüzünden kendilerini güvensiz hissedebilirler. Risklere girmenin zamanı değil. Yay'lar iyimser bir gündeler. Sosyal konular, yeni düşünceler ve ortaklaşa alanda yapılabilecek çok şey var. İleriye ait yeni düşünceler ortaya koyabilirler. Oğlak'lar haftaya yoğun tempo ile başlıyorlar. İş hayatında yeni adımlar ya da anlaşmalar mümkün. Bu alanda diplomatik olmaya özen göstermeliler. Kova her şeyi daha geniş ve sorumsuz biçimde değerlendirebilir. Şanslı bir gününde olması ona avantaj sağlıyor. Yabancılarla ilgili bir konuyla da ilgilenebilir. Balık'lar ortaklaşa konularda yeni avantajlar sağlayabilirler. İkili ilişkilerden fayda görebilecekleri bir gündeler. 
     

</TEXT>
</DOC>
