<DOC>
<DOCNO> 151898 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/23/son/sonspo36.html </URL>
<DATE> 2003/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya klasmanında 8. sıraya indik... 
</HEADLINE>
<TEXT>

     FIFA'nın nisan ayı milli takımlar dünya klasmanında Türkiye, 1 basamak gerileyerek 8. sıraya indi. 
     FIFA'ya üye 204 ülke arasında yapılan değerlendirmeye göre, 728 puanı bulunan Türkiye, nisan ayı sıralamasında 7.likten 8.liğe indi. Türkiye, UEFA klasmanında ise 6. sırada yer alıyor. 
     Dünya klasmanında ilk 3 sıra ise değişmedi. Dünya Şampiyonu Brezilya, 849 puanla ilk sıradaki yerini korurken, bu ülkeyi 785 puanla İspanya ve 782 puanla Fransa izledi. Dünya Kupası finalisti Almanya da 755 puanla 5.likten 4.lüğe yükselirken, geçen ay 4. durumda bulunan Arjantin ise 750 puanla 6. sıraya geriledi. 
     Türkiye'nin, 12. Avrupa Şampiyonası Eleme Grubu'ndaki rakiplerinden İngiltere, 742 puanla 9.luktan 7. sıraya yükselirken, Slovakya, 555 puanla 58.likten .lüğe çıktı. Makedonya 452 puanla 87. sıradan 91. sıraya gerilerken, Liechtenstein ise 254 puanla yine 152. sırada yer aldı. 
     





</TEXT>
</DOC>
