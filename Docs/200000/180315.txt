<DOC>
<DOCNO> 180315 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/04/son/sonspo23.html </URL>
<DATE> 2003/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Elazığspor'un yeni hocası Mitroviç yarın imzalıyor... 
</HEADLINE>
<TEXT>

     Elazığspor, anlaşmaya vardığı Sırp teknik direktör Milorad Mitroviç ile yarın sözleşme imzalayacak. 
     Kulüp başkanı Baki Aydın, Milorad Mitroviç'in resmi imzayı yarın Elazığ'da atacağını belirterek, Elazığspor için en iyisini yapmaya çalıştıklarını söyledi. 
     Aydın, birkaç gündür sürdürdükleri teknik adam arayışlarına son noktayı Mitroviç ile anlaşarak koyduklarını ifade ederek, Mitroviç'in, Elazığspor'u yakından tanıdığını ve takıma yararlı olacağına inandıklarını bildirdi. 
     Taraftarların endişeye kapılmamasını isteyen Aydın, Elazığspor'un genç ve dinamik bir kadroya sahip olduğunu bildirdi. 
     Aydın, şöyle konuştu 
     ''Teknik adam konusuna, geçen sezon takımı 6 hafta çalıştıran Mitroviç ile anlaşarak noktayı koyduk. Tüm spor kamuoyu için hayırlı olmasını diliyorum. Elazığspor için en iyisini yapmaya çalışıyoruz. Mitroviç, yarın Elazığ'a gelerek bizimle 1 yıllık sözleşme imzalayacak.'' Elazığspor'un önünde uzun bir dönem olduğunun altını çizen Aydın, takımın hedefinin belli olduğunu ve bu hedefe ulaşmak için ellerinden geleni yapacaklarını sözlerine ekledi. 
     
</TEXT>
</DOC>
