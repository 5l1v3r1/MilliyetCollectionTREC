<DOC>
<DOCNO> 153763 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/01/son/soneko38.html </URL>
<DATE> 2003/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Bingöl'de zorunlu deprem sigortasına ilgi gösterilmemiş 
</HEADLINE>
<TEXT>

     Doğu Anadolu Fayı'ndan dolayı sürekli deprem riski altında bulunan Bingöl'de, zorunlu deprem sigortasına hemen hemen hiç ilgi gösterilmediği belirlendi. 
     Doğal Afet Sigortaları Kurumu DASK verilerine göre, 16 Nisan itibariyle, Bingöl'de sadece 382 zorunlu deprem sigortası düzenlenmiş bulunuyor. 
     Söz konusu 382 poliçe ile sigorta şirketleri, deprem riski nedeniyle 7 trilyon 549.3 milyar liralık demeprem teminatı vermiş oldu. 
     Devlet İstatistik Enstitüsü'nün DİE 2000 yılı bina sayımı sonuçlarına göre, 2000 yılı itibariyle Bingöl'de 28 bin 73 konut stoğu bulunuyordu. 
     Bu konutların 25 bin 529'u il ve ilçe merkezlerinde bulunurken, yüzde 32'sinin basit tamir ve tadilata, yüzde 9'unun da esaslı tamir ve tadilata ihtiyaç duyduğu belirlendi. 2000 yılı itibariyle Bingölde'ki konutların yüzde 2'si harap ve yıkılması gereken konutlardan, yüzde 2'si de niteliği bilinmeyen konutlardan oluşuyordu. Aynı yıl itibariyle, Bingöl'deki konutların yüzde 56'sının tadilata ihtiyacının olmadığı belirlenmişti. 
     DİE'nin inşaat istatistiklerine göre, 2000 yılı itibariyle Bingöl'de 11 bin 450 adet inşaat ruhsat izni verildiği, ancak yapı kullanım izni verilen bina yasısının ise 4 bin 9'te kaldığı tespit edildi. 
     DASK'ın verilerine göre, 100 metrekarelik bir konutun zorunlu deprem sigortası nedeniyle prim miktarı, yapının tipine ve risk bölgesine göre değişiyor. Karkas 100 mtrekarelik bir konutun prim miktarı, I. risk bölgesinde milyon lira, II. risk bölgesinde 37.1 miyon lira, III. risk bölgesinde 19.9 milyon lira, IV. risk bölgesinde ise 13.3 milyon lira, V. risk bölgesinde ise 10.6 miyon lira düzeyinde bulunuyor. 
     Bingöl gibi birinci derecede deprem riski altında bulunan Erzincan, Tunceli, Muş, Elazığ, Bitlis, Siirt, Van, Hakkari, Batman, Hatay, Osmaniye, Kahramanmaraş, Malatya, Adıyaman gibi illerde zorunlu deprem sigortası yaptırılan konut sayısının oldukça düşük kaldığı dikkat çekiyor. 
     Halen Erzincan'da 5 bin 431, Tunceli'de 749, Muş'ta 606, Elazığ'da 2 bin 396, Bitlis'te 549, Siirt'te 407, Van'da bin 712, Hakkari'de 173, Batman'da 737, Hatay'da 9 bin 658, Osmaniye'de 3 bin 257, Kahramanmaraş'ta 2 bin 326, Malatya'da 4 bin 168, Adıyaman'da 2 bin 114 zorunlu deprem sigortası poliçesi düzenlenmiş bulunuyor. 
     Zorunlu deprem sigortasına ilişkin mevzuat uyarınca, sadece konutlar bu sigorta kapsamında teminat altına alınabiliyor. Kamu kurum ve kuruluşlarına ait binalar, köy yerleşim alanlarında yapılan binalar, tamamı ticari ve sinai amaçlar için kullanılan binalar iş hanı, iş merkezi, idari hizmet binaları, eğitim merkezi binaları vs. , inşaatı henüz tamamlanmamış meskenler, 27 Aralık 1999 tarihinden sonra mesken olarak inşa edilmiş olan, ancak ilgili mevzuat çerçevesinde inşaat ruhsatı bulunmayan bağımsız bölümler ve binalar, zorunlu deprem sigortası kapsamında bulunuyor. Ancak söz konusu yapılar için istendiği takdirde ihtiyari deprem sigortası yaptırılabiliyor. 
     Deprem sigortası teminatı, enkaz kaldırma masrafları, kar kaybı, iş durması, kira mahrumiyeti, alternatif ikametgah ve işyeri masrafları, mali sorumluluklar ve benzeri başkaca ileri sürülebilecek diğer bütün dolaylı zararları, her türlü taşınır mal, eşya ve benzeri kayıpları, ölüm dahil olmak üzere tüm bedeni zararları, manevi tazminat taleplerini karşılamıyor. 
     DASK'ın verilerine göre, 16 Nisan 2003 itibariyle 1 milyon 840 bin 452 adet zorunlu deprem sigortası poliçesi düzenlenirken, 41 katrilyon 688.2 trilyon liralık teminat verildi. Bu teminat karşılığında 64 trilyon 621.5 milyar liralık prim tahakkuk ettirildi. 
     




</TEXT>
</DOC>
