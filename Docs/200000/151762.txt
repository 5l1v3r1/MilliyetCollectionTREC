<DOC>
<DOCNO> 151762 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/23/siyaset/siy04.html </URL>
<DATE> 2003/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan'dan Fransız Bakan'a 'soykırım' uyarısı 
</HEADLINE>
<TEXT>

Başbakan'dan De Villepin'e "Paris'te açılacak Ermeni soykırımı anıtı talihsizlik. Heykel, Ermenistan'la da ilişkilerimizi geliştirmiyor." 
     ELÇİN ERGÜN Ankara 

     Başbakan Recep Tayyip Erdoğan, Irak ve AB gündemiyle Ankara'ya gelen Fransa Dışişleri Bakanı Dominique De Villepin'i 24 Nisan'da Paris'te açılışı yapılacak Ermeni soykırımı anıtı konusunda köşeye sıkıştırdı. Erdoğan, dün görüştüğü De Villepin'e soykırım anıtını hatırlatarak, "Bu anıtın üzerinde soykırım kelimesinin yer almasını talihsizlik olarak değerlendiriyoruz. Törene katılacakların da art niyetli olduklarını düşünüyoruz" dedi. "Bu Fransız yönetiminin bir uygulaması, hükümetin politikası değil. Sol grupların egemenliğinde geliştirilmiş bir açılıştır. Hassasiyetlerini anlıyoruz" yanıtını vermekle yetinen De Villepin'e Erdoğan, "Heykel yapmakla Ermenistan'la ilişkilerimiz gelişmiyor, aksine ters tepiyor" dedi. 
     
     KADEK'i de listeye alın 
     PKK ve DHKP-C gibi örgütlerin AB terör listesine alınmasında Fransa'yı katkıları için de De Villepin'e teşekkür eden Erdoğan, "PKK'nın devamı KADEK de listeye alınmalı" diye konuştu. Irak'taki gelişmeleri değerlendiren De Villepin, "BM bölgede etkili olmalı" yorumunu yaptı. 
     
Kaidesine konuldu      Ermeni soykırımı anıtı, dün Paris'in göbeğindeki Kanada Meydanı'nda hazırlanan kaidesine oturtuldu. Ermeni besteci Komitas'ın heykeli olan anıtın açılışı, bugün görkemli bir törenle yapılacak. 
     


SİYASET 


















</TEXT>
</DOC>
