<DOC>
<DOCNO> 190941 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/24/son/sondun08.html </URL>
<DATE> 2003/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Takside unutulan çeyrek milyon dolarlık mücevheri geri verdi 
</HEADLINE>
<TEXT>

     ABD'nin Chicago kentinde bir taksi şoförü, müşterisinin arabasında unuttuğu çeyrek milyon dolarlık mücevheri sahibine iade etti. 
     Mücevher tasarımcısı olan Anthony Camargo, son koleksiyonunun örneklerini içeren çantasını takside unuttuğunu farkedince taksiyi bulmaya çalıştı, ancak bunu başaramadı. 
     İçinde 230 bin dolar değerinde mücevher bulunan çantayı farkeden 26 yaşındaki taksi şoförü Muhammed Hüseyin, vakit geçirmeden elektronik posta yoluyla temas kurduğu çanta sahibini bularak, mücevheri kendisine teslim etti. 
     Camargo'nun dürüst şoförü açıklanmayan miktarda parayla ödüllendirdiği, ayrıca bir çift safir küpe hediye ettiği belirtildi. 
     
     ÜNLÜLERİN KUYUMCUSU 

     Olayın gazeteciler tarafından öğrenilmesi üzerine basın mensuplarına açıklamada bulunan Camargo, ''Şoförün yaptığı şey gerçekten hayranlık uyandırıcı'' dedi. 
     Camargo, merkezi Teksas'ta bulunan ''Anthony-Nak'' mücevherat şirketinin kurucu ortağı. Camargo'nun tasarladığı mücevherleri kullanan ünlüler arasında Jennifer Lopez, first lady Laura Bush, Britney Spears ve Cher bulunuyor. 
     Polis, Hüseyin'in 2.5 yıl önce Hindistan'dan ABD'ye geldiğini ve yaklaşık bir yıldır Chicago'da taksi şoförlüğü yaptığını belirtti. 
     
</TEXT>
</DOC>
