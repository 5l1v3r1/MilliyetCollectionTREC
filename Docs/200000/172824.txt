<DOC>
<DOCNO> 172824 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/31/son/sonspo15.html </URL>
<DATE> 2003/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Yıldıray'dan şok haber Sarılık kuşkusuyla hastaneye kaldırıldı 
</HEADLINE>
<TEXT>

     Almanya Birinci Ligi takımlarından TSV Bayer 04 Leverkusen'de forma giyen ve Fenerbahçe ile Galatasaray'ın transfet etmek için büyük çaba gösterdiği milli futbolcu Yıldıray Baştürk, sarılık kuşkusuyla tedavi altına alındı. 
     Kölner Express Gazetesi, Yıldıray'ı tedavi altına alan kulüp doktoru Karl-Heinrich Dittmar'ın, bir dizi testler uygulayacağını ve hastalığın türünün bu testler sonucunda kesinleşeceğini söylediğini yazdı. 
     Yıldıray'ın hastalığının kulüp camiasında üzüntü yarattığı ve genç futbolcunun en az 1 ay süre ile sahalardan uzak kalmasının beklendiği bildirildi. 
     Takımın fizyoterapisti Dieter Trzolek, Yıldıray'ın durumunu kötü görmediğini belirterek, oyuncunun basit bir beyin sarsıntısı geçirmiş olabileceğini söyledi. 
     Gazetenin haberinde, Yıldıray'ın daha önce Fransa'da yapılan 6. FIFA Konfederasyon Kupası maçlarında da kendisini iyi hissetmediği kaydedildi. 

     
</TEXT>
</DOC>
