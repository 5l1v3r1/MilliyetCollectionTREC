<DOC>
<DOCNO> 189740 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/20/astro/index.html </URL>
<DATE> 2003/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
20 Ekim Pazartesi 
</HEADLINE>
<TEXT>

   
   
   Aslan burcundaki Ay'ın rahat açıları haftanın ilk gününde kararlı adımlar ve daha rahat ilerleme sağlıyor. Gün içinde yaratıcılığımızı gösterebileceğimiz pek çok olanak var. Koç'ların önü açık görülüyor. Yakın ilişkilerde kazançlı olabilirler ama bu arada iddiacı olmamalılar. Aşk hayatında da mutluluk kolay. Boğa'lar sıkı çalışmak durumundalar. Evle ilgili uğraşlar, sıkı çalışma ve mücadele söz konusu. İnatçılık etmemeliler. İkizler sözleri ile daha etkin ve rahat hareket edebileceği bir günde. Bu arada kısa yolculuklar da dikkat çekebilir. Yengeç'ler harcamalarını iyi planlamak zorundalar. Duygusal nedenlerden ötürü yanlış kararlar verebilirler. Aceleci davranmamalılar. Aslan'lar haftaya yüksek enerjilerle başlıyorlar. Kişisel alanda yeni başlangıçlar ve onları ön plana getirecek uygun koşullar var. Başarıya ulaşmak kolay. Başak'lar dikkatsizlikleri yüzünden zorlanabilirler. Yeni adımlar atmaktansa geçmişe yönelik eksikliklerini tamamlamaya gitmeliler. 
   Terazi'ler sosyal alanda aktif olabilecekleri bir gündeler. Toplantılar, grup çalışmaları ve onları duygusal yönde destekleyebilecek gelişmeler söz konusu. Tembellik etmemeliler. Akrep'ler haftaya yoğun bir tempo ile başlamaktalar. İşlerinde sabırlı ve dikkatli olmaları gerekiyor. Bu arada kariyer hayatında yeni başarılar mümkün. Yay'lar daha rahat ve esnek olabilecekleri, hevesli bir gündeler. Yeni kişilerle tanışmak, hareket ve eğitim olumlu biçimde vurgulanmakta. Oğlak'lar maddi konularda tutarlı olmalı ve borç alacak konularına daha fazla dikkat etmeliler. Acele karar vermek yüzünden maddi zararlar gündeme gelebilir. Kova'nın olaylara esnek yaklaşması ve daha toleranslı olması faydalı olacak. Yakın beraberlikler, ikili ilişkiler ve bazı anlaşmalar onlara ilerleme sağlayabilir. Balık'lar ise günlük işlere önem vermek ve kendilerine çekidüzen vermek zorundalar. Atmaları gereken imzalar yüzünden gereksiz sorumluluk altına girebilirler. 
</TEXT>
</DOC>
