<DOC>
<DOCNO> 196737 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/20/tv/ekran.html </URL>
<DATE> 2003/11/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Trajikomik 'Arena' 
</HEADLINE>
<TEXT>

   Uğur Dündar, memleketimizde sağlığa gösterilen "özen"i gözler önüne seriyor 
      Uğur Dündar'ın sezon başından beri yaptığı "sağlıksız gıda" haberleri, bu hafta Okan Bayülgen'in "Zaga"sına konu oldu. Görüntüler, peş peşe izlendiğinde sadece gıdaların "kirliliğini" değil, aynı zamanda üreticinin özensizliğini yansıtıyordu. 
   Bir şekerciye giriyor Uğur Dündar ve tezgahlar pislikten geçilmiyor. Kızıyor şekerci, "İzin aldınız da mı çekiyorsunuz " diye... Ardından bir peynir üreticisine gidiyor "Arena". Duvarda yürüyen böceği sorduklarında üretici istifini bozmadan "Hamamböceği" diyor. Ama dürüst satıcı, "Bu peyniri ben de yemem" demeyi de ihmal etmiyor 
   
   Yün boyasından karabiber 
   Uğur Dündar'ın gezdiği yerler arasında karabiber üreticisi de var. Oradaki yetkili, biberleri yün boyasıyla elde ettiklerini, çünkü diğer boyaların daha pahalı olduğunu söylüyor. Ve finalde bir ekmek fırını geliyor görüntüye. "Hamamböceklerini ben mi davet ettim Devlet temizlesin" diyen bir fırıncı, işyerinin çok temiz olduğunda ısrar ediyor. "Zaga"da izlediğimiz bu görüntülerin tekrarı, bu akşam "Arena"da da ekrana gelecek. 
   ARENA KANAL D 23.00 
   
   
   Terörün şifreleri    Mehmet Ali Birand'la Rıdvan Akar'ın hazırladığı "32. Gün", bu hafta Türkiye ve dünya gündemini sarsan 15 Kasım saldırılarını konu alıyor. "El Kaide'nin Türkiye'deki bağlantıları kimler olabilir ", "Hangi İslami örgütler, El Kaide'ye taşeron olmayı kabul edebilir ", gibi sorulardan yola çıkan "32. Gün", dünyadaki terörist eylemlerle son saldırılarının benzerliklerine de dikkat çekecek. 
   32. GÜN CNN TÜRK 23.05 
   
   Tükenen umutlar    "SULTAN Makamı"nda bu hafta gebe olan Nefise'nin bir daha koşamayacak oluşu başta Sultan herkesi umutsuzluğa sürükler. Ancak doğacak tayın iyi para edeceğini öğrenince rahat bir nefes alırlar. Bu kez de sorun, önlerindeki beş ayın nasıl geçeceğidir. 
   KANAL D 21.20 
   
   Ölüm tehlikesi    "GELİN"de Bedrettin, Hazal'ı da Zeynep'i tuttuğu eve götürür. Bir süre sonra iki kadın dost olur. Bu arada Belgin, Zeynep'i öldürmesi için biriyle anlaşır. Adam eve gittiğinde, Zeynep'in yatağında Hazal yatmaktadır. 
   KANAL D 19.50 
   
   
</TEXT>
</DOC>
