<DOC>
<DOCNO> 159595 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/29/ekonomi/eko08.html </URL>
<DATE> 2003/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF'den İhale Kanunu için şartlı destek 
</HEADLINE>
<TEXT>

     ANKARA Milliyet 

     IMF Türkiye Masası Şefi Juha Kahkonen dün Hazine Müsteşarlığı'nda Kamu İhale Kurulu Başkanı Sener Akkaynak ile görüştü. Kahkonen'in görüşmede, IMF'nin belirlenen üç şarta uyulması halinde Kamu İhale Kanunu'nda değişiklik yapılmasına sıcak baktığı öğrenildi. Edinilen bilgilere göre, Kahkonen geriye dönüş olmaması, uluslararası kuralların dışına çıkılmaması ve yapılacak değişikliklerde Kamu İhale Kurulu'nun görüşünün alınması karşılığında kanun da değişikliğe itiraz etmeyeceklerini bildirdi. 
     Görüşmede, yapılacak değişikliklerle ilgili fikir alışverişinde bulunuldu. Buna göre, IMF'nin enerji, telekom, toplu konut, ulaştırma ve su ihalelerinin kapsam dışına çıkarılmasını hükümetle yapılan görüşmeler doğrultusunda kabul ettiği öğrenildi. Ancak, bu sektörlerde yapılacak ihallerin ayrı bir kanunla düzenlemesi şartını getirdiği kaydedildi. IMF heyeti, ekonomi yetkilileriyle niyet mektubu taslağı üzerinde çalışmalara da başladı. 
     

</TEXT>
</DOC>
