<DOC>
<DOCNO> 170548 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/20/son/sondun10.html </URL>
<DATE> 2003/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Blair Kelly'nin öldürülmesinde sorumluluğu üstlenirim 
</HEADLINE>
<TEXT>

     İstifa etmesi yönündeki baskılardan bunalan İngiltere Başbakanı Tony Blair, Savunma Bakanlığı bilim adamlarından Dr. David Kelly'nin ölümüyle ilgili soruşturmada hükümet üyelerinin hatalı bulunması halinde sorumluluğu üstleneceğini söyledi. 
     SKY televizyonuna Japonya'da bulunduğu sırada açıklama yapan Blair, Kelly'nin ölümü nedeniyle istifa etmeye niyeti olmadığını belirterek, hükümetin bu konuda hata yaptığına ilişkin suçlamayı kabul edip etmeyeceğine ilişkin soruyu, ''Hükümet, sonuçta benim sorumluluğumda. Görevimi kesinlikle sürdüreceğim'' sözleriyle yanıtladı. 
     Blair, Dr. David Kelly'nin ölümüyle ilgili soruşturmada tüm hükümet çalışanlarıyla görüşülebileceği ve tüm belgelerin incelenebileceğini belirterek, ''Bu korkunç bir kişisel trajedi'' yorumunu yaptı. 
     İngiltere Başbakanı Blair, David Kelly'nin trajik ölümünün ardından, yaz tatili için çalışmalarına ara veren parlamentoyu acil toplantıya çağırmayı reddetmişti. 
     
     Ne olmuştu 

     İngiliz televizyon BBC, İngiliz Hükümeti'nin Irak savaşı gerekçelerini abarttığı yönünde bir haber yapmıştı. Savunma Bakanlığı'nda çalışan Dr. Kelly'nin adı da haberinin kaynağı olarak ortaya çıkmış olaydan kısa bir süre sonra da Dr. Kelly ölü bulunmuştu. Polis yetkilileri Kelly'nin intihar ettiğini açıklamışlardı. İngiliz kamuoyu ise tüm okları Hükümet'e çevirmişti. 
     

     
</TEXT>
</DOC>
