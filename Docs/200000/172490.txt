<DOC>
<DOCNO> 172490 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/30/yazar/asik.html </URL>
<DATE> 2003/07/30/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Geleceğe veda 
</HEADLINE>
<TEXT>

   
   Orman vasfını yitirmiş arazilerin satışı ile ilgili anayasa değişikliğine 47 sivil toplum kuruluşu ve üniversiteler karşı çıktı. Tek bir sivil toplum kuruluşu hükümeti desteklemiyor. Buna rağmen iktidar anayasa değişikliğini gerçekleştiriyor. 
   Yeni YÖK tasarısı üniversiteyi düzene sokmayı amaçlıyor. Ancak tasarı hiçbir üniversiteye danışılmadan gizliden gizliye hazırlanıyor. 
   Bunlar neyi gösteriyor. 
   İktidar partisinin demokrasinin d'sinden nasiplenmediğini. 
   Seçim yasasının cilvesi ve bir önceki Meclis'in aymazlığı yüzünden yüzde 34 oyla TBMM'nin yüzde 65'ini ele geçiren AKP kendisi dışındaki çoğunluğa saygısı yok... Sadece korktuğu merkezler var. Biri MGK'ydı... 
   MGK engeli bu hafta 7. uyum paketiyle aşılıyor. MGK işlevini yitiriyor. 
   Saf veya sahte demokratlar MGK'nın etkisizleştirilmesiyle ülkeye demokrasi geleceğini sanıyor. Evet MGK ve askerin rolü demokrasiyle bağdaşmayacak kadar çoktu. Ancak şeriatçının önderliğinde demokrasiye ulaşılır mı 
   Atatürk Türkiye'sinin gelecekteki manzarası şekilleniyor. 
   İçeride yarı İslami düzen... Dış politikada ABD'nin stratejik uşaklığı... 
   Türkiye'ye biçilen rol üçüncü sınıf bir ülke, üçüncü sınıf bir toplum olmaktır. By by onurlu Cumhuriyet, by by muasır medeniyet... 
   
   Memnuniyetsizlik, bir insan ya da ulus için ilerlemeye yönelik ilk adımdır. 
   Haldun Ertem 
   
   İkramiye çıkarsa...    Öğretmen okurumuz Süreyya Erpala merak etmiş... Milli Piyango İkramiyelerinin büyüklüğü anlatılmak istenirken... 
   Basınımızda neden bu parayla 
   Kaç yoksul öğrenciyi okutabileceğimiz, 
   Kaç hastane odasını düzenleyebileceğimiz, 
   Kaç yoksulu doyurabileceğimiz, 
   Kaç okulun yakıt ihtiyacını karşılayabileceğimiz değil de... 
   Kaç araba, kat, yat alabileceğimizin hesabı yapılıyor 
   Bir soru işareti olarak gündeme ekleyelim... 
   
   Devri sabıka...    Yolsuzlukları Araştırma Komisyonu hedef kadroyu biraz geniş tuttu... Bu doğru. Ancak 
   - Devri sabık yaratılıyor, şik yetlerinin ne anlamı var 
   Tabii ki geçen iktidar dönemi sorgulanacak, tabii ki yolsuzluklar cezalandırılacak. Cumhuriyet döneminin en büyük soygunlarının yapıldığı dönem "devri sabık yaratmayalım" diye affa mı uğrayacaktı 
   Evet Azmi Ateş Komisyonu Recep Tayyip ve arkadaşlarının yolsuzluklarını es geçti. Ama o kadar cesaret beklemeyelim... Geçen dönemi titiz şekilde yargılasınlar k fi. Bunları da gelecek iktidar yargılar, olur biter. 
   
   Düğün mevsimi...    Merkez Bankası Eski Başkanı ve Amerika'daki Wharton İktisat Okulu'nun hocalarından Prof. Bülent Gültekin'in oğlu Kayhan ile Amerikalı eşi Laura'nın ABD'de gerçekleşen evliliği pazartesi gecesi Divan'da dostlar arasında kutlandı. Zeynep ve Bülent Gültekin'in davetlileri arasında YÖK Başkanı Kemal Gürüz de vardı. Ayaküstü konuştuk 
   - Ben aralıktan sonra yokum, dedi Prof. Gürüz, benim görev sürem birkaç ay sonra bitiyor. O yüzden kimse benim koltuk mücadelesi yaptığımı söyleyemez. Ancak bugün iktidarda Türkiye'nin kimliğini değiştirmeye kararlı bir kadro var. Ben bu kadroya karşı Türkiye'yi ve üniversiteyi savunuyorum... 
   - YÖK tasarısı konusunda şimdi üniversitenin de görüşü alınacak mı 
   - Tavırları gayet açıktır... Üniversitenin görüşünü alacak ama bildiklerini okuyacaklardır... 
   
   Maltepe'de bir afiş 
   "Sinekle Mücadele Ediyoruz Lütfen Sokak ve Caddelerde Araba Yıkamayınız" 
   Teşekkür Ediyoruz... 
   Maltepe Belediye Başkanlığı 
   
   Bodrum seyahati...    Bu yıl Bodrum'a turistlerin pek uğramadığı, turistik tesislerin boş kaldığı söyleniyor. Şöyle kafadan bir hesap yapalım. İstanbul - Bodrum uçak gidiş geliş 300 milyon lira... Havaalanı - Bodrum gidiş geliş taksi 100 milyon... Bir tatil köyünde Örneğin TMT üç gün kalsanız 360 milyon... Etti size 760 milyon... Bırakın gerisini... Gazete ilanlarına şöyle bir göz atınız... Budapeşte veya Prag'da beş yıldızlı otellerde daha ucuza 4 gün geçirebilirsiniz. Tunus 6 gün her şey dahil 699 milyon... Londra THY ile gidiş dönüş üç yıldızlı otelde konaklama 5 gün 600 milyon... Bodrum niye boş Sebeplerden biri açık değil mi 
   
   
   Irak'a asker gönderebilmek için 
   BM, NATO veya Irak'ın daveti olmak üzere 
   üç değişik formül üzerinde duruluyormuş. 
   Buna formül üzerinde durmak değil 
   kılıf aramak denir. 
   Haldun Ertem 
   
   
      
   
</TEXT>
</DOC>
