<DOC>
<DOCNO> 186192 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/03/son/sondun13.html </URL>
<DATE> 2003/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Courtney Love önce tutuklandı, sonra hastaneye götürüldü .. 
</HEADLINE>
<TEXT>

     Efsanevi Nirvana grubunun ölen solisti Kurt Cobain'in karısı ünlü rock yıldızı Courtney Love, uyuşturucu maddenin etkisi altında bir arkadaşının evinin pencerelerini kırdığı için önce tutuklandı, sonra hastaneye kaldırıldı. 
     Los Angeles Times gazetesinin haberinde, Wilshire bölgesindeki eve girmeye çalışırken 4 camı kıran Love'ın, polis tarafından, uyuşturucu maddenin etkisi altındayken yakalandığı belirtildi. 
     ''Hole'' grubunun kurucusu Love, tutuklandıktan sonra serbest bırakıldı. Ancak bir saatten az bir süre sonra, Beverly Hills polisini ve doktorları arayarak yardım isteyen Courtney Love'ın, muhtemelen aşırı dozdan hastaneye kaldırıldığı belirtildi. 
     
</TEXT>
</DOC>
