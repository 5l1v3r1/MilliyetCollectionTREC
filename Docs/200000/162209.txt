<DOC>
<DOCNO> 162209 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/10/son/sondun11.html </URL>
<DATE> 2003/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'de umumi tuvaletlerde seks yapmak artık yasak.. 
</HEADLINE>
<TEXT>

     İngiltere Lordlar Kamarası, umumi tuvaletlerde seks yapılmasını yasaklayan Muhafazakar Parti önerisini onayladı. 
     Lordlar Kamarası'nda dün gecen yapılan oylamada, öneri, 95'e karşı 133 oyla kabul edilerek, cinsel suçlar yasası içinde görüşülmek üzere parlamentoya gönderildi. 
     Yasanın parlamentoda da kabulü halinde, umumi tuvaletlerde seks yaparken yakalanan kişilerin tutuklanması ve iki yıl hapis istemiyle yargılanması mümkün hale gelecek. 
     Ancak bir Muhafazakar Parti önerisinin Lordlar Kamarası'nda kabulünden rahatsız olan İşçi Partisi'nin, önerinin cinsel suçlar yasası içine girmesine direnebileceği belirtiliyor. 
     Basın, İşçi Partisi'nin sırf Muhafazakar Parti'yi ''yenebilmek için'' bunu yapması halinde de ''büyük bir utançla karşılaşacağına'' işaret ediyor. Guardian'ın yorumunda, ''O zaman halkın karşısına çıkıp ne diyecekler Tuvalette seks yapılmasının önüne geçilmesini neyle izah edecekler'' denildi. 
     Bu arada önerinin sahibi olan Leydi Noakes, ''namuslu insanların da kamuya açık bu tuvaletleri çocuklarıyla birlikte kullanabilmeleri için, önerinin parlamentoda bulunan yasayla birlikte kabulünün şart olduğunu'' savundu. 
     
</TEXT>
</DOC>
