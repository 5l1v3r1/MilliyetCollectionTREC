<DOC>
<DOCNO> 157990 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/21/son/sondun13.html </URL>
<DATE> 2003/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Matrix'in yıldızı Keanu Reeves bilgisayardan bihaber... 
</HEADLINE>
<TEXT>

     Matrix filminin yıldızı Keanu Reeves, bilgisayardan hiç anlamadığını söyledi. 
     Reeves, Bunte dergisiyle yaptığı söyleşide, gerçek hayatta internetten hiç anlamadığını belirterek, elektronik mektup yazarken bile arkadaşlarından yardım aldığını kaydetti. 
     Evinde bilgisayarının olmadığını söyleyen Reeves, ''Sevdiğim tek makine motosikletim'' diye konuştu. 
     Bilgisayarla ilgilenmeye zamanının olmadığını ifade eden Reeves, ''Matrix Reloaded'' filminde teknolojiden çok, dövüş sahnelerinin ağırlıkta olduğunu ve her önemli dövüş sahnesinden iki gün önce başka hiçbir şeyle ilgilenmediğini söyledi. Reeves, her adımın ve her mimiğin balede olduğu gibi çok iyi çalışılması gerektiğini belirtti. 
     Rejisörlerin tavsiyesi üzerine filminin çekimlerinden önce Nietzsche, Hume ve Schopenhauer gibi filozofların kitaplarını okuduğunu kaydeden Reeves, ''Çok yararlı olup olmadığını bilmiyorum'' dedi. 

     
</TEXT>
</DOC>
