<DOC>
<DOCNO> 196227 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/18/guncel/gun02.html </URL>
<DATE> 2003/11/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Berta anne olacakti 
</HEADLINE>
<TEXT>

   Milliyet'in dün 1. sayfasında yayımlanan fotoğraftaki genç kadın, eşi ve karnındaki 5 aylık bebeğiyle ölen Berta Özdoğan 
      ÜMRAN AVCI İstanbul 
   
   Yaşama son kez bakan çaresiz bir kadının fotoğrafı vardı dün Milliyet gazetesinin birinci sayfasında... Kim olduğunu bilmiyorduk henüz. Gözlerinin açık kalmasını terörün dehşetine, belki de yaşayamadıklarının pişmanlığına bağlamıştık. Ancak asıl gerçeği eşi Ahmet Özdoğan'ın cenazesine katıldığımızda öğrendik Karnında taşıdığı bebeğini kucaklayamadan ayrılıp gitmişti bu dünyadan... 
   
   Sinagoga el ele gittiler... 
   Sigortacı Berta Özdoğan Musevi, bankacı kocası Ahmet Özdoğan ise Müslümandı. Dinleri farklı olduğu için aileleri ilişkilerine karşı çıktıysa da aşkları galip gelmiş, evlenmişlerdi. Büyükada'da başlayan arkadaşlıkları, 6.5 yıl önce evlilikle noktalandı. Birbirlerinin inançlarına hep saygı göstererek yaşadılar. El ele sinagoga gittikleri gibi... El ele sinagogo gittikleri gibi ölüme de birlikte gittiler... Ancak dinleri gereği ayrı mezarlıklarda toprağa verilecekler... 
   Ahmet Özdoğan için dün Erenköy Galippaşa Camii'nde tören düzenlendi. Berta için ise, bugün cenaze töreni düzenlenecek. Ahmet'in annesi İnci, babası Ziya, ablaları Zeynep ve Banu Özdoğan tören boyunca gözyaşı döktü. Tabuta sarılarak oğluyla vedalaşan anne, "Ayırdılar iki sevgiliyi. İkisi kumrular gibiydi. Ne istediler benim yavrularımdan. Bebeğinizi de aldınız, melek oldunuz" diye ağladı. 
   
   Ailesi depremde ölmüştü 
   Berta'nın ailesi dört yıl önce Gölcük depreminde Çınarcık'ta can verdiğinden bir tek erkek kardeşi Gilla Niso Sarfati ka-tılabildi cenazeye. 
   
   
</TEXT>
</DOC>
