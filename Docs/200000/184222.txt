<DOC>
<DOCNO> 184222 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/24/siyaset/siy05.html </URL>
<DATE> 2003/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'nin yanıtı tatmin etmedi 
</HEADLINE>
<TEXT>

   Dışişleri Bakanı Gül, Türkiye'nin, PKK ile mücadelede ABD'den somut eylem beklediğini, ancak Türkiye'nin ABD'den gelen yanıttan tatmin olmadığını belirtti 
      DIŞ HABERLER SERVİSİ 

   
   BM Genel Kurul çalışmalarına katılmak üzere New York'a giden Dışişleri Bakanı Abdullah Gül, Türkiye'nin, PKK KADEK'le mücadele konusunda ABD'den somut eylem beklediğini söyledi. Gül, Reuters haber ajansına verdiği demeçte, Türkiye'nin, terör örgütü militanlarına karşı harekete geçilmesi yönündeki talebine ABD'den gelen yanıttan tatmin olunmadığını belirtti. Gül, konunun Washington tarafından daha fazla ciddiye alınması gerektiğini vurguladı. Gül, 8.5 milyar dolarlık ABD kredisinin Türkiye'nin asker gönderme kararında etkisi olmadığının altını çizerek, ABD'nin ekonomik yardımını olumlu karşıladıklarını kaydetti. 
   Irak'ta çokuluslu barış gücünü yetkilendiren bir BM kararı alınmasının Türkiye'nin katılımı için önemli olduğunu söyleyen Gül, demokratik bir ülkede kamuoyunun önemine değindi. Gül, TBMM'nin savaş döneminde ABD'nin talebini reddettiğini hatırlatarak, Meclis'te bir kez daha başarısız olmak istemediklerini belirtti. 
   Gül, önceki akşam Amerikan Türk Cemiyeti'nin ATS şerefine düzenlediği yemekte yaptığı açıklamada da, ABD'ye asker göndermeyle ilgili sorunlar konusunda iki hafta önce sorular yöneltildiğini hatırlattı. Gül, şöyle konuştu "Bunların cevabını bu günlerde alacağız ve kararımızı vereceğiz. Bir - iki hafta içinde karar verebiliriz. Hükümet kararını verince konuyu parlamentoya sunar ve benim kanaatimce parlamento bunu reddetmez." 
   
   TÜSİAD susuyor 
   Öte yandan TÜSİAD çevreleri, Irak'a asker gönderme konusunda BM kararlarının izlenmesi gerektiği yönündeki açıklamalarına karşılık Gül'ün, "TÜSİAD'ın arkasında Türkiye dışındaki bazı güçlerin olduğunu düşünüyorum" sözlerini söylediğine inanmadıklarını belirtirken, henüz bir yanıt vermek istemediklerini dile getirdi. 
   
</TEXT>
</DOC>
