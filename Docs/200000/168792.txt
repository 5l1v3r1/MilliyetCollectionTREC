<DOC>
<DOCNO> 168792 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/11/son/sonspo29.html </URL>
<DATE> 2003/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankaragücü Hollanda yolcusu... 
</HEADLINE>
<TEXT>

     Ankaragücü'nde, 29 kişilik Hollanda kampı kadrosu belirlendi. 
     Yeni sezon hazırlıklarını 25 Haziran'dan bu yana Beştepe Gökçe Tesisleri'nde sürdüren ve Ganalı golcü Augustine Ahinful dışında tam kadro halinde çalışan başkent ekibinde, genç oyuncular Cem Kaya ve Tayfun Özkan, Hollanda kampı kadrosuna alınmadı. 
     14 Temmuz Pazartesi günü Hollanda'ya gidecek sarı-lacivertliler, hazırlıklarının ikinci etabını 27 Temmuz'a kadar bu ülkede sürdürecek. Hollanda'da 5 hazırlık maçı yapmayı planlayan başkent ekibinde, halen Ankara'ya gelmeyen Augustine, kafileye Hollanda'da katılacak. 
     Başkent ekibi, 27 Temmuz'da Ankara'ya geldikten sonra 2-3 Ağustos tarihlerinde yapılacak TSYD Ankara Şubesi Futbol Turnuvası'na katılacak. 
     Sarı-lacivertlilerin 29 kişilik Hollanda kampı kadrosunda şu futbolcular bulunuyor 
     Zafer Özgültekin, Oğuzhan Bahadır, Hakan Gedik, Hakan Kutlu, Gökmen Barış, Sedat Baş, Amir Disouki, Burak Özsaraç, Adem Dursun, Mehmet Türkmehmet, Ramazan Özalp, Levent Kartop, Özgür Yıldırım, Aykan Öksüz, Ümit Ozan Kazmaz, Augustine Ahinful, Hakan Keleş, Umut Bulut, Ramadan Ragap, Axel Smeets, Santiago Salcedo, Oscar Sanabria, Yılmaz Özlem, Adem Koçak, Ayhan Evren, Huzeyfe Doğan, Serkan Rinal, Ramazan Tavşancıoğlu, Hüseyin Kartal. 
     
</TEXT>
</DOC>
