<DOC>
<DOCNO> 155317 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/08/son/sondun34.html </URL>
<DATE> 2003/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Hitler'in "Örnek Köyü" 1 milyon Euro'ya satışa çıkarıldı 
</HEADLINE>
<TEXT>

     Adolf Hitler'in Rostock kenti yakınlarındaki ''Musterdorf''u Örnek Köy 1 milyon euro'ya yaklaşık 1,5 trilyon lira satışa çıkarıldı. 
     Bild gazetesi, ''Musterdorf''un, 1934 yılında düzenlenen bir mimarlar yarışması çerçevesinde kurulduğunu ve Hitler'in en çok sevdiği köy olduğunu yazdı. 
     Tollensesee kenarında yaklaşık 28 hektar üzerine kurulu köyde, ilk kurulduğu zamanda da her evin kanalizasyon, elektrik ve telefonunun bulunduğu belirtilen haberde, günümüzde Federal Mülkiyet Dairesi'ne ait olan köyde hala yaklaşık 100 kişinin yaşadığı kaydedildi. 
     Bir alıcının, köyde eskiden, insanlar üzerinde deney yapan Nazi doktorlarının eğitildiği bir okulun bulunmasından dolayı köyü almaktan vazgeçtiği bildirildi. 
     Mülkiyet Dairesi'nin bir sözcüsü, ''Hala bu köy için alıcı arıyoruz. Yatırımcı bulamadığımız takdirde köy çürüyüp gidecek'' dedi. 
     
</TEXT>
</DOC>
