<DOC>
<DOCNO> 150047 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/15/son/sontur21.html </URL>
<DATE> 2003/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Balıkesir'de bir genç, annesinden boşanan babasını öldürdü 
</HEADLINE>
<TEXT>

     Balıkesir'de bir genç, annesinden boşanmasını hazmedemediği babasını tabancayla öldürdü. 
     Balıkesir 1. Bölge Tapu Sicil Müdürü Oğuz Dişli, bir süre önce eşinden boşandı. Boşanmanın ardından Oğuz Dişli, başka bir kadınla birlikte olmaya başladı. 
     Bu duruma içerleyen ve babasını öldürmek için plan kuran Selahattin Dişli 19 , amacına ulaşmak için Oğuz Dişli'nin Bahçelievler Mahallesi Lale Sokak'taki evinin önünde pusu kurdu. 
     Tanınmamak için başına kar maskesi takan Selahattin Dişli, arabasına binmek üzereyken babası Oğuz Dişli'yi, annesine ait bulundurma ruhsatlı tabancayla kurşun yağmuruna tuttu. 
     Oğuz Dişli 48 , olay yerinde hayatını kaybederken, baba katili olan Selahattin Dişli, silahıyla birlikte polise teslim oldu. 
     Zanlının sorgulamasının tamamlanmasının ardından adliyeye sevk edileceği bildirildi. 
     





</TEXT>
</DOC>
