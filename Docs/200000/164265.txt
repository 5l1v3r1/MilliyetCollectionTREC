<DOC>
<DOCNO> 164265 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/20/guncel/gun07.html </URL>
<DATE> 2003/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Orgeneral Tolon, genç subaylara seslendi 
</HEADLINE>
<TEXT>
'TSK yıpratılırsa herkes zarar görür' 
     Ege Ordu Komutanı Orgeneral Hurşit Tolon, 53. Dönem Subay ve Temel Kursiyerlerinin diploma töreninde "Türk Silahlı Kuvvetleri'ne yönelik haksız, insafsız, planlı ve sistemli olarak yürütülen yıpratma kampanyasının, siz subaylarımızı üzdüğüne ve endişeyle düşündürdüğüne eminim" dedi. 
     İstihk m Okulu Eğitim Merkez Komutanlığı'nda düzenlenen törene katılan Tolon, genç teğmenlere seslenirken TSK'nın haksız bir şekilde planlı olarak yıpratıldığını kaydetti. 
     Orgeneral Hurşit Tolon, Milli Güvenlik Kurulu'nun ülkenin öncelikli ve önemli bir sorunu şeklinde gündeme getirilmek istendiğini de kaydetti. Tolon, şöyle devam etti "Bir süredir yöneltilen haksız eleştiriler ve yıpratma çabalarına, Genelkurmay Başkanımız tarafından iki kez gerekli yanıtlar verilmiştir. Buna rağmen TSK'nın devlet ve toplum içinde tarihten gelen gücü ve güvenilirliğinden rahatsız olanların, onu kendilerine hedef belirledikleri de gözlenmektedir. Bundan asla tedirginlik duymayacağız. Zira TSK, milletimizin özüdür. Yıpratılmasından, onu yıpratanlar da dahil herkes zarar görür." 
     

</TEXT>
</DOC>
