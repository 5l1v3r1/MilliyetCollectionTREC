<DOC>
<DOCNO> 159142 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/27/guncel/gun20.html </URL>
<DATE> 2003/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa kısa.. 
</HEADLINE>
<TEXT>

Sezer çifti yağmur altında      MUSTAFA İSTEMİ 

     Cumhurbaşkanı Ahmet Necdet Sezer ve eşi Semra Sezer, Türkiye'ye gelen Arnavutluk Cumhurbaşkanı Alfred Moisiu'yu yağmur altında karşıladı. 
     Ankara'da yağan sağanak yağışın hafiflemesi üzerine Sezerler şemsiyeleri ile tören yerine geldiler. Şemsiyeyi Sezer taşırken, eşi yağmurlu havaya rağmen zarif yürüyüşü ile dikkat çekti. 
     
Otobüs şarampole devrildi 18 kişi yaralı      KONYA DHA 

     UYKUSUZ olduğu öne sürülen Mustafa Özel yönetimindeki Güven Turizm'e ait yolcu otobüsü, Konya - Afyon Karayolu'nun 155. kilometresinde şoförün direksiyon h kimiyetini kaybetmesi sonucu Suldandağı Deçine beldesi yakınlarında şarampole devrildi. Kazada Özel'in de aralarında bulunduğu 18 kişi yaralandı. Yaralılar Afyon, Akşehir ve Sultandağı Devlet Hastanesi'nde tedaviye alındı. 
     
DGM'de bombaya soruşturma açıldı      BERİL ÖZCAN İstanbul 

     İSTANBUL DGM Başsavcılığı, Beşiktaş'taki DGM'nin otoparkında iki polisin yaralandığı bombalı saldırının "örgütsel bir eylem" olma ihtimalini göz önüne alarak soruşturma başlattı. Bombanın fitil ateşlemeli, basınç ve parça tesirli olduğu belirtilirken, soruşturma kapsamında olay gecesi otoparka araçlarını bırakan kişilerin ifadelerine başvurulacağı öğrenildi. Şu ana kadar eylemi hiçbir yasadışı örgüt üstlenmedi. 
     
DYP, muhasebecilerini polis zoruyla çıkardı      AYDIN HASAN Ankara 

     ANKARA Balgat'taki yeni genel merkez binasına taşınan DYP'de muhasebe bürosunda çalışan bütün görevlilerin işine polis eşliğinde son verildi. Çiller döneminde çalışan 106 personelden 29'unun işten çıkarılması, DYP'de partiyi karıştırdı. Bu gelişme üzerine DYP Genel Muhasibi Bahattin Şeker ile Genel Başkan Yardımcısı Oğuz Tezmen görevinden istifa etti. 
     
Vali 20 şebekeye darbe vuruldu      İSTANBUL Valisi Muammer Güler, İl Genel Meclisi Mayıs Ayı Olağan Toplantısı'nda bazı meclis üyelerinin kendisinden randevu alamadıkları yönündeki şik yetleri üzerine, "Demokrasi, temsilcilerin seçkinliği değildir. Biz her gün sizinle oturup İstanbul'un sorunlarını konuşamayız" dedi. Şahsi talepler yerine kamu yararına toplu taleplere öncelik verdiğini belirten Güler, ilde 100 günde 20 şebekenin çökertildiğini de belirtti. 
     

</TEXT>
</DOC>
