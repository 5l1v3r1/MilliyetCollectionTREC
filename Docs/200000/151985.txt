<DOC>
<DOCNO> 151985 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/24/siyaset/siy05.html </URL>
<DATE> 2003/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Türban 'gerdi' Nouma 'yumuşattı' 
</HEADLINE>
<TEXT>

     Meclis'teki törenlerde Genelkurmay Başkanı Orgeneral Hilmi Özkök ile CHP lideri Deniz Baykal arasındaki sohbet sırasında Başbakan Recep Tayyip Erdoğan ikilinin yanına geldi. Üçlü sohbet sırasında Baykal, Meclis'e siyah-beyaz çizgili bir kravatla gelen ancak koyu bir Fenerbahçe taraftarı olan Başbakan'ı Beşiktaş taraftarı sanarak, "Nouma'nın takımla ilişkisinin kesilmesi kararı nedeniyle" kutladı. Baykal, Erdoğan'a, "Serdar Bilgili, sezonun sonu yaklaşırken, bu kadar ihtiyacı varken çok ilkeli, tutarlı bir karar aldı. Kendisini de arayıp kutlayacağım" dedi. Baykal gazetecilerin, "Ama Başbakan Fenerbahçeli, Beşiktaşlı değil" hatırlatması üzerine, "Öyle mi Hay Allah kravatı da siyah beyazdı" diye konuştu. 

</TEXT>
</DOC>
