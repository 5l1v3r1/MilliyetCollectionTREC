<DOC>
<DOCNO> 159798 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/29/son/sontur16.html </URL>
<DATE> 2003/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Cezaevinden çıktı, ev basıp adam yaraladı... 
</HEADLINE>
<TEXT>

     İzmir'in Karşıyaka İlçesi'nde, 3 yıl önce öldürdüğü müteahhidin eski eşinin evini basan sabıkalı, oğlunu bıçakladı. 
     Alınan bilgiye göre, İzmir'de müteahhitlik yapan Ali Kaya'yı 3 yıl önce öldüren Mehmet Murat Zenger 31 cezaevinden tahliye oldu. 
     Cezaevinden çıktıktan sonra öldürdüğü Kaya'nın boşandığı eşi Fatma Hasretli'yi 45 tehdit eden Zenger, 4 daire istedi. Zenger'in ölümle tehdit ettiği Hasretli, savcılığa suç duyurusunda bulundu. 
     Kendisinden şikayetçi olunduğunu öğrenerek, Hasretli'nin Mavişehir Konutları Pamukkale Sitesi'ndeki evine giden Zenger, kapıyı açan oğlu Celal Cenk Kaya 24 ile kavga etmeye başladı. Zenger, Kaya'yı bacağından bıçakladı. Kavga sırasında bıçağın ters dönmesi üzerine kendisi de elinden yaralandı. 
     Oğlunun yaralanması üzerine Hasretli, evde bulunan ruhsatlı tabancasıyla havaya bir el ateş etti. İhbar üzerine olay yerine gelen polis ekipleri, sabıkalı Zenger'i yakaladı. Elinde derin bıçak yarası bulunan Zenger, Atatürk Eğitim ve Araştırma Hastanesi'nde tedavi altına alındı. 
     Polisin görüştüğü Fatma Hasretli, Zenger'in tahliye olduktan sonra kendilerini sürekli rahatsız ettiğini, ''Senin kocan yüzünden cezaevinde yattım. Bunun karşılığını alacağım, bana 4 adet daire vereceksin, yoksa seni de öldürürüm'' diye tehdit ettiğini söyledi. 
     Bacağından yaralanan Celal Cenk Kaya da ayakta tedavi edildi. 
     Olayla ilgili soruşturmanın sürdüğü bildirildi. 
     
</TEXT>
</DOC>
