<DOC>
<DOCNO> 194240 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/08/son/sonspo09.html </URL>
<DATE> 2003/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Adanaspor 1 - Akçaabat Sebatspor 2 
</HEADLINE>
<TEXT>

     Stat 5 Ocak . 
     Hakemler Muhittin Boşat, Bahattin Duran, Serkan Çınar . 
     Adanaspor Murat Şahin, Hayati, Timur, Ercan, Volkan Öztürk, İbrahim Dk.42 Güngör , İlker, Ergin, Meszaros, Necati, Volkan Bekiroğlu . 
     Akçaabat Sebatspor Alper, Hamza, Marek, Sumiala, Semavi, Muzaffer, Sedat, Yusuf, Abdurrahman, Mehmet, İbrahim . 
     Birinci Süper Futbol Ligi'nde Adanaspor, sahasında Akçaabat Sebatspor'a 2-1 yenildi. 
     İlk yarıda Akçaabat Sebatspor, rakibine oranla daha etkili ataklar geliştirdi. Sumiala ve İbrahim, ataklarıyla rakip kaleyi sürekli rahatsız ettiler. Adanasporlu futbolcuların ise sürekli pas hataları yaptıkları görüldü. 
     11. dakikada Adanaspor'dan Timur'un Marek'i düşürmesiyle kazanılan serbest atışı Yusuf kullandı. Top az farkla auta çıktı. 
     14. dakikada Yusuf'a faul yapan İlker karşılaşmanın ilk sarı kartını gördü. 
     19. dakikada Adanaspor'dan Volkan, topu ceza alanındaki Necati'ye aktardı. Bu oyuncu geç kalınca kaleci Alper topu bloke etti. 
     22. dakikada Adanaspor'dan Meszaros topu rahat pozisyonda ceza sahası yakınında bulunan Volkan'a aktardı. Volkan'ın iyi vuramadığı topu kaleci Alper yakaladı. 
     24. dakikada Akçaabat Sebatsporlu Muzaffer'i tutarak engelleyen Hayati sarı kart gördü. 
     27. dakikada Marek topu Abdurrahman'a aktardı. Bu oyuncunun vuruşunda top auta çıktı. 
     30. dakikada Hayati orta sahadan taşıdığı topla iki oyuncuyu geçerek Volkan Bekiroğlu'na pas verdi. Savunma oyuncuları, erken müdahale ederek topu uzaklaştırdılar. 
     31. dakikada Akçaabat Sebatspor'un etkili atakları kendini hissettirdi. Mehmet, sağ kanattan ortaladı, yükselen İbrahim'in kafasıyla vurduğu top kaleci Murat Şahin'in sağından filelerle buluştu 0-1 
     33. dakikada Adanaspor'dan Ergin ceza sahası içine topu ortaladı. Necati'nin kafa vuruşunda topa iyi müdahale eden kaleci Alper gole izin vermedi. 
     Karşılaşmanın ilk yarısı, konuk ekip Akçaabat Sebatspor'un 1-0'lık üstünlüğüyle kapandı. 
     
     İKİNCİ YARI 

     Karşılaşmanın ikinci yarısında Akçaabat Sebatsporlu futbolcular, daha çok orta alanda top çevirirken, Adanaspor ise Necati ve Meszaros ile gol arayışına girdi. 
     52. dakikada Ercan pasını Meszaros'a çıkardı. Bu oyuncu topa bekletmeden vurdu. Savunmadan dönen top yeniden Meszaros'a geldi, ancak vuruşunda meşin yuvarlak az farkla dışarıya çıktı. 
     72. dakikada Lalik, ceza alanında topu Necati'ye aktardı. Necati'nin vuruşunda, topu kaleci Alper bloke etti. 
     85. dakikada ceza alanına giren Hayati, Semavi tarafından düşürülünce hakem Muhittin Boşat penaltı kararı verdi. Penaltıyı Necati kullanarak durumu eşitledi 1-1. 
     89. dakikada Adanaspor'un savunma hatalarından yararlanan Sumiala, pasını rahat pozisyondaki Orhan'a çıkardı. Orhan, düzgün vuruşuyla takımını 2-1 öne geçirdi. Maç da bu sonuçla bitti. 
     Karşılaşmadan sonra Galatasaray'a transferi gündemde olan Necati ile taraftarlar arasında tartışma yaşandı. 
     
</TEXT>
</DOC>
