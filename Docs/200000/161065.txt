<DOC>
<DOCNO> 161065 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/04/son/sontur01.html </URL>
<DATE> 2003/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İki aile arasındaki bıçaklı kavgada 1 kişi öldü... 
</HEADLINE>
<TEXT>

     İkitelli'de, iki aile arasında çıkan bıçaklı kavgada 1 kişi öldü. 
     Parseller Tuna Caddesi'nde meydana gelen olayda, Koçak ve Çelik aileleri arasında gayrimenkul satışından sonra çıkan anlaşmazlık nedeniyle tartışma başladı. 
     Tartışma büyüyerek bıçaklı kavgaya dönüşürken, her iki ailenin üyeleri birbirlerine girdi. 
     Olayda Mehmet Çelik 23 , kalbine ve vücudunun değişik yerlerine aldığı bıçak darbeleriyle yaşamını yitirdi. Çelik'in cesedi, İkitelli Batı Bahat Hospital'a kaldırıldı. 
     Her iki aileden, aralarında darp sonucu hafif şekilde yaralananların da bulunduğu 7 kişi, polis ekiplerince gözaltına alındı. 
     Polis yetkilileri, Mehmet Çelik'in babasının, Koçak ailesinden satın aldığı eve yüklü miktarda elektrik faturası geldiğini ve kavganın, her iki tarafın da faturayı kabul etmemesinden kaynaklandığını bildirdiler. 
     Kavgadan sonra olay yerinden kaçan ve Mehmet Çelik'i bıçakladıkları iddia edilen A. Koçak ile M. Koçak'ın yakalanmasına çalışılıyor. 
     
</TEXT>
</DOC>
