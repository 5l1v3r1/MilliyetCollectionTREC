<DOC>
<DOCNO> 156887 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/15/son/sonspo10.html </URL>
<DATE> 2003/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
1 puan al, Süper Lig'e çık.. 
</HEADLINE>
<TEXT>

     İkinci Futbol Ligi A Kategorisi lideri Konyaspor, hafta sonunda deplasmanda Sakaryaspor ile yapacağı maçta en az 1 puan hedefliyor. 
     Teknik direktör Hüsnü Özkara, takımda morallerin yüksek olduğunu ve maç hazırlıklarının oldukça iyi geçtiğini söyledi. 
     Ligin son 2 haftasına en yakın rakiplerinin 3 puan önünde girdiklerini belirten Özkara, kalan maçları da kazanıp bu farkı lig bitiminde de koruyacaklarını bildirdi. 
     Sakaryaspor'un matematiksel olarak Birinci Süper Lig'e yükselme şansının sürdüğünü ifade eden Özkara, ''Bu nedenle Sakaryaspor, hafta sonu kendi sahasında yapacağı maça kazanmak için çıkacak ve tüm gücünü ortaya koyacak'' dedi. 
     Lider olan takımlarının kalitesini kanıtladığını ve hiçbir takımdan çekinmediklerini vurgulayan Özkara, ''Deplasmanda yaptığımız maçlarda yakaladığımız seriyi sürdürmeyi hedefliyoruz. Mutlu sona ulaşmak için yalnızca 1 puana ihtiyacımız kaldı. Hafta sonunda Sakaryaspor ile yapacağımız maçta en az 1 puan alıp şampiyonluğu 1 hafta önceden garantilemek istiyoruz'' diye konuştu. 
     
</TEXT>
</DOC>
