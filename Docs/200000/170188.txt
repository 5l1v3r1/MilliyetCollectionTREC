<DOC>
<DOCNO> 170188 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/18/son/sondun19.html </URL>
<DATE> 2003/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
''Türk Schindler'' Ülkümen, 42 yahudi aileyi Naziler'den kurtardı 
</HEADLINE>
<TEXT>

     İngiltere'de yayınlanan The Daily Telegraph gazetesi, ''Türk Schindler'' olarak tanımladığı, geçen ay vefat eden emekli Büyükelçi Selahattin Ülkümen'in 42 Yahudi aileyi Nazi kampından kurtardığını yazdı. 
     Emekli Büyükelçi Ülkümen'in hayat hikayesine yer veren gazete, Ülkümen'in, İkinci Dünya Savaşı sırasında Rodos Başkonsolosluğu'nda görevliyken, 42 Yahudi aileyi Nazi toplama kampı Auschwitz'den kurtardığı belirtildi. 
     Rodos'ta bu dönemde yaklaşık 1700 Yahudi'nin yaşadığı kaydedilen yazıda, genç Konsolos Ülkümen'in Alman komutanla görüşerek, bu kişilerin adadan naklini engellediği ifade edildi. 
     Türkiye'nin Rodos Başkonsolosluğu'nun bu olaydan sonra bombalandığı belirtilen yazıda, saldırıda, Ülkümen'in hamile eşinin ağır yaralandığı ve oğlu Mehmet'i dünyaya getirdikten 1 hafta sonra hayatını kaybettiği hatırlatıldı. 
     
</TEXT>
</DOC>
