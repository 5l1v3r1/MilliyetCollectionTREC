<DOC>
<DOCNO> 194241 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/08/son/sonspo10.html </URL>
<DATE> 2003/11/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray, Ankaragücü maçı için Florya'da kampa girdi 
</HEADLINE>
<TEXT>

     Birinci Süper Futbol Ligi'nde yarın Ankaragücü'nü konuk edecek Galatasaray, Florya Metin Oktay Tesisleri'nde kampa girdi. 
     Sarı-kırmızılılar, hazırlıklarını bu akşam basına kapalı yapacakları idmanla tamamlayacak. 
     Avrupa Şampiyonlar Ligi'nde aldığı Pire Olympiakos yenilgisi sonrası grupta UEFA Kupası'na katılma şansını dahi riske atan sarı-kırmızılılarda, Ankaragücü karşısında galip gelerek yeniden moral kazanmanın planları yapılıyor. 
     Tedavisi Almanya'da sürdürülen Volkan ve egzersiz terapisi uygulanan Ümit Karan'ın Ankaragücü maçında forma giyemeyeceği, dünkü idmanda sol arka adelesinden sakatlanan ve MR'ı çekilen Baliç'in de durumunun henüz netleşmediği bildirildi. Pire Olympiakos maçında adelesine darbe alan Prates'in durumunun ise iyi olduğu açıklandı. 
     Galatasaray'ın Ankaragücü karşısına, Mondragon, Prates, Bülent, De Boer Ömer , Orhan, Sabri, Ayhan, Cihan Ergün , Hasan, Hakan Şükür ve Bratu muhtemel 11'iyle çıkması bekleniyor. 
     Atatürk Olimpiyat Stadı'nda saat 20.30'da başlayacak ve Kuddusi Müftüoğlu'nun yöneteceği karşılaşma, Digitürk LİG TV'den de naklen yayınlanacak. 
     
</TEXT>
</DOC>
