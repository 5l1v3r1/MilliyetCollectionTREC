<DOC>
<DOCNO> 172163 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/28/son/sonspo16.html </URL>
<DATE> 2003/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Real Madrid kraliçenin doğum gününde Tayland'la oynuyor... 
</HEADLINE>
<TEXT>

     Asya turunu 10 Ağustos'ta tamamlayacak İspanya'nın Real Madrid takımı, Tayland kraliçesinin doğumgünü nedeniyle Tayland Milli Takımı ile özel bir maç yapacak. 
     Başkent Bangkok'da kraliçe Sirikit'in 12 Ağustos'taki doğumgünü anısına yapılacak karşılaşmada futbol çılgını Taylandlılar'ın, sezon sonunda 41.35 milyon dolara Real Madrid ile 4 yıllık sözleşme imzalayan ünlü İngiliz futbolcu David Beckham'ı da görme şansları doğacak. 
     Malezya'nın başkent Kuala Lumpur'da yapılacak maçı İspanyol takımının yüksek para talebi nedeniyle iptal edilmesi üzerine Tayland'ın Real Madrid'i konuk etmek için harekete geçtiği belirtildi. 
     Real Madrid, Asya turunda ilk maçını 2 Ağustos'ta Pekin'de Çin'in All Star takımı olan ''Dragon'' ile yapacak. 5 Ağustos'ta Tokyo'da Japonya'nın FC Tokyo takımıyla karşılaşacak. 8 Ağustos'ta da Hong Kong'da Çin Milli Takımı ile mücadele edecek. 
     Real Madrid'de Beckham'ın yanısıra dünyaca ünlü futbolcular Brezilyalı Ronaldo, Portekizli Luis Fio ve Fransız Zinedine Zidane bulunuyor. 
     Tayland Futbol Federasyonu Genel Sekreteri Worawi Makudi, Real Madrid'le hoş bir maç yapacaklarını umut ettiklerini söyledi. 
     Tayland Milli Takımı, geçen hafta İngiltere'nin Liverpool ekibine 3-1 yenilmişti. 
     Real Madrid'in sözcüsü Stephan Attia da, Tayland'da bulunmaktan mutlu olacaklarını belirterek, geçen yıl kıtalararası kupa için Tokya'ya gittiklerini ancak ilk kez Asya turu gerçekleştirdiklerini söyledi. 
     
</TEXT>
</DOC>
