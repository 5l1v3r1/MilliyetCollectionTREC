<DOC>
<DOCNO> 197404 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/23/yasam/yas16.html </URL>
<DATE> 2003/11/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Hatalı sollama aileyi yok etti 
</HEADLINE>
<TEXT>

   Tarı ailesi, minibüsle bayram ziyaretine gitmek için yola çıktı. Kamyonla çarpışan araçta, Tarı ailesinden 5 kişi can verdi 
   
   Niğde'nin Ulukışla ilçesi yakınlarında hatalı sollama nedeniyle meydana gelen trafik kazasında aynı aileden 5 kişi yaşamını yitirdi, bir kişi ise yaralandı. Gaziantep'in Nurdağı İlçesi'ndeki kazada ise 9 kişi yaralandı. 
   Bayram için ailesiyle Adana'daki akrabalarına gitmek üzere yola çıkan Doğan Tarı 43 yönetimindeki minibüs, Ankara-Adana karayolu'nun Ulukışla Atoluğu mevkiinde hatalı sollama nedeniyle karşı yönden gelen Celal Kantarcı 37 yönetimindeki kamyona çarptı. Kazada, kamyon şoförü hafif yaralanırken, bariyerlere çarpan minibüsün sürücüsü Tarı ile annesi Münevver 60 , eşi Hatice 40 , çocukları Ayşe Ece 6 ve İlhan Ece Tarı 3 , olay yerinde öldü. Yaralı kamyon sürücüsü Ulukışla Devlet Hastanesi'ndeki tedavisinden sonra gözaltına alındı. 
   
   Nurdağı'nda 9 yaralı 
   Gaziantep'in Nurdağı ilçesinde meydana gelen trafik kazasında da biri ağır 9 kişi yaralandı. Hasan Çetin yönetimindeki minibüs Osmaniye'den Gaziantep yönüne giderken, karşı yönden gelen Adem Durmuş yönetimindeki minibüsle çarpıştı. Kazada, 7 kişi yaralandı. n NİĞde DHA 
   
   
</TEXT>
</DOC>
