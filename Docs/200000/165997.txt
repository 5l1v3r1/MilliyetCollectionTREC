<DOC>
<DOCNO> 165997 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/28/yasam/yas04.html </URL>
<DATE> 2003/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Küçük Enes’e ütü işkencesi 
</HEADLINE>
<TEXT>

Annesi ve dayısı, Enes’in kulaklarına kızgın ütü bastıklarını itiraf etti ama savcılık, küçük çocuğu yine onlara teslim etti... 
     SONER KOCAER, ALİ KÖSE Antalya DHA 

     Antalya’da tekstil işiyle uğraşan ve uzun süredir işsiz olan Selma Altın 32 , kardeşi Yusuf Altın’la 25 bir olup, yaramazlık yaptı diye oğlu Enes’i dövmeye başladı. Hırslarını alamayan anne ve dayı, Enes’in kulaklarına kızgın ütü basarak onu cezalandırdı. 
     Küçük çocuğun çığlıklarını duyan komşular, vücudundaki yanık izlerini de görünce durumu hemen polise bildirdi. Anne Altın ve dayı Altın’ın ifadeleri alınırken, Enes ise doktor raporu için hastaneye götürüldü. 
     
     Ütü değdiriyorduk’ 
     Yedi gün rapor verilen Enes, savcılık kararıyla mahkeme gününe kadar verilebilecek yer olmadığı gerekçesiyle ailesine geri teslim edildi. Eşinden boşanan Selma Altın ile kardeşi Yusuf Altın, Enes’i dövmediklerini, ancak zaman zaman yaramazlık yaptığı için "korkutmak amacıyla kulağına ütü değdirdiklerini" itiraf ettiler. 
     Fotoğrafının çekilmesini engellemek isteyen Selma Altın, gazetecilere "Ne oluyor, sanki cinayet mi işledik" diye tepki gösterirken, vücudundaki yanık ve yara izlerini gösteren minik Enes ise "Bunları kim yaptı " sorusuna "Annem" karşılığını verdi. 
     

</TEXT>
</DOC>
