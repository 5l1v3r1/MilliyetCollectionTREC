<DOC>
<DOCNO> 166050 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/28/son/sonspo10.html </URL>
<DATE> 2003/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Hatayspor, Metin Diyadin ile anlaşmaya vardı 
</HEADLINE>
<TEXT>

     İkinci Futbol Ligi B Kategorisi takımlarından Hatayspor'un, Metin Diyadin ile prensipte anlaşma sağlandığı bildirildi. 
     Hatayspor Kulübü Futbol Şubesi Sorumlusu Mehmet Şaşmaz, hedefledikleri şampiyonluğa ulaşmak için transferlerde çok titiz davrandıklarını, Gençlerbirliği, Trabzonspor, Fenerbahçe ve son olarak Göztepe'de oynayan ve futbola 1 yıl ara veren Metin Diyadin ile prensipte anlaştıklarını, bu futbolcuya ilerleyen günlerde imza attıracaklarını söyledi. 
     Metin Diyadin'in takıma büyük yararı olacağına inandığını belirten Şaşmaz, konuşmasını şöyle sürdürdü 
     ''Tecrübeli futbolcu Metin Diyadin ile her konuda anlaştık. Uzun yıllar Türk futboluna hizmet veren Metin Diyadin'in beyefendi kişiliği ve tecrübesiyle bu sezon Hatayspor'a büyük katkısının olacağına inanıyoruz. 
     Kendisi de Hatayspor'da oynamaktan gurur duyucağını söyledi. Hafta içinde gelerek sözleşmeye imza atacak. Bu arada eski Fenerbahçeli Kemalettin ve Antalyasporlu Engin ile de görüşmelerimiz sürüyor. Bu futbolcuları da renklerimize bağlamak istiyoruz.'' Şaşmaz, Hatayspor'un genç futbolcusu Cihan'ı da Çanakkale Dardanelspor'a 25 milyar lira bonservis ücretiyle verdiklerini sözlerine ekledi. 
     
</TEXT>
</DOC>
