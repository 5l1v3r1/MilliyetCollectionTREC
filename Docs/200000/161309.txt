<DOC>
<DOCNO> 161309 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/05/son/sontur15.html </URL>
<DATE> 2003/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
''Nazım Hikmet'e ders kitaplarında yer verilmesi sakıncalı mı '' 
</HEADLINE>
<TEXT>

     CHP Denizli Milletvekili Mustafa Gazalcı, Milli Eğitim Bakanı Hüseyin Çelik'e, Nazım Hikmet'in ''Dünyayı Verelim Çocuklara'' adlı şiirinin ilköğretim 5. sınıf ders kitaplarından çıkartıldığının doğru olup olmadığını sordu. 
     CHP'li Gazalcı, Milli Eğitim Bakanı Çelik'in cevaplandırması istemiyle TBMM Başkanlığı'na sunduğu önergesinde, şu sorulara yer verdi 
     ''Nazım Hikmet'e ders kitaplarında yer verilmesi sakıncalı mıdır Bu tutumunuz, halkımızı, Türkçe'mizi cezalandırmak değil midir 
     UNESCO, 2002 yılını Nazım Hikmet Yılı olarak duyurdu Siz de Kültür Bakanlığı döneminizde armağan olarak kitap yayınladınız. Eğer Nazım Hikmet sakıncalıysa bu kitabı neden yayınladınız 
     Ölümünün 40. yılında yapılan bu ayıptan dönülecek mi Nazım Hikmet'in sanat ürünleri yeniden ders kitaplarına alınacak mı 
     TBMM'de şiirleri okunan, ülkemizde ve dünyada yapıtları birçok baskı yapan Nazım Hikmet'in öğrencilere tanıtılması için neler düşünüyorsunuz '' 

     
</TEXT>
</DOC>
