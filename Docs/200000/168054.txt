<DOC>
<DOCNO> 168054 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/08/son/soneko36.html </URL>
<DATE> 2003/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
THY Miles Miles kredi kartı için ihale süreci sürüyor 
</HEADLINE>
<TEXT>

     Türk Hava Yolları THY , Miles Miles yolcu programı için kullanılan ortak markalı kredi kartı ihale sürecinin halen devam ettiğini bildirdi. 
     THY'den yapılan yazılı açıklamada, basında yer alan ''Türk Hava Yolları'nın Miles Miles yolcu programı için kullanılan ortak markalı kredi kartı ihalesini Akbank kazandı'' haberlerinin gerçeği yansıtmadığı kaydedildi. 
     Türk Hava Yolları'nın Yolcu Programı Miles Miles üyelerine sunduğu ortak markalı kredi kartı ihale prosedürünün Ortaklık yönetmeliği gereği yetkili makam onayından sonra tamamlanacağı vurgulanan açıklamada, ihale sürecinin halen devam ettiği belirtildi. 
     Açıklamada, henüz neticelenmeyen bir ihalenin şirketten bilgi alma gereği duyulmadan yanıltıcı şekilde aktarılmasının hem THY'yi hem de ihaleye katılan şirketleri zarar uğratabileceğine dikkat çekilerek, THY'nin ihale ilgili neticeyi basın kuruluşları aracılığıyla kamuoyuna duyuracağı bildirildi. 
     
</TEXT>
</DOC>
