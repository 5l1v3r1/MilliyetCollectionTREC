<DOC>
<DOCNO> 186740 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/06/son/sondun02.html </URL>
<DATE> 2003/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
BM, İsrail'in Sudiye'ye saldırısını görüşmek üzere toplandı .. 
</HEADLINE>
<TEXT>

     BM Güvenlik Konseyi, İsrail'in Suriye topraklarına düzenlediği bombardıman üzerine olağanüstü toplandı. 
     Toplantı, Konsey üyesi olan Suriye'nin Dışişleri Bakanı Faruk El Şara tarafından talebi üzerine yapılıyor, Konsey, saldırıyla ilgili olarak Suriye'nin BM daimi temsilcisi büyükelçi Faysal Mekdat ile görüşüyor. 
     Şara, BM Genel Sekreteri Kofi Annan'a saldırının uluslararası hukuku çiğnediği ve Suriye'nin toprak bütünlüğüne yönelik olduğunu belirten bir mektup yollamıştı. 
     Annan, yaptığı yazılı açıklamada, saldırıyı kınayarak, bunun, Ortadoğu'da zaten gergin olan durumu daha da kötüleştireceğini bildirdi. 
     Bu arada diplomatlar, Suriye'nin saldırıyı kınayan bir karar tasarısı üzerinde çalıştığını ve bunun Güvenlik Konseyi'ne sunmasının beklendiğini bildirdi. 
     Güvenlik Konseyi'nin kapalı kapılar ardındaki toplantısının ardından başlayacak açık oturumda Konsey üyesi olan ve olmayan ülkeler görüş belirtecekler. 
     
</TEXT>
</DOC>
