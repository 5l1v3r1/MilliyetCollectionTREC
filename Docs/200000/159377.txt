<DOC>
<DOCNO> 159377 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/28/siyaset/siy06.html </URL>
<DATE> 2003/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kışkırtıcı sıkıntısı çekmiyoruz' 
</HEADLINE>
<TEXT>

     ANKARA Milliyet 

     Adalet Bakanı Cemil Çiçek, Türkiye'de zaman zaman döviz, petrol gibi bazı şeylerin sıkıntısının çekildiğini belirterek, "Ama bu ülkede darbe kışkırtıcılığı yapanların sayısı hiç az olmadı" dedi. Çiçek, Genelkurkmay Başkanı Orgeneral Hilmi Özkök'ün önceki günkü açıklamaları için de basında yer alan tartışmalara nokta koyduğu için teşekkür etti. 
     Sanayi ve Ticaret Bakanı Ali Coşkun ise "Genelkurmay Başkanı'nın eğer ciddi bir kaygısı olsaydı, doğrudan açıklama yapardı. Bizim Genelkurmay ile de bir sorunumuz yok. Gözbebeğimiz Genelkurmayımız" diye konuştu. 
     Öte yandan, 9. Cumhurbaşkanı Süleyman Demirel, Org. Özkök'ün rejime yönelik kaygılarını değerlendirirken, "Genelkurmay Başkanı gayet açık şekilde kadrolaşma var, rahatsızız diyor. Bunun muhatabı ben değilim. Bundan anlayan anlayacak" dedi. 
     

</TEXT>
</DOC>
