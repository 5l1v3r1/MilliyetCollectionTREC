<DOC>
<DOCNO> 153679 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/01/yazar/cetiner.html </URL>
<DATE> 2003/05/01/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Siyasete bulaşmayan gücümüz, Silahlı Kuvvetler 
</HEADLINE>
<TEXT>

     Birtakım hesapları var herhalde ki, şimdi birden çark etti. Bu kez "ordu sivillerin emrinde olmalı" diyor, bu da yetmiyor TC'nin Kemalizmden vazgeçmesini söylüyor Bunları yerine getirelim, 2005 yılında bizi birliğe alıp almamayı düşüneceklermiş 
     - Be hey adam, TSK milletinin, sivillerin emrinde elbette. Yani parlamentonun emrinde. Cumhuriyet kuruldu kurulalı bu böyle... ve işte bunun en son kanıtı. Irak savaşında Amerikan askerlerinin Türkiye'den geçmesi için hükümetin verdiği 2. tezkere geçebildi mi, geçemedi mi 
     Bu tezkerenin gerekçesini teknik olarak TSK hazırlamış, öngörmüştü. Yanlış oldu doğru oldu. Keşke çıksaydı o başka 
     Ama Sevr'in uzantıları ille TSK'yı yıpratacak, siyasete bulaştıracak 80 yıldır karşısına çıkan bütün fırsatlara rağmen siyasete bulaşmayan, demokrasiyi baş tacı eden... bunun içindir ki, en zinde, en organize, en sağlam, Batı'ya, demokrasiye dönük kalabilen kurum ordumuz. 
     Onu siyasetin değirmen taşında niçin öğütelim 
     Ama mesele o değil, baksanıza bu defa Kemalizmi de katıyorlar Halbuki Kemalizm demokrasi yolunda, Batı yolunda bizim ışığımız, sloganımız. Vazgeçin ondan diyorlar Yok öyle şey 
     Arkadan pek çok talepleri gelecek o da belli. Fakat bence asıl mesele tetikçileri kanalıyla mızıkçılık yapmak, mızıkçılık 
     
Havyar, karides, sutyen, ruj, oje, donda enflasyon ne      Enflasyon rakamlarına inanmayın gerçek bakkalda, markette diye yazmıştım. Aman ne kadar bağrı yanık okuyucumuz varmış Öyle ya, sen her gün her ay fiyatları yükselen malları almak için uğraş didin. Öbür taraftan birtakım kimseler "hayır efendim zam filan yok, yüzde 70 - 80 ne demek, biz hesap tutuyoruz bilimsel olarak, fiyat artışları yüzde 30'dur, yüzde 40'tır" desinler sizinle dalga geçsinler 
     En delici füzeyi Ankara Ticaret Odası Başkanı Sinan Aygün gönderdi. DİE'nin verdiği aldatıcı teselli rakamlarını berhava ediverdi 
     Yağ, pirinç, fasulye, peynir, zeytin, tüpgaz, mazot, akaryakıtın türleri, meyve, sebze listede hiçbiri yok Yani, araştırmacılar enflasyon hesabı yaparken bunları dikkate almıyorlar. Herhalde vatandaşlar bunları kullanmıyor Peki hangi maddeler pahalılığın ölçüsü 
     Çalı süpürgesi, fasulyesi değil Havyar, karides, ahtapot, halkımızın bol miktarda kullandığı maddeler. Aaa bir de fıstık, leblebi, çikolata ve yaş pasta var. 
     Durun daha bitmedi, biraz daha gülelim. Ruj, oje, kadın bağı, sutyen, külot, iç çamaşırı, kilit, musluk, barut, dikenli tel, soba borusu, flüt, zımpara, çöp sepeti, çuval, gübre. Bütün bunların fiyatları ne kadar artıyorsa pahalılığın hesabı oradan yapılıyor 
     Bu aldatmaca yeni değil yıllardır sürüp gidiyor... 




</TEXT>
</DOC>
