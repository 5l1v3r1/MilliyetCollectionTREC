<DOC>
<DOCNO> 198307 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/28/spor/spo03.html </URL>
<DATE> 2003/11/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Beklenen gün geldi 
</HEADLINE>
<TEXT>

   Terim'in günlerdir tartışılan neşter operasyonunu bugün Malatya maçında uygulaması bekleniyor 
      
   Kızağa çekecek 
   GALATASARAY Teknik Direktörü Fatih Terim, Denizlispor yenilgisi sonrası, takıma neşter vuracağı mesajını vermiş ve "Malatyaspor maçını bekleyin" demişti. Hafta içindeki çalışmalarda as takıma almadığı başta kaptan Bülent, Frank De Boer, Prates olmak üzere, Arif, Hasan Şaş, Hakan Ünsal ve Ergün gibi eski oyuncuları yedeğe çekecek olan Terim, forvette de Hakan Şükür'ü dinlendirmeyi planlıyor. 
   
   'Formayı vermeyin' 
   ÖMER, Orhan, Suat, Berkant, Murat ve Petre gibi genç oyuncuları ilk on birde sahaya sürecek olan Fatih Terim'in, ileri ikilide de Bratu ve Ümit Karan'a şans tanıması bekleniyor. Cezalı Mondragon'un yerine kaleyi genç Aykut koruyacak. Dün akşamki idmanın ardından oyuncularını kampa alan Terim'in, yeni şans vereceği isimlere "Bu formayı alın ve sakın geri vermeyin. Şansınızı iyi değerlendirin" dediği öğrenildi. 
   
   
   
</TEXT>
</DOC>
