<DOC>
<DOCNO> 167157 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/03/son/sontur38.html </URL>
<DATE> 2003/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
RTÜK'ten Uzan televizyonlarına darbe 
</HEADLINE>
<TEXT>

     Radyo ve Televizyon Üst Kurulu RTÜK , Star TV, Kanal 6, Star Max, Star 6 Heyecan TV ve Footgol Star 8 TV'nin yayınlarının birer ay süreyle durdurulmasına karar verdi. 
     RTÜK'ten yapılan açıklamada, RTÜK'ün yaptığı toplantıda aldığı yayın durdurma kararına ilişkin olarak şöyle denildi 
     ''RTÜK, 3984 sayılı kanunun 4'üncü maddesinin yayıncılığın, gerek yayın organı gerekse hisse sahipleri ve üçüncü derece dahil olmak üzere üçüncü dereceye kadar kan ve sıhri hısımları veya bir başka gerçek veya tüzel kişinin haksız çıkarları doğrultusunda kullanılmamasına ilişkin c bendini 13-14 Haziran 2003 tarihlerinde yayınladıkları programlarla ihlal ettikleri belirlenen ve savunmaları istenen Star TV Star TV Hizmetleri A.Ş , Kanal 6 Kanal 6 Radyo ve TV Yayın Ticaret A.Ş , Star Max Teleon Reklamcılık Filmcilik A.Ş , Star 6 Heyecan TV Merkez Sistem Filmcilik Yayın A.Ş ve Footgol Star 8 TV'nin Mavi Plaza Radyo ve TV Yayın A.Ş yayınlarının birer ay süreyle durdurulmasına karar vermiştir.'' Açıklamada, aynı bent hükümleri ile ''kişilerin manevi şahsiyetlerine eleştiri sınırları ötesinde saldırıda bulunulmamasına...'' ilişkin ı bendi ve ''yayıncılığın haksız bir amaç ve çıkara alet edilmemesi ve haksız rekabete yol açılmamasına...'' ilişkin j bendi kapsamında Flash TV Göktuğ Elektronik Yayın Sanayi ve Ticaret A.Ş , Habertürk Medya TV ve Radyo Yayın Sanayi A.Ş , Star 4 Prime Prodüksiyon Hizmetleri A.Ş , Star 5 Güncel İletişim Film Yayın Ticaret A.Ş , Star 7 Boyut Prodüksiyon Yayın A.Ş ve Nev TV'nin Best Production A.Ş savunmalarının istenmesi de karar verildiği kaydedildi. 
     
</TEXT>
</DOC>
