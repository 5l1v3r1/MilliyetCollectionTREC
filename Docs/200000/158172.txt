<DOC>
<DOCNO> 158172 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/22/yasam/yas07.html </URL>
<DATE> 2003/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'nin Türk Sherlock'u 
</HEADLINE>
<TEXT>

Gaziantepli Selim Baltan, İngiliz Polis Akademisi'ni 'birincilikle' bitirdi... 
     NEVSAL ELEVLİ Londra 

     İngiltere'de yaşayan Türklerin gururu Gaziantepli Selim Baltan oldu. Baltan, İngiliz Polis Akademisi'nden kendisiyle iki yıl eğitim gören 350 kişiyi geçip birinci olarak mezun olmayı başardı. Baltan 25 için dün Hendon Polis Akademisi'nde bir tören düzenlendi. Çok sayıda yüksek rütbeli İngiliz polis müdürünün katıldığı törende Baltan'a ödülünü Manchester Emniyet Müdürü Michael Todd verdi. 
     Middlesex Üniversitesi Uluslararası İdarecilik Bölümü mezunu Baltan, "Ödül beni çok memnun etti, gururlandım" dedi. 
     Özellikle Londra'ya gelmiş azınlık bir topluluğun üyesi olarak bu ödülü almaktan büyük mutluluk duyduğunu ifade eden Baltan, başarısında eşinin yanı sıra anne ve babasının da büyük katkıları olduğunu vurguladı. 
     
     Amirlerinin gururu 
     Gönlünde Suç Araştırma Birimi CID bünyesinde hizmet vermenin yattığını kaydeden ve İngiliz amirlerinin gözüne kısa zamanda giren Baltan, Golders Green Merkez Karakolu'ndaki 15 haftalık staj sonrası asli görevine başlayacak. 
     

</TEXT>
</DOC>
