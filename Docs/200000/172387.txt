<DOC>
<DOCNO> 172387 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/29/son/sontur03.html </URL>
<DATE> 2003/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Star Grubu TV'lerinin yayını durduruldu... 
</HEADLINE>
<TEXT>

     Star Grubu televizyonlarının yayınları, gece yarısı 00.00'dan itibaren 1 ay süreyle durduruldu. 
     Radyo ve Televizyon Üst Kurulu'nun RTÜK 3 Temmuz'da aldığı karar uyarınca yayınları 00.00'dan itibaren durdurulan Star TV, Star Max, Kanal 6 Anadolu TV, Star 6 ve Star 8 TV'lerinin ekranlarında şu anons yer aldı 
     ''Yayınımız, Genç Parti Genel Başkanı Cem Uzan'ın Bursa mitinginin 13 Haziran 2003 tarihinde canlı olarak, 14-15 Haziran 2003 tarihlerinde banttan yayınlanan ana haber ve ara haber bültenlerinin 3984 sayılı Kanun'un 4756 sayılı Kanun'la değişik 4. maddesinin c bendinde belirlenen 'Yayıncılığın gerek yayın organı, gerekse hisse sahipleri ve 3. derece dahil olmak üzere 3. dereceye kadar kan ve sıhri hısımları veya bir başka gerçek veya tüzel kişinin haksız çıkarları doğrultusunda kullanılmaması' ilkesinin ihlal edilmesi nedeniyle, Radyo ve Televizyon Üst Kurulu'nun RTÜK 3.7.2003 tarihli toplantısında alınan kararıyla, 1 ay süreyle kapatılmıştır.'' Star grubu TV'lerinin söz konusu karar ile ilgili hukuki çabalarından sonuç alınamadı. Kırıkkale Bölge İdare Mahkemesi, RTÜK'ün verdiği ve Ankara idare mahkemesi tarafından onanan karara ilişkin Star grubunca yapılan itiraz hakkındaki kararını bugün öğleden sonra açıklayacak. 
     
</TEXT>
</DOC>
