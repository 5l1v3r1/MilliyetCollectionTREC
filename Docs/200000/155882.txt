<DOC>
<DOCNO> 155882 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/11/ekonomi/eko12.html </URL>
<DATE> 2003/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalyan şirketleri Berlusconi'nin gündeminde 
</HEADLINE>
<TEXT>

     Türkiye'ye pazartesi günü resmi bir ziyaret yapacak olan İtalya Başbakanı Silvio Berlusconi'nin, temaslarında İtalyan şirketlerinin Türkiye'de karşılaştıkları hukuki sorunları da gündeme getirmesi bekleniyor. 
     Özellikle Astaldi ve Fintecna'nın Türkiye'de karşılaştığı hukuki sorunların Berlusconi'nin gündeminde olacağı kaydediliyor. İtalyan devlet kuruluşu olan Fintecna, Türkiye'de Karakaya ve Berke barajlarının inşaatını üstlenmişti. Çeşitli yolsuzluklarla suçlanan Fintecna, Berke Barajı'nın inşaatı ile ilgili ÇEAŞ'a tazminat davası açmıştı. Fintecna yetkilileri, bu davada bilirkişi konusunda tekrar yolsuzlukla suçlanmışlar ve Adana Cumhuriyet Savcılığı'nda aleyhlerinde dava açılmıştı. 
     

</TEXT>
</DOC>
