<DOC>
<DOCNO> 174584 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/09/guncel/gun00.html </URL>
<DATE> 2003/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Zirveye sadece 196 metre kalmıştı 
</HEADLINE>
<TEXT>

   3756 metrelik Demirkazık zirvesine tırmanırken tutunduğu kayanın kopması sonucu ölen Kürşat Avcı'yı bulmak için, usta dağcılardan oluşan bir ekip aynı tırmanışı gerçekleştirdi 
      UĞUR MART Niğde DHA 

   
   Aladağlar'da 3756 metrelik Demirkazık zirvesine tırmanırken tutunduğu kayanın kopması sonucu ölen Ankaralı dağcı Kürşat Avcı'nın cesedine ulaşıldı. Zirveye 196 metre kala asılı halde bulunan Avcı'ya ulaşmak için, usta dağcılardan oluşan bir ekip aynı tırmanışı gerçekleştirdi. 
   AKUT, Ortadoğu Teknik Üniversitesi, Hacettepe Üniversitesi, Kızılay ve Türk Silahlı Kuvvetleri'ne bağlı arama - kurtarma timlerinden oluşturulan 18 kişilik ekip, dün saat 07.00'de 3'er kişilik gruplar halinde helikopterle zirveye yakın bir düzlüğe taşındı. Ekip, zirveye çıktıktan sonra cesedin bulunduğu yamaca 200 metrelik bir iniş yaptı. Ekip, öğle saatlerinde cesedi buldu ancak helikopter, operasyonun riskli olması nedeniyle Avcı'nın naklini Durukan Türe başkanlığındaki ekip üstlendi. 14.30'da, zirvedeki AKUT Antalya ekibinin desteğiyle ceset yukarı çekilmeye başlandı. 
   
   EŞİNDEN GİZLENDİ 
   7 bin metrenin üzerine tırmanmış sayılı dağcılar arasında gösterilen eczacı Avcı'nın eşi Aslı Avcı ile yakınları da Demirkazık Dağı'ndaki Mümtaz Çankaya Dağ ve Kayakevi'ne geldi. Dağ evinde bekleyen Avcı'ya önce eşinin dağda kaza geçirip ağır yaralandığı söylendi. Avcı'dan eşinin öldüğü uzun süre gizlendi. 
   
   'KAYA PARÇASI ÇARPTI' 
   Avcı'nın zirveye birlikte tırmandığı, AKUT Başkanı Nasuh Mahruki'den sonra Everest'e tırmanan ikinci Türk olan Tunç Fındık 31 , dün 13.30'da bitkin bir halde Dağevi'ne ulaştı. Arkadaşının ölümünden sonra zirveye ulaştığını belirten Fındık, yaşadıklarını şöyle anlattı 
   "Zirveye iki ip boyu kala çok büyük bir kaya parçası koparak Kürşat'a çarptı ve kayaların arasına düşürdü. Ona çok yakındım. Hemen ilkyardım için müdahale ettim ama sonuç vermedi. Kendisini bırakıp zirveye ulaştım. Kısa süre zirvede kalıp Dipsizgöl'deki kamp yerimize döndüm. Geceyi burada geçirdim. Sabah, kurtarma ekipleriyle karşılaştım. Onlara Kürşat'ın cesedinin bulunduğu yeri tarif ettim ve yürüyerek inişe geçtim." 
   
      O, herkesi zirve için uyarmıştı ama...    ASLI ÖKTENER İstanbul 

   Aladağlar'ın Demirkazık zirvesine tırmanırken uçuruma düşerek ölen AKUT üyesi Kürşat Avcı 31 , internet sitesindeki notlarında, bu zirveye tırmananların dikkatli olmaları konusunda uyarılarda bulunuyordu. 
   Avcı'nın sitesinde, batı, doğu ve kuzey olmak üzere üç ayrı güzerg htan tırmandığı Demirkazık zirvesi anlatılıyor. Demirkazık'ta, çok yağışlı geçen yılları takip eden bahar aylarında çığ riskinin yüksek olduğu, mükemmel şartlar yakalanmadığı sürece ise kış tırmanışının önerilmediği belirtiliyor. 
   Avcı'nın arkadaşlarıyla 1999'da gerçekleştirdiği 3 bin 756 metrelik Demirkazık doğu duvarı tırmanışı için yazdığı notlarda da şunlar yer alıyor 
   "Aladağlar'ın pek çok uzun duvarı gibi doğu duvarı da çürük. Elime, ipe, ayağıma ve kafama düşen taşlar rotanın çürüklüğünü fazlasıyla ispatladı. Yeterli tecrübe sahibi değilseniz biraz daha bekleyin..." 
   Avcı, acı kazanın meydana geldiği kuzey duvarına ilişkin ise şu uyarılarda bulunuyordu "Kulvar yükseldikçe daralmakta ve dikleşmektedir. Son 100 metresi özellikle taş düşme riski taşımaktadır. Bu nedenle kalabalık ekiplerin dikkatli olması gerekmektedir. Tecrübesiz ekiplerin ip açması şiddetle önerilir." 
   Bu arada dağcı Kürşat Avcı'nın ölümü ile AKUT, kurulduğu 1996 yılından bu yana beşinci kaybını verdi. 
   
   Dağcının gözdesi Demirkazık    Aladağlar, heyecan ve macera tutkunu dağcıları bir mıknatıs gibi kendine çekiyor. 3 bin 756 metrelik Demirkazık Dağı'nın zirvesine tırmanmak her dağcının hayali. Zaman zaman yaşanan tırmanış kazaları, kar ve tipi nedeniyle hüzün tabloları yaşansa da Aladağlar, dağcıların en gözde mek nlarından biri olmayı sürdürüyor. 
   
   
</TEXT>
</DOC>
