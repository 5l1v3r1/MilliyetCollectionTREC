<DOC>
<DOCNO> 178322 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/27/guncel/gun00.html </URL>
<DATE> 2003/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Milliyet yazarlarının Erzurum izlenimleri... 
</HEADLINE>
<TEXT>

   Erzurum'da hem öğrenciler hem de öğretmenler hallerinden şik yetçi.... 
   SİZE GELİYORUZ 

   
      
      
      
      
   
   Kars denilince herkes geriliyor    AHMET TULGAR 

      Bu şehrin hik yeleri nerede Neden kendini kapatıyor bana Erzurum AKP milletvekili Mustafa Ilıcalı'nın uzun resmi dilini örterek üzerine, gizleyerek bu örtünün altında kıvrımlarını, kımıltılarını, sadece dinliyor. TIR'ın çevresine gerili bu resmi söylemi delip çıkmalı, gitmeli. 
   Her şehirdeki resmi dil aynı öğelerin öncelik sıralarının değiştirilip yeniden fırına salınmasından ibaret nasılsa. Bir şehri kurmak, ondaki hayatı her gün yeniden üretmek her yerde ekonomiye indirgenmiş. 
   
   KARSLI İSE KOMÜNİST 
   Şehrin ilk hik yesi Yasemin ile Taner'inki. Yasemin Erzurumlu, Taner Karslı. Hik ye buradan çıkıyor. Erzurum ile Kars'ın anlamsız düşmanlıkları herkesin malumu. Zorlanıyorlar dostluklarını dünyaya karşı savunmakta. Bilirsiniz, dünya ya da bir ülke bir dostluğa neler yapabilir, neler edebilir. Taner'e Karslı olduğu için 'komünist' diyorlarmış Erzurum'da. Oysa o popçu. Hint keneviri resimli eşofman üstüyle takılıyor işte. Yasemin de ciritin anavatanında Polo Sport tişörtü giymiş. 
   Horasan'da ise 'komünistler' Atatürkçü Düşünce Derneği üyeleri. Kürtlerin yoğun olduğu bu ilçede aşiretler dağılmayı önlemek için tam da bu amaçla, aşiret ilişkilerine, baskısına direnmek için kurulmuş dernek üyelerini hedef gösteriyorlarmış. Dernek başkanı Özdemir Kaya tehditler yüzünden savcılığa başvurmuş. 
   
   KIZLAR BASKI ALTINDA 
   Doğu Anadolu kentlerinin gençlik jargonunda Cumhuriyet meydanlarının adı 'Mecburiyet Meydanı' olmuş. Bige ile Melike kentin kendine özel adabı muaşeret kanunlarını ihlal ederek işte bu Cumhuriyet ya da onlara göre Mecburiyet Meydanı'nda dondurma yalayarak yürüyorlar. 'Yaz Ahmet abi, ismimizi de yaz, kız çocukları burada büyük baskı altında' diyorlar. Yolu tarif ediyorlar. Eğer gençleri arıyorsak, Kızılay İş Merkezi'ndeki Değirmen'e gitmeliymişiz. Ama işte yaz, öğrenciler tatilde, burada tek tük masalarda birkaç kişi. 
   Bir masada ıslak saçlı bir kadın eğilmiş bir el aynasında kendini seyrediyor. İşte Erzurum'un imgesi Suyun aynasında kendini seyreden nergis çiçeği. Tek farkla Nergis çiçeğinin kendini seyretmekten boynu bükülür. Erzurum'da pek öyle olmuyor. 
   
   Mahalli sanatçı İbo'yu sollamış    SİNA KOLOĞLU 

      Akşamın karanlığında Erzurum'a girip de büyük caddelerle karşılaşınca aklımıza "metropol" demek geliyor. Ama gün ağarıp da gündüz gözüyle bakınca renksiz insanların bezgin yüzleriyle selamlaşıyorsunuz. 
   Volkan Çelebi "Gir Gör" berber dükk nının sahibi. İmaj olsun diye böyle bir isim bulmuş. Günde 100 milyon gördüğü zamanlar olurken, şimdi 10 milyona kadar düşmüş. "Erzurumlu 'saçı topla' der. Öğrenci stil ister" diyor. Erzurumlu hanımlar da beylere göre daha bir berberci. Çoğu tesettürlü, "nasıl olur" sorusu aklıma geliyor. Düğün, nişan, sünnet gibi önemli günlerde örtünün altında estetik olmak bir kural anlaşılan. 
   
   KURAN, TIP, BASKET 
   Abdullah Karakuş orta 1'e gidiyor sarı saçlı, yeşil gözlü muhteşem bir çocuk. Yazın ne yapıyor Karakuş Bir yandan Kuran kursuna, bir yandan da Anadolu Lisesi sınavları için iki kursa birden gidiyor. Bu arada basket oynama isteği de pek bir göz kırpıyor. Yani Abdullah'ın yaşamına bir de potalar girecek. "Babanın isteği" üzerine gidilen Kuran kursu, doktorluk hayalleri ve 12 Dev Adam'ın cazibesi bir araya gelince belki de Türkiye'de yaşayan genç neslin portresi oluşuyor. 
   
   İBO 2 NUMARA 
   Çınçın Plak... Adı böyle. Ama tütünden saza, kasetten darbukaya geniş yelpaze çiziyor. Bu kadar çeşidi işlek caddenin ortasında büyükçe bir kulübeye sığdırabilmiş. Bülent ve Nimet Yelken birlikte çalıştırıyorlar. Dediklerine bakılırsa Erzurum'un en eski kasetçisi onlar. Rivayet olunur ki, İbrahim Tatlıses'in türküleri ilk buralarda çalınmış. Gelmişken bir "Erzurum top list" alıyoruz. Mahalli sanatçı Fethi Siverekli 1 numara. Onu İbo ve Davut Güloğlu takip ediyor. "Kış top list"i var. Yani üniversitenin açılmasıyla gelen öğrencilerin listesi. O zaman pop öne çıkıyor, listeye Tarkan ve Sezen Aksu giriyor. Erzurum radyolarında da özgün müzik hafif hafif sol cepheden esiyor. Selda ve Kıvırcık Ali pek revaçta. 
   Kıssadan hisse Kendisini arayan bir şehrin insanlarıyla daha konuştuk. Biz yine uçağa binip kendi dünyamıza dönerken İstanbul ayrı Türkiye ayrı diyoruz. 
   
   
   BUGÜN 
   Nail Güreli, Ahmet Tulgar, Ece Temelkuran ve Haslet Soyöz, saat 13.00'te Muş Belediye Meydanı'nda. 
   
   YARIN 
   Milliyet yazarları, saat 13.00'te Bingöl'de Dörtyol Parkı ve Adliye arasında olacak... 
   
   
</TEXT>
</DOC>
