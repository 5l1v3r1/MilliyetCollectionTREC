<DOC>
<DOCNO> 191807 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/28/son/sondun30.html </URL>
<DATE> 2003/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Mısırlı kadın altız doğurdu.. Bebeklerin beşi yaşıyor... 
</HEADLINE>
<TEXT>

     Mısır'da bir kadının altız doğurduğu ve bebeklerin 5'inin yaşadığı bildirildi. 
     Yetkililer, 30 yaşındaki Manal Salah Abdulhakim'in dünyaya getirdiği altızlardan birinin, doğumdan hemen sonra öldüğünü, diğer bebeklerin durumlarının iyi olduğunu bildirdi. 
     Bebeklerin babası Abdulbaki Essayed Abdulmecid, ''Onlar Allah'ın bir armağanı'' derken, anneleriyse ''Çok sevimli görünüyorlar, ancak onları birbirinden ayırt edemiyorum. Üç oğlandan ikisi ve kızların ikisi birbirine benziyor'' dedi. 
     Bebeklerin doğumun ardından, başkent Kahire'nin 50 kilometre kuzeyindeki evlerine gönderildiği bildirildi. 
     Bebeklerin ağırlıklarının 1 kilo 550 gram ila 1 kilo 750 gram arasında olduğu belirtildi. 
     
</TEXT>
</DOC>
