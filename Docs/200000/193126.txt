<DOC>
<DOCNO> 193126 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/04/astro/index.html </URL>
<DATE> 2003/11/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Yapıcı hayal gücü 
</HEADLINE>
<TEXT>

   
   
   Günün pozitif yönü özellikle öğlen hayal gücümüzü ortaklaşa işlere yapıcı biçimde yansıtabilmemizde yatıyor. Sabah gereksiz çekişmelere dikkat etmeliyiz. Koç'lar geçmişe ait konularla ilgilenmek zorunda kalabilirler. İyimserliği elden bırakmamak gerekiyor. Sağlıklarına özen göstermeliler. Boğa'lar aşkta gerçekçi olmak zorunda. İlişkilerde hep alttan alması nedeniyle kendini kötü hissedebilir. Dostlardan destek olacak. İkizler iş hayatına ilişkin konularda başarılı olabilirler. Kendilerine güven duymaları ve bunu başkaları ile rahatça paylaşabilmeleri onları dikkat çekici kılmakta. Yengeç'ler verimli bir gün geçirebilirler ama bu arada ev ve yakın çevrelerine ilişkin konularda tembelliği bırakmaları gerekiyor. Yeni olanaklar ve eğitime ilişkin konular gündeme gelebilir. Aslan'lar duygusal konularda biraz akılcı olmak zorunda. Gereksiz tepkiler nedeniyle olası fırsatları tepebilirler. Duygusal konularda ölçülü olmalılar. Başak'lar kritik günlerden geçmekteler. Şimdiye kadar yaptıklarının ürünlerini toplayabilirler. Ortaklaşa konularda dengeyi korumak zorundalar. 
   Terazi'ler yeni enerjiler alıyorlar ve şanslılar. Bununla birlikte iş ortamında ya da genel düzenlerindeki değişikliklerden ötürü huzursuzluk çekebilirler. Akrep'ler hareketli günlerindeler ve gelişmelerden genel olarak keyif duyabilirler. Yaratıcı konularda başarılı olmak, ilgi uyandırmak var. Duygusal konularda rahatlar. Yay'lar iş ve ev arasındaki dengeye özen göstermeliler. Sabırsızlıkları nedeniyle, duygusal konularda gerginleşebilirler. Yeni fırsatlar var. Oğlak'lar son derece canlı bir gündeler. Olumlu haberlerle iyimser davranabilirler. Bununla birlikte, işe ait konularda disiplinli olmaları gerekmekte. Kova'lar parasal konularda ölçülü olmak zorundalar. Çalışma kapasitelerini iyi değerlendirmeliler. Değer verdikleri konularda eleştirilerle karşılaşabilirler. Balık'lar yeni başlangıçların eğişindeler. Böyle zamanlarda ilişkilere özen göstermek gerekiyor. Sert tepkilerden uzak kalmalılar. 
   
   
</TEXT>
</DOC>
