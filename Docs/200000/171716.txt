<DOC>
<DOCNO> 171716 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/26/guncel/gun08.html </URL>
<DATE> 2003/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'a giden mercimek kriz yarattı 
</HEADLINE>
<TEXT>

   Türkiye'nin, Irak'a gönderdiği 16 kamyon mercimek, taş toprak içinde çıkınca şoförler Bağdat'da mahsur kaldı 
   ANKARA Milliyet 

   
   Türkiye'nin, BM insani yardım kampanyası kapsamında Irak'a gönderilen 16 kamyon mercimek, taş toprak ve değişik baklagillerle karışık çıkınca kriz yarattı. Mercimeği götüren 16 şoförle Bağdat'ta mahsur kaldı. NTV'nin haberine göre BM, Irak'a insani yardım kapsamında Mersin Serbest Bölgesi'nde faaliyette bulunan bir firmayla 400 tonluk mercimek ihracat anlaşması yaptı. 16 kamyona yüklenen mercimek, Bağdat'a gönderildi. 
   
   Soförler doğruladı 
   Ancak, yapılan incelemede, mercimeğin tamamının taş toprak içinde, nohut, hayvanyemi gibi baklagillerle karışık olduğu tespit edildi. Mercimeğin, Türkiye'ye geri gönderilmesine de izin vermeyen yetkililer, 16 kamyonu BM'ye ayrılan bir alana çekerek bekletmeye başladı. Araçları bağlanan kamyon şoförleri de Bağdat'ta mahsur kaldı. 10 gündür kimsenin bir açıklama yapmadığını söyleyen şoförler, mercimeğin bozuk olduğunu da doğruladı. 
   
   
</TEXT>
</DOC>
