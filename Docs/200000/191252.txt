<DOC>
<DOCNO> 191252 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/25/son/sontur33.html </URL>
<DATE> 2003/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Tekstilcinin sır ölümü aydınlatıldı... 
</HEADLINE>
<TEXT>

     Tekstilci Atilla Çekiç'in öldürülüp, cesedinin parçalanarak boş araziye atılması olayına karıştıkları ileri sürülen 4 kişi gözaltına alındı. 
     Asayiş Şube Müdürlüğü'nden alınan bilgiye göre, Çatalca'da boş bir arazide 11 gün önce ceset parçaları bulunması üzerine harekete geçen güvenlik güçleri, cesedin tekstilci Atilla Çekiç'e 33 ait olduğunu ortaya çıkardı. 
     Çekiç'in öldürülme nedenini araştıran polis, Yılmaz G. ile eşi Hatice G. ve kardeşi Hatice G'nin yanı sıra Ufuk G. adlı kişiyi gözaltına aldı. 
     Polis yetkilileri, Atilla Çekiç'in, Yılmaz G'nin kardeşi Hatice G'nin eski eşi olduğunu ve bir süre önce boşandıklarının anlaşıldığını belirttiler. 
     Yetkililer, zanlıların alınan ilk ifadelerine göre, Çekiç'in, Yılmaz G'nin eşi olan Hatice G'yi kendisiyle birlikte olmaya zorladığı yönündeki iddia nedeniyle Zeytinburnu Yenidoğan Mahallesi'ndeki bir evde öldürüldükten sonra cesedinin parçalanıp Çatalca'daki boş araziye atıldığının ortaya çıktığını ifade ettiler. 
     Çekiç'i keserle öldürdüğü öne sürülen Yılmaz G. ile bu kişiye yardımcı oldukları ifade edilen diğer 3 kişi, bugün tatbikat amacıyla Zeytinburnu'ndaki olay yerine götürüldü. 
     Zanlılar emniyetten çıkartılırken gazetecilerin sorularını yanıtlamadı. 
     
</TEXT>
</DOC>
