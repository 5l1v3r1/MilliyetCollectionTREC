<DOC>
<DOCNO> 171689 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/25/son/sontur33.html </URL>
<DATE> 2003/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Ak Partili Şirin "Komisyonun kifayetli olduğu kanaatinde değilim" 
</HEADLINE>
<TEXT>

     AK Parti İstanbul Milletvekili Emin Şirin, raporunu TBMM Başkanlığı'na teslim eden TBMM Yolsuzluları Araştırma Komisyonu'nun çalışmalarının yeterli olmadığı kanaatini taşıdığını belirterek, bu konuda partisinin Meclis grubunda bir görüşme yapılmasını istedi. 
     Şirin, büyükşehir belediye ihaleleri ile BİT'lerin alımlarının da araştırılması gerektiğini kaydetti. 
     Şirin, AK Parti grup başkanvekillerine yazılı başvuruda bulunarak, TBMM Yolsuzlukları Araştırma Komisyonu'nun çalışması ile ilgili grupta bir görüşme yapılmasını ve komisyon başkanına bazı sorular yöneltilmesini istedi. Emin Şirin, başvurusunda, TBMM Araştırma Komisyonu'ndan bilinen ve bilinmeyen bütün yolsuzlukların araştırılmasının istendiğini ancak, kamuoyuna yansıyan bilgilerden sadece belirli konuların üzerine gidildiğinin anlaşıldığını ifade etti. Şirin, bu durumda komisyon raporuna yansımayan konularda yolsuzluk olmadığı sonucu mu çıkarılması gerektiğini sordu. 
     AK Parti'li Şirin, başvurusunda ayrıca yine AK Parti Bursa Milletvekili Ertuğrul Yalçınbayır'ın ''Daha önce TBMM'nin Yüce Divan'a gerek olmadığına karar verdiği bir konuda yeni deliller ortaya çıkmadan yeni bir soruşturma komisyonu kurulamayacağı'' yönündeki görüşüne de dikkati çekti. 
     Yalçınbayır'ın, ''Yolsuzlukları Araştırma Komisyonu'nun birçok eski bakan hakkında TCK'nın ''görevi kötüye kullanma''yı düzenleyen 240. maddesi ile ilgili olarak soruşturma istenmiştir. 240. madde de Anayasa Mahkemesi'nin ''af'' kapsamında saydığı maddelerdendir. Eski Başbakan Bülent Ecevit'in özelleştirmelerle ilgili bir kastının olduğunu sanmıyorum. Ama burada imzası nedeniyle zarar verdiğini düşünmek şekli bir suçtur. İmza attı diye suçludur diyebilmek zordur. Herkesin imzası vardır. Komisyon TBMM İçtüzüğü'nde öngörülen süreyi de 2 ay geçmiştir. Bu durumda hazırlanan raporun hukuki bir değeri yoktur. Rapor, Genel Kurul'da görüşülemeyecektir'' şeklindeki görüşlerine de yer veren Şirin, AK Parti grup başkanvekillerine ''Bu görüşler doru mudur '' diye sordu. 
     Şirin, başvurusunda daha sonra şunları kaydetti 
     ''Komisyon'un raporu Genel Kurul'da ele alınabilecek midir Alınacaksa, ne zaman alınacaktır Kurulacak araştırma ve soruşturma komisyonlarının miktarının fazlalığı dolayısıyla bir gruplandırma düşünülecek midir 
     Yuvacık Komisyonu'nun raporu ne zaman basılıp dağıtılacaktır Yolsuzlukları Araştırma Komsiyonu'nun raporu ne zaman basılıp dağıtılacaktır '' Emin Şirin, yazılı başvurusunda aralarında büyükşehir belediye ihaleleri ve BİT'lerin alımları ile medya-siyaset ilişkilerinin de aralarında yer alığı 22 ayrı konunun daha araştırılmasını önerdi. 
     
</TEXT>
</DOC>
