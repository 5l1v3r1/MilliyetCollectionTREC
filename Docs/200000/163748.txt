<DOC>
<DOCNO> 163748 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/17/son/sonspo28.html </URL>
<DATE> 2003/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaziantepspor Almanya'dan 18 genç futbolcu getirdi 
</HEADLINE>
<TEXT>

     Gaziantepspor, Almanya'da daha önce kulüp yetkililerince izlenen, 3. ve 4. ligde futbol oynayan 18 genç gurbetçiyi Türkiye'ye getirdi. 
     Atatürk Havalimanı'nda gazetecilere bilgi veren Gaziantepspor'un Almanya yetkilisi Abdülkadir Bakırdöven, kulübün Almanya'da ilk kez bir çalışma başlattığını belirterek, 7-8 Haziran tarihlerinde Futbol Şube Sorumlusu Asım Atmaz, Teknik Direktör Nurullah Sağlam ve Altyapı Teknik Sorumlusu Hındal Gündüz'ün, 3. ve 4. lig takımlarında oynayan 130 gurbetçi futbolcuyu izlediğini söyledi. 
     Bakırdöven, beğenilen 18 futbolcunun Türkiye'ye getirildiğini, Gaziantep'te misafir edilecek bu futbolcularla anlaşma sağlanmaya çalışılacağını bildirdi. 
     Futbolcuların 16-23 yaşları arasında olduğunu belirten Bakırdöven, anlaşma sağlanan oyuncuların Gaziantepspor, Büyükşehir Belediyesi ve Gaskispor takımlarında oynayacaklarını sözlerine ekledi. 
     Bu arada, Türkiye'ye getirilen oyunculardan Ferhat Cerci'nin, Fenerbahçe'nin eski teknik direktörü Verner Lorant'ın takımı Aahen'de top oynadığı öğrenildi. 
     Gaziantepspor için getirilen oyuncular şöyle 
     Kadir Kandoğmuş, Nadir Düzgün, Uğur Ali Yaşar, Serkan Gündoğan, İsmail Çolak, Servet Can, Mehmet Sezer, Mehmet Kara, Oğuzhan Akkaya, Ahmet Ayten, Selçuk Dede, Mehmet Kılıç, Abdülmuttalip Çalışkan, Fatih Kalıntaş, Ferhat Cerci, Turgay Danışmaz, Ümit Ergirdi, Yücel Alagöz. 
     
</TEXT>
</DOC>
