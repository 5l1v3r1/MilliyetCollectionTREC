<DOC>
<DOCNO> 151963 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/24/guncel/agun.html </URL>
<DATE> 2003/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Dijital Demir At yolda kaldı... 
</HEADLINE>
<TEXT>

Yüzlerce araçlık konvoyumuz, 62 saatte bir arpa boyu yol alabilmiş. 5 dakikalık molaların 5 saati aştığını, onlarca aracın arızalandığını gören beni, artık görkemli savaş filmlerine inandırmaları çok zor 
     Milliyet Cephede 

     Ümit BEKTAŞ 

     Saddam'dan miras dört şeritli Bağdat Otoyolu'nda yüzlerce araçlık konvoyumuz, saatte 50 kilometreyi bir türlü geçemeyen hızla ilerlerken yine duruyor. Bulunduğum Humvee'nin şoförü erle yanındaki çavuş duraklamaları sayıyor. Soruyorum, "50'ye geliyoruz" diyorlar. Kendimi araçtan dışarı attığımda, karşıdan gelen subay durumumuzu özetliyor "Dijital Demir At yolda kaldı " 
     
     HEDEF TİKRİT... 
     ABD'nin en yüksek teknolojiyle donatılmış 4. Piyade Tümeni, bilinen adıyla "Demir At", subaylarının tabiriyle "Dijitalize At", ana kararg h unsurlarını Saddam'ın doğduğu Tikrit'e taşıyor. Burada üslenecek Demir At'ın görev alanıysa, Musul ve Kerkük'ü de kapsayan Kuzey Irak olacak. Kat edilmesi gereken yol 900 kilometre. Üç gün iki gecede alabildiğimiz yolsa 240 kilometre. 
     
     FİLM DEĞİL GERÇEK 
     İliştirilmiş olmanın yararlarından biri de, dev bir savaş makinesinin işleyişini yaşayarak görmek. Bu bir tatbikat ya da gösteri olmadığından, gerçeklerin gizlenmesi imk nsız. Bu imk nsızlık, bir gerçeği de net olarak gösteriyor ABD ordusu kesinlikle Hollywood filmlerindeki gibi değil 
     Aslında araçlarımızdan saç köklerimize kadar kuma bulanmamış olsak, Bruce Willis'in başrolünde oynadığı "Kuşatma Altında" filmindeki, Manhattan'ı çevirmeye giden askerler olabiliriz. Bizde de o ciplerden, aynı silahları kuşanmış kara gözlüklü askerlerden var, ama tek farkları, 62 saatte bir arpa boyu yol alabilmeleri. 
     Verilen beş dakikalık molaların beş saati aştığını, onlarca aracın arızalandığını gören beni, artık görkemli savaş filmlerine inandırmaları çok zor 
     

</TEXT>
</DOC>
