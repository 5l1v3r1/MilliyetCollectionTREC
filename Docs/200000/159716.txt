<DOC>
<DOCNO> 159716 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/29/son/soneko12.html </URL>
<DATE> 2003/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Sayıştay'ın 141. kuruluş yıldönümü... 
</HEADLINE>
<TEXT>

     Sayıştay'ın 141. kuruluş yıldönümü nedeniyle, Mehmet Damar başkanlığındaki Sayıştay heyeti, Anıtkabir'i ziyaret etti. 
     Sayıştay Başkanı Damar'ın yanı sıra, Sayıştay daire başkanları, üyeler, savcı ve yardımcıları ile diğer meslek mensuplarının yer aldığı heyet, Atatürk'ün manevi huzurunda saygı durusunda bulundu. 
     Atatürk'ün kabrine çelenk koyan Başkan Damar, Anıtkabir Özel Defteri'ne ise şunları yazdı 
     ''Büyük Atatürk, kurduğun Cumhuriyet ve onu emanet ettiğin nesiller, 21. yüzyıla girildiğinde her alanda gösterdiğin hedeflere doğru sağlam adımlarla yürümektedir. Kuruluşumuzun 141. yıl dönümünde yine huzurundayız. 
     TBMM adına kamuya ait tüm mali kaynakları denetlemek ve yargılamakla görevli olan ve ülkemizde sağlam bir mali yapının oluşumunda ve mali hukukun gelişiminde her zaman öncü bir rol oynayan Sayıştay, ışık tutan, yön veren çalışmalarına bundan sonra da büyük bir kararlılıkla devam edecektir. 
     Bu duygu ve düşüncelerle önünde tazimle eğiliyoruz.'' Bu arada Sayıştay yetkilileri, alınan tasarruf tedbirleri nedeniyle Sayıştay'ın 141. kuruluş yıldönümü için herhangi bir etkinlik düzenlenmeyeceğini bildirdiler. 
     
</TEXT>
</DOC>
