<DOC>
<DOCNO> 179851 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/02/son/sontur27.html </URL>
<DATE> 2003/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Kazan dairesinde yangın çıktı, 14 kişi zehirlendi... 
</HEADLINE>
<TEXT>

     Konya'nın Seydişehir İlçesi'nde bir binanın kazan dairesinde meydana gelen yangında 2'si itfaiye eri 14 kişi dumandan zehirlendi. 
     İlçe merkezinde Seyitharun Bulvarı üzerinde bulunan Yıldız Kent Sitesi'nin kazan dairesinde, yakıt tankına kaynak yapılırken alev alması sonucu yangın çıktı. 
     Kazandaki fuel-oil'in söndürülememesi sonucu hava boşluğundan apartmana yayılan duman, alt katlarda oturan apartman sakinlerini etkiledi. 
     İtfaiyenin müdahalesi ile çok sayıda kişi merdivenle tahliye edilirken, kazan dairesindeki yangın fazla büyümeden söndürüldü. 
     Yangın sırasında çoğu alt katlarda oturan, Ayşe Karakoç 51 , Gönül 45 , Tolgunay 24 , Duysen 15 , Pınar 44 , Anıl 16 ve Hüsniye Uslu 44 ile Mustafa Okka 39 , Halil Uyar 43 , Abdullah Yıldırım 37 , Şenol Hoşaf 33 , Hamide Helvacı 60 yoğun dumandan zehirlenerek, Seydişehir Devlet Hastanesi'ne kaldırıldı. 
     Bu arada yangına müdahale ederken dumandan zehirlenen Seydişehir İtfaiyesi'nden iki görevli de aynı hastanede tedavi altına alındı. 
     Yetkililer, dumandan zehirlenen 14 kişinin sağlık durumlarının iyi olduğunu bildirdi. 
     
</TEXT>
</DOC>
