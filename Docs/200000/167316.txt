<DOC>
<DOCNO> 167316 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/04/son/sonspo03.html </URL>
<DATE> 2003/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Süper Lig'e 6 yeni hoca geldi... 
</HEADLINE>
<TEXT>

     Birinci Süper Lig'de yer alan ekiplerden 12'si, geçen yıl çalıştığı teknik adamıyla 2003-2004 sezonuna da devam ediyor. 
     Galatasaray, Fatih Terim, Beşiktaş, Mircea Lucescu, Trabzonspor, Samet Aybaba, Gençlerbirliği, Ersun Yanal, Ankaragücü, Tevfik Lav, Gaziantepspor, Nurullah Sağlam, Malatyaspor, Ziya Doğan, Adanaspor, Yılmaz Vural, Denizlispor, Giray Bulak ve İstanbulspor'da da Aykut Kocaman geçen sezonki görevlerinin başında bulunuyor. 
     Ligin yeni ekipleri Çaykur Rizespor ve Konyaspor da, kendilerini Birinci Süper Lig'e taşıyan çalıştırıcılarıyla beraberliğini sürdürüyor. 
     Birinci Süper Lig ekipleri geçen yıla göre, bu sezon başında daha az yabancı teknik adamla sözleşme imzaladı. 
     Geçen sezon Birinci Süper Lig'in başlangıcında 6 yabancı teknik adama görev verilirken, bu sezon bu sayı 4'de kaldı. 
     Bursaspor, Galatasaray'ın eski efsanevi futbolcusu Gheorghe Hagi'yi teknik direktör olarak renklerine bağlarken, Samsunspor da daha önce de çalıştığı Gigi Multescu'yu takımın başına getirdi. 
     Fenerbahçe ise bir dönem Beşiktaş'ı da çalıştırıp şampiyon yapan Alman teknik adam Christoup Daum ile anlaştı. 
     
</TEXT>
</DOC>
