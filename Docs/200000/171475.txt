<DOC>
<DOCNO> 171475 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/25/dunya/dun02.html </URL>
<DATE> 2003/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Arkalarından konuştu 
</HEADLINE>
<TEXT>

      DIŞ HABERLER SERVİSİ 

   
   Devrik Irak yönetiminin enformasyon bakanı Muhammed Said El Sahaf, "Uday ve Kusay'ın, birçok Iraklıyı kendilerinden soğutan faaliyetlerde bulunduğunu düşünüyorum. Yetkililerin oğulları böyle olmamalı" dedi. Abu Dabi televizyonuna konuşan El Sahaf, "Saddam Hüseyin'in oğulları Uday ve Kusay'ın, Irak'ta ABD birliklerine yönelik saldırıların arkasındaki isimler olmadığını bu yüzden kardeşlerin öldürülmesinin direniş üzerinde işlemsel bir etkisi olmayacağını" da söyledi. 
   "Şimdi arkalarından konuşuyoruz. Bu olumsuz birşey ama gerçekte onların bulunduğu birçok faaliyetin rejim üzerinde olumsuz etkisi oldu" diyen El Sahaf, direnişçiler için Uday ve Kusay'ın ölümünün işlevsel değil psikolojik etkisi olacağını belirtti. 
   
   
</TEXT>
</DOC>
