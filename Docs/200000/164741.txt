<DOC>
<DOCNO> 164741 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/22/son/soneko01.html </URL>
<DATE> 2003/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Gül, Annan'dan Kıbrıs ambargosunun kaldırılmasını istedi 
</HEADLINE>
<TEXT>

     Başbakan Yardımcısı ve Dışişleri Bakanı Abdullah Gül'ün, bugün yaptığı görüşmede, BM Genel Sekreteri Kofi Annan'dan KKTC'ye uygulanan ambargonun kaldırılmasını istediği öğrenildi. 
     Başbakan Yardımcısı ve Dışişleri Bakanı Abdullah Gül, Dünya Ekonomik Forumu toplantısı için gittiği Ürdün'ün başkenti Amman'da bugün, Birleşmiş Milletler BM Genel Sekreteri Kofi Annan ile görüştü. 
     Diplomatik kaynaklardan edinilen bilgiye göre, Abdullah Gül, Genel Sekreter Annan'a Kıbrıs'ta tarafların karşılıklı olarak attığı adımları hatırlatarak, çözüm yolunda KKTC'ye uygulanan ambargonun mutlaka kaldırılması gerektiğini vurguladı. 
     Gül'ün görüşmede, Annan'a BM Güvenlik Konseyi'nin Irak'a ilişkin 1483 no'lu kararın sağlıklı bir şekilde uygulanabilmesi için Türkiye'nin bütün imkanları sağlamaya hazır olduğu aktardığı belirtildi. 
     Görüşmede, Genel Sekreter Annan ise Gül'e Irak'ta kısa vadede geçici bir yönetim kurulması, uzun vadede ise halkın tümüyle egemenliğine sahip çıkmasıyla yakından ilgilendiklerini söyledi. 
     Annan, içinden geçilen süreçte, Türkiye ile Irak'ın diğer komşuları ile yakın temasta olmaya önem vereceklerini de ifade ettiği bildirildi. 
     Abdullah Gül'ün ise insani yardım konuları başta olmak üzere Türkiye'nin Irak için yaptıklarını hatırlatarak, ''BM Güvenlik Konseyi'nin 1483 nolu kararının uygulanması için bütün imkanlarımızı seferber etmeye hazırız'' dediği öğrenildi. 

     
</TEXT>
</DOC>
