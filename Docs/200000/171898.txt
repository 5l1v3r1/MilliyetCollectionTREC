<DOC>
<DOCNO> 171898 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/27/yasam/yas04.html </URL>
<DATE> 2003/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Vajina Monologları'na dayak 
</HEADLINE>
<TEXT>

      CESUR SERT İzmir DHA 
   
   Ege turnesi çerçevesinde İzmir Çeşme'de sahlenen 'Vajina Monologları' oyununun yönetmeni ve oyuncusu Almula Merter ile Pınar Ayar, sokak kedisini tekmeleyen garsona tepki gösterince dayak yedi. 
   Olay, dün akşam saatlerinde Çeşme merkezdeki Sahil Restaurant'ta meydana geldi. Oyun öncesinde yemek için restorana giden Merter ve Ayar, bu sırada kapı önündeki sokak kedisini tekmeleyen garson Vehbi Tekin 38 ile tartışmaya başladı. Tartışmanın büyümesi üzerine Merter ve Ayar, bir anda etraflarını saran 5 garsonun tokat ve tekme darbelerine maruz kaldı. Çevreden yetişen vatandaşlar tarafından kurtarılan Merter ve Ayar, Çeşme Merkez Karakolu'na giderek şikayetçi oldu. Olaydan sonra polis, Tekin'i gözaltına aldı. Olaya karıştığı iddia edilen 4 garson ise kayıplara karıştı. 
   Çeşme Alper Çizgen Akat Devlet Hastanesi Acil Servisi'ne götürülen Merter ve Ayar, 5 gün iş göremez' raporu aldı. Merter ve Ayar, doktorlar izin vermemesine rağmen Kale'de sahneleyecekleri oyuna bir saat gecikmeli olarak çıktı. 
   
   
</TEXT>
</DOC>
