<DOC>
<DOCNO> 172701 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/31/tv/ekran.html </URL>
<DATE> 2003/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Polisiye gecesi 
</HEADLINE>
<TEXT>

   Macera, özellikle de polisiye seven izleyiciler için bu gece biri dizi, ikisi film üç seçenek var 
      İki 'James Bond' 
   Dördüncü Protokol MACERA Soğuk Savaş döneminde geçen film, Sovyetlerin tehlikeli planını önlemeye çalışan İngiliz ajanın serüvenini anlatıyor. "Son James Bond" Brosnan'ın oynadığı, İngiliz yapımı sürükleyici bir çalışma. 
   CNBC-E 21.00 
   
   Atina'ya Kaçış SAVAŞ Gecenin ikinci İngiliz filminde, "eski James Bond" Roger Moore başrolde. Nazi kampında tutulan bir grup asker, kurtulup adadaki gizli hazineyi ele geçirmek ister. David Niven ve Claudia Cardinale'in de oynadığı film, türün meraklısını memnun edebilir. 
   TV8 22.00 
   
   Kobra Takibi 
   ErdoĞan Atalay ve Rene Steinke'in oynadıkları dizide Dahlen, otoyolda bir otomobil tarafından takip edildiğini anlar... Kaçarken Tom ve Semih'in müdürü Anna'nın aracına çarpıp onu yaralar. Tom ve Semih de saldırganların peşine düşer... 
   KANAL D 22.00 
   
   Deprem önceden bilinebilir mi    Tunca Bengin "Siyah Beyaz"da "deprem"i işliyor. Prof. Dr. Naci Görür'le Prof. Dr. Celal Şengör'ün katılacakları programda, depremi önceden belirlemek için yapılan çalışmalar da tartışılacak. 
   SİYAH BEYAZ TRT 2 21.10 
   
   'Genç haberler'    Mehmet Ali Birand'ın programı bu hafta da Bilgi Üniversitesi öğrencilerinin hazırladığı haberlerle ekrana geliyor "Türkiye'de şapka kültürü", "İki şampiyon kürekçinin öyküsü", "Türkiye'deki Harley Davidson'cılar" ve "Rap grubu Barikat"... 
   GENÇ 32. GÜN CNN TÜRK 23.05 
   
   
</TEXT>
</DOC>
