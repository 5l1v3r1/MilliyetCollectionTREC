<DOC>
<DOCNO> 174894 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/10/son/sontur34.html </URL>
<DATE> 2003/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya Başbakanı Berlusconi, İstanbul'a geldi... 
</HEADLINE>
<TEXT>

     AB Dönem Başkanı İtalya'nın Başbakanı Silvio Berlusconi, Başbakan Recep Tayyip Erdoğan'ın oğlu Bilal Erdoğan'ın nikah törenine katılmak üzere saat 16.05'te özel uçakla İstanbul'a geldi. 
     Berlusconi, Atatürk Havalimanı Devlet Konuk Evi'nde, Dışişleri Bakanı ve Başbakan Yardımcısı Abdullah Gül, Devlet Bakanı Kürşat Tüzmen, İstanbul Valisi Muammer Güler, İtalya'nın Ankara Büyükelçisi Vittorio Surdo ve öteki ilgililer tarafından karşılandı. 
     Konuk Evi'nde bir süre Abdullah Gül ile sohbet eden Berlusconi ve beraberindekiler, daha sonra havalimanından ayrıldı. 
     Berlusconi'nin inişinden önce, uçağın arka kapısından, nikah hediyesi olduğu tahmin edilen 2 adet paket çıkarıldığı görüldü. 
     
</TEXT>
</DOC>
