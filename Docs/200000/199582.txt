<DOC>
<DOCNO> 199582 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/03/son/sonspo38.html </URL>
<DATE> 2003/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
CAS'tan tarafsız saha'ya 3 neden... 
</HEADLINE>
<TEXT>

     Uluslararası Spor Tahkim Mahkemesi'nin CAS , Beşiktaş-Chelsea maçının UEFA'ca tarafsız sahaya alınmasına siyah-beyazlıların yaptığı itirazı reddederken, 3 neden gösterdiği bildirildi. 
     Beşiktaş Kulübü İletişim Komitesi Başkanı Mete Düren, CAS'ın, başvurularını reddetmede 3 neden öne sürdüğünü kaydederek, ''İlk neden olarak Avrupa'daki bazı ülkelerin dışişleri bakanlığınca 'Türkiye'ye gitmeyin' çağrısının yapılmış olması gösteriliyor. İkinci neden, yıllar önce Galatasaray ile Leeds United arasında İstanbul'da yapılan maç öncesi 2 İngiliz'in hayatını kaybetmesi. Son olarak da terör olaylarında İngiltere Başkonsolosu Roger Short'un ölmesi, nedenler arasında yer alıyor'' diye konuştu. 
     Düren, Galatasaray ile Leeds United takımları arasında 5 Nisan 2000 tarihinde yapılan UEFA Kupası maçı öncesi yaşanan olayların, bugün gündeme getirilip, başvurularının reddine neden gösterilmesine anlam veremediklerini ifade ederek, ''Bu, kararın ne kadar abes sebeplere dayandığının bir göstergesidir'' dedi. 
     
</TEXT>
</DOC>
