<DOC>
<DOCNO> 185703 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/01/yasam/yas01.html </URL>
<DATE> 2003/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Tablolarını bulana 10 milyar verecek 
</HEADLINE>
<TEXT>

   Galerisindeki 10 tabloyu sattığını sanırken karşılıksız çek aldığını gören galeri sahibi, iki yıldır bulunamayan eserleri ilanla arıyor 
      SEMRA PELEK İstanbul 
   
   Rh Sanat Dergisi'deki tam sayfa bir ilan, dolandırıcılığın sanat galerilerine bile bulaştığını gösterdi. İlanda, "Bir süre önce, Antik Sanat Galerisi'nden dolandırıcı bir şebeke tarafından karşılıksız çekle alınan 10 tablo emniyet güçlerinin tüm çabalarına rağmen bulunamamıştır. Tabloların yerini galeriye ya da polise bildirene 10 milyar lira ödül verilecektir. Ödül, her bir tablo için bir milyar liradır" deniyordu. 
   
   10 tablo seçti... 
   Yaklaşık iki yıl önce yaşanan olayı, galeri sahibi Tevfik İhtiyar, şöyle anlatıyor "Bir adam tablolara baktı. Beğendiği tablolar için içmimarını göndereceğini söyledi. Ertesi gün içmimar ve Şükrü Yılmaz adında olduğunu söyleyen bir adam geldi. 10 tablo seçti. Bir sonraki gün ise 'Size şoförümü gönderiyorum, arabaya resimleri koyun siz de gelin hem para işini hallederiz, hem de çayımızı içersiniz' dedi." 
   
   Yaklaşık 150 milyar 
   Verilen adresi kontrol ettirip aktif olarak çalıştığını gördüklerini aktaran İhtiyar, gelişmeleri şöyle aktardı 
   "Cumartesi buluştuk. Bankanın kapalı olduğunu, pazartesi için 75 milyar liralık çek yazabileceklerini söyledi. Protokol imzaladık ve ortaklardan Mehmet Yılmaz adına imzalı çeki aldım. Ama çek karşılıksız çıktı. Adrese gittik, tası tarağı toplamışlardı. Savcılık soruşturma başlattı ve o günden beri polis bu adamları arıyor. Son çare, ilan verdik. H l haber yok. Tabloların bugünkü değeri 150 milyar lira". 
   
   Aranan tablolar    İbrahim Safi, duralit üzerine yağlıboya 3 eseri Peyzaj, Rumeli Hisarı ile Çingene Kızı.İhsan Cemal Karaburçak, duralit üzerine yağlıboya, peyzaj.Avni Lifij'in tuval üzerine yağlıboya iki adet peyzajı.Adnan Varınca, tuval üzerine yağlıboya, natürmort.Avni Arbaş, duralit üzerine yağlıboya, peyzaj.Komet, tuval üzerine yağlıboya, peyzaj.Anonim, tuval üzerine yağlıboya. 
   
</TEXT>
</DOC>
