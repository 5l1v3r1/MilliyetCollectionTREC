<DOC>
<DOCNO> 152591 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/26/son/sonspo06.html </URL>
<DATE> 2003/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray ve Adanaspor 40. randevuya çıkıyor... 
</HEADLINE>
<TEXT>

     Galatasaray ile Adanaspor, yarınki maçla birlikte Birinci Futbol Ligi'nde 40. kez karşı karşıya gelecek. 
     2 takım arasında geride kalan maçlarda sarı-kırmızılılar 19, turuncu-beyazlılar ise 9 maç kazanırken, taraflar 11 maçta eşitliği bozamadı. 
     Galatasaray'ın toplam 66 golüne, Adanaspor 41 golle karşılık verebildi. 
     Sezonun ilk yarısında Adana'da yapılan maç 0-0 berabere sonuçlandı. 
     Galatasaray, geçtiğimiz sezon İstanbul'da oynadığı karşılaşmayı ise 4-1 kazanmıştı. 
     
     İSTANBUL'DAKİ MAÇLAR 
     Galatasaray ile Adanaspor, ligde şimdiye dek İstanbul'da 19 kez karşılaştı. İstanbul'daki maçlarda sarı-kırmızılılar 14, turuncu-beyazlılar 3 galibiyet alırken, 2 maç berabere sonuçlandı. 
     Galatasaray, İstanbul'da attığı 46 gole karşılık, kalesinde 18 gol gördü. 
     
     EN FARKLI SKORLU GALİBİYETLER 
     2 takım arasındaki en farklı skorlu galibiyet, 1989-90 sezonunda İstanbul'da 5-0'lık sonuçla Galatasaray'a ait bulunuyor. 
     Adanaspor ise Galatasaray karşısında en gollü galibiyetlerini kendi sahasında 1974-75 ve 1976-77 sezonlarında 3-1'lik sonuçlarla elde etti. 
     Bu arada, Galatasaray ile Adanaspor arasındaki en gollü mücadelede futbolseverler tam 10 gol görme şansını buldu. 1988-89 sezonunda Galatasaray, rakibini İstanbul'da 7-3 yenmişti. 
     





</TEXT>
</DOC>
