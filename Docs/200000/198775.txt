<DOC>
<DOCNO> 198775 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/30/yasam/ayas.html </URL>
<DATE> 2003/11/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Yine nişancı k busu 
</HEADLINE>
<TEXT>

   Kurbanını otoyolda buluyor ve uzaktan vuruyor... John Allen Muhammed'in yakalanmasıyla rahatlayan ABD'liler, yeni 'keskin nişancı' nedeniyle yine panikte.. 
      Sema Emiroğlu 
   
   Amerika'nın Ohio eyaletinde son haftalarda meydana gelen 10 vurulma olayından, en az ikisi arasında bağlantı kurulması, geçen yılki 'keskin nişancı' paniğinin yeniden yaşanmasına neden oldu. 
   Polis, balistik incelemeler sonucu Columbus kenti yakınlarındaki 270 numaralı otoyolda Gail Knisley 62 adındaki kadının öldürülmesiyle, aynı otoyolda birkaç gün önce meydana gelen bir başka saldırıda kullanılan silahın aynı olduğunu açıkladı. 
   
   Otoyolu iyi tanıyor 
   İlk olayın mayıs ayında meydana geldiğini, diğerlerinin son haftalarda yaşandığını kaydeden yetkililer, şunları söyledi "Başlangıçta bu olayların birbirleriyle bağlantılı olabileceğini düşünmedik. Çünkü otoyoldaki her şoför, olayları başka eyaletlerdeki değişik polis teşkilatlarına bildiriyordu." 
   Keskin nişancının, otoyolu iyi tanıyan, muhtemelen orada çalışan veya vaktinin büyük bölümünü orada geçiren kişi ya da kişiler olduğu sanılıyor. 
   
   Eski 'nişancı'ya ölüm 
   Salı günü bir arkadaşının arabasında doktor randevusuna giderken öldürülen Knisley'nin, geçen yıl Washington ve çevresini terörize eden keskin nişancı saldırıları nedeniyle, Washington'daki planlarını iptal ettiği de belirtildi. 
   Bir yıl önce Virginia, Washington ve Maryland'ı içine alan bölgedeki 14 saldırıda 10 kişiyi öldürmekten yargılanan eski Körfez Savaşı gazisi John Allen Muhammed, geçen hafta ölüm cezasına çarptırılmıştı. 
   
   
   
   
</TEXT>
</DOC>
