<DOC>
<DOCNO> 171113 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/23/yazar/toruner.html </URL>
<DATE> 2003/07/23/ </DATE>
<TIME>  </TIME>
<AUTHOR> Yaman TÖRÜNER  </AUTHOR>
<HEADLINE>
Amerika'da yaşasaydınız 
</HEADLINE>
<TEXT>

   
   Amerika Birleşik Devletleri ABD 'nde yaşasaydınız 
   İmar Bankası'na el konulduktan sonraki 3 gün içinde mevduat hesabınızda bulunan para ödenirdi.İmar Bankası içinde hesap kargaşalığı olsa bile, sizin sunacağınız belgeler esas alınarak ödeme yapılır size güvenilirdi.Hesaplardaki paralar en çok 100.000.- dolara kadar garanti kapsamında sayılırdı. Ama, siz bunu bildiğiniz için paranızın varsa bundan fazla olan bölümünü diğer bankalara bölüştürmüş ya da ailenizin diğer fertleri adına yatırmış olurdunuz ve böylece paranızın tümü koruma altında olurdu.İmar Bankası'na el konulduğu güne kadar olan paranızı, o güne kadarki birikmiş faizi ile birlikte alırdınız. Beş bankanın ortalama faizi filan esas alınmazdı.Hazine bononuzu ihalelere katılıp doğrudan aldığınız veya bunlara yatırım yapan fonları tercih ettiğiniz için İmar Bankası'nın batmasıyla Hazine bonosu alımı arasında bir bağlantı olmazdı. Hazine bonolarınız bankada saklanmaz bilgisayar kaydı üzerinden işlem yapılır kayıtları her an internetten izleyebilirdiniz.Tasarruf Mevduatı Sigorta Fonu paranızı 3 gün içinde ödemekle kalmaz adınıza bir bankada bundan sonra ödemelerinizi yapacağınız ve size gönderilmiş olan paraları tahsil edebileceğiniz bir hesap da açardı.Takasbank gibi, bankacılık işlemi yapmayan bir banka türüyle hiçbir zaman karşılaşmazdınız.Paranızı yatırmak için "yatırım kulüpleri" kurabilir paranızı yine mevduatları devlet garantisinde olan "kredi birlikleri"nde tutup, biraz daha yüksek faiz elde edebilirdiniz.Yatırım yaptığınız fonların, mevduat tuttuğunuz bankaların ve özel sigortanızı yaptırdığınız kurumların birer derecelendirilmesi rating olur siz de yatırımınızı yaparken hangi riskleri aldığınızı bilirdiniz. Muhtemelen de, bu ratinglere bakarak paranızın az bir bölümünü İmar Bankası'nda tutardınız.Bankanızdaki paranızı, yalnız bankanızdan değil, diğer bankalardan ve birçok işyerindeki ATM makinelerinden de anında çekebilirdiniz.İmar Bankası'nın verdiği kredi kartları, banka batsa bile bir süre kullanılabilirdi. Muhtemelen bu kartlar kısa süre içinde, müşterileriyle birlikte başka bir bankaya devredilirdi.Kullandığınız para içinden çıkılmaz ölçüde bol sıfırlı ve kir içinde olmazdı. Sıfırların atılması ve temiz para kullanılması için enflasyonun düşmesi beklenmezdi.Gayrimenkulleriniz karşılığında kolayca kredi bulabilirdiniz. Bankalar ve diğer kuruluşlar size gayrimenkulünüz teminat alınarak kredi vermek için yarışırlardı.SSK, Emekli sandığı vs. gibi kurumlar da üyelerine birikmiş paraları karşılığında kredi verirlerdi. Ancak, bu kurumların hepsi kamusal değil, özel kurumlar olurdu.Elinizdeki hisse senetlerini teminat göstererek de kredi kullanabilirdiniz. Yani, bir kredi sıkıntınız olmazdı.Benzininizi anında kredi kartı ile alabilir veya edindiğiniz "akaryakıt kredi kartı" ile bütün akaryakıt harcamalarınızı ay sonunda ödeyebilirdiniz. 
   
   ABD'de olsaydınız, İmar Bankası'na çoktan el konulmuş olurdu. Ama, ABD'de yaşamıyorsunuz. 
   
      
   
</TEXT>
</DOC>
