<DOC>
<DOCNO> 191224 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/25/son/sontur05.html </URL>
<DATE> 2003/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Provalar ve rektörlerin yürüyüşü nedeniyle başkentte trafik felç 
</HEADLINE>
<TEXT>

     29 Ekim Cumhuriyet Bayramı törenlerinin provaları ve Rektörlerin Anıtkabir'e yapacağı ''Cumhuriyet'e saygı yürüyüşü'' nedeniyle Başkent'in ana arterlerinin büyük kısmı trafiğe kapatılırken, bağlantı yollarında ise trafik kilitlendi. 
     Saat 09.00'dan itibaren, Ankara-Konya yolunun İnönü Bulvarı, Balgat köprü varyantlarından Bahçelievler Çiftlik kavşağı istikameti Bahçelievler Çiftlik kavşağından Et-Balık Akköprü-Migros kavşağı istikameti, Yenimahalle köprüsünden Hipodrom caddesi eski Terminal kavşağı ve İstasyon kavşağı arasında kalan güzergah gidiş-geliş olarak, Kazım Karabekir Kavşağı, Ulaştırma eski Terminal kavşağı, Celal Bayar Bulvarı Tandoğan köprü varyantları arası, Celal Bayar Bulvarından Konya yoluna çıkan varyantın Etiler Orduevi ışıklı kavşaktan Konya yolu çıkışına kadar olan bölümleri, Silahtar Caddesi, Hacettepe-Celal Bayar Bulvarı ve GMK Bulvarı girişi trafiğe kapatıldı. 
     Cumhuriyet Bayramı törenlerinin provaları ile rektörlerin yürüyüşünün aynı saatlere denk gelmesi nedeniyle yolların büyük bölümünün trafiğe kapatılması Ankara trafiğinin zaman zaman kilitlenmesine neden oldu. 
     Cumhuriyet Bayramı törenlerinin provaları bugün saat 13.30'a kadar sürecek. 
     
</TEXT>
</DOC>
