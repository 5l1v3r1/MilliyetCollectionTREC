<DOC>
<DOCNO> 169009 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/13/dunya/dun02.html </URL>
<DATE> 2003/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Bütün dosyaları fos 
</HEADLINE>
<TEXT>

İngiltere Başbakanı Blair'in, ikincisi gibi birinci Irak dosyasının da internetteki açık bilgilerden derlendiği iddia edildi 
     DIŞ HABERLER SERVİSİ 

     İngiltere Başbakanı Tony Blair'in, halkını savaşa ikna etmek için açıkladığı birinci Irak dosyasının, internette her isteyenin erişiminde bulunan eski bilgilerden oluştuğu iddia edildi. 
     İngiliz "The Independent" gazetesi, Blair'in Eylül 2002'de açıkladığı verilerin, dönemin ABD Savunma Bakanı William Cohen'in internette de yayımlanan bir brifinginden Merkezi Haberalma Teşkilatı CIA Başkanı George Tenet'in Amerikan Senatosu'nda yaptığı bir konuşmadan 1 Temmuz - 31 Aralık 2000 tarihleri arasında Irak'taki durum ile ilgili Kongre'ye sunulan bir CIA raporundan ve merkezi Londra'da bulunan düşünce kuruluşu Uluslararası Stratejik Araştırmalar Enstitüsü IISS tarafından hazırlanıp geçtiğimiz Eylül ayında Londra'da yayımlanan bir Irak raporundan alınmış olduğunu yazdı. 
     

</TEXT>
</DOC>
