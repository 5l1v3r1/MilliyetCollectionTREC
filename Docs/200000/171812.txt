<DOC>
<DOCNO> 171812 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/26/son/sonspo10.html </URL>
<DATE> 2003/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonsporlu Gökdeniz evlendi... 
</HEADLINE>
<TEXT>

     Trabzonspor'un ünlü oyuncusu Gökdeniz Karadeniz, Serra Kandaz ile hayatını birleştirdi. 
     Trabzon Zorlu Grand Otel'de düzenlenen nikah törenine, Trabzon Valisi Aslan Yıldırım, Belediye Başkanı Niyazi Sürmen, Futbol Fedarasyonu Başkanı Haluk Ulusoy, Trabzonspor Kulüp Başkanı Özkan Sümer, Trabzonspor Teknik Direktörü Samet Aybaba, yöneticiler ile çok sayıda davetli katıldı. 
     Trabzon Belediye Başkanı Niyazi Sürmen'in kıydığı nikahta, Gökdeniz Karadeniz'in şahitliğini Haluk Ulusoy, Serra Kandaz'ın şahitliğini ise Özkan Sümer yaptı. 
     Haluk Ulusoy, nikah töreninde yaptığı konuşmada, Gökdeniz'in Türkiye'nin yetiştirdiği yetenekli oyunculardan biri olduğunu belirterek, ''Gökdeniz'i Trabzonspor'da görevi bittikten sonra dünyanın ünlü kulüplerinde görmek istiyoruz'' dedi. 
     Belediye başkanı Sürmen, törenin ardından geline aile cüzdanını verirken, damada ise Kuran-ı Kerim hediye etti. 
     
</TEXT>
</DOC>
