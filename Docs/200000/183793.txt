<DOC>
<DOCNO> 183793 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/21/son/sontur21.html </URL>
<DATE> 2003/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Hollandalı motosikletçi Cezayı kabul etmiyorum... 
</HEADLINE>
<TEXT>

     Tatillerini Türkiye'de geçiren Hollanda ve Avusturya vatandaşı 2 motosikletli, karayollarında motosikletlerin hız limitini gösteren levhalar bulunmadığı için kendilerine kesilen cezayı uygun bulmadıklarını belirttiler. 
     Hollandalı John Gustav Kras, Avusturyalı Oskar Bockmann ile birlikte 2 Eylül'de Kapıkule Sınır Kapısı'ndan giriş yaptıklarını ve tatil için gittikleri Doğu Beyazıt'tan Ankara'ya motosikletleriyle gelişlerinde, polislerin hız limitini aştıkları gerekçesiyle 131 milyon 900 bin lira ceza uyguladığını söylediler. 
     Kras, ülkesinde, karayollarında motosikletlerin hız limitinin 100 kilometre olduğunu belirterek, şunları söyledi 
     ''Benim hızım 106, arkadaşımın ise 98 kilometre çıktı. Yasalarımıza göre, ben cezayı hak ettim, fakat arkadaşım hız limitinin altındaydı. Ona da aynı cezayı kestiler. Karayollarında motosikletlerin hız limitlerini gösteren levhalar bulunmadığı için kesilen cezayı uygun bulmuyoruz. Türkiye'deki motosiklet sürücülerinin tamamını yakınında kask, eldiven ve çizme bulunmadığı halde, rahatlıkla gezebiliyorlar. Bizlere uygulanan ceza ile ilgili ülkelerimizde ilgili yerlere başvuracağız.'' Kras ve Bockmann, aldıkları cezaya rağmen Türkiye'de tatil yapmaktan mutluluk duyduklarını da bildirdiler. 
     
</TEXT>
</DOC>
