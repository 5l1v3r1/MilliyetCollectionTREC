<DOC>
<DOCNO> 159177 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/27/yasam/yas06.html </URL>
<DATE> 2003/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Banka soygunu gibi 
</HEADLINE>
<TEXT>

Benzinci mutemedi Arif Muş'u banka çıkışı silahla yaralayan saldırganlar, 123 milyar lira bulunan çantayla kayıplara karıştı 
     M. AKİF ERDEM İstanbul 

     Merter'de, bir benzin istasyonunun mutemedini banka önünde silahla yaralayan maskeli üç kişi, içinde 123 milyar lira bulunan çantayı alarak kaçtı. 
     Mutemed Arif Muş, benzin istasyonunun hasılatını yatırmak için dün saat 11.30 sıralarında Hulusi İleri'nin kullandığı 34 ZD 8937 plakalı otomobille Ahmet Kutsi Tecer Caddesi'ndeki banka şubesine gitti. Banka önünde arabadan inen Muş'a yaklaşan silahlı ve maskeli üç kişi çantayı istedi. Çantayı vermemek için direnen Muş'u ayağından tabancayla vuran soyguncular, içinde 123 milyar lira olan çantayı alarak çalıntı bir otomobille kaçtı. 
     
     Yayaya da çarptılar 
     Polis soygun ihbarı üzerine çevrede araştırma başlatırken, saldırganların bulunduğu otomobil Özel Ömür Hastanesi önünde karşıdan karşıya geçmek isteyen Kazım Akgöz'e 85 çarparak yoluna devam etti. Sol bacağına isabet eden kurşunla hafif yaralanan Arif Muş, yakındaki poliklinikte tedavi gördükten sonra taburcu edildi. Akgöz ise tedaviyi kabul etmeyerek kaldırıldığı hastaneden ayrıldı. 
     

</TEXT>
</DOC>
