<DOC>
<DOCNO> 177335 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/22/guncel/gun90.html </URL>
<DATE> 2003/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 

   
   Dünyaya kız gelmek ..    Yeniler pek bilmez. 20 sene önce daha azdı çalışan kadın nüfusu. Evin reisi de resmen erkekti nüfus sayımlarında. İşte o reis, iş hayatında ateş görmüş akrep gibi sıkıştı mıydı, "Lan zaten bende şans olsa, anam kız doğururdu" deyiverirdi. O yıllar müsaitti bu şekilde konuşmaya. Biz de anlamaz, öyle bakardık "Ne diyo bu " diye. Bu günlerde anlıyoruz... 
   Gittik bir bilene danıştık... 
   Dedik Biz dünyaya kız gelmek istiyoruz Ama şartlarımız var, ne dersiniz 
   Dedi Açıl bakalım... 
   Dedik Manken olmak istiyoruz. Fakat bizle dalga geçilmesin başbakanın, cumhuriyetin ilan tarihinin, ekmeğin fiyatını bilelim... 
   Dedi Yok öyle bir şey. Ya olduğun gibi görünürsün, ya da göründüğün gibi olursun... 
   Dedik Çok güzel olmak, hem de sağlıklı yaşamak istiyoruz... 
   Dedi Hımmm, İbo'yla tanışma, O'nun olduğu yerden en az 100 km. uzakta ol, yeter .. 
   Dedik İki haftada bikinili assolist olmak, bununla öğünmek, dizi çekmek ve dünya kadar para kazanmak istiyoruz... 
   Dedi İmk nsız ama zor değil .. Bunu yapabilecek tek kişi var, O da dolu. Boşalmasını bekle, belli mi olur 
   Dedik Cemiyetle kaynaşmak, Laila-Reina çıkışlarında magazinciler tarafından ablukaya alınmak, kendimizi önemli hissetmek istiyoruz... 
   Dedi Basit. "Otomobil" ya da "Aslan" gibi lakabı olabilecek bir arkadaşı sponsor olarak al, o dediğin yerin çıkışında beraberce kavga etmiş gibi sinirli sinirli arabanıza doğru yürüyün. Bazen de ön-arka kapılardan ayrı çıkın, hemencecik önemsenirsiniz... 
   Dedik Okuyup öğretmen, hemşire, doktor olmak... hani diyoruz insanlara yardımcı olalım, sonra bağış yapalım vs... Hani iyilik meleği modifikasyonu... 
   Dedi Ne Onları geçeceksin be güzelim. Eski Türk filmlerinde kaldı onlar. Türkan Şoray, Filiz Akın'sal eğilimlerde bulunacaksan, başka yere gideceksin. Haaa ama kamerayı yanına alıp bağış yapacaksan başka İyice çektir kendini modifikasyonun sağlam olur... 
   Sonuç Çok fazla negatif argümanla karşılaştığımız için "Dünyaya Kız Gelme" projemizden süresiz vazgeçtik. "Mevlam neylerse güzel eyler" diyor, bu dosyayı kapatıyoruz... 
   
   Merak Kediyi Öldürdü .. No 18    SerinDuruşçular ve ShockHaberciler tarafından gönderilen sorulara devam... 
   Neden gazete ve televizyonlarda binli sayıların tam ortasına "bin" yazarlar Örn 4 bin 618 . Yazılmasa anlayamıyor muyuz Neden 2 litrelik Diet Cola yok Diyet yapan kişi için hayat daha mı pahalı olmak zorundadır Neden banka soygunlarında kafasında çorap olan birileri içeri girip "Bu bir soygundur " diye bağırır Soygun olduğu zaten anlaşılmaz mı Normalde kafasında çorap elinde silah olan müşteriler mi vardır Neden Ferhat Şirin, Kerem Aslı, Romeo Juliet gibi büyük aşıklar anılırken önce erkek ismi söyleniyor da Leyla Mecnun'da olay değişiyor Neden filmlere güzel güzel dublaj yapılırken belgesellerde hem dublajı hem de orijinal konuşmaları aynı anda duymak zorunda kalırız Neden filmlerdeki adamlar kurşun bitince silaha bakarlar Neden "ters u dönüşü" deriz de "küçük n dönüşü" demeyiz Neden televizyonlardaki film tanıtımlarında illa "iki kafadarın nefes kesen maceraları" ifadesi kullanılır Neden internet adresleri okunurken www'dan sonraki nokta okunmaz da com'dan ve tr'den öncekiler üzerlerine basa basa okunur Neden günlük hayatta hiç kullanmadığımız halde, popüler bestelerin neredeyse tamamında 'yar' kelimesi kullanılır Hala sevgilisine yar diye hitap eden var mıdır 
   
   Şu "Rambo" lakaplı Fenerli arkadaşla tanışmak istiyorum, o adamdaki özgüvenin binde biri bende olsaydı, abartmıyorum her Allah'ın günü haber bültenlerindeydim... 
   Sylvester Stallone 
   
   Klasik Tabular 
   "Klasik tabuları yıkmak istiyorum..." 
</TEXT>
</DOC>
