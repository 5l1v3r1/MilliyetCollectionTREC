<DOC>
<DOCNO> 172116 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/28/son/soneko07.html </URL>
<DATE> 2003/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Petrolü olmayan ülke kalmadı... 
</HEADLINE>
<TEXT>

     Türkiye'nin ciddi petrol yatakları bulamamasına, yıllık üretiminin de tüketiminin çok çok altında 2,5 milyon ton olmasına karşın 2002 yılında 5 milyon tonun üzerinde petrol üreten ülke sayısı 45'e yükseldi. 
     British Petroleum BP firmasının her yıl geleneksel olarak yayımladığı Haziran 2003 tarihli ''BP Dünya Enerjisinin İstatiksel Gözden Geçirmesi'' isimli raporundaki bilgilere göre, 2002 yılında 11 ülke 100 milyon tonun üzerinde petrol üretirken, 7 ülke 50-100 milyon, 11 ülke 25-50 milyon, 16 ülke 5-25 milyon ton arasında petrol üretimi yaptı. 
     Petrol üretiminde ilk sırayı 418,1 milyon tonla Suudi Arabistan alırken, bu ülkeyi 379,6 milyon tonla Rusya ve 350,4 milyon tonla ABD takip etti. Meksika'nın 4. sırada yer aldığı üretimde, Çin 5., İran 6., Norveç 7., Venezüella 8., Kanada 9., İngiltere 10., Birleşik Arap Emirlikleri BAE 11., Irak 12. sırayı aldı. 
     
     TÜRKİYE TÜKETİMİNDEN FAZLA ÜRETEN ÜLKE SAYISI 28... 

     Türkiye'nin komşularından İran 166,8, Irak 99,7, Suriye 28,6, Azerbaycan 15,3 milyon ton petrol üretiyor. Dünyada Türkiye'nin 2002 yılında 29,9 milyon ton olan tüketim rakamından fazla petrol üreten ülke sayısı ise 28'i buluyor. Üretim rakamlarına bakıldığında çok uzak olmayan bir geçmişte genelde 1970'lerde petrol bulan Meksika, Norveç, İngiltere, Brezilya, Angola, Arjantin, Mısır, Avustralya, Kolombiya, Suriye, Yemen, Danimarka, Vietnam, Ekvator Ginesi, Sudan dikkat çekiyor. 
     1992-2002 döneminde Brezilya, yıllık petrol üretimini 32,3 milyon tondan 74,4 milyon tona, Kazakistan 25,8 milyon tondan 47,2 milyon tona, Angola 27,2 milyon tondan 44,6 milyon tona, Yemen 8,7 milyon tondan 22,4 milyon tona, Danimarka 7,8 milyon tondan 18,1 milyon tona, Vietnam 5,5 milyon tondan 17,3 milyon tona, Ekvator Ginesi 0,1 milyon tondan 11,7 milyon tona, Sudan sıfırdan 11,5 milyon tona yükseltti. 
     2002 yılında 5 milyon tondan fazla petrol üreten 45 ülke ile üretim miktarları şöyle 
     

SIRA ÜLKE 2002 ÜRETİMİ milyon ton 1 Suudi Arabistan 418,1 2 Rusya 379,6 3 ABD 350,4 4 Meksika 178,4 5 Çin 168,9 6 İran 166,8 7 Norveç 157,4 8 Venezüella 151,4 9 Kanada 135,6 10 İngiltere 115,9 11 Birleşik Arap Emirlik. 105,6 12 Irak 99,7 13 Nijerya 98,6 14 Kuveyt 91,8 15 Brezilya 74,4 16 Cezayir 70,2 17 Libya 64,7 18 Endonezya 62,4 19 Kazakistan 47,2 20 Angola 44,6 21 Umman 44,6 22 Arjantin 39,4 23 Malezya 37,0 24 Mısır 37,0 25 Hindistan 36,7 26 Katar 34,7 27 Avustralya 31,5 28 Kolombiya 29,7 29 Suriye 28,6 30 Yemen 22,4 31 Ekvador 20,8 32 Danimarka 18,1 33 Vietnam 17,3 34 Azerbaycan 15,3 35 Gabon 14,7 36 Kongo 13,3 37 Ekvator Ginesi 11,7 38 Sudan 11,5 39 Brunei 10,2 40 Türkmenistan 9,0 41 Tayland 7,9 42 Trinidad ve Tobago 7,5 43 Özbekistan 7,2 44 Romanya 6,1 45 İtalya 5,4      
</TEXT>
</DOC>
