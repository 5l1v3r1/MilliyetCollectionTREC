<DOC>
<DOCNO> 168479 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/10/son/sondun26.html </URL>
<DATE> 2003/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağdat'ta "cihad bildirileri" dağıtıldı 
</HEADLINE>
<TEXT>

     Irak'ın başkenti Bağdat'ta bir camide, halkı koalisyon güçlerine karşı cihada çağıran ve bu güçlere karşı direnişin desteklenmesini isteyen bildiriler dağıtıldı. 
     Kaynağı belli olmayan bu bildirilerde, ''Koalisyon güçlerine mensup askerlerin cesetlerinin Irak sokaklarını dolduracağı'' iddia edilerek, ''Cami imamlarına cihad ilan etmeleri'' çağrısında bulunuldu. 
     ''İşbirlikçilerin öldürüleceği'' tehdidinde de bulunulan bildirilerde, şu ifadeler yer alıyor 
     ''Irak halkı, koalisyon güçlerinden ve onların üslerinden uzak durun, çünkü bu güçlere ve üslerine saldıracağız. Onlara istihbarat vermeyin. Mücahidlere yardım edin. Amerika ve İngiltere ile birlikte çalışan, Allah'a ve Peygambere ihanet etmiş sayılır ve öldürülür. Geçen her gün sizin aleyhinize, düşmanların lehine işliyor. Amerikalılar, Sünnilerle Şiiler, Kürtlerle Araplar, Müslümanlarla diğer dinlere mensup olanlar arasına nifak sokmaya çalışıyor.'' 
     
</TEXT>
</DOC>
