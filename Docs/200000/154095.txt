<DOC>
<DOCNO> 154095 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/02/son/sontur26.html </URL>
<DATE> 2003/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul Üniversitesi'nde öğrenci kavgası... 
</HEADLINE>
<TEXT>

     İstanbul Üniversitesi İÜ Edebiyat Fakültesi'nde öğrenciler arasında çıkan kavgada, bir kişi hafif şekilde yaralandı. 
     Afiş asma tartışması nedeniyle 2 gün önce fen ve edebiyat fakültelerinde kavga eden Atatürkçü Düşünce Kulüpleri Federasyonu üyesi öğrenciler ile kendilerine müdahale eden başka bir gruba mensup öğrenciler arasında bugün yine kavga çıktı. 
     Fen Fakültesi'nin girişinde taş ve sopalarla başlayan, Edebiyat Fakültesi koridorlarında da bir süre devam eden kavgada, bir öğrenci hafif şekilde yaralandı. 
     Polis, müdahaleye gerek kalmadan kavgayı bitiren öğrenciler arasındaki gerginliğin sürmesi ve diğer fakültelerden de katılımın sağlanacağı duyumları üzerine fen ve edebiyat fakültelerinin çevresinde yoğun güvenlik önlemleri aldı. 
     Bu arada, bazı Edebiyat Fakültesi öğrencilerinin, kendi okullarından olmadıkları gerekçesiyle 2'si bayan 3 öğrenciyi okul dışına çıkarttıkları görüldü. 
     




</TEXT>
</DOC>
