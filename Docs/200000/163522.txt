<DOC>
<DOCNO> 163522 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/16/son/sonspo27.html </URL>
<DATE> 2003/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Anna Kournikova Wimbledon'dan çekildi... 
</HEADLINE>
<TEXT>

     Erkeklerde Tommy Haas'dan sonra bayanlarda da Rus Anna Kournikova, bugün Wimbledon Tenis Turnuvası'ndan çekildiğini açıkladı. 
     Yetkililer, geçen pazartesi, antrenmanda belindeki sakatlığı nüksettiği için Birmingham'daki DFS Classic Turnuvası'na da katılamayan Kournikova'nın 23 Haziran'da başlayacak Wimbledon'da da yer alamayacağını bildirdiler. 
     1997 yılında Wimbledon'da yarı finale kadar çıkan Anna Kournikova, bel ve bacağındaki sakatlıklar nedeniyle bu yıl birçok turnuvaya katılamadı, WTA'da da 10 maçtan yalnızca 1'ini kazandı. 
     9 Nisan'daki Family Circle Cup'tan sonra tenis oynamayan Kournikova, dünya klasmanında 77. sıraya kadar indi. 
     Wimbledon'a daha önce de eski şampiyonlardan Goran İvaniseviç, Monica Seles, Avustralya Açık Tenis Turnuvası şampiyonu Thomas Johansson katılmayacaklarını bildirmişti. Bugün de Alman tenisçi Tommy Haas, omuzundaki sakatlığın tamamen iyileşmediğini belirterek, turnuvadan çekildi. 
     
</TEXT>
</DOC>
