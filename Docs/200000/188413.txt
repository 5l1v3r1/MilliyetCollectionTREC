<DOC>
<DOCNO> 188413 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/14/astro/index.html </URL>
<DATE> 2003/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İletişimde problemler 
</HEADLINE>
<TEXT>

   
   
   Bugün son derece hareketli olmasına karşın iletişimde engeller, problemler ve yetersizliklerle karşılaşabiliriz. Bazı gecikmelere hazır olalım. Koç'lar ne kadar planlı olsalar da sürprizlere açık ve esnek olmalılar. Alacakları yeni haberler beklenti getiriyor. Boğa'lar ise parasal konularda daha özenli ve ciddi olmak zorundalar. Elde olmayan harcamalar yüzünden sıkıntı çekebilirler. İkizler Ay sayesinde günlük işlerini hızlı şekilde tamamlamak istiyorlar ama duygusal konularda tepkilerine daha fazla dikkat etmeliler. Yengeç'ler elde olmayan nedenler yüzünden beklemede kalabilirler. Daha sabırlı olmaları şart. Gün içince acele etmek ve sabırsız davranmak sıkıntı getirebilir. Aslan'lar yeni fikirlere açıklar ama yeteri kadar kararlı davranamadıkları için harekete geçemeyebilirler. Dostlardan gelebilecek öneri ve haberler olabilir. Başak'lar için hızlı ama bir o kadar da huzursuz bir gün olabilir. Aynı anda pek çok şeyi kontrol etmek zorunda kalabilirler. Duygusal tepkilerinde de ölçülü olmalarında fayda var. 
   Terazi'ler çok daha rahatlar ve yenilikler yapabilirler. Hemen sonuç alamasalar bile günü keyifli geçirebilecekleri olanaklar var. Esnek olmak onlara çok şey kazandırabilir. Akrep'ler kendilerini güvende hissetmek için çaba sarf edebilirler ama bunu ikili ilişkiler, ortaklıklar yoluyla yapmaları pek kolay olmayabilir. Borç alacak ilişkilerinde de dikkatsizlikler sorunlara yol açabilir. Yay'lar evlilik, ilişki ve ortaklıklardan yana hareketli günlerden geçiyorlar. Sorumsuz davranmamalı ve kendilerine yöneltilen eleştirileri olgun biçimde karşılamalılar. Oğlak'lar detaylara gömülmüş durumda olduklarından hızlı karar vermekte zorlanabilirler. Olaylara daha geniş bakmaya çalışmalılar. Kova daha rahat ama pek çok şeyi boş verme riskleri de var. Bu yüzden işe odaklanmakta güçlük çekebilirler. Balık'lar bugün fazlasıyla yoğun ve yine aynı anda birden çok işi bir arada götürmeye çalışıyor. Evle ilgili uğraşlar da gündeme gelebilir. 
   
   
</TEXT>
</DOC>
