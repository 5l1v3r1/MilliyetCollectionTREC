<DOC>
<DOCNO> 199548 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/03/son/sonspo04.html </URL>
<DATE> 2003/12/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Arsenal fırtınası sürüyor, Stuttgart tuş oldu .. 
</HEADLINE>
<TEXT>

     İngiltere Lig Kupası'nda Wolverhampton'ı ağırlayan Arsenal, kelimenin tam anlamıyla rakibini bozguna uğrattı 5-1. 
     Aliadiere ile 24'te 1-0 öne geçen kırmızı-beyazlılar, Kanu, Aliadiere, Wiltord ve Soler'le sonuca gitti. Gecenin diğer maçında ise Southampton Portsmouth'u 2-0 yendi. 
     Stuttgart tuş oldu 
     Bundesliga ve Şampiyonlar Ligi'nde fırtına gibi esen Stuttgart, Almanya Kupası'nda karşılaştığı B.Monchengladbach'dan fark yedi 2-4. Bundesliga'da şimdiye kadar yalnızca 3 gol yiyen kırmızı beyazlılar Kuranyi ile 44'te 1-0 öne geçmelerine rağmen Sverkos'un hatt-rick'ine ve Lent'in golüne engel olamadı. Stuttgart'ın diğer sayısını Szabicks kaydetti. Gecenin bir diğer maçında Yıldıray Baştürk'ün takımı Bayer Leverkusen Hoffenheim deplasmanında 3-2 yenilmekten kurtulamadı. Diğer sonuçlar şöyle Braunschweig-Alemannia Aachen 0 - 5, Regensburg-Duisburg 3 - 3 Pen. . 
     Sociedad berabere, Nihat deprem yarattı 
     Devler Ligi'nde Galatasaray'ın rakibi Nihat'lı Real Sociedad, La Liga'da Anoeta Stadı'nda ağırladığı lider Valencia ile 0-0 berabere kaldı ve puanları paylaştı. Real Sociedad, sergilediği oyunla beğeni toplarken, şansızlık ve Karpin'in geçerli olan bir golünün sayılmamasından dolayı galibiyeti kaçırdığı belirtildi. 64. dakikada De Paula'nın yerine oyuna giren Nihat için ''deprem yarattı'' değerlendirmesi yapılarak, ''Oyuna girdikten sonra takımı ateşledi. Eski günlerine geri dönmüş gibiydi'' denildi. 

     
</TEXT>
</DOC>
