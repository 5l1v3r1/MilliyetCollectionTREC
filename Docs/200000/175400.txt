<DOC>
<DOCNO> 175400 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/13/yasam/yas08.html </URL>
<DATE> 2003/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Vücuda jilet yerine lastiklere kurşun 
</HEADLINE>
<TEXT>

      M. NURİ ŞİRİN DHA 
   
   Bazık akrabaları tarafından tehdit edildiğini ileri süren Müslüm Gürses, turne kapsamında Kahramanmaraş'tan Hatay'a giderken saldırıya uğradı. 
   Afşin konseri için 12, Kahramanmaraş konseri için 44 bilet satıldığını öğrenen Gürses, yeteri kadar bilet satılmadığı gerekçesiyle sahneye çıkmadı ve Hatayspor'un sezon açılışı konseri için yola çıktı. Gürses, Muhterem Nur ve ekip elemanlarını taşıyan otobüsün önü, Türkoğlu yakınlarında dün gece 06 RYP 57 plakalı otomobil tarafından kesilmek istendi. 
   Sürücünün durmaması üzerine saldırganlar ateş açtı. Otobüsün sol ön ve arka lastiği, isabet eden mermilerle patladı. Jandarmada ifade veren Gürses ise, Kahramanmaraş'ta az sayıda bilet satılması nedeniyle konsere çıkmadığı için tartışma çıktığını, saldırıyı da bazı hayranlarının yapmış olabileceğini söyleyerek şik yetçi olmadı. 
   
   
</TEXT>
</DOC>
