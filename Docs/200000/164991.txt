<DOC>
<DOCNO> 164991 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/23/son/sontur01.html </URL>
<DATE> 2003/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara'da Yenimahalle Köprülü Kavşak altgeçiti çöktü 1 ölü 
</HEADLINE>
<TEXT>

     Yenimahalle Köprülü Kavşak altgeçiti, yapım çalışması sırasında çöktü. Enkaz altında 1 kişinin bulunduğu bildirildi. 
     Edinilen bilgiye göre, Yenimahalle Köprülü Kavşak altgeçiti, akşam yapım çalışmaları sürerken çöktü. 
     İnşaatı yapan şirketin sahibi Kazım Güler'in 52 enkaz altında bulunduğu öğrenildi. 
     Sivil Savunma Genel Müdürlüğü'ne ait 7 kişilik ekip ile Ankara Büyükşehir Belediyesi itfaiye ve arama-kurtarma ekipleri olay yerine gelerek, kurtarma çalışmalarına başladı. 
     Çökme sırasında yaralanan İrfan Uzun'un hastaneye kaldırıldığı bildirildi. 
     
     KAZIM GÜLER'İN CESEDİ ÇIKARILDI... 

     Yenimahalle köprülü kavşak alt geçit yapımı sırasında meydana gelen göçükte hayatını kaybeden Kazım Güler'in 55 cesedi enkaz altından çıkarıldı. 
     Ankara Büyükşehir Belediyesi'ne ait kepçelerle göçüğün ön tarafı açılmaya başlandı. Belediye ekiplerinin yanısıra Sivil Savunma ve Ankara Hastanesi Arama Kurtarma ekiplerinin de katıldığı çalışmalar sonucu saat 01.20'de Kazım Güler'in cesedine ulaşıldı. Yoğun uğraşılar sonucu Güler'in cesedi saat 03.20'de enkaz altından çıkarıldı. 
     Bu arada TMMOB Mimarlar Odası Ankara Şubesi Başkanı Ayhan Çelik göçüğün kalıp iskelelerinin dökülen betonun yükünü taşıyamaması sonucu meydana geldiğini belirterek, inşaat sırasında yaklaşık bin ton harcın kullanıldığını söyledi. Çelik, çalışmalar sırasında işçi güvenliğine yönelik bir uyarının yer almadığına da dikkati çekti. 
     
</TEXT>
</DOC>
