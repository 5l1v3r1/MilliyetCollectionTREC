<DOC>
<DOCNO> 176359 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/18/dunya/dun03.html </URL>
<DATE> 2003/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Reuters muhabiri Bağdat'ta öldürüldü 
</HEADLINE>
<TEXT>

   Saldırıya uğrayan cezaevi dışında çekim yaparken öldürülen kameramanın ABD'li askerlerce vurulduğu iddia edildi 
   DIŞ HABERLER SERVİSİ 

   
   İngiliz Reuters Haber Ajansı'nın kameramanı Mazen Dana 43 , dün Irak'ın başkenti Bağdat'ın batı kesiminde görevi sırasında vurularak öldürüldü. Filistin kökenli olan Dana, ABD güçlerinin yönetiminde bulunan ve önceki gece havan topu saldırısına uğrayan Ebu Greyb Cezaevi dışında çekim yaptığı sırada vuruldu. Görgü tanıkları, Dana'nın Amerikan askerlerince vurularak öldürüldüğünü söylerken, ABD ordusundan bir yetkili, olayla ilgili soruşturma başlatıldığını bildirmekle yetindi, ancak başka ayrıntı vermekten kaçındı. Dana, cezaevine yönelik saldırının ardından bölgeye giden gazeteci grubunun arasında bulunuyordu. Dana'nın ölümüyle, ABD'nin Irak'a girmesinden bu yana Reuters, ikinci kameramanını kaybetmiş oluyor. 
   
   
</TEXT>
</DOC>
