<DOC>
<DOCNO> 169212 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/14/magazin/mag02.html </URL>
<DATE> 2003/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
'Eski şarkıların ısıtılması bıktırdı' 
</HEADLINE>
<TEXT>

'Cover' çalışmaları hiç sevmediğini söyleyen Murat Evgin, yeni albümünde yepyeni şarkılarla.. 
     ABDULLAH MALKOÇ 

     Müzik dünyasına, dört yıl önce piyasaya çıkardığı 'Beni Ellere Verdin' adlı albümüyle giren Murat Evgin, son çalışması 'İnan Bana'yla iddialı... 2002 - 2003 yılları arasında babası Erol Evgin ile birlikte 17 defa aynı sahneyi paylaşan Murat, yeni albümündeki 'Baba - Oğul' isimli parçayı da babasıyla seslendirdi. Murat Evgin ile yeni albümü üzerine konuştuk. 
     
Son dönemde eski parçaları yeniden düzenlemek moda ama albümüzdeki 9 parça da yeni. Bu akıma karşı mısınız 
     Eski şarkıların ısıtılıp önümüze konmasından bıktım. Bence her albümde eski bir Barış Manço veya Erkin Koray şarkısı olması ve albümün satışı için bunlardan medet umulması üzücü. Gençler olarak üretmeli ve kendi şarkılarımızı söylemeliyiz. Ben de bu durumu ti'ye almak için müziği Mozart'a ve sözleri Ahmet Muhtar Ataman'a ait olan çocukluğumuzun vazgeçilmezi "Daha dün annemizin" şarkısını da rock tarzında seslendirdim. 
     
Albümünüzdeki 'İnan Bana' isimli parçayı bir hayranınızdan etkilenerek yazdığınızı açıkladınız, sizi bu kadar etkileyen şey ne oldu 
     Genç bir kız hayranım mektubunda, başucunda benim fotoğrafım olduğunu ve ona bakarak benimle dertleştiğini yazıyordu. Etkilendim, şarkının sözleri döküldü. 
     
Trafik terörüne karşı ise 'Masum' isimli bir ağıt yazdınız, bu parçanın özel bir hik yesi var mı 
     30 Nisan 2000'de Erdem Celasun ve Selin Uras otomobillerinin, Baran Balcıoğlu'nun kullandığı araçla çarpışması sonucu hayatlarını kaybetmişti. Bu olay benim evimin önünde oldu. Hem trafik terörüne tepki olarak hem de Selin ve Erdem'e yakılan bir ağıt olarak 'Masum'u parçayı yazdım. 
     
Üzerinizde sürekli kendi isminiz yazan tişörtler giymenizin nedeni ne 
     Bazen hayranlarım da bu soruyu bana soruyor. İnsanlar üzerinde fabrika isimleri yazan tişörtler giyiyor. Bence üzerlerinde fabrika isimleri taşıyacaklarına kendi isimlerini taşısınlar. Ben ayaklı reklam panosu gibi oldum. 
     

</TEXT>
</DOC>
