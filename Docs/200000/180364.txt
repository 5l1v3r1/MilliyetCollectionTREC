<DOC>
<DOCNO> 180364 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/04/son/sontur47.html </URL>
<DATE> 2003/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kavgayı ayırmak isteyen park bekçisi öldürüldü... 
</HEADLINE>
<TEXT>

     Gaziantep'te, bir parkta kavga eden grubu uyararak, kavgayı önlemek isteyen park bekçisi tabancayla vurularak öldürüldü. 
     Öğretmenevleri Mahallesi Recep Koç Parkı'nda, iki grup arasında yaşanan tartışmayı gören park bekçisi Mehmet Aytekin, gençleri uyararak, çevreyi rahatsız etmemeleri yönünde uyardı ve parkı terk etmelerini istedi. 
     Park bekçisi tarafından uyarılmalarına sinirlenen ve henüz kimliği tespit edilemeyen gruptan bir kişi, üzerinde taşıdığı tabancayla bekçi Aytekin'i başından yaraladı. 
     Çevrede bulunan vatandaşlar tarafından Gaziantep Devlet Hastanesi'ne kaldırılan Aytekin, müdahaleye rağmen kurtarılamadı. 
     Yetkililer, olaya karışanların yakalanmasına çalışıldığını bildirdiler. 
     
</TEXT>
</DOC>
