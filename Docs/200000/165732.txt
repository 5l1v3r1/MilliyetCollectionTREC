<DOC>
<DOCNO> 165732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/27/guncel/gun07.html </URL>
<DATE> 2003/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Emniyet, işkenceyi disiplinden saymadı 
</HEADLINE>
<TEXT>

İşkenceden mahk m edilen polisler hakkındaki disiplin soruşturması durduruldu. Üstelik mağdurlar polise hakaretten mahkemeye verildi 
     GÖKÇER TAHİNCİOĞLU Ankara 

     Ankara Valiliği ve Ankara Emniyet Müdürlüğü, yargının işkenceden mahk m ettiği polisleri suçsuz buldu. Valilik ve Emniyet, "polislerin suçları subuta ermediği" gerekçesiyle disiplin soruşturmasını ortadan kaldırdı. 
     Haydar Durmaz adlı vatandaş, 17 Temmuz 2002'de çıkan bir kavgayı ayırırken polis memurları Tayfun Nalçakar ve Ali Gültepe tarafından dövülerek gözaltına alındı. Serbest kaldıktan sonra işkence gördüğü iddiasıyla Adli Tıp'a başvuran Durmaz yedi günlük rapor aldı. Durmaz'ın şik yeti üzerine polisler hakkında dava açıldı. Eyüp Acay adlı bir vatandaş da Durmaz'ın dövüldüğü yönünde tanıklık yaptı. Ankara 9. Asliye Ceza Mahkemesi, 27 Mart 2003'te, polisleri 2.5 ay hapis ve aynı süreyle "memuriyetten men"le cezalandırdı. Nalçakar'ın cezası paraya çevrilerek ertelendi. 1995'te benzer suç işleyen Gültepe'nin cezasının ise ertelenmemesine karar verildi. Davanın temyiz aşaması ise henüz sonuçlanmadı. Ancak dava bununla bitmedi. Durmaz hakkında, "polise hakaret", polis aleyhine tanıklık yapan Acay hakkında "polise mukavemet" suçundan ceza davası açıldı. Acay'ı karşısında bu kez sanık olarak gören 9. Asliye Ceza Mahkemesi Başkanı Mehmet Büyükbaş, polisi kastederek "H l ders alınmadı mı" yorumunu yaptı. 
     

</TEXT>
</DOC>
