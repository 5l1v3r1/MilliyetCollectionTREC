<DOC>
<DOCNO> 157944 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/21/spor/spo06.html </URL>
<DATE> 2003/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Start 8 Ağustos'ta 
</HEADLINE>
<TEXT>

Futbol Federasyonu yeni sezonun başlangıç tarihini belirledi. Türkiye Kupası finalinin ise 12 Mayıs'ta oynanacağı açıklandı 
     SÜPER Lig'de yeni sezonun başlangıç tarihi ve programı açıklandı. Futbol Federasyonu yaptığı son toplantıda 2003 - 2004 sezonunun startının 8 Ağustos'ta verilmesini kararlaştırdı. 21 Aralık'ta lige ara verileceği, 16 Mayıs'ta sezonun sona ereceği ifade edildi. Türkiye Kupası'nın tarihi ise kaydırıldı. Gelecek sezon finalin 12 Mayıs 2004'te oynanacağı vurgulandı. 
     İDMANYURDU Amatör Spor Kulübü'nün yeni binasının açılışına katılan Futbol Federasyonu Başkanı Haluk Ulusoy, hakemleri eleştirenlere sert yanıt verdi. Ulusoy, "Bazılarının yönettiği maçların kasetlerini ortaya çıkarırsak, sokağa bile çıkamazlar. Herkes kendi işine baksın. Daha maç başlamadan hakemlere yüklenmek, Türk futboluna ve Türk hakemliğine zarar verir" dedi. 
     

</TEXT>
</DOC>
