<DOC>
<DOCNO> 183659 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/21/ekonomi/eko13.html </URL>
<DATE> 2003/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya 'milli' birasını Belçikalılar'a kaptırdı 
</HEADLINE>
<TEXT>

   EKONOMİ SERVİSİ 
   
   Almanya'nın simgelerinden biri olan Löwenbrau'yu üreten Gabriel Sedlmayr Belçika'lı bira devi Interbrew tarafından satın alındı. 
   14'üncü yüzyıldan bu yana Almanları serinleten Löwenbrau şanına şakışır bir fiyatla 543 milyon dolara satıldı. 'Altın aslan' ile sembolize edilen Bavyera bölgesinin geleneksel birası Löwenbrau, su gibi bira içilen Oktoberfest'in Ekim Festivali ana içeceği. Şehir yasalarına göre Oktoberfest'te sadece Münih bölgesinde üretilen bira markalarının satışına izin veriliyor. 
   Löwenbrau Genel Müdürü Gabriele Weishaupl "Löwenbrau satıldı ama h l bir Münih birası, ve Münih'te üretiliyor" dedi. 
   
   Beck's'i de almıştı 
   Alman biracılar ise satışı "Biracılığın merkezi olan Münih, Bavyera ve Almanya için hüzünlü bir gelişme" olarak değerlendirdi. Interbrew daha önce de Kuzey Almanya'nın ünlü bira markası ve Türkiye'de Efes lisanslı üretim yaptığı Beck's'i satın almıştı. 
   Hollanda'lı bira devi Heineken de Almanya'nın yine ünlü bira markalarından Paulaner'in yarısını almıştı. 
   
   
</TEXT>
</DOC>
