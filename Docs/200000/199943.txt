<DOC>
<DOCNO> 199943 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/12/05/yazar/guclu.html </URL>
<DATE> 2003/12/05/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Selen uyuşturucuya nerde alıştı 
</HEADLINE>
<TEXT>

   
   Uyuşturucu kurbanı üniversiteli Selen, sadece ailesini değil, tüm ülkeyi mateme boğdu. O yaşta çocuğu olsun olmasın hemen herkes o acıyı yüreğinde hissetti. 
   Selen'in uyuşturucuya nerede ve nasıl alıştığı, bu noktaya nasıl geldiği günlerdir medyada tartışılıyor. Suçlu aile mi, okuduğu okullar mı, yoksa bu vahim duruma dur diyemeyen polis mi 
   Her kafadan bir ses çıkıyor. O onu, öbürü diğerini suçluyor. Gelinen nokta ise karşı tarafı suçlayıp vicdani rahatlama sağlamanın ötesine geçemiyor. 
   Taraflardan pek çoğu konuştu. Eksik kalan ise bir süre eğitim gördüğü suçlamaların odağındaki Bilkent Üniversitesi idi. Genç Bakış için önceki gün Bilkent'teydik. Bu vesile ile bu konuyu da enine boyuna araştırdık. Rektörden öğrencisine, güvenlik birimlerinden yurt görevlilerine kadar pek çok kişi ile görüştük. 
   Uyuşturucu ile ilgili her türlü iddiayı kesinlikle reddediyorlar. Değişik mek nlarda çok sayıda öğrenciye Selen ve uyuşturucu konusunu sordum. Çoğunun haberi bile yok. Çünkü öylesine bir ders yükü altındalar ki, gazete okuyup televizyon izleyenlerin sayısı yok denecek kadar az. Duyanlar ise ailelerinden ya da arkadaşlarından gelen telefonlar ile konudan haberdar olmuşlar. 
   Üniversiteye yönelik pek çok konuda rahatlıkla eleştiri getiren öğrenciler, söz bu noktaya geldiğinde, yöneticiler gibi savunmaya geçme yerine, sadece kendilerinin bugüne kadar böyle bir duruma şahit olmadıklarını söylemekle yetindiler. 
   Selen, Bilkent'e, İstanbul'dan Işık Lisesi'nden gelmiş ve yurtta sadece bir yarı yıl kalmış. İkinci yarıyıl eve çıkmış, okula da ara vermiş. İp de zaten ondan sonra kopmuş. Üniversite, Selen'in yurttaki oda arkadaşlarından hocalarına kadar geniş bir araştırma yapmış. Bilkent'teyken cıvıl cıvıl, neşeli, bir o kadar da renkli bir kişiliği olduğu ortaya çıkmış. O dönemde uyuşturucu kullandığına hiç kimse inanmak istemiyormuş. Onların tahmini o okula devam etmediği, eve çıktığı dönemde sık sık İstanbul'a gidiyordu. Orada alışmıştır. İstanbul'dan Ankara'ya kaçması da zaten bu yüzdenmiş şeklinde. Abandone olmuş boksör gibiler. Tedirginler, şaşkınlar. Bir o kadar da kızgınlar... 
   Bilkent'e uzun zamandır gitmiyordum. Fiziki mek nlar ve akademik altyapı mükemmel. Batılı üniversite kampuslarından eksiği yok, fazlası var. Ama ilginç tespitlerim oldu. İşte birkaçı 
   Milyonlarca dolar harcanarak sadece öğrencilerin kullanımı için yapılan mükemmel spor salonları, en çok yararlanılması gereken akşam saatlerinde neredeyse bomboştu. 
   Ders yükü çok ağır, sosyal yaşam ise yok gibi. 
   En komiği de yurtlardan birinde, ortak mek nlarda bangır bangır arabesk çalıyordu. 
   Halen 10 bin civarında öğrencisi var. 4 bini yurtlarda kalıyor. Bugüne kadarki mezun sayısı ise 13 bin. Ama üniversiteleri ile ilişkileri, beklenenin çok uzağında. 
   Basın ve halkla ilişkiler birimi olmayan ender üniversitelerden birisi. Sadece komuoyu ile değil öğrencileri ile de diyalog sorunu var. 
   Eskiden Bilkent yolu üzerindeki çılgın araba yarışları nedeniyle manşetlere çıkıyorlardı. Yollar genişletilerek ve denetim sıklaştırılarak sorun çözülmüş. Şimdiki sorunları ise uyuşturucuya yönelik iddialar. Jandarma bölgesinde olduğu için üniversitede kuş uçmuyormuş. Ama şehirde kalanları kontrol altında tutmamız çok zor diyorlar... 
   Özetin özeti Rehberlik ve sosyal psikoloji üzerinde epeyce mesafe kaydetmişler. Ama öğrenci profilleri öylesine farklı ki Günü iki öğünle geçiştirenler de var, son model arabalarına otoparklarda yer bulamayanlar da. Daha profesyonelce yönetilmesi gerektiği de kesin... 
   Son dakika Cumhurbaşkanı Sezer'in bugün 17.30'da çifte kararname ile bir profesörü önce YÖK üyeliğine, ardından da YÖK başkanlığına atayacağı yönünde işaretler var. H l gönlü hukukçulardan yana ama muhtemelen bir rektör de olabilir... 
   
      
   
   
</TEXT>
</DOC>
