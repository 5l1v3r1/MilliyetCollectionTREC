<DOC>
<DOCNO> 161070 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/04/son/sontur06.html </URL>
<DATE> 2003/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kamyon edebiyatı ile prezervatif tanıtımına ''toplatma.. '' 
</HEADLINE>
<TEXT>

     Sağlık Bakanlığı'nın onayı ve UNICEF'in finansal desteğiyle 2 yıl önce bastırılan ve Türkiye genelinde dağıtımı yapılan prezervatif tanıtıcı broşürler, ''ciddi'' olmadığı gerekçesiyle toplatılıyor. 
     Sağlık Bakanı Recep Akdağ, eski Sağlık Bakanı Osman Durmuş döneminde, Türk Eczacıları Birliği'ne bağlı Cinsel Sağlık Eğitim ve Danışma Merkezi'nin katkılarıyla bastırılan broşürleri sakıncalı buldu. 
     Sağlık ocağı, ana çocuk sağlığı merkezleri ve hastanelerde, vatandaşları prezervatif kullanımı konusunda bilinçlendirmek amacıyla ücretsiz dağıtılan ''Koruyucu Meleğim Olmadan Asla'' başlıklı broşürlerde, ''AIDS'in zulmü varsa, sevenin kondomu var'', ''Fidayda da Ankaralım fidayda, kondomunu taktın bir anda'' gibi sloganlar kullanılıyor. 
     Bu sloganlardan rahatsız olan Sağlık Bakanı Akdağ, tüm il sağlık müdürlüklerini uyararak, broşürlerin toplatılmasını istedi. 
     Sağlık Bakanlığı, vatandaşları prezervatif kullanımı konusunda bilinçlendirmek amacıyla ''daha ciddi'' broşürler hazırlayacak. Türk Eczacıları Birliği'ne bağlı Cinsel Sağlık Eğitim ve Danışma Merkezi'nde gönüllü çalışan gençlerin hazırladığı broşürlerde yer alan broşürlerden bazıları şöyle 
     -AIDS'in zulmü varsa, sevenin kondomu var. 
     -Fidayda da Ankaralım fidayda, kondomunu taktın bir anda. 
     -Atem tutem men seni, kondoma sarem men seni -Kasksız girme inşaata canın yanar, kondomsuz girme ilişkiye hayatın kayar. 
     -Takmak ya da takmamak, işte bütün mesele bu. 
     -Elin adamı gidiyor fezaya, biz kondomu taktıramadık Rıza'ya. 
     -Tak tak tak, kim olursan ol tak. 
     -Tak tak tak beni doğru tak, ilk önce son kullanım tarihime bak, tarihim geçmişse çöpe at. 
     -Tak kondomun hasını, çekme AIDS yasını. 

     
</TEXT>
</DOC>
