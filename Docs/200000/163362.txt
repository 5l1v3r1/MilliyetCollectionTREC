<DOC>
<DOCNO> 163362 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/16/astro/index.html </URL>
<DATE> 2003/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Gerçekçi olma zamanı 
</HEADLINE>
<TEXT>

     Haftanın ilk gününde gökyüzü çok akıcı kombinasyonlar göstermiyor. Tamamlanması gereken işler yüzünden kendimizi baskı altında hissedebiliriz. Gerçekçi olma zamanı. Koç’lar açısından iş hayatında yapılması gereken pek çok şey var. Kendilerini bir miktar kıstırılmış hissedebilirler. Duygusal alanda olgun davranmak gerekiyor. Boğa’lar verimli çalışabilecekleri ve olumlu haberler alabilecekleri bir gündeler. Yeni kişilerle tanışmak, faydalı olacak. İkizler için duygusal alanda bazı huzursuzluklar mümkün. Yanlış anlamaları aşmaları gerekiyor. Verilen sözlerin yerine getirilmesi de gerekebilir. Yengeç’ler bire bir ilişkilerde daha sorumlu davranmak durumundalar. Bazı kısıtlamalar ya da başkalarının eleştirileri yüzünden huzursuzluk duyabilirler. Aslan’lar haftanın ilk gününde işlerini daha iyi organize etmeye çalışmalılar. İş ortamındaki değişikliklerden doğan bazı pürüzlerle karşılaşabilirler. Başak’lar rahat bir gündeler. Yeni uğraşlar ve işten memnun kalma söz konusu. Bu arada çocuklarla ilgili konular ya da yaratıcı çalışmalarla da ilgilenebilirler. 
     Terazi haftaya yüksek bir tempoda başlıyor. Bitirilmesi gereken işler ve belki de eve ait uğraşlar yapıcı sonuçlar getirebilir. Ailevi konularda olgun davranmaları gerekecek. Akrep’ler iletişim ve hareket açısından canlı bir gündeler. Eldeki işlere yoğunlaşabilirler. Bu arada duyguları da dile getirmek kolay olacak. Yay’ların parasal konularda daha sorumlu davranması gerekiyor. Beklenmedik gelişmeler cüzdanlarını eritebilir. Bu arada yanlış alışverişlere de dikkat. Oğlak’lar daha kararsız kalma eğilimindeler. Duygusal alanda yeni kararlar vermek zorundalar. Aileyi ya da anneyi ilgilendiren konular da gündeme gelebilir. Kova’nın biraz beklemesi ve daha tutarlı olması gerekiyor. Geciken haberler ya da güven eksikliği yüzünden kendilerini çekimser hissedebilirler. Balık’lar sosyal konularda yeni sorumluluklar alabilirler. Başkaları adına da pek çok iş yapabilirler. Ortaklaşa konularda hareketlilik mümkün. 
     
     

</TEXT>
</DOC>
