<DOC>
<DOCNO> 171424 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/24/son/sonspo06.html </URL>
<DATE> 2003/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ta izin bitti, futbolcular antremana çıktı... 
</HEADLINE>
<TEXT>

     Beşiktaş, yeni sezon hazırlıklarına 2 günlük iznin ardından başladı. 
     Güney Kore'de katıldıkları Barış Kupası Futbol Turnuvası'nın ardından 2 gün izin yapan siyah-beyazlılar, hazırlıklarına BJK Nevzat Demir Tesisleri'nde yaptıkları idmanla devam etti. 
     Teknik direktör Mircea Lucescu yönetimindeki idmanda siyah-beyazlı futbolcular, kondisyoner Carlo Nicoloni ile beraber kondisyon ağırlıklı çalıştılar. 
     İzinli olan İbrahim ve Ahmet Yıldırım'ın katılmadığı idmanda, Ahmed Hassan ve Sergen salonda çalıştılar. Güney Kore'de sakatlanan Giunti ise takımdan ayrı koşu yaptı. 
     Bu akşam basına kapalı yapacağı idmanla hazırlıklarını sürdürecek olan Beşiktaş, yarın sabahki idmanın ardından öğleden sonra 3. etap kamp çalışmaları için Avusturya'ya gidecek. 
     Bu arada, Kolombiyalı kaleci Cordoba'nın, yarın sağlık kontrolünden geçeceği öğrenildi. 
     
</TEXT>
</DOC>
