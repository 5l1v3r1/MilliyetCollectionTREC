<DOC>
<DOCNO> 167337 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/04/son/sonspo24.html </URL>
<DATE> 2003/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Güney Koreli Lee Chun Real Sociedad'da... 
</HEADLINE>
<TEXT>

     Güney Kore Milli Takımı'nın yıldız futbolcusu Lee Chun, İspanya'nın Real Sociedad takımıyla anlaştı. 
     Lee Chun'un şimdiki takımı Ulsan Hyundai'nin yaptığı açıklamaya göre, milli futbolcu Nihat Kahveci'nin de oynadığı Real Sociedad takımıyla 1 yılı opsiyonlu olmak üzere gelecek hafta 3 yıllık sözleşme imzalanacak. 
     Lee'nin yıllık ücretinin 500 bin, transfer ücretinin ise 3.5 milyon dolar civarında olduğu belirtildi. 
     Kulüp sözcüsü, ''Chun, büyük olasılıkla 15 Temmuz'da sağlık kontrolünden geçmek için İspanya'ya gidecek ve artık Real Sociedadlı olacak'' dedi. 
     Geçen yıl takımının Dünya Kupası'nda yarı finale yükselmesinde büyük rol oynayan 22 yaşındaki orta alan oyuncusu Chun, aynı zamanda İspanya Ligi'nde oynayacak ilk Güney Koreli futbolcu unvanını da taşıyor. Chun, Asya'da ''yılın genç futbolcusu'' seçilmişti. 
     
</TEXT>
</DOC>
