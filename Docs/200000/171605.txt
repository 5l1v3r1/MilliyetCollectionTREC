<DOC>
<DOCNO> 171605 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/25/son/soneko11.html </URL>
<DATE> 2003/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Otomotivciler zirveye tırmanıyor... 
</HEADLINE>
<TEXT>

     Son yıllarda büyük bir atılım içine giren Türk otomotiv sektörü şirketleri, sanayinin zirvesine tırmanıyor. 
     Türkiye'nin en büyük 500 sanayi kuruluşu arasına giren 14 otomotiv ana sanayi şirketinin 10'u, sıralamadaki yerlerini yükseltti. 
     Toplam üretimden satışları 6 katrilyon 55 trilyon 868 milyar 762 milyon lira olarak hesaplanan 14 şirketin ihracatı da 2 milyar 641 milyon 218 bin dolara çıktı. 
     Üretimden satışlara göre yapılan sıralamada, sektörün devleri Tofaş ve Oyak-Renault yine ilk 10'da yer buldu. 2001'de 3.'lüğe yükselen Tofaş, 1.4 katrilyon liralık üretimden satış ile 2002 sıralamasında 5. oldu. 
     Oyak-Renault da 1.2 katrilyon liralık üretimden satış ile ilk 10'a giren ikinci otomotiv şirketi olarak belirlendi. Oyak-Renault genel sıralamadaki 7.'liğini korudu. 
     Kocaeli'deki yatırımını tamamlayarak ihracat atağına başlayan Ford Otosan, 865 trilyon 831 milyar 669 milyon lira ile 33.'lükten 13.'lüğe tırmandı. Hedeflerini büyüten Toyota ise 739 trilyon 4 milyar 408 milyon lira ile listede 15. olarak yer aldı. 
     Mercedes-Benz Türk 564 trilyon 620 milyar 18 milyon lira ile bir basamak yükselerek 19.'luğa yerleşirken, MAN Türkiye de 283 trilyon 458 milyar 839 milyon lira ile 73.'lükten 55.'liğe çıktı. 
     Önceki yıla göre üst sıralara yükselen şirketlerden BMC, 155.'likten 93.'lüğe, Karsan 170.'likten 116.'lığa, Hyundai Assan 163.'lükten 143.'lüğe, Temsa 204.'lükten 168.'liğe, Anadolu Isuzu 281.'likten 193.'lüğe, Honda Türkiye 235.'likten 226.'lığa terfi etti. 
     Bu arada, Otokar 196.'lıktan 206.'lığa, Otoyol 194.'lükten 208.'liğe geriledi. 
     
     İHRACAT ÜST SIRALARA TAŞIDI 
     Otomotiv sanayii şirketlerinin birçoğunu, hızla artan ihracatları listenin üst sıralarına taşıdı. 
     Tofaş ve Oyak Renault süren ihracat projeleriyle zirvedeki yerlerini sağlamlaştırırken, Ford Otosan ve Toyota ihracatına başladıkları modellerin katkılarıyla en büyükler arasında kendilerine yer buldu. 
     2002 yılı ihracatında Türk sanayiinin ilk 10 kuruluşu sıralamasında Tofaş 2., Oyak Renault 3., Toyota 6., Ford Otosan 8. sırayı aldı. 
     Otomotivciler arasında en fazla ihracat yapan şirket 711.3 milyon dolar ile Tofaş olurken, Oyak-Renault 688.6 milyon dolar ile ikinci, Ford Otosan 341.5 milyon dolar ile üçüncü sırada geldi. 
     Toyota 400.4 milyon dolar ile Mercedes-Benz Türk de 186.9 milyon dolar ile 100 milyon doların üzerinde ihracat yapan otomotiv ana sanayii şirketlerini oluşturdular. 
     
     İLK 500 ARASINDAKİ OTOMOTİVCİLER 
     İSO'nun Türkiye'nin 500 Büyük Sanayi Kuruluşu raporunda yer alan otomotiv ana sanayi firmalarının 2002 ve 2001'de genel sıralamadaki yerleri ile üretimden satış ve ihracat tutarları şöyle 
     
     
SIRA 2002-2001 KURULUŞ Milyon TL Bin 5 3 TOFAŞ 1.410.444.991 711.286 7 7 OYAK-RENAULT 1.220.158.715 688.567 13 33 FORD OTOSAN 865.831.669 341.507 15 - TOYOTA 739.4.408 400.387 19 20 MERCEDES-BENZ TÜRK 564.620.018 186.885 55 73 MAN TÜRKİYE A.Ş. 283.458.839 97.584 93 155 BMC 186.732.233 10.184 116 170 KARSAN 1.746.901 41.685 143 163 HYUNDAI ASSAN OTOMOTİV 132.005.752 40.769 168 204 TEMSA 114.201.987 50.622 193 281 ANADOLU ISUZU 103.245.144 22.659 206 196 OTOKAR 96.921.722 2.542 208 194 OTOYOL SANAYİ A.Ş. 95.157.640 25.804 226 235 HONDA TÜRKİYE A.Ş. 89.808.743 20.737 
     
</TEXT>
</DOC>
