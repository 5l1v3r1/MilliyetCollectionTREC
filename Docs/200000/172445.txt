<DOC>
<DOCNO> 172445 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/30/guncel/gun90.html </URL>
<DATE> 2003/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
gündeme karşı 
</HEADLINE>
<TEXT>
   Serin Duruş 
   Alper Mestçi - Hüseyin Özcan 
serindurus milliyet.com.tr Fax 0212 505 69 19 

      
   Veri Depolama...    Bu sene sınavı geçerli sayılan 26 bin 448 adayın, sayısal ve sözel ham puanlarının her ikisi de 0.5'in altında olduğu için ÖSS puanları hesaplanamadı. Ve yine bu sene Fen ve Anadolu liselerine yerleştirmek amacıyla yapılan Ortaöğretim Kurumları Öğrenci Seçme ve Yerleştirme Sınavı'nda 40 bin 586 aday ''sıfır'' puan aldı. Yani katılan 600.289 kişiden 40.586'sı 100 soruluk sınavda 5 tanesine bile doğru cevap verememiş. "Nasıl sorularmış bunlar, dur bir bakalım" dedik ve soruları inceledik. "Türkçe" sorularının ilk beşi aşağıda. 
   Bu 5 soruya doğru yanıt verdiğinizde sıfır puan almıyorsunuz. Bakalım... 
   
   1.Soru 
   Aşağıdakilerden hangisinden altı çizili sözcük çıkarılırsa cümlenin anlamında daralma olmaz 
   A Ahmet Ablasıyla birlikte bize geldi. 
   B Alp, yazılı sınavdan yine iyi not aldı. 
   C Ailece güzel bir evde oturuyorlar. 
   D Doğduğu kent, Ankara'yı çok özlemişti. 
   
   2.Soru 
   1- Madem gelmeyecektin hiç olmazsa bir haber verseydin. 
   2- Sabah sabah hiç yoktan işe geç kaldım. 
   3- Düzenli yürüyüş en azından insanı can sıkıntısından kurtarır. 
   4- Çocuklar olsa olsa uyuyup kalmışlardır. 
   Yukarıdaki cümlelerin hangilerinde, altı çizili sözcükler aynı anlamlarda kullanılmıştır 
   A 1-2 B 1-3 C 2-4 D 3-4 
   
   3.Soru 
   Aşağıdaki cümlelerden hangisinde "uyarı" söz konusudur 
   A Dışarı çıkarken iyi giyinmediğinden çok üşümüştü. 
   B Bu şarkıyı bir daha dinlemek ister misiniz 
   C Kalemini bulamayınca kardeşinde çok kızdı. 
   D Seni sevenleri üzdüğünün farkında mısın 
   
   4.Soru 
   Daha sahneye ilk adımını attığında hepimizi gülmekten kırıp geçirdi. 
   "Daha" sözcüğü aşağıdakilerden hangisinde, bu cümledeki anlamıyla kullanılmıştır 
   A Bahçedeki çiçekler daha açmamıştı. 
   B Akşam yemeğinde daha neler var neler. 
   C Daha kötüsü otobüsü kaçırmayalım mı 
   D Temizlikten sonra daha ütü de yapacağım. 
   
   5.Soru 
   Ateşle kaynayan su, tuz, yağ neye yarenlik ettiyse onun adını aldı çorba. Domates oldu, mercimek oldu, tarhana oldu. 
   Aşağıdakilerden hangisinde, bu açıklamadakine benzer bir ilişki kurulamaz 
   A Demir kapı B Bez bebek C Asma köprü D Tel örgü 
   Cevap anahtarı 1A 2B 3D 4A 5C 
   
   
   Pek de zor değilmiş aslında. Görüldüğü gibi bu sınavla ilgisi olmayanlar bile kolaylıkla doğru yanıtları verebiliyor. Peki sorun ne Neden 40.586 kişi doğru yanıtları veremedi Bilim adamları insan beyninin sonsuz kapasitede olduğunu iddia etse de beynimizdeki bazı bilgilere kolay ulaşıyoruz, bazılarına zor. Bu, bilgilerin önemine ve beynin dış etkenlerden aldığı verilerin "dozuna" göre değişiyor... Şimdi aşağıdaki teste bir göz atalım... 
   
   
   1.Soru 
   Çağla Şıkel aşağıdakilerden hangisi ile "aşk" yaşamamıştır 
   A Mehmet Aslan 
   B Kenan Doğulu 
   C Gökhan Özen 
   D Emrah 
   
   2.Soru 
   Menüsküs ameliyatı olduktan sonra kilo veren sanatçımız hangisidir 
   A Sibel Can 
   B Hande Yener 
   C Gülben Ergen 
   D Seda Sayan 
   
   3.Soru 
   Bikini giyebilen "tek" assolistimiz hangisidir 
   A Muazzez Ersoy 
   B Petek Dinçöz 
   C Hülya Avşar 
   D Bülent Ersoy 
   
   4.Soru 
   İki Demet'le "Demet Şener" ve "Demet Akalın" "aşk" yaşayan İbrahim hangisidir 
   A İbrahim Çapan 
   B İbrahim Tatlıses 
   C İbrahim Kutluay 
   D İbrahim Erkal 
   
   5.Soru 
   "Nez" adlı sanatçımızın gerçek adı nedir 
   A Nezahat Parlak 
   B Nezihe Kalkan 
   C Nezaket Fidanoğlu 
   D Nezay Kalamar 
   Cevap anahtarı Gerek yok. 
   
   Miras değil, alın teri... 
   Bill Gates 
   
   Terminator Hayatlar 
   "Terminator bu filmde insanlığı kurtarmak için hayatını ortaya koyuyor..." 
</TEXT>
</DOC>
