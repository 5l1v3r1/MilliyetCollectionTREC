<DOC>
<DOCNO> 173876 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/06/spor/spo07.html </URL>
<DATE> 2003/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Pistte devrim 
</HEADLINE>
<TEXT>

   Atletizm Federasyonu, başarı düzeyini artırmak için sporcuların özel hocalarla çalışmasını kararlaştırdı 
      AYŞE YEŞİN 

   
   Toplu kamp yok 
   ATLETİZM Federasyonu uluslararası platformda başarılı olabilmek için geniş katılımlı milli kamplar açmak yerine üst düzey atletlerin kendi antrenörleri ile birebir çalışması kararı aldı. Atletizmde söz sahibi sporcuların kendi antrenörleri ile çalıştığını söyleyen Federasyon Başkanı Mehmet Yurdadön, kendilerinin de bu uygulamaya geçeceklerini dile getirdi. 
   
   Başarının sırrı 
   SON yıllarda atletizmde yüzümüzü güldüren Süreyya Ayhan, Elvan Abeylegesse ve Ebru Kavaklıoğlu'nun bu sistemle başarıya ulaştığına dikkat çeken Yurdadön, "Bu üç sporcumuzun dışında olimpiyatlara hazırladığımız genç yeteneklerimiz de aynı sistemde çalışacak" dedi. Yurdadön, Gençlik ve Spor Genel Müdür Vekili Mehmet Atalay'dan tam destek aldıklarını da ifade etti. 
   
   
</TEXT>
</DOC>
