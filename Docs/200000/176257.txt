<DOC>
<DOCNO> 176257 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/17/yasam/yas07.html </URL>
<DATE> 2003/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Onunla 'Macera Ormanı'na dalın 
</HEADLINE>
<TEXT>

   Çocuğunuza her türlü maddi olanakları tanıyorsunuz ama derslerine ilgisizliği veya içine kapanıklığı sürüyorsa, birlikte bir oyuna ne dersiniz 
      YILDIZ YAZICIOĞLU Ankara 
   
   İletişimi artırıyor 
   DİKKAT Eksikliği, Hiperaktivite ve Özel Öğrenme Güçlüğü Derneği, durmak nedir bilmedikleri için dikkatini bir konuya yoğunlaştırmakta güçlük çeken hiperaktif çocuklarla zihinsel yeterliliği olmasına karşın belli konuları öğrenmekte güçlük çeken çocuklar için çalışıyor. Derneğin geliştirdiği "Macera Ormanı" adlı oyun ise hem aile içi iletişimi artırıyor, hem de çocuğunuzun size günlük sıkıntılarını anlatmasını sağlıyor. 
   
   Samimi olarak anlatın 
   "MACERA Ormanı"nın Duygular Vadisi bölümüne gelen aile bireyi, çektiği kartta yazan örnek bir olay karşısındaki duygularını, samimi bir şekilde diğer oyuncularla paylaşıyor. Dernek Başkan Yardımcısı Nezih Çıngır, "Özel çocuklar için oyun terapisi olarak geliştirdiğimiz 'Macera Ormanı', utangaç veya ailesine karşı kapalı çocukların ailelerine de, çocuklarını anlama şansı veriyor" diyor. 
   
   
</TEXT>
</DOC>
