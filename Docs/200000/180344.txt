<DOC>
<DOCNO> 180344 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/04/son/sontur27.html </URL>
<DATE> 2003/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Ergin AB yolunda 40 yılın en önemli mesafesini aldık 
</HEADLINE>
<TEXT>

     AK Parti Grup Başkan Vekili Sadullah Ergin, Avrupa Birliği AB yolunda 40 yılın en önemli mesafesinin alındığını bildirdi. 
     Hatay Milletvekili Ergin, AK Parti'nin Türkiye'yi uygar dünyada olması gereken yere taşıdığını, yapılan hukuki düzenlemelerin ise sadece AB şartları değil, halkın daha özgür, zengin ve saygın olması amacını taşıdığını belirtti. 
     Başbakan Recep Tayyip Erdoğan'ın, AB'ye üyelik noktasında en önemli virajlardan biri olan Almanya'da olumlu karşılandığına dikkati çeken Ergin, ''Başbakanımıza, icraatlardan övgü ile söz edilmesi, AB yolunda 40 yılın en önemli mesafesini aldığımızı gösteriyor'' dedi. 
     Ergin, AB yolundaki olumlu gelişmelerin, AK Parti hükümetinin bu konudaki ciddiyet ve kararlılığının kanıtı olduğunu vurgulayarak, şunları kaydetti 
     ''Hükümet olarak, demokrasimizin, hukuk normlarımızın, eğitim ve sağlık hizmetlerinin kalitesini yükseltecek yasal düzenlemelere devam edeceğiz. Bütün bu çalışmalar AB'nin önce gelen üyelerinin de dikkatini çekmekte ve ülkemizin AB'nin vazgeçilemezlerinden olduğu ortaya konmaktadır. İnanıyoruz ki Türkiye'nin 40 yıllık hayalini gerçekleştirmek AK Parti'ye nasip olacaktır.'' 
     
</TEXT>
</DOC>
