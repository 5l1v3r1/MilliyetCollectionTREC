<DOC>
<DOCNO> 152717 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/27/siyaset/siy05.html </URL>
<DATE> 2003/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Vek letle yönetim devri 
</HEADLINE>
<TEXT>

Atama yağmurunun bir bölümü Köşk'ten geri dönünce, Erdoğan hükümeti bürokraside "vek let" devrinin başlamasına neden oldu 
     TOLGA ŞARDAN Ankara 

     Başbakan Recep Tayyip Erdoğan'ın, AKP grubundaki bir konuşmasında "Bize vücut dilimizden anlayan, leb demeden leblebiyi anlayacak adamlar lazım" diyerek kadrolaşma çalışmalarına meşruluk kazandırmak istemesiyle hızlanan atama fırtınası, Milli Güvenlik Kurulu MGK öncesi devletin zirvesinde sıkıntı yarattı. MGK'nın asker kanadı, 30 Nisan'daki toplantıda kadrolaşma konusundaki rahatsızlığı da dile getirecek. 
     Hükümetin, "uyumlu" çalışacak bürokratları göreve getirebilmek için Cumhurbaşkanlığı'na gönderdiği kararnamelerden 337'si Sezer tarafından onaylandı. Ancak, Sezer, masasında bekleyen 280'i aşkın yakın kararnameye onay vermedi. Bekletilen kararnamelerden büyük bölümünün İçişleri Bakanlığı'na ait mülki amir atamaları olduğu dile getirilirken, Sezer'in özellikle kritik bazı atamalara onay vermemek konusundaki katı tutumu, bürokraside boşluk yaşanmasına neden oldu. 
     
     Vek let dönemi 6 ayla sınırlı 
     Soruna çare arayan AKP hükümeti, bir süredir "vek letle görevlendirme" sistemini uygulamaya başladı. Hükümetin bu yöntemle hem işleyişi sürdürmeyi, hem de Sezer üzerinde baskı yapmayı amaçladığı belirtildi. Ancak, bu uygulama 6 ayla sınırlı olan vek let döneminin sonunda birçok önemli koltuk için yaşanacak atama krizlerinin işareti olarak yorumlandı. 
     


SİYASET 


















</TEXT>
</DOC>
