<DOC>
<DOCNO> 173006 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/01/son/soneko25.html </URL>
<DATE> 2003/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Piyasalarda temmuz ayında neler oldu İşte yanıtlar... 
</HEADLINE>
<TEXT>

     Borsa, Temmuz ayını sığ işlem hacimleri ve dar bantta hareketlerle beklemede geçirdi. 
     Hisse senetleri Temmuz ayında ortalama yüzde 2.87 oranında değer yitirdi. 
     Borsanın yanında dolar dışındaki döviz türleri de Temmuz ayını düşüşlerle kapattı. Altın türlerinde yüzde 4'e yakın artışlar olurken, banka ve tahvil-bono faizlerinin ortalamalarında da önemli düşüşler gerçekleşti. 
     IMF'nin heyetinin temasları ve 5. gözden geçirmenin sonuçlandırılmasının yanında, TBMM'den geçen yapısal reformlar ve 6 aylık bilanço beklentileri geçen ay piyasaların yakından izlediği gelişmeler oldu. 
     
     ÖZETLE YATIRIM ARAÇLARI 
     Temmuz ayı altında artış, dövizde ise düşüş getirdi. Banka faizleri ile tahvil bono faizlerinde de düşüşler yaşandı. İMKB İkinci el tahvil ve bono piyasasında Haziran ayı sonunda oluşan ortalama oranlardan yola çıkılarak yapılan hesaplamalara göre tahvil ve bononun vadelerine göre Temmuz ayındaki getirisi yüzde 2.67 ile yüzde 4.31 arasında değişti. 1 aylık mevduat faizi net yüzde 2.65 kazandırdı. Yatırım fonlarına katılma belgeleri aylık ortalama yüzde 2.25 oranında artış kaydederken, reponun net verimi de yüzde 2.59 dolayında gerçekleşti. 
     
     BORSA 
     İMKB Ulusal-100 Endeksi, Temmuz ayında 312.39 puan düşerek 10,884.43 puandan 10,572.04 puana indi. İMKB'de işlem gören hisse senetlerinin aylık ortalama değer kaybı yüzde 2.87 oldu. 
     Temmuz ayında, İMKB Ulusal Mali Endeks 522.42 puanlık düşüşle 12,636.92 puana, İMKB Ulusal Sanayi Endeksi 261.44 puanlık düşüşle 10,683. puana ve İMKB Ulusal Hizmetler Endeksi 108.12 puanlık düşüşle 7,020.05 puana geriledi. 
     Mali grup hisselerin aylık ortalama değer kaybı yüzde 3.97, sanayi grubundaki hisselerin ortalama değer kaybı yüzde 2.39 ve hizmetler grubundaki hisselerin aylık ortalama kaybı da yüzde 1.52 oldu. 
     
     KAZANANLAR VE KAYBEDENLER 
     Geçen ay az sayıda işlem gören, fiyatı 21 milyon liradan 30 milyon 250 liraya çıkan ve yüzde 44.05 artış kaydeden İş Bankası A hisseleri hariç tutulduğunda en yüksek oranlı getiriyi yüzde 35.87'lik artışla Egeplast hisseleri sağladı. 
     Gersan Elektrik hisseleri yüzde 35.76'lık artışla ikinci ve Anadolu Gıda hisseleri de yüzde 21.98'lik artışla üçüncü oldu. 
     Eczacıbaşı Yatırım Ortaklığı hisseleri Temmuz ayında yüzde 35.79 oranında gerileyerek en çok değer yitiren hisse senedi oldu. Metemtur Otelcilik hisseleri yüzde 32.44'lük düşüşle ikinci, Vakıf Yatırım Ortaklığı hisseleri de yüzde 28.11'lik düşüşle üçüncü sırada yer aldı. 
     Geçen ay İMKB'deki değişik pazarlarda işlem gören toplam 296 hisse senedinden 233 tanesi değer yitirirken, 58 hisse senedi değer yitirdi, 5 hissenin fiyatı da aynı kaldı. 
     
     DÖVİZ 
     Dolar dışında kalan yabancı para birimleri geçen ay Türk Lirası karşısında değer yitirdi. 
     İstanbul Serbest piyasada alınıp satılan dövizlerden ABD Doları Temmuz ayında Türk Lirası karşısında yüzde 0.42 oranında artış göstererek 1 milyon 426 bin liraya ulaştı. 
     AB'nin ortak para birimi Euro'nun geçen ayki kaybı yüzde 0.80, İngiliz Sterlini'nin yüzde 2.13 ve İsviçre Frangı'nın yüzde 0.57 olarak gerçekleşti. 
     Temmuz sonunda Euro'nun satış fiyatı 1 milyon 609 bin lira, İngiliz Sterlini'nin 2 milyon 297 bin lira ve İsviçre Frangı'nın 1 milyon 41 bin lira oldu. 
     
     ALTIN 
     Temmuz ayında 24 ayar külçe altının gram satış fiyatı yüzde 3.80, Cumhuriyet altının satış fiyatı da yüzde 3.74 oranında arttı. 
     Cumhuriyet altınının satış fiyatı ay boyunca 4 milyon lira yükselerek 111 milyon liraya, 24 ayar külçe altının gram satış fiyatı da 600 bin lira yükselerek 16 milyon 400 bin liraya çıktı. 
     İstanbul Altın Borsası'nda İAB işlem gören külçe altının gram fiyatı da Temmuz ayı boyunca yüzde 2.74'lük artışla 16 milyon 294 bin lira oldu. 
     
     YATIRIM FONLARI 
     Menkul kıymet yatırım fonlarına katılma belgelerinin Temmuz ayındaki ortalama değer artışı yüzde 2.25 olarak gerçekleşti. 
     Geçen ay katılma belgeleri arasındaki en yüksek oranlı artışlar, yüzde 4.58 ile Koç Yatırım B Tipi Tahvil-Bono Fon, yüzde 4.55 ile Koç Yatırım B Tipi Değişken Fon ve yüzde 4.41 ile Koçbank B Tipi Tahvil-Bono Fon belgelerinde kaydedildi. 
     Geçen ayın en çok değer yitiren katılma belgeleri ise yüzde 9.45'lik düşüşle İş A Tipui Teknoloji Endeks Fon, yüzde 9.33'lük düşüşle İŞ A Tipi Metal Eşya Endeks Fon ve yüzde 7.99'luk düşüşle de Akbank A Tipi Teknoloji Sektör Fonu oldu. 
     Yatırım fonlarının fiyat seyrini izleyen A.A Bileşik Fon Endeksi Temmuz ayında 8 bin 728 puan artarak 396,642 puana yükseldi. 
     
     TAHVİL, BONO, FAİZ, REPO 
     İMKB Tahvil Bono Piyasası'ndaki ortalama oranlardan parasını bir ay boyunca tahvil ve bonoda değerlendirenlerin Temmuz ayında vadelerine göre kazançları yüzde 2.67 ile yüzde 4.31 arasında oldu. 
     Banka faizlerinde ay içinde ortalamalara 3.30 puana varan düşüşler olurken, 1 ay vadedeki ortalamalarda yüzde 33-38 aralığına gelindiği gözlendi. 
     Önde gelen ve değerlendirmeye alınan 10 kamu ve özel bankanın Haziran sonundaki faiz oranlarının ortalamaları dikkate alınarak yapılan hesaplamalara göre, 1 ay vadeli mevduat faizinin aylık net getirisi yüzde 2.65 oldu. 
     Haziran sonunda ortalama yüzde 40'ın hemen altında seyreden oranlardan parasını repoda değerlendiren yatırımcılar geçen ay yüzde 2.59 dolayında kazanç elde ettiler. 
     
</TEXT>
</DOC>
