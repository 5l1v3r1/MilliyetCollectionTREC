<DOC>
<DOCNO> 170267 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/18/son/sontur08.html </URL>
<DATE> 2003/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'nin Avrupa Kuvvetleri Komutanı Org. Jones Ankara'da 
</HEADLINE>
<TEXT>

     ABD'nin Avrupa'daki kuvvetlerinin komutanı ve NATO Avrupa Müttefik Kuvvetler Komutanı Orgeneral James Jones, Sheraton Oteli'nden çıktığı sırada günün gazetelerini gözden geçirdi. 
     Jones, Genelkurmay Başkanlığı'ndaki temaslarına başlamak için otelden ayrılacağı sırada, otel görevlileri foto muhabirlerinin görüntü almasını engellemeye çalıştılar. 
     James Jones, öğle saatlerinde Ankara'dan ayrılacak. 
     Jones'un, Süleymaniye'deki gözaltına alma olayını soruşturmak üzere kurulan Türkiye-ABD Ortak Komisyonu'nun çalışmaları çerçevesinde değerlendirmelerde bulunması bekleniyor. 
     ABD'nin Merkez Kuvvetler Komutanı Orgeneral John Abizaid ise Ankara'ya akşam üzeri gelecek. 
     
</TEXT>
</DOC>
