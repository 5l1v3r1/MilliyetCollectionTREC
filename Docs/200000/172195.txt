<DOC>
<DOCNO> 172195 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/28/son/sontur19.html </URL>
<DATE> 2003/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Vücuduna beton parçası bağlayıp denize attılar... 
</HEADLINE>
<TEXT>

     İzmir'in Karşıyaka İlçesi'nde, 2 hafta önce vücuduna beton parçası bağlandıktan sonra denize atılarak öldürülen kişinin katil zanlısı yakalandı. 
     Alınan bilgiye göre, Muammer Aksoy Parkı sahilinde bir erkek cesedinin sahile vurması üzerine polis ekipleri harekete geçti. Başına sert bir cisimle vurulduktan sonra beline beton parçası bağlanarak denize atılan kişinin, tekstil işçisi Şevket Kaplan 23 olduğu tespit edildi. 
     Olayla ilgili soruşturmayı yürüten Asayiş Şube Müdürlüğü Cinayet Büro Amirliği dedektifleri, Kaplan'ın kayınbiraderi Behlül G.'nin 26 olaya karıştığını belirledi. 
     Gözaltına alınan ve sorgulamasında suçunu itiraf eden Behlül G, ifadesinde şunları söyledi 
     ''1,5 yıldır imam nikahıyla yaşayan Şevket ve ablam Hatice'nin 5 ay önce çocukları oldu. Şevket'e, ablamla resmi nikah yapmasını söyledim. Tüm ısrarlarıma rağmen nikah yapmayacağını, çalışmak için Almanya'ya gideceğini söyledi. Olay günü parkta bira içtikten sonra yine nikah yapmasını istedim. Bana karşı çıkınca kavga başladı. Başına sopayla vurduktan sonra beline beton parçası bağlayarak denize attım.'' Emniyette işlemleri tamamlanan Behlül G.'nin ''adam öldürmek'', ablası Hatice G. 29 ile kardeşi Murat G.'nin 22 ise ''cinayet olayını gizlemek'' suçlarından adliyeye sevk edileceği bildirildi. 
     
</TEXT>
</DOC>
