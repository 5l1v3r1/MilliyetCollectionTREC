<DOC>
<DOCNO> 178879 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/29/yasam/yas02.html </URL>
<DATE> 2003/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
'Cinsel tacize' ödül gibi ceza 
</HEADLINE>
<TEXT>

   Bir turiste cinsel tacizde bulunduğu belirlenen memur için sadece maaş kesme cezası istendi 
   SALİHA ÇOLAK Ankara 
   
   Kültür Bakanlığı Teftiş Kurulu, bir İngiliz turiste cinsel tacizde bulunan Ayasofya Müzesi güvenlik görevlisi Hidayet Temir'in yalnızca maaş kesme ve kademe durdurmayla cezalandırılmasını istedi. Temir'in aynı mek nda çalışmasında ise bir sakınca görülmedi. 
   
   Müfettişler haklı buldu 
   9 Temmuz 2002'de Ayasofya Müzesi'ni ziyaret eden İngiliz uyruklu Shabanna Din, kendisini gezdiren görevli Hidayet Temir tarafından cinsel tacize uğradığı iddiasıyla müze müdürlüğüne şik yette bulundu. 
   Shabanna Din, müze görevlisi Temir'i teşhis ettikten sonra verdiği dilekçede de "Bir turist olarak ben Ayasofya'ya kutsal mek na geldim ve bir tecavüz yaşadım. Tekrar Türkiye'ye gelmek istemiyorum" dedi. 
   Bunun üzerine TBMM Yolsuzluk Komisyonu'na da gönderilen Kültür Bakanlığı Teftiş Kurulu raporunda Din'in Temir'i teşhis ettiği belirtilerek şu görüşlere yer verildi "Müşteki bayanın kendisine elle ve cinsel organla yapıldığını belirttiği cinsel tacizin mahiyeti itibarıyla başka kimsenin olmadığı bir ortamda yapılabileceğinden ve husumet ve garazla da böyle bir isnatta bulunduğu düşünülemeyeceğinden, iddianın sübuta erdiği anlaşılmıştır." 
   Bakan oluruyla gereğinin yapılması istenen rapor uyarınca, Temir hakkında, maaş kesme ve kademe ilerleme cezası istenirken aynı mek nda çalışmasına olanak sağlandı. Temir hakkında gişe yolsuzluğu iddiaları da bulunuyor. 
   
   
</TEXT>
</DOC>
