<DOC>
<DOCNO> 192285 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/30/son/sonspo41.html </URL>
<DATE> 2003/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
UEFA'dan Türkiye'ye 30 bin frank ceza 
</HEADLINE>
<TEXT>

     UEFA Kontrol ve Disiplin Komitesi, 12. Avrupa Futbol Şampiyonası Eleme Grubu'nda 11 Ekim'de İstanbul'da yapılan Türkiye-İngiltere maçında çıkan olaylar nedeniyle Türkiye Futbol Federasyonu'na 30 bin yaklaşık 33.8 milyar lira , İngiltere Futbol Federasyonu'na da 10 bin İsviçre Frangı yaklaşık 11.3 milyar lira para cezası verdi. 
     İsviçre'nin Nyon kentinde bugün toplanan komite, cezalara, statta alınan önlemlerdeki bazı eksiklikler, maç sırasında sahaya atılan yabancı maddeler ve devre arasında çıkış tünelinde iki takımın bazı oyuncuları arasında yaşanan tartışmalar ve bunlara bir güvenlik görevlisinin de karışmasını gerekçe gösterdi. 
     Komite, hakem ve gözlemci raporlarıyla birlikte her iki ülkenin federasyonlarının açıklamalarını değerlendirerek, maçın video görüntülerini yeniden izledi. 
     Maçın hakemi Pierluigi Collina'nın, çıkış tünelinde çıkan olayları gördüğünü ve bireysel olarak futbolculara ceza verilmemesini raporunda belirtmesi üzerine UEFA'nın, yalnızca federasyonlara para cezası verdiği bildirildi. 
     
</TEXT>
</DOC>
