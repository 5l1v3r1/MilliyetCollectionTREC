<DOC>
<DOCNO> 182160 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/13/son/sontur21.html </URL>
<DATE> 2003/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapkaççı tarafından kalbinden bıçaklanıp öldürüldü... 
</HEADLINE>
<TEXT>

     Konak ilçesinde meydana gelen olayda, bir kişi kalbinden bıçaklanarak öldürüldü. 
     Eve gitmek üzere otobüs bekleyen Mehmet Ali Özdemir 22 , yanında bulunan yeğeni Gürkan Özdemir'in 17 cep telefonunu alarak konuşmaya başladı. Bu sırada kimliği belirlenemeyen bir kapkaççı, cep telefonunu alarak hızla kaçmaya başladı. 
     Kapkaççının peşinden giden amca Mehmet Ali Özdemir, kısa süren kovalamaca sonucu Gazi Bulvarı Turkısh Bank önünde hırsızı yakaladı. Ancak, yanında bulunan bıçağı çeken kapkaççı, Özdemir'i kalbinden bıçakladı. Kanlar içindeki genci, olay yerinden geçen güvenlik güçleri gördü. Olay yerine gelen sağlık görevlileri yaptıkları kontrolde, Özdemir'in aşırı kan kaybı sonucu öldüğünü belirledi. 
     Özdemir'i bıçaklayarak ölümüne neden olan kapkaççının yakalanması için geniş çaplı operasyon başlatıldı. Yapılan tüm aramalara rağmen kapkaççı henüz ele geçirilemedi. 
     Düğünlerde kameramanlık yapan amcasının dönmediğini gören Gürkan Özdemir, olay yerine geldiğinde cesetle karşılaştı ve sinir krizleri geçirdi. Yeğen, ifadesi alınmak üzere emniyete götürüldü. 
     Olayın yaşandığı bankanın gizli kamerasının görüntülerinin kaydedildiği kasedin, ilgili birimlerce incelenmek üzere alındığı öğrenildi. 
     
</TEXT>
</DOC>
