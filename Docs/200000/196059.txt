<DOC>
<DOCNO> 196059 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/11/17/son/sondun02.html </URL>
<DATE> 2003/11/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush "Gerekirse bir kez daha savaş açarım" 
</HEADLINE>
<TEXT>

     ABD Başkanı George Bush, dünyada uzun süreli barış için gerekirse bir kez daha savaş açacağını söyledi. 
     Bush, İngiltere'de yayınlanan bulvar gazetesi Sun'a yaptığı açıklamada, 11 Eylül saldırılarından sonra İkiz Kuleler'in enkazına gittiğinde gördüğü manzara, yanık kokuları, ölüm ve yıkımı asla unutmayacağını belirterek, ''O zaman karar verdim. Savaştaydık ve bu savaşı kazanacaktık. Bugün hala aynı kararlılıktayım'' dedi. 
     ABD Başkanı Bush, ABD ve müttefiklerinin, Irak'ta Saddam Hüseyin hükümetinin ''zulmüne'' son verdiğini, Afganistan'da El Kaide'nin kulpu olan Taliban rejimini yıktığını ve BM'yi teröre sırtını çevirmekten vazgeçirdiğini kaydetti. 
     ABD Savunma Bakanlığı'nın Pentagon danışmanlarından Richard Perle de, Daily Telegraph gazetesine verdiği demeçte, teröre karşı mücadelenin ve bu savaşı kazanmanın Bush yönetimi için çok önemli olduğunu belirtti. 
     Washington Post'un internet sitesinde yayınlanan bir makalede ise ''Başkan, Beyaz Saray'ın saygınlığını onarma sözü vererek göreve geldikten sonra, her gün çıplak kadınların fotoğraflarının yer aldığı bir bulvar gazetesine özel demeç verdi'' ifadesi yer aldı. 
     
</TEXT>
</DOC>
