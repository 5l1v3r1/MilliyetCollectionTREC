<DOC>
<DOCNO> 181789 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/12/ekonomi/eko07.html </URL>
<DATE> 2003/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Swissotel'den Türkiye'nin tanıtımına destek 
</HEADLINE>
<TEXT>

   Swissotel, işletmesini devraldığı Efes ve Çelik Palas otelleriyle birlikte Türkiye'yi de tanıtıyor 
   DİLEK TAŞ İzmir 
   
   Emekli Sandığı'nın sahibi olduğu altı otelin uluslararası otel zincirleri tarafından işletilmesi projesi kapsamında İzmir Efes ve Bursa Çelik Palas otellerinin 15 yıllık işletmesinin devralan Swissotel, yenileme çalışmaları tamamlanmadan yurtdışında tanıtıma başladı. Dünyada Uzakdoğu başta olmak üzere Swissotel markasının temsil edildiği ülkelerde tanıtım çalışmaları yapan Swissotel The Grand Efes Otel İzmir Genel Müdürü Andre Mülhemann, İstanbul Swissotel ve Göcek'te inşaatına başladığı villa projesiyle birlikte Emekli Sandığı'ndan 15 yıllığına işletmesini devraldığı İzmir Efes ve Bursa Çelik Palas otellerinin de tanıtımını yaptıklarını söyledi. 
   Emek Projesi Genel Müdürü Salim Koç da yenileme çalışmalarına hız verilen Efes Oteli'nin 17 Şubat 2004'teki İzmir İktisat Kongresi'ne evsahipliği yapacağını açıkladı. Koç, İzmir Efes ve Bursa Çelik Palas, Büyük Tarabya, Büyük Ankara, Büyük Efes, Maçka ve Stad otellerinin yenilenmesi için toplam 100 milyon dolarlık kredi aldıklarını belirtti. 
   Altı otelin mühendislik çalışmalarını Türk Pro - ge ile birlikte yürütecek olan Turner International mühendislik şirketi Genel Müdürü Nicholas E. Billotti ise en önem verdikleri unsurun deprem zemin çalışmaları olduğunu vurguladı. 
   
   
</TEXT>
</DOC>
