<DOC>
<DOCNO> 169126 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/13/son/soneko10.html </URL>
<DATE> 2003/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere... Vize işlemlerinde elektronik parmak izi uygulanacak 
</HEADLINE>
<TEXT>

     İngiltere'den vize talebiyle başvuranları parmak izlerinin elektronik kayda alınması amacıyla, pilot, deneme projesi Sri Lanka'da başlatılıyor. 
     Sri Lanka'daki İngiliz Yüksek Komiserliği'nden yapılan açıklamaya göre, göçmenlikle ve iltica başvurularının istismar edilmesiyle baş edebilmek amacıyla, İngiliz vizesi başvurusunda bulunacakların biyoteknik verileri kullanılıp incelenecek. 
     Parmak izleri verileri elektronik ortamda saklanıp, İngiltere'den vize aldıktan sonra ulaşan yabancıların gelişleri ya da sonrasında iltica ya da göçmenlik başvurularında sahtekarlık, hile yapıp yapmadıkları kontrol edilecek. 
     Yeni pilot projeyle, iltica başvuruları reddedilen yabancıların ellerindeki kimlik ve diğer belgeleri tahrip, tahrif ya da yok ederek gerçek milliyetlerini resmi makamlardan gizlemelerinin önüne geçilecek. 
     Öncelikle Sri Lanka'da altı ay süreyle uygulanacak pilot proje, başarısı derecesine bağlı olarak dünyanın diğer yerlerine de yayılacak. 
     
</TEXT>
</DOC>
