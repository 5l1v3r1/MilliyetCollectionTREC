<DOC>
<DOCNO> 168672 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/11/yasam/yas05.html </URL>
<DATE> 2003/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
'2. Utanç Davası'nda jet tahliye 
</HEADLINE>
<TEXT>

15 yaşındaki Y.E.'ye 5 yıldır tecavüz ettikleri iddia edilen yedi sanığı tahliye eden mahkeme, koruma altındaki Y.E.'nin ifadesini bekliyor 
     ERAYDIN AYTEKİN Sivas DHA 

     Mardin'de tecavüze uğrayan küçük N.Ç. davasındaki tahliye kararları tartışılırken, aynı yönde bir karar da Sivas'ın Zara ilçesinden geldi. 
     15 yaşındaki Y.E.'ye 10 yaşından bu yana beş yıl boyunca tecavüz ettikleri iddia edilen ve yaşları 40 ile 63 arasında değişen yedi sanık, ikinci duruşmada tahliye edildi. 
     Sivas 2. Ağır Ceza Mahkemesi'ndeki duruşmaya, 10'ar yıl ağır hapis cezası istemiyle yargılanan tutuklu sanıklar Ahmet Yüksel 51 , Vedat Eser 49 , Necmettin Karaoğlu 63 , Ömer Köseahmetoğlu 40 , Necati Dalaklıoğlu 47 , Yusuf Yüceyurt 52 ve Şinasi Ünal 53 katıldı. 
     
     'Annesi para istedi' iddiası 
     İstanbul Çocuk Yurdu'na gönderilen Y.E. ile annesi Dürdane E. ve babası Ahmet E.'nin katılmadığı duruşmada, sanık avukatlarının talebi doğrultusunda, dinlenen tanıklar Ömer Yanıkoğlu, Mustafa Çiçek ve Veysel Uçurum, Y.E.'nin annesinin kendisini ve kızını erkeklere pazarladığını öne sürdü. Tanıklar, Y.E.'nin annesinin şik yetten vazgeçme karşılığında sanıklardan 30 milyar para, ev ve otomobil istediğini iddia etti. 
     Sanıklar da suçlamaları kabul etmeyerek iftiraya uğradıklarını savunurken, sanık avukatları tahliye talebinde bulundu. Mahkeme heyeti, tutuklu bulunan yedi sanığın tamamının tahliyesine ve Y.E.'nin talimatla ifadesinin alınmasının beklenmesine karar verdi. 
     

</TEXT>
</DOC>
