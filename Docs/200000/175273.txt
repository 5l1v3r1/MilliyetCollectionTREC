<DOC>
<DOCNO> 175273 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/12/son/sonspo07.html </URL>
<DATE> 2003/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray Avrupa'da 178. sınavına çıkıyor... 
</HEADLINE>
<TEXT>

     Galatasaray, yarın Avrupa Şampiyonlar Ligi 3. ön eleme turunda Bulgaristan'ın CSKA Sofya takımıyla kendi sahasında yapacağı ilk maçla birlikte, Avrupa kupalarında 178. randevusuna çıkmış olacak. 
     Sarı-kırmızılılar, 98 yıllık tarihlerinde bugüne dek Avrupa kupalarında yaptıkları 177 karşılaşmada 65 galibiyet alırken, 67 karşılaşmadan da yenik ayrıldı. ''Cim Bom'', Avrupa kupalarında 45 maçta ise rakipleriyle yenişemedi. 
     Galatasaray, Avrupa arenasında rakip fileleri toplam 226 kez havalandırırken, kalesinde ise 261 gol gördü. 
     ''Cim Bom'' Avrupa kupalarındaki son maçında, geçen sezon Avrupa Şampiyonlar Ligi'nde FC Barcelona ile deplasmanda oynayıp, 3-1 kaybetmişti. 
     
     GEÇEN SEZON DÜŞ KIRIKLIĞI 
     Galatasaray, geçen sezon Avrupa Şampiyonlar Ligi'ne direkt olarak katılmış, ancak düş kırıklığı yaşamıştı. 
     ''Devler Ligi''ne Lokomotiv Moskova'yı deplasmanda 2-0 yenerek umutlu bir başlangıç yapan sarı-kırmızılılar, aldıkları üst üste kötü sonuçlarla ikinci gruba kalmayı başaramamıştı. 
     Galatasaray, Avrupa kupalarında son oynadığı 6 maçta 1 galibiyet, 1 beraberlik ve 4 yenilgi aldı. 
     Galatasaray'ın 2002-2003 sezonunda grupta yaptığı maçlarda aldığı sonuçlar şöyle 
     
     
Lokomotiv Moskova-Galatasaray 0-2 Galatasaray-Barcelona 0-2 Galatasaray-Club Brugge 0-0 Club Brugge-Galatasaray 3-1 Galatasaray-Lokomotiv Moskova 1-2 Barcelona-Galatasaray 3-1 
     
</TEXT>
</DOC>
