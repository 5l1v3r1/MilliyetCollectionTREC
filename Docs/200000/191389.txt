<DOC>
<DOCNO> 191389 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/10/26/son/soneko07.html </URL>
<DATE> 2003/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Mill gelirin yarısını kamu harcayacak... 
</HEADLINE>
<TEXT>

     Milli gelirin yarıdan fazlasını kamu harcayacak. Devlet, konsolide bütçe, mahalli idareler, döner sermayeli kuruluşlar, İşsizlik Sigortası Fonu, sosyal güvenlik kuruluşları ve fonlarla birlikte, 2004 yılında 185.5 katrilyon gelir elde edecek, 222.9 katrilyon harcama yapacak. 
     Yapılan hesaplamalara göre, 2004 yılı için öngörülen 419.7 katrilyon liralık milli gelirin yüzde .1'ini kamu harcayacak. 
     Gelecek yıl 32.8 katrilyon lirası dolaysız, 74.3 katrilyon lirası dolaylı, 2.7 katrilyon lirası da servet vergisi olmak üzere toplam 109.8 katrilyon lira vergi alınacak. Alınacak vergilerin milli gelire oranı yüzde 26.2 olacak. 
     Vergi dışı normal gelirler 17.8 katrilyon, faktör gelirleri de 18.2 katrilyon lira olarak hedeflenirken, sosyal fonlardan da 34.8 katrilyon lira elde edileceği hesaplandı. 
     Devletin 2004 yılı için hedeflediği 4.8 katrilyon liralık özelleştirme geliri de hesaba katıldığında, toplam geliri 185.5 katrilyon lirayı bulacak. Kamunun gelirlerinin milli gelire oranı ise yüzde 44.2 olarak belirlendi. 
     
     HARCAMALAR 
     Devlet önümüzdeki yıl 77.8 katrilyon lira tutarında cari harcama öngörürken, 14.6 katrilyon liralık da yatırım planlıyor. 
     130.4 katrilyon liralık transfer harcamasının hedeflendiği gelecek yılda, toplam harcamanın 222.9 katrilyon lira olması öngörülüyor. 
     Faiz dışı harcamaların 2004'te 155.1 katrilyon lira olacağı hesaplanırken, kamunun 2004 yılı borçlanma gereğinin ise 37.3 katrilyon lira olacağı tahmin ediliyor. 
     
     2003'E GÖRE DURUM 
     Öte yandan, 2003 gerçekleşme tahminlerine göre 2004 hedeflerine bakıldığında toplam gelirde yüzde 18.1, harcamada ise yüzde 16.4 artış öngörülüyor. 
     2003 yılında genel devlet gelirinin 157.1 katrilyon, giderinin ise 191.5 katrilyon lira olarak gerçekleşeceği hesaplanıyor. 
     
</TEXT>
</DOC>
