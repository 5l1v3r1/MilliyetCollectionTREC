<DOC>
<DOCNO> 174540 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/08/son/sontur09.html </URL>
<DATE> 2003/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Depremle gelen doğalgazda "şifadır" diye yıkanıyorlar... 
</HEADLINE>
<TEXT>

     Adana'nın Ceyhan İlçesi'nde, 27 Haziran 1998 tarihinde meydana gelen deprem sırasında ortaya çıkan doğalgazın ekonomik değeri düşük bulunduğu için değerlendirilmediği bildirildi. 
     TEM Otoyolu'nun Ceyhan girişi yakınlarındaki artezyen kuyusundan çıkan doğalgaz çevreye piknik için gelen vatandaşların ilgisini çekiyor. Doğalgazla birlikte akan suyun mantar hastalığına iyi geldiğine inanan vatandaşlar ise burada ellerini ve ayaklarını yıkayarak şifa bulmaya çalışıyorlar. 
     Bu arada, bazı vatandaşlar da artezyen kuyusunun yaklaşık 200 metre derinliğinden çıkan doğalgazın boşa gittiğini belirterek, bunun değerlendirilmesi gerektiğini savunuyorlar. 
     Ceyhan Kaymakamı Selman Yurdaer, yaptığı açıklamada, 4 yıl önceki depremde kendiliğinden ortaya çıkan doğalgazla ilgili teknik ekiplerin incelemeler yaptığını, ancak ekonomik değerinin düşük bulunduğunu bildirdi. 
     Yurdaer, bu nedenle herhangi bir çalışmanın yapılmasının düşünülmediğini kaydetti. 
     
</TEXT>
</DOC>
