<DOC>
<DOCNO> 150333 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/17/magazin/amag.html </URL>
<DATE> 2003/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Bikini mankenlere yaramadı 
</HEADLINE>
<TEXT>

'Mayo defileleri sezonu'nu açan mankenlerden Şenay Akay'ın 'beklenmeyen' selülitleri 'şaşırttı' Ayşe Hatun Önal ise sulu zeminde kayıp düştü 
     Aaaaaa bu Şenay mı 
     MUZAFFER KANTARCIOĞLU 

     Bir süre önce menajeri Özgür Aras'ın 'podyumun bir numarası' ilan ettiği Şenay Akay, önceki gün çıktığı mayo defilesindeki görüntüsüyle herkesi şaşırttı. 'Ön cepheden' oldukça hoş görünen Akay, objektiflere yansıyan görüntüsüyle "Podyumu selülitliler bastı. Selülitsiz tek isim benim" diyen Gizem Özdilli'yi de haklı çıkardı. Katıldığı davetlerde giydiği seksi giysilerle olay yaratan Akay, aşırı selülitleriyle dikkati çekti. 
     
     Suya basma 'uf' olur 
     ABDULLAH MALKOÇ 

     Swissotel'de düzenlenen Sunset'in 2003 mayo defilesi, yazlık görüntü oluşsun diye ıslatılan zemin yüzünden ilginç görüntülere sahne oldu. Çağla Şıkel, Şenay Akay, Aysun Kayacı, Ebru Güzel, Cansu Dere, Ece Gürsel, Başak Şahin, Tatsyana, Seda Ertan ve Ece Yuka sık sık kayma tehlikesi atlattı. Ayşe Hatun Önal ise meslektaşları kadar şanslı değildi. Islak zeminde ayağı kayan Önal, sırtüstü yere düşmekten son anda kurtuldu. 
     


MAGAZİN 
















</TEXT>
</DOC>
