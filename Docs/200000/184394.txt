<DOC>
<DOCNO> 184394 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/09/24/son/sontur01.html </URL>
<DATE> 2003/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Ücret yüzünden tartıştığı taksi şoförünü dövdü... 
</HEADLINE>
<TEXT>

     Balçova ilçesinde, bir kişi, ücret yüzünden tartıştığı taksi şoförünü önce dövdü, daha sonra da aracını alarak kaçtı. 
     İlhan Yıldırım 34 isimli taksi şoförü, Buca Meydanı'nda aracına bir kişiyi müşteri olarak aldı. Kimliği belirlenemeyen müşteri, Balçova İlçesi İnciraltı 8. sokakta aracı durdurdu. İddiaya göre, ücret yüzünden tartışma çıktı. Öfkeli müşteri şoförü döverek, 35 T 5435 plakalı aracı alıp kaçtı. 
     Dövüldüğünü iddia eden taksi şoförü İlhan Yıldırım'ın ihbarı üzerine, emniyet güçlerinin yaptığı çalışmalar sonucu, 35 T 5435 plakalı taksi, 9 Eylül Üniversitesi Hastanesi yakınlarında Topaloğlu İnşaat yanında bulundu. Hafif yaralanan Yıldırım'ın tedavisi ayakta yapıldı. Öfkeli müşteri tüm aramalara rağmen bulunamadı. 
     
     TARTI ALETİNİ İKİNCİ KEZ KIRDILAR 

     Bornova İlçesi'nde meydana gelen olayda, otomatik tartı aleti hırsız tarafından kırıldı. Kaçan hırsız, güvenlik güçlerinin takibi sonucu yakalandı. 
     A.A muhabirinin edindiği bilgiye göre olay, Bornova Cumhuriyet Meydanı Kars Halil Atilla İlköğretim Okulu yanında meydana geldi. Yardım amacıyla sivil toplum örgütleri tarafından konulan otomatik tartı aletinin kırıldığı ihbarı üzerine olay yerine gelen ekipler, bir kişinin kaçtığını gördüler. 
     Kaçan kişinin peşine düşen polisler, kısa süren takip sonucu M.G'yi 21 ele geçirdiler. Genç, görgü tanıklarının teşhis etmesi üzerine gözaltına alındı. 
     Yardıma muhtaçlar için şehrin çeşitli yerlerine konulan otomatik tartı aleti, yaklaşık bir hafta önce de aynı şekilde hırsızlar tarafından kırılmış, içinde bulunan bozuk paraları alan hırsızlar, kaçarak izlerini kaybettirmişlerdi. 
     
     ÖZEL OTOMOBİL YANDI 

     Karşıyaka ilçesinde meydana gelen olayda, özel otomobilin ön tarafında yangın çıktı. 
     Alınan bilgilere göre, Şemikler 6145 sokakta, Volkan Keskin'e 24 ait olduğu belirlenen 35 UD 632 plakalı otomobilin ön tarafında yangın çıktı. İtfaiye ekiplerinin müdahalesi sonucu yangın söndürüldü. 
     
</TEXT>
</DOC>
