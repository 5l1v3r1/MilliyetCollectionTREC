<DOC>
<DOCNO> 177424 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/08/22/son/sondun24.html </URL>
<DATE> 2003/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
90 yaşındaki 2 erkeğe cinsel tacizde bulundu sahte doktor çıktı 
</HEADLINE>
<TEXT>

     Fransa'da, kendini doktor olarak tanıtarak 90 ve 93 yaşlarındaki iki erkeğe cinsel tacizde bulunan 54 yaşındaki bir kişi tutuklandı. 
     Yargı kaynaklarına göre, işsiz ve bekar olduğu belirtilen sahte doktorun maskesi, Fransa'nın merkezindeki bir köyde yaşayan 93 yaşındaki bir kişiyi muayene etmesinden sonra düştü. 
     Defalarca kendisini ziyaret eden doktorun, kendisini muayene edeceği bahanesiyle soyduğunu zorlukla ailesine anlatan yaşlı, sahte doktordan davacı oldu. Bunun üzerine harekete geçen jandarma, 90 yaşındaki bir başka kişinin de birkaç ay önce sahte doktorun tacizine uğradığını ortaya çıkardı. 
     93 yaşındaki adamın gelininin, doktorun aracının plakasını jandarmaya bildirmesi üzerine sahtekar yakalandı. Tacizci doktorun evinde yapılan aramada, jandarmalar bazıları çıplak, çok sayıda yaşlının fotoğrafını buldu. 
     Soruşturmayı yürüten yetkililer, sahtekarın başka kurbanları da olabileceğini, ancak bunların utandıkları için bu tür eylemlere maruz kaldıklarını açıklamadıklarını söylediler. 
     
</TEXT>
</DOC>
