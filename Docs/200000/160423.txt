<DOC>
<DOCNO> 160423 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/02/astro/index.html </URL>
<DATE> 2003/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Hızlı ilerleme 
</HEADLINE>
<TEXT>

     Ay Yengeç burcundayken güven ve aile ile ilgili konular hızlı hareket etmemizi gerekli kılıyor. Benzer biçimde, ülkemiz açısından da hareketli ve dikkat çekici bir gündeyiz. Koç'lar şimdi adımlarını iyi tartıp atmalılar. Öncelik isteyen konular var. Bu arada ailevi olaylarla da ilgilenme gereği doğabilir. Boğa'lar için hareket ve iletişim zamanı. Sözlere önem vermek ve daha iyi ifade etmek gerekiyor. Duyguları anlatmak kolay olacak. İkizler haftanın ilk günlerinde parasal konularla uğraşmak zorunda kalabilir. Birikimlerini iyi değerlendirmeliler. Elde olmayan nedenlerle harcamalar artabilir. Yengeç'ler açısından oldukça faal bir gündeyiz. Duygularla hareket edebilirler. Bu arada aileyi ya da anneyi ilgilendiren konularla da uğraşmak söz konusu olabilir. Aslan'lar duygusal iniş çıkışlara dikkat etmeliler. Yüksek beklentiler içinde olmak zarar getirecek. Geniş düşünmek ve endişeden uzak kalmak faydalı. Başak'lar kendilerini toparlayabilecekleri ve verimli çalışabilecekleri bir gündeler. Aynı anda birden fazla işle uğraşabilirler. Başkalarından öğrenecekleri var. 
     Terazi'ler için iş konusunda yoğun bir hareketlilik söz konusu. şimdi çabalarını daha fazla gösterebilecekler. Aşırı duygusal olmamalılar. Hızlı hareket etmeleri de gerekebilir. Akrep'ler akıcı bir gündeler. Yeni uğraşlar, yeni insanlar keyif getirici olabilir. Bu arada yabancılarla ilgili işler, yolculuklar da gündem de olabilir. Yay'lar gün içinde ortaklaşa konularda tutarlı ve daha az ısrarcı olmaya bakmalılar. Duygusal nedenlerle bazı sürtüşmeler yanlış anlamalara yol açabilir. Oğlak'lar eleştiriye açık olmalılar. İstediklerini hemen elde etmeleri mümkün olmayabilir. Her zamanki gibi sabırlı olmalılar. Kova'nın günlük işlere ve haftanın ilk gününde detaylara önem vermesi gerekiyor. Elde olmayan nedenler zaman kaybı getirebilir. Pratik olmalılar. Balık'lar hayattan keyif alacakları bir gündeler. Sezgilerine güvenebilirler. Yaratıcı konularda pek çok fırsat söz konusu. 
     

</TEXT>
</DOC>
