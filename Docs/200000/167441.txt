<DOC>
<DOCNO> 167441 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/07/05/spor/spo01.html </URL>
<DATE> 2003/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
LUCE'NİN GÜVENCESİ 
</HEADLINE>
<TEXT>

Eksiklere rağmen iyi bir kamp dönemi geçirdiklerini söyleyen Beşiktaş Teknik Direktörü, "Takımdaki herkesin kendini geliştirmek için çalışması bana umut veriyor. Bu bakımdan şanslıyım" diye konuştu 
     ORHAN YILDIRIM 

     'Çok şanslıyım' 
     BEŞİKTAŞ Teknik Direktörü Mircea Lucescu, taraftarına Zürih'ten seslendi. Takımdaki eksikliklere rağmen iyi bir çalışma ortamında bulunduklarını ifade eden Rumen teknik adam, Takımdaki herkesin kendini geliştirmek için çabalaması en büyük güvencem. Buna en tecrübeli Tayfur da, en genç Eser de dahil. Bu bakımdan çok şanslıyım. Geçen yıla oranla çok daha başarılı olacağız" diye konuştu. 
     
     'Umarım gelir' 
     OSCAR Cordoba beklentisini de yineleyen Lucescu, konu aydınlığa kavuşmadan bir adım atmayacaklarını ifade etti. Kolombiyalı kalecinin sezon boyunca transfer söylentilerinden rahatsız olduğuna dikkat çeken Beşiktaş çalıştırıcısı, "Umarım sorunlar biter de Kore kampına yetişir" dedi. Transfer çalışmalarının sürekli devam ettiğini belirten Rumen hoca, yapmak için değil, ihtiyaçları karşılamak için futbolcu alacaklarını söyledi. 
     
     "Kontrolüm altında" 
     YENİ transferleri de değerlendiren Lucescu, "Hepsini isteyerek aldık. Bundan sonra iyi çalışıp, gerçek güçlerini sahaya yansıtmalarını, maksimum verim sağlamalarını bekliyorum. Amaral'da olduğu gibi sorun yaşamak istemiyorum" dedi. İlhan'ın kontrolü altında olduğunu da söyleyen Rumen hoca, "Sakatlığı nedeniyle morali bozuk ve sağlıklı düşünemiyor. Ancak onu kısa sürede kazanacağız" diye konuştu. 
     
Kartal, Baden karşısında      İLK hazırlık maçında Schaffhausen'e 1-0 mağlup olan Beşiktaş, bugün de FC Baden ile karşılaşacak. TSİ 20.30'da başlayacak müsabakada Kartal'da yeni transferler ile gençler kendilerini göstermek için mücadele edecek. Dünü iki antrenman yaparak geçiren Siyah - Beyazlılar sabah kros, öğleden sonra da saha çalışması yaptı. Teknik Direktör Lucescu, kros sırasında takımı iki gruba bölerek güç ve dayanıklılık testi yaptırdı. 
     
Engin'in isyanıİlhan olayından dert yanan Beşiktaş Menajeri, yönetimin arkasında durmadığından şikayetçi 
     "Hep ben korudum" 
     İLHAN Mansız olayı, Beşiktaş Menajeri Sinan Engin'i isyan ettirdi. Yönetimin kendisine "Bu adamı değiştir" diye talimat verdiğini ancak arkasında durmadıklarını ifade eden Engin, idarecilerin kendisini devre dışı bırakmasını ve direkt olarak temaslara başlamasını hazmedemedi. Olaya sinirlenen Engin, "Baştan beri onu koruyan hep ben oldum. Ama şimdi bana da tavır almaya başladı" dedi. 
     
     'İlhan'a karşıyım' 
     İLHAN'IN ilk geldiği günle bugünü arasında çok fark bulunduğuna da dikkat çeken Engin, "İlk geldiği sezonki İlhan'ı istiyorum. Şu anki İlhan'ın forma giymesine karşıyım. Zaten hiçbir Beşiktaşlı bugün karşılarında duran haliyle İlhan'ı istemiyor" ifadesini kullandı. Öte yandan Münih'te kontrolden geçen Mansız, pazartesi günü İtalya'ya geçecek ve durumu bunun ardından netlik kazanacak. 
     
Arsenal çekildiİngiliz ekibinin 2. Başkanı Dean, Bilgili'yi arayıp, Cordoba olayının kapandığını söyledi 
     BİLAL MEŞE 

     Zafer Beşiktaş'ın 
     CORDOBA'DA zafer Beşiktaş'ın oldu. Siyah - Beyazlılar'ın Başkanı Serdar Bilgili'yi arayan Arsenal 2. Başkanı Dean, "Sizin futbolcunuz olduğunu öğrendikten sonra artık bizim Cordoba ile ilgimiz olamaz" ifadesini kullandı. Daha sonra bu, resmi bir yazıyla kulübe bildirildi. Böylece Kolombiyalı file bekçisi, bonservisini elinde bulunduran Beşiktaş'a kaldı. Ancak Cordoba'nın dönmek istemediği belirtilirken, bundan sonra nasıl oynatılacağı da tartışılıyor. 
     
     Canizares gündemde 
     İNGİLİZ Daily Mirror Gazetesi ise, Arsenal'in Cordoba'yı kadrosuna katmak için Beşiktaş'a bonservis bedeli ödemek zorunda olduğunu yazdı. Ayrıca aynı gazeteye konuşan Cordoba ise, "Arsenal gibi bir takımda oynamak en büyük rüyamdı. Buraya alışmam, Türkiye'ye adapte olmamdan daha kolay olacak" sözlerini yayınladı. Bu arada Londra ekibinin Valencia'nın İspanyol file bekçisi Canizares ile görüştüğü öğrenildi. 
     
     Başiktaş günlüğü 
     Nihat'tan bir ömürlük imza 
     BEŞİKTAŞ'IN eski futbolcusu Real Sociedadlı Nihat Kahveci, bugün Çırağan Sarayı'nda Pınar Kaygören ile dünyaevine giriyor. Düğün için Sociedad'ın Başkanı Asti de Türkiye'ye geldi. Beşiktaş Başkanı Serdar Bilgili'yi kulüpte ziyaret eden Asti, "İki kulüp arasındaki dostluk Nihat'ın transferi ile başladı. Karşılıklı futbolcu alışverişinde bulunabiliriz" dedi. Kaptan Tayfur da takımı düğünde temsil etmek için kamptan geldi. 
     
     Tümer kontrolde 
     KARIN adelesinde sorun olan Tümer dün İsviçre'de doktor kontrolünden geçti. Bu arada sakatlığı bulunan Tunç Kip de teknik heyetten izin alarak İstanbul'a döndü. 
     
     Sergen kol kanat gerdi 
     KENDİSİ gibi altyapıdan gelen gençlere en büyük destek, Sergen'den geliyor. Bu sezon PAF'tan A takımına yükselen Serdar, Hakan, Mustafa ve Özkan'ı himayesi altına alan tecrübeli oyuncu, onlara deneyimlerini aktarıp, daha iyi olmaları için yardımcı oluyor. 
     
     Sauna sefası 
     SİYAH - Beyazlılar, yaptıkları yorucu idmanın yorgunluğunu saunada atıyor. Birçok oyuncu antrenmanın ardından soluğu otelin saunasında alırken, burada en uzun süre Sergen ile Menajer Sinan Engin'in kaldığı belirtildi. 
     
     Yağmur engeli 
     DOLU nedeniyle önceki gün sırılsıklam olan futbolcular dün de yağmura tutuldu. Sabah yağan şiddetli yağmurun, idman sahasının zeminini de elverişsiz hale getirdiği ifade edildi. 
     
     Tayfur'dan Hendek'e jest 
     KAPTAN Tayfur Havutçu, memleketi olan Sakarya'nın Hendek İlçesi'nde belediyenin kendisine gösterdiği alana modern bir çocuk parkı yaptıracak. Bugüne kadar ilçesine katkı yapamadığını söyleyen Siyah - Beyazlı futbolcu, "Açılışına da geleceğim" dedi. 
     

</TEXT>
</DOC>
