<DOC>
<DOCNO> 156947 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/05/15/son/sontur24.html </URL>
<DATE> 2003/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Uçakta cep telefonu ile konuşunca karakolluk oldu... 
</HEADLINE>
<TEXT>

     Türk Hava Yolları'nın THY New York-İstanbul seferini yapan yolcu uçağında görevlilerin uyarılarına karşın cep telefonu ile konuştuğu bildirilen İsrailli yolcu, karakolluk oldu. 
     Tel Aviv'e gitmek üzere THY'nin New York-İstanbul seferini yapan yolcu uçağına binen Moses Rosenberg, uçakta cep telefonu ile görüştüğü gerekçesiyle kabin görevlilerince uyarıldı. Görevlilerle tartıştığı ve telefonla konuşmasını sürdürdüğü belirtilen Rosenberg, uçak Atatürk Havalimanı'na indiğinde güvenlik görevlilerine bildirildi. 
     ''Uçuş güvenliğini tehlikeye attığı'' gerekçesiyle Atatürk Havalimanı Karakolu'nda ifade veren Rosenberg, daha sonra Bakırköy Cumhuriyet Savcılığı'na sevk edildi. 
     Rosenberg ise, gazetecilere yaptığı açıklamada, uçakta cep telefonu ile görüşmediğini savunarak, ''Ben sadece telefonuma bakıyordum. Bana sanki insan öldürmüşüm gibi muamele edildi'' dedi. 
     
     SAVCILIKTA SERBEST BIRAKILDI 

     Türk Hava Yolları'na THY ait uçakta cep telefonu ile konuştuğu gerekçesiyle gözaltına alınan İsrailli yolcu Moses Rosenberg, çıkarıldığı savcılıkça serbest bırakıldı. 
     THY'nin New York-İstanbul seferini yapan yolcu uçağında, görevlilerin uyarısına rağmen cep telefonuyla konuştuğu gerekçesiyle gözaltına alınan Moses Rosenberg'in, sevk edildiği Bakırköy Adliyesi'nde nöbetçi savcılıkça ifadesi alındı. 
     İfadesinin ardından mahkemeye gönderilmesine gerek görülmeyen Rosenberg, serbest bırakıldı. 
     
</TEXT>
</DOC>
