<DOC>
<DOCNO> 164003 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/06/19/ekonomi/aeko.html </URL>
<DATE> 2003/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İşçiye zam yaparken, işsiz de hesaba katılır 
</HEADLINE>
<TEXT>

Hükümet Sözcüsü Cemil Çiçek, kamu işçilerine verilecek zam konusunda bütçe imk nları ile 'asgari ücretle çalışmaya amade' işsizlerin dikkate alınacağını söyledi 
     ANKARA Milliyet 

     Adalet Bakanı ve Hükümet sözcüsü Cemil Çiçek, kamu sendikaları ile yürütülen toplu iş sözleşmeleri konusunda henüz bir uzlaşma noktası olmadığını, verilecek zam konusunda bütçe imk nları ile "asgari ücretle çalışmaya amade" işsizlerin dikkate alınacağını söyledi. 
     
     Görüşmeler bugün 
     Çiçek, Bakanlar Kurulu toplantısı sonrasında yaptığı açıklamada, toplu iş sözleşmelerine ilişkin görüşmelerin devam ettiğini kaydetti. Bugün kamu sendikaları ile müzakerelere başlanacağını belirten Çiçek, "Temenni ederiz ki, Türkiye'nin imk nları, bütçe imk nları, uygulanan ekonomik istikrar programı ve bütçeye konulan ödenekler dikkate alınacaktır" dedi. 
     Çiçek, "Bugün çalışanların belki beş - on misli daha çalışmaya amade milyonlarca işsizin de olduğu hesaba katılarak uzlaşmaya varılır. Yarın bugün zannediyorum müzakere süreci başlar" diye konuştu. 
     454 bin kamu işçisini kapsayan toplu iş sözleşmeleri görüşmelerinde Türk - İş ilk altı ay için gerçekleşen enflasyon artı 10 puan, ikinci, üçüncü, dördüncü altı aylarda da gerçekleşen enflasyon artı 5'er puan ücret artışı istiyor. Bütçe imk nları ise işçiye yüzde 3 - 4, memura da yüzde 5 oranında zamma olanak veriyor. 
     Ekonomi bürokrasisi kamu işçileri zammı için hükümete sıfır zamdan, yüzde 3 - 4 - 5'e kadar değişen oranlarda seçenekler sunmuştu. Üç gün önce Türk - İş yönetimi ile görüşen Başbakan Yardımcısı Mehmet Ali Şahin, sendikacılara, "Bürokratların rakamlarını size vermeyi içime sindiremiyorum" demiş ve bir rakam telafuz etmemişti. 
     

</TEXT>
</DOC>
