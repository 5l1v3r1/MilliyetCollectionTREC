<DOC>
<DOCNO> 151940 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2003/04/24/astro/index.html </URL>
<DATE> 2003/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Birlikten güç doğar 
</HEADLINE>
<TEXT>

     Kova burcundaki Ay ortaklaşa harekete ve sosyal konulara dikkat çekiyor. Akşam görüş ayrılıkları olsa bile ortaklaşa hareketten güç doğacak. Koç'lar görüş açılarını geniş tutmalı ve karşılaştıkları sorunlara daha tarafsız bakmalılar. Arkadaşlıklar açısından hareketli bir gündeler. Boğa'lar dikkatli olmalılar. Üstleri ile ilişkilerde huzursuzluk ya da görüş ayrılıkları yaşayabilirler. Sabırlı davranışlar başarı getirecek. İkizler bugün çok yönlü olmasından kazançlı çıkacak. Yeni kişiler, yeni çevreler ve görüşler bakımından renkli bir günde sayılırlar. Akşam bolca konuşma olabilir. Yengeç'ler ortaklaşa konularda açık olmaya özen göstermeliler. Duygusal alanda ortaya çıkan fırtınalar yüzünden gerginlik yaşanabilir. Bu parasal konulara da yansıyabilir. Aslan'lar tek başlarına hareket etmektense uzlaşı aramalılar. Yakın beraberliklerde tansiyon aniden yükselebilir. Başak'lar kendilerine çekidüzen vermeliler. Tamamlanması gereken işler öne çıkarken daha akılcı ve planlı davranmak gerekiyor. 
     Terazi rahat sayılır ve kendisini daha iyi ifade edebilir. Akşam farklı görüşler yüzünden uzlaşı aramak gerekecek. Abartılı tepkilerden kaçınmak gerekiyor. Akrep'ler eldeki işlere yoğunlaşmalılar ve evle ilgili konularda uzlaşıcı olmalılar. Yakın çevre için yapılan harcamalar bütçeyi zora sokabilir. Yay'lar yeni görüşlere açıklar. Duygularını iyi ortaya koyabilecekler. Akşam kafa karışıklığı ve düzensizliğe daha fazla dikkat etmeliler. Oğlak'lar bugün de maddi konulara özen göstermeliler. Yanlış haberler ya da yanlış anlamalar yüzünden bazı kayıplar olabilir. İşlerini iyi planlamalılar. Kova'lar hareket halinde ve yeni girişimlerin eşiğindeler ama akşam somut düşünmeli ve gerçekçi olmalılar. Bazı görüş ayrılıkları var. Balık'lar geçmişe ait konular ya da onları duygusal yönden etkileyen kısıtlamalar yüzünden gerginlik yaşayabilirler. Olaylara biraz daha geniş bakmalı ve her zamanki gibi affedici olabilmeliler, özellikle kendilerini. 
     


            Faks 287 74 37 
      




</TEXT>
</DOC>
